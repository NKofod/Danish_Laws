Fremsat den 29. marts 2006 af økonomi‑ og erhvervsministeren (Bendt  

 Bendtsen) Forslag til Lov  

 om ændring af næringsloven (Omførsel) § 1.
 I næringsloven, jf. lovbekendtgørelse nr. 185 af 25.  

 marts 1988, som senest ændret ved lov nr. 606 af 24. juni 2005, foretages  

 følgende ændringer:
 1.  


  

 § 12  

  

 affattes således:
»  

 § 12.  

  

 Ved  

 omførsel kan personer, uanset at betingelserne for at drive næring som  

 handlende, håndværker og industridrivende ikke er opfyldt, sælge 1)  

 	  

 naturalprodukter af  

 jordbrug, husdyrhold og fiskeri, sådanne naturalprodukter, der er konserveret  

 ved frysning, røgning eller saltning, samt brød, mælk, fløde, konsum-is, ost,  

 smør, margarine, aviser, ugeblade og tidsskrifter, og 2)  

 	  

 øvrige dagligvarer, jf.  

 § 12 a, dog ikke chokolade- og sukkervarer, mineralvand mv., drikkevarer  

 med 2,8 pct. alkohol og derover, tobaksvarer samt fyrværkeri.
 Stk. 2.  

  

 Den, der i  

 henhold til stk. 1, nr. 1, alene omfører fiskevarer, kan i forbindelse  

 hermed omføre tilbehør hertil samt fiskehermetik.
 Stk. 3.  

  

 Den, der  

 driver næring som handlende, håndværker og industridrivende, kan omføre varer  

 til salg til erhvervsdrivende, der anvender de pågældende varer i deres  

 virksomhed.
 Stk. 4.  

  

 I øvrigt må  

 salg ved omførsel ikke finde sted.
Stk. 5.  

  

 Ved  

 omførsel i henhold til stk. 1 skal der tydeligt skiltes med sælgers  

 CVR-nr., navn og adresse.« 2. Efter  

  

 § 12  

  

 indsættes:
»  

 § 12 a.  

  

 Salg ved  

 omførsel af de i § 12, stk. 1, nr. 2, nævnte varer kræver en  

 omførselsgodkendelse, og salget må ikke overstige den i henhold til § 5,  

 stk. 1, jf. stk. 8, i lov om detailsalg fra butikker m.v. fastsatte  

 beløbsgrænse.
En omførselsgodkendelse gælder for et kalenderår, jf. dog  

 stk. 5, og opnås ved registrering i et offentligt tilgængeligt register  

 hos Erhvervs- og Selskabsstyrelsen.
Styrelsen udsteder bevis for  

 registreringen.  

 Bevis skal medbringes ved omførselssalg og forevises myndighederne på  

 forlangende.
Stk. 2.  

  

 Overstiger  

 den budgetterede omsætning af varer, som omføres i et kalenderår i medfør af  

 § 12, stk. 1, nr. 2, ikke den i henhold til § 5, stk. 4,  

 jf. stk. 8, i lov om detailsalg fra butikker m.v. fastsatte  

 beløbsgrænse,  

 kan registrering i det i stk. 1 nævnte register ske som  

 selvregistrering.  

 Det skal til enhver tid kunne sandsynliggøres, at omsætningen ikke vil  

 overstige den beløbsgrænse, der er nævnt i 1. pkt.
Erhvervs- og  

 Selskabsstyrelsen kan fastsætte regler herom.
Stk. 3.  

  

 Overstiger  

 den budgetterede omsætning beløbsgrænsen i stk. 2, men ikke  

 beløbsgrænsen  

 i stk. 1, sker registrering ved, at der indsendes en erklæring herom til  

 Erhvervs- og Selskabsstyrelsen.
Erhvervs- og Selskabsstyrelsen kan fastsætte  

 regler herom.
Stk. 4.  

  

 Den i  

 stk. 3 nævnte erklæring skal være underskrevet af en statsautoriseret  

 revisor, en registreret revisor, en advokat, eller en udenlandsk revisor  

 eller  

 advokat, der er berettiget til at udøve deres hverv i Danmark.
Erhvervs- og  

 Selskabsstyrelsen kan fastsætte regler om erklæringens indhold.
Stk. 5.  

  

 Hvis  

 beløbsgrænsen i stk. 1 overskrides, bortfalder omførselsgodkendelsen for  

 resten af kalenderåret.
Det samme gælder, hvis beløbsgrænsen i stk. 2  

 overskrides, medmindre der indsendes erklæring som omhandlet i stk. 3.  

 Omførselsgodkendelsen bortfalder endvidere ved udgangen af et kalenderår.
Stk. 6.  

  

 Erhvervs-  

 og Selskabsstyrelsen kan fastsætte regler om det i stk. 1 nævnte  

 register  

 samt om indberetning hertil.
Det kan herunder fastsættes, at selvregistrering  

 efter stk. 2 og indsendelse af erklæring efter stk. 3 skal ske  

 elektronisk.« 3. Efter  

  

 § 26 a  

  

 indsættes som nyt kapitel:
»Kapitel 5 b Tilsyn og beslaglæggelse § 26 b.  

  

 SKAT  

 fører tilsyn med overholdelse af bestemmelserne i § 12 og § 12 a og  

 har, hvis det skønnes nødvendigt, til enhver tid mod behørig legitimation  

 uden  

 retskendelse adgang til at udøve tilsynet i de lokaler, køretøjer mv.,  

 hvorfra  

 omførsel sker.
 Stk. 2.  

  

 Indehaveren  

 og de hos denne beskæftigede personer skal yde myndighederne fornøden  

 vejledning  

 og hjælp ved foretagelsen af det i stk. 1 omhandlede tilsyn.
§ 26 c.  

  

 SKAT  

 kan under iagttagelse af reglerne i retsplejelovens kapitel 74 foretage  

 beslaglæggelse i forbindelse med tilsyn efter § 26 b.« 4.  

  

 I  

  

 § 27, stk. 1,  

  

 indsættes efter  

 § 12, stk. 4 og 5,: » § 12 a, stk. 1, 4. pkt.,«.
 5.  

  

 I  

  

 § 27  

  

 indsættes efter stk. 1 som nyt  

 stk.:
»  

 Stk. 2.  

  

 Under  

 skærpende omstændigheder eller i gentagelsestilfælde kan straffen for  

 personers  

 overtrædelse af § 10, stk. 1, stige til fængsel i indtil 4  

 måneder.« Stk. 2 og 3 bliver herefter stk. 3 og 4.
§ 2 Stk. 1.  

  

 Loven  

 træder i kraft den 1. januar 2007.
 Stk. 2.  

  

 Økonomi- og  

 erhvervsministeren fremsætter forslag om revision af loven senest i  

 folketingsåret  

 2009-10.
Bemærkninger til lovforslaget Almindelige bemærkninger 1. Indledning De gældende regler i næringsloven om omførsel har været  

 uændret i mange år og har ikke fulgt den samfundsudvikling, der har fundet  

 sted.
Handelsmønstrene har ændret sig, og den hidtidige butiksstruktur med  

 mange nærbutikker både på land og i by er blevet afløst af en udvikling i  

 retning af flere butikscentre samt færre mindre butikker  særligt i  

 landdistrikterne.  

 Den samfundsmæssige udvikling har forstærket behovet for nye  

 forretningskoncepter,  

 som i endnu højere grad tilgodeser forbrugernes forskelligartede behov.
Formålet med dette lovforslag er at skabe mulighed for  

 udvikling af nye forretningskoncepter, der vil gøre det muligt for mindre  

 handlende  

 at køre rundt til forbrugerne og tilbyde almindelige dagligvarer bl.a. i de  

 land- og yderdistrikter, hvor butiksgrundlaget er tyndt.
Midlet hertil er en  

 udvidelse af adgangen til at omføre varer, dvs. f.eks. at tilbyde kunder  

 varer  

 fra en varevogn.
 Mens tidligere tiders mælkemand og brødbil er forsvundet,  

 så synes udviklingen at pege i retning af, at forbrugerne i stigende grad  

 sætter pris på at få varerne bragt til bopælen.
2. Gældende ret I henhold til næringsloven, jf. lovbekendtgørelse nr. 185  

 af 25. marts 1988 med senere ændringer, må varer med enkelte undtagelser kun  

 afsættes fra fast forretningssted, dvs. typisk en butik.
Kun et begrænset  

 udbud  

 af varer må omføres, eksempelvis må personer ved omførsel sælge uforarbejdede  

 naturalprodukter (f.eks. grønsager og fisk) samt brød, mælk, fløde, is, ost,  

 smør og margarine.
Ved omførsel forstås, at varerne ikke sælges fra et fast  

 forretningssted, men derimod fra et midlertidigt udsalgssted.
Det kan være en  

 omkringkørende varevogn, som det kendes fra forretningskonceptet HjemIs, men  

 det kan også være salg fra en bod eller et lejet lokale for en kortere  

 periode.  

 For at der er tale om omførsel, skal der fra vognen eller boden/lokalet ske  

 et  

 salg på stedet eller i det mindste optages en bestilling.
Levering af varer,  

 som kunden har bestilt i forvejen, er ikke omførsel, men er alene en  

 tjenesteydelse, der ikke reguleres af næringsloven.
Udbringning af varer er  

 således allerede tilladt efter den gældende lovgivning.
Det gældende forbud mod salg af varer ved omførsel - på nær  

 de få tilladte varegrupper - gælder alene ved detailsalg.
Erhvervsdrivende  

 kan  

 således altid sælge varer ved omførsel til andre erhvervsdrivende.
3. Lovforslagets indhold 3.1. Baggrund Lovforslaget liberaliserer hvilke varer, der kan sælges  

 uden for fast forretningssted, og forslaget har til formål at skabe mulighed  

 for udviklingen af nye forretningskoncepter.
Reglerne om, at varer som udgangspunkt kun må afsættes fra  

 fast forretningssted, er oprindeligt indført for at beskytte forbrugerne.
Man  

 antog, at forbrugerne ville have vanskeligere ved at reklamere over varer,  

 der  

 er købt fra en omkringkørende forretning, der holder et sted den ene dag og  

 et  

 andet sted den næste dag.
De forbrugermæssige hensyn varetages imidlertid i dag i  

 overvejende grad af anden lovgivning, herunder købeloven og lov om visse  

 forbrugeraftaler (dørsalgsloven). Det er endvidere et krav i næringsloven, at  

 sælgerens navn og adresse ved omførsel skal være angivet på et sted, der er  

 iøjnefaldende for kunderne.
Kunderne vil således vide, hvor de kan henvende  

 sig  

 med en evt. reklamation.
Salg fra rullende butikker er således underlagt  

 samme  

 regelsæt, som gælder for andet salg, der sker uden for fast forretningssted.
I første omgang sker der alene en liberalisering på  

 dagligvareområdet, dvs. vedrørende varer som »forbruges mens de bruges«.
Det  

 vurderes, at forbrugernes behov i høj grad vil være dækket af netop  

 dagligvarer.
På baggrund af de indvundne erfaringer hermed må der så senere  

 tages stilling til, om der også kan ske en liberalisering på  

 udvalgsvareområdet.
Der er derfor indsat en revisionsklausul, hvorefter loven  

 skal tages op til revision senest i folketingsåret 2009/10 - samme år som lov  

 om detailsalg fra butikker m.v.
Ved lovforslaget røres der ikke ved begrebet »fast  

 forretningssted«, som bibeholder den betydning, det altid har haft i  

 næringsloven, og som endvidere er en integreret del af den gældende lov om  

 detailsalg.
Der er alene tale om en liberalisering af reglerne for omførsel.
3.2. Indhold Efter lovforslaget sker der en liberalisering, idet flere  

 varer vil kunne sælges ved omførsel.
Fremover vil således alle dagligvarer på  

 nær chokolade- og sukkervarer, sodavand, alkohol, tobaksvarer samt fyrværkeri  

 kunne omføres.
Lovforslaget skaber en mulighed for omførsel i videre  

 omfang, end det er tilfældet efter den gældende næringslov.
Der er således  

 tale  

 om en liberalisering af næringslovens regler.
Der røres derimod ikke ved  

 anden  

 lovgivning, der kan have betydning for salg ved omførsel.
Der tænkes her  

 f.eks.  

 på fødevarelovgivningen, dørsalgsloven og evt. regler om ophold o.lign.  

 Sådanne  

 regler vil fortsat være gældende og skal også overholdes ved omførsel.
De varer, som må omføres, kan deles op i to grupper, idet  

 der er knyttet forskellige betingelser til grupperne.
Den første gruppe er de  

 varer, som det allerede i dag er muligt at sælge ved omførsel, dvs.  

 uforarbejdede  

 naturalprodukter (f.eks. grønsager og fisk) samt brød, mælk, fløde, is, ost,  

 smør og margarine.
Disse varer er der ikke knyttet nogen særlige eller nye  

 betingelser til for at kunne sælge ved omførsel.
Som noget nyt foreslås det,  

 at  

 også aviser, ugeblade og tidsskrifter kan omføres uden nogen særlige  

 betingelser.
Den hidtil gældende begrænsning, der bestod i, at aviser,  

 ugeblade  

 og tidsskrifter alene kunne sælges ved omførsel på gader og pladser, foreslås  

 således ophævet.
Den anden gruppe er de nye dagligvarer, dvs. alle andre  

 dagligvarer end den første gruppe varer.
For at kunne omføre disse varer skal  

 der være opfyldt særlige betingelser, som er beskrevet nærmere nedenfor.
På grund af risiko for snyderi med skatter og afgifter samt  

 af sundheds- og sikkerhedsmæssige årsager kan tobak, alkohol, sodavand,  

 chokolade- og sukkervarer samt fyrværkeri fortsat ikke sælges ved omførsel.  

 Ved  

 sodavand forstås varer, som er afgiftspligtig efter lov om afgift af  

 mineralvand m.v., jf. § 1 i lovbekendtgørelse nr. 562 af 3. august 1998  

 med senere ændringer.
Ved chokolade- og sukkervarer forstås varer, som er  

 afgiftspligtig efter lov om afgift af chokolade- og sukkervarer m.m., jf.  

 § 1 i lovbekendtgørelse nr. 567 af 3. august 1998 med senere ændringer.
 Formålet med liberaliseringen er, at  

  

 mindre  

  

 handlende skal kunne køre rundt til forbrugerne i bl.a. de  

 land- og yderdistrikter, hvor butiksgrundlaget er tyndt, og tilbyde  

 almindelige  

 dagligvarer.
Der er derfor fastsat en beløbsgrænse på 28,2 mio. kr.  

 inkl. moms for, hvor meget den enkelte person årligt må omsætte ved omførsel  

 af  

 de nye dagligvarer.
Beløbsgrænsen svarer til den beløbsmæssige grænse, der  

 findes i lov om detailsalg fra butikker m.v. (lukkeloven), og som bruges til  

 at  

 afgrænse de mindre dagligvarebutikker, som er undtaget fra  

 lukketidsbestemmelserne.
Som hidtil vil det kun være fysiske personer og ikke  

 selskaber, som kan sælge varer ved omførsel.
Begrænsningen til personer  

 opretholdes for at hindre omgåelse af den øvre beløbsgrænse på 28,2 mio. kr.  

 Ved at fastholde det gældende krav om, at kun personer kan omføre varer,  

 undgås  

 det, at der oprettes en række selskaber, der hver for sig omsætter for beløb  

 op  

 til omsætningsgrænsen.
Det er en betingelse for at kunne omføre de nye  

 dagligvarer, at personen opnår en omførselsgodkendelse.
En  

 omførselsgodkendelse  

 gælder for et kalenderår og opnås ved en registrering hos Erhvervs- og  

 Selskabsstyrelsen.  

 Hvis personen omsætter for mindre end 12,2 mio. kr., sker registrering som en  

 selvregistrering.
Hvis personen omsætter for mere end 12,2 mio. kr. af de nye  

 dagligvarer, sker registrering ved, at der indsendes en revisor- eller  

 advokaterklæring om, at omsætningen er under 28,2 mio. kr.
For at skabe en  

 enkel ordning i forbindelse med registreringen, kan Erhvervs- og  

 selskabsstyrelsen fastsætte, at selvregistrering skal ske elektronisk -  

 f.eks.  

 via internettet eller SMS.
Det vil blive fastsat, at revisor- eller  

 advokaterklæring skal indsendes elektronisk.
Lovforslaget giver de mindre handlende mulighed for at  

 kombinere udbringning af varer med omførselssalg.
Forslaget vil derfor have  

 dobbelt funktion - til gavn for såvel handlende som forbrugere.
I lovforslaget foreslås det at give SKAT mulighed for at  

 føre tilsyn med overholdelse af reglerne om salg ved omførsel.
Tilsynet med  

 omførselsreglerne hænger naturligt sammen med SKATs tilsyn med overholdelse  

 af  

 bl.a. moms- og afgiftslovgivningen i detailhandlen generelt.
Hvis SKAT i  

 forbindelse med deres almindelige kontrol i henhold til sådan anden  

 lovgivning  

 støder på ulovligt omførte varer, vil det være hensigtsmæssigt, at SKAT får  

 mulighed for samtidig at skride ind over for sådanne forhold.
Det foreslås derfor at give SKAT adgang til under  

 iagttagelse af reglerne i retsplejelovens kapitel 74 at beslaglægge varer,  

 som  

 omføres ulovligt.
En tilsvarende adgang er tillagt SKAT i  

 § 111 a i miljøbeskyttelsesloven,  

 hvorefter  

 SKAT som tilsynsmyndighed har mulighed for at beslaglægge  

 varer, produkter eller emballager, når disse varer mv. ikke opfylder  

 miljølovgivningens krav til tilslutning til pantordninger mv. eller kravene  

 om  

 mærkning af produkterne mv.
Overtrædelse af disse krav i miljølovgivningen  

 konstateres sædvanligvis af SKAT i forbindelse med kontrol af overholdelse af  

 skatte- og afgiftslovgivningen.
Da fødevarer må antages at indgå blandt de dagligvarer, som  

 omføres, vil de personer, der omfører, derfor normalt også være omfattet af  

 fødevarelovgivningens krav, herunder kravet om, at der skal ske anmeldelse  

 til  

 den lokale fødevareregion, før en virksomhed iværksættes.
Endvidere vil  

 omførsel af fødevarer kræve næringsbrev til fødevarebutikker.
Sidstnævnte  

 krav  

 betyder, at en overtrædelse af en af de i næringsbrevsloven omhandlede  

 lovgivninger vil kunne medføre bøde og i sidste instans frakendelse af  

 næringsbrevet.
Sanktionsbestemmelserne skærpes, så overtrædelse af  

 omførselsbestemmelserne i gentagelsestilfælde eller under skærpende  

 omstændigheder kan straffes med fængsel i op til 4 måneder.
Samtidig lægges  

 der  

 op til en skærpelse af bødeniveauet generelt.
I dag er straffeniveauet for  

 ulovligt salg ved omførsel bøde på 400-1000 kr. ved første overtrædelse og op  

 til 3000 kr. ved gentagen overtrædelse, alt efter omfanget af salg.
Den  

 nuværende  

 sanktionspraksis vurderes at være forholdsvis lempelig i forhold til  

 sammenlignelige overtrædelser, f.eks. overtrædelse af reglerne om flaskepant.  

 Et  

 højere bødeniveau skal virke præventivt og samtidig sikre, at sanktionerne i  

 højere grad står mål med den mulige fortjeneste.
Et højere bødeniveau virker  

 også  

 rimeligt i betragtning af, at salg ved omførsel umiddelbart er sværere at  

 kontrollere end salg, der sker fra fast forretningssted, som er lovens  

 udgangspunkt.
Det skærpede sanktionsniveau foreslås derfor udmøntet, således  

 at  

 bøden i førstegangstilfælde normalt fastsættes i størrelsesordenen 5000 kr.  

 pr.  

 varegruppe.
 Det skal bemærkes, at fastsættelse af straffen fortsat vil  

 bero på domstolenes konkrete vurdering i det enkelte tilfælde af samtlige  

 sagens omstændigheder, og at det angivne strafniveau vil kunne fraviges i op-  

 eller nedadgående retning, hvis der i den konkrete sag foreligger skærpende  

 eller formildende omstændigheder.
En effektivisering af retshåndhævelsen forventes at kunne  

 ske, hvis der tilvejebringes en hjemmel til udstedelse af administrative  

 bødeforelæg for overtrædelse af omførselsreglerne.
Dette forudsætter bl.a.,  

 at  

 der foreligger entydige retningslinjer, hvor niveauet for bødestørrelser  

 fastlægges, f.eks. gennem praksis på området.
Hvis en sådan klarhed over  

 bødeniveauet bliver tilvejebragt, vil spørgsmålet om hjemmel til udstedelse  

 af  

 administrative bødeforelæg blive overvejet.
Lovændringen foreslås at træde i kraft den 1. januar 2007.  

 På baggrund af den liberalisering, der foreslås, er det fundet  

 hensigtsmæssigt,  

 at Folketinget, efter at bestemmelserne har været i kraft en periode, får  

 mulighed  

 for at vurdere, hvordan justeringen har virket.
Lovforslaget indeholder  

 derfor  

 en revisionsklausul, hvorefter økonomi- og erhvervsministeren fremsætter  

 forslag om revision af loven senest i folketingsåret 2009/10, dvs. samtidig  

 med  

 revisionen af den nugældende lov om detailsalg fra butikker m.v.
4. Høring Forslaget har været sendt i høring hos A/S Dansk Shell,  

 Advokatrådet, Amtsrådsforeningen i Danmark, Arbejderbevægelsens Erhvervsråd,  

 Bager- og Konditormestrene i Danmark, Benzinforhandlernes Fælles  

 Repræsentation, Beskæftigelsesministeriet, Brancheorganisationen for  

 Forbrugerelektronik, Bryggeriforeningen, Coop Danmark A/S, Danmarks  

 Fiskehandlere, Danmarks Restauranter og Caféer, Danmarks Skohandlerforening,  

 Dansk Arbejdsgiverforening, Dansk Blomsterhandlerforening, Dansk  

 Dagligleverandør Forening, Dansk Landbrug, Dansk Frisør- og  

 Kosmetikerforbund,  

 Dansk Frisørmesterforening, Dansk Fødevareråd, Dansk Handel og Service, Dansk  

 Industri, Dansk Isenkramforening, Dansk Supermarked A/S, Dansk Textil Union,  

 Danske Slagtemestres Landsforening, De Danske Landboforeninger, De  

 Samvirkende  

 Købmænd, Den Danske Dommerforening, DSB Restauranter og Kiosker A/S,  

 Forbrugerrådet,  

 Foreningen af Dagligvare Grossister, Foreningen af Politimestre i Danmark,  

 Foreningen af Registrerede Revisorer, Foreningen af Statsautoriserede  

 Revisorer, Frederiksberg Kommune, HK Handel, HORESTA, HTSI, Håndværksrådet,  

 Indenrigs- og Sundhedsministeriet, Kommunernes Landsforening, Københavns City  

 Center, Københavns Kommune, Landbrugsrådet, Landsforeningen Loyal Handel,  

 Leverandørforeningen for Tobaks- og Konfekturevarer, Miljøministeriet,  

 Ministeriet for Familie og Forbrugeranliggender, Ministeriet for Flygtninge  

 Indvandrere og Integration, Ministeriet for Fødevarer Landbrug og Fiskeri,  

 Møbelhandlernes Centralforening i Danmark, Nærbutikkernes Landsforening,  

 Oliebranchens Fællesrepræsentation, Ostehandlerforeningen for Danmark,  

 Politidirektøren i København, Q8 Kuwait Petroleum, Rigspolitichefen,  

 Skatteministeriet,  

 Statoil Detailhandel A/S, Statsministeriet, Transport og Energiministeriet og  

 Visit Denmark.
5. Økonomiske og administrative konsekvenser for  

 stat, kommuner og amtskommuner Forslaget vil kræve oprettelse af et godkendelsesregister i  

 Erhvervs- og Selskabsstyrelsen.
Det forventes, at der kun vil blive tale om  

 mindre omkostninger.
Omkostningerne vil blive afholdt inden for styrelsens  

 egne  

 rammer.
Skatteministeriet vurderer, at liberaliseringen af reglerne  

 vil betyde en ny kontrolopgave for SKAT.
Der er tale om en kontrolopgave, som  

 ikke umiddelbart lader sig integrere i SKATs øvrige kontrol, idet  

 kontrolformen  

 adskiller sig væsentlig fra SKATs kontrolopgaver i øvrigt, fordi  

 virksomhederne  

 ikke har fast forretningssted.
Det vurderes, at denne nye kontrolopgave  

 medfører en mindre merbelastning af SKATs kontrolressourcer, og at udgiften  

 vil  

 kunne afholdes inden for Skatteministeriets egne rammer.
6. Økonomiske konsekvenser for erhvervslivet Lovforslaget forventes at have positive økonomiske konsekvenser  

 for erhvervslivet, idet mindre handlende kan sælge flere varetyper ved  

 omførsel, end de hidtil har kunnet.
Dette muliggør forretningskoncepter, som  

 tidligere ikke har været lovlige, hvilket som udgangspunkt også vil øge  

 konkurrencen.
7. Administrative konsekvenser for erhvervslivet For personer, som omfører for mindre end 12,2 mio. kr. af  

 de nye dagligvarer, kræves alene, at der sker en registrering af den person,  

 der ønsker omførselsgodkendelse, i Erhvervs- og Selskabsstyrelsens register.  

 Denne registrering vil ske elektronisk og vil således ikke stille unødige  

 krav  

 om papirgange.
For personer, som omfører for mere end 12,2 mio. kr. om året  

 af  

 de nye dagligvarer, skal der indsendes en årlig revisor- eller  

 advokaterklæring, hvilket vil medføre en mindre årlig omkostning til revisor  

 eller advokat.
Personer, der alene sælger de varer, som i henhold til den  

 gældende lov allerede kan sælges ved omførsel, behøver ikke  

 omførselstilladelse.
For omførsel af disse varer indføres der således ikke  

 nye  

 krav.
Forslaget har været sendt til Erhvervs- og  

 Selskabsstyrelsens Center for Kvalitet i ErhvervsRegulering med henblik på en  

 vurdering af, om forslaget skal forelægges et af Økonomi- og  

 Erhvervsministeriets virksomhedspaneler.
Styrelsen vurderer, at forslaget  

 ikke  

 indeholder administrative konsekvenser for erhvervslivet i et omfang, der  

 berettiger, at det bliver forelagt et af Økonomi- og Erhvervsministeriets  

 virksomhedspaneler.
8. Konsekvenser for miljøet Den øgede trafik på vejene som følge af muligheden for omførsel  

 forventes opvejet af det forhold, at forbrugerne får varerne præsenteret ved  

 døren.
Samlet set forventes lovforslaget således ikke at få konsekvenser af  

 betydning for miljøet.
9. Forholdet til EU-retten Med forslaget sker der en lempelse af kravet til »fast  

 forretningssted«.
Der er således alene tale om en liberalisering af reglerne  

 for omførsel.
Lovforslaget vurderes derfor ikke at indeholde EU-retlige  

 aspekter.
10. Oversigt over økonomiske og administrative  

 konsekvenser i skemaform Positive konsekvenser/mindre omkostninger Negative konsekvenser/mer-omkostninger Økonomiske konsekvenser for stat, kommuner og amtskommuner Ingen Forslaget vil kræve oprettelse af et  

 godkendelsesregister i Erhvervs- og Selskabsstyrelsen.
Det forventes, at der  

 kun vil blive tale om mindre omkostninger.
Omkostningerne vil blive afholdt  

 inden for styrelsens egne rammer.
Skatteministeriet vurderer, at liberaliseringen af  

 reglerne vil betyde en ny kontrolopgave for SKAT.
Det vurderes, at  

 kontrolopgaven  

 medfører en mindre merbelastning af SKATs kontrolressourcer, og at udgiften  

 vil kunne afholdes inden for Skatteministeriets egne rammer.
Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Lovforslaget forventes at have positive økonomiske konsekvenser  

 for erhvervslivet, idet små og mindre handlende kan sælge flere varetyper ved  

 omførsel, end de hidtil har kunnet.
Dette muliggør forretningskoncepter, som  

 tidligere ikke har været lovlige, hvilket som udgangspunkt også vil øge  

 konkurrencen.
Ingen Administrative konsekvenser for erhvervslivet Ingen For personer, som omfører for mindre end 12,2 mio. kr.  

 af de nye dagligvarer, kræves alene, at der sker en registrering i Erhvervs-  

 og Selskabsstyrelsens register.
Denne registrering vil ske elektronisk og vil  

 således ikke stille unødige krav om papirgange.
For personer, som omfører for  

 mere end 12,2 mio. kr. om året af de nye dagligvarer, skal der indsendes en  

 årlig revisor- eller advokaterklæring, hvilket vil medføre en mindre årlig  

 omkostning til revisor eller advokat.
Personer, der alene sælger de varer, som i henhold til  

 den gældende lov allerede kan sælges ved omførsel, behøver ikke  

 omførselstilladelse.
For omførsel af disse varer indføres der således ikke  

 nye krav.
Forslaget har været sendt til Erhvervs- og  

 Selskabsstyrelsens Center for Kvalitet i ErhvervsRegulering med henblik på en  

 vurdering af, om forslaget skal forelægges et af Økonomi- og  

 Erhvervsministeriets virksomhedspaneler.
Styrelsen vurderer, at forslaget  

 ikke indeholder administrative konsekvenser for erhvervslivet i et omfang,  

 der berettiger, at det bliver forelagt et af Økonomi- og Erhvervsministeriets  

 virksomhedspaneler.
Miljømæssige konsekvenser Den øgede trafik på vejene som følge af muligheden for  

 omførsel forventes opvejet af det forhold, at forbrugerne får varerne  

 præsenteret ved døren.
Samlet set forventes lovforslaget således ikke at få  

 konsekvenser af betydning for miljøet.
Administrative konsekvenser for borgerne Den foreslåede liberalisering må forventes i et vist  

 omfang at gøre det nemmere for borgerne at foretage deres indkøb.
Forholdet til EU-retten Med forslaget sker der en lempelse af kravet til »fast  

 forretningssted«.
Der er således alene tale om en liberalisering af reglerne  

 for omførsel.
Lovforslaget vurderes derfor ikke at indeholde EU-retlige  

 aspekter.
Bemærkninger til lovforslagets enkelte bestemmelser Til § 1 Til nr. 1 § 12, stk. 1, er moderniseret, så det gældende  

 litra a og litra b er slået sammen i nr. 1. Herefter kan også aviser,  

 ugeblade  

 og tidsskrifter omføres uden en begrænsning om, at det kun kan ske på gader  

 og  

 pladser.
Endvidere er der tilføjet et nyt nr. 2, der giver mulighed  

 for, at flere dagligvarer kan sælges ved omførsel.
Det drejer sig om de  

 dagligvarer,  

 som ikke allerede efter den gældende lov kan omføres.
Chokolade- og  

 sukkervarer,  

 mineralvand mv., drikkevarer med 2,8 pct. alkohol og derover, tobaksvarer  

 samt  

 fyrværkeri må dog fortsat ikke omføres.
Det er en betingelse for at kunne  

 omføre de i § 12, stk. 1, nr. 2, nævnte dagligvarer, at personen,  

 der  

 ønsker at omføre, har en omførselsgodkendelse, jf. nærmere under § 12 a.
Dagligvarer er varer, som »forbruges mens de bruges«, i  

 modsætning til udvalgsvarer, som er varer, der »bliver ved med at eksistere  

 samtidig med brugen«, og som først går til grunde efter en nedslidning over  

 en  

 længere periode.
Dagligvarer er f.eks. madvarer, køkkenruller og vaskepulver,  

 dvs. typiske varer i en daglig husholdning.
Det er kun egentligt salg, der kan foregå.
Vognen eller  

 boden må således ikke være indrettet med henblik på, at kunderne kan nyde de  

 indkøbte varer ved salgsstedet.
I så fald vil der være tale om servering, der  

 vil være omfattet at restaurationsloven.
 På grund af risiko for overtrædelse af skatte- og afgiftslovgivningen  

 samt af sundheds- og sikkerhedsmæssige årsager kan chokolade- og sukkervarer,  

 mineralvand mv., drikkevarer med 2,8 pct. alkohol og derover, tobaksvarer  

 samt  

 fyrværkeri fortsat ikke sælges ved omførsel.
 Omførsel af lægemidler, herunder også lægemidler, der ikke  

 er forbeholdt apoteker, kræver tilladelse fra Lægemiddelstyrelsen.
Skiltningsforpligtelsen i stk. 5 foreslås præciseret  

 og moderniseret.
Kravet om skiltning med CVR-nr. gælder kun personer, der har  

 et sådant.
Til nr. 2 Med den nye  

  

 § 12  

 a  

  

 indføres krav om en årlig omførselsgodkendelse, hvis en person ønsker at  

 sælge de nye varer, som er nævnt i § 12, stk. 1, nr. 2.
Det er som hidtil kun personer og ikke selskaber, der kan  

 sælge varer ved omførsel.
Kravet om, at det kun er personer, der må omføre  

 dagligvarer, hindrer ikke, at en person har ansatte, der forestår  

 omførselssalget.
Omførselsgodkendelse opnås efter  

  

 stk. 1  

  

 ved en registrering i Erhvervs- og Selskabsstyrelsens  

 register.
Styrelsen udsteder et bevis for registrering.
Det vil i den  

 forbindelse blive undersøgt, om det er muligt at udlevere bevis i elektronisk  

 form, f.eks. i form af MMS.
Bevis skal altid medbringes af den person, der  

 omfører varer, og skal på forlangende forevises myndighederne.  

 Omførselsgodkendelsen  

 ophører automatisk ved udgangen af et kalenderår, hvis den ikke fornys, jf.  

 stk. 5. Der skal således indhentes en ny godkendelse, hvis personen  

 fortsat ønsker at kunne omføre de nævnte varer.
Optagelse i Erhvervs- og Selskabsstyrelsens register og  

 dermed erhvervelse af omførselsgodkendelse sker iflg.  

  

 stk. 2-4  

  

 enten ved en selvregistrering eller ved indsendelse  

 af en revisor- eller advokaterklæring.
Personer kan selv registrere sig i  

 registret, hvis den forventede omsætning af de nye dagligvarer ved omførsel  

 for  

 kalenderåret ligger under 12,2 mio. kr.
Der skal derimod indsendes en  

 revisor-  

 eller advokaterklæring for at blive optaget i registret, hvis den forventede  

 omsætning af disse varer ved omførsel for kalenderåret ligger over 12,2 men  

 under 28,2 mio. kr.
Grunden til, at der er et beløbsloft på 28,2 mio. kr., er,  

 jf. formålet med liberaliseringen, at  

  

 mindre  

  

 handlende skal kunne køre rundt til forbrugerne i bl.a. de land- og  

 yderdistrikter, hvor butiksgrundlaget er tyndt, og tilbyde almindelige  

 dagligvarer.
En beløbsgrænse på p.t. 28,2 mio. kr. inkl. moms er valgt, fordi  

 en tilsvarende grænse i lov om detailsalg fra butikker mv. (lukkeloven)  

 bruges  

 til at afgrænse de mindre dagligvarebutikker, som er undtaget fra  

 lukketidsbestemmelserne.
Tilsvarende er beløbsgrænsen på de 12,2 mio. kr.  

 valgt, fordi den svarer til den bagatelgrænse, der er for, hvornår en  

 dagligvarebutik er undtaget fra lukketidsreglerne uden at skulle indsende  

 revisorerklæring som dokumentation herfor.
Det er kun de nye dagligvarer, som  

 personen sælger ved omførsel, der skal medregnes ved opgørelsen af de nævnte  

 grænser.
Dette gælder, selvom omsætningen er fordelt på flere vogne eller  

 salgssteder, og omsætning fra et evt. fast forretningssted skal ikke  

 medregnes.  

 Begge beløbsgrænser pristalsreguleres årligt.
Hvis en person i løbet af et kalenderår overskrider  

 omsætningsloftet på de 28,2 mio. kr., bortfalder omførselsgodkendelsen iflg.  

  

 stk. 5  

  

 , og vedkommende skal med det  

 samme ophøre med at omføre de omhandlede varer.
Personen kan herefter først  

 omføre disse varer igen ved starten af det følgende kalenderår under  

 forudsætning  

 af, at den budgetterede omsætning ikke overstiger beløbsgrænsen på 28,2 mio.  

 kr.  

 Tilsvarende bortfalder omførselsgodkendelsen, hvis omsætningen overskrider  

 bagatelgrænsen på de 12,2 mio. kr., og der ikke indsendes en revisor- eller  

 advokaterklæring om, at den budgetterede omsætning for kalenderåret ikke  

 overstiger 28,2 mio. kr.
Omførselsgodkendelsen bortfalder endvidere ved  

 udgangen af det kalenderår, som den gælder for.
Erhvervs- og  

 Selskabsstyrelsen  

 udsender påmindelse.
Den omhandlede revisor- eller advokaterklæring kan afgives  

 af en statsautoriseret revisor, en registreret revisor, en advokat eller en  

 udenlandsk revisor eller advokat, der er berettiget til at udøve deres  

 erhverv  

 i Danmark.
Det drejer sig om revisorer eller advokater i EU- eller  

 EØS-området.  

 For så vidt angår registrerede revisorer, der er ansat i de landøkonomiske  

 rådgivningskontorer, vil de kunne afgive erklæringer for personer, der driver  

 landbrugsvirksomhed.
Erhvervs- og Selskabsstyrelsen kan iflg.  

  

 stk. 6  

  

 fastsætte nærmere regler om  

 registret over omførselsgodkendelser samt om indberetning hertil.
Styrelsen  

 kan  

 herunder fastsætte, at indsendelse af revisor- og advokaterklæring efter  

 stk. 3 skal ske elektronisk.
Herudover kan styrelsen fastsætte, at  

 selvregistrering efter stk. 2 skal ske elektronisk, f.eks. via  

 internettet  

 eller SMS.
Det er kun personer og ikke selskaber, der kan sælge varer  

 ved omførsel.
Det er således ikke muligt at omgå beløbsgrænserne ved at  

 oprette  

 en række selskaber, der hver for sig har en omsætning, der ligger under  

 grænserne.
Til nr. 3 Det foreslåede  

  

 kapitel  

 5 b  

  

 omhandler mulighederne for tilsyn og beslaglæggelse.
Hvis det i  

 forbindelse med en kontrolaktion konstateres, at der er sket overtrædelse af  

 omførselsreglerne, kan der foretages beslaglæggelse.
Efter  

  

 § 26 b  

  

 får SKAT som noget nyt mulighed for at føre tilsyn med overholdelsen af  

 reglerne om salg ved omførsel.
Det er vurderingen, at der er behov for en  

 særlig kontrolhjemmel, jf. det herom i de almindelige bemærkninger afsnit 3.2  

 anførte.
SKAT har hjemmel til i medfør af bekendtgørelse om pant og  

 indsamling m.v. af emballage til øl og visse læskedrikke, som er udstedt med  

 hjemmel i miljøbeskyttelsesloven, at føre tilsyn med overholdelsen af  

 bestemmelserne  

 om pant.
Med forslaget til ny § 26 b får SKAT en tilsvarende mulighed  

 for at  

 føre tilsyn med personer, som omfører varer til salg.
Efter  

  

 stk. 2  

  

 skal indehaveren eller de hos denne beskæftigede personer yde myndighederne  

 fornøden vejledning og hjælp i forbindelse med et tilsyn.
Det forudsættes, at  

 myndigheden fører tilsynet under iagttagelse af reglerne i  

 retssikkerhedsloven.
 I  

  

 § 26 c  

  

 ,  

  

 stk. 1  

  

 , foreslås det, at der  

 indføres en mulighed for SKAT til i forbindelse med tilsyn at beslaglægge  

 varer  

 efter reglerne i retsplejelovens kapitel 74.
 Hvis SKAT i forbindelse med deres almindelige kontrol mv.  

 støder på ulovligt omførte varer, vil det være uhensigtsmæssigt, hvis de ikke  

 kan beslaglægge dem.
 Det er ulovligt omførte varer, som kan beslaglægges, dvs.  

 som udgangspunkt alle varer, som ikke er nævnt i § 12, stk. 1.  

 Endvidere vil varer omhandlet i § 12, stk. 1, nr. 2, kunne  

 beslaglægges, hvis personen ikke har en omførselsgodkendelse.
 Beslaglæggelse skal ske under hensyntagen til reglerne i  

 retsplejelovens kapitel 74.
Personkredsen, hos hvilken der kan ske beslaglæggelse, defineres  

 således, at både den, der ejer varerne, og den, der har dem i besiddelse, er  

 omfattet.
En person skal således ikke kunne henvise til, at varerne ikke  

 tilhører  

 vedkommende, hvorved vedkommende ikke er ansvarlig for forholdet.
Til nr. 4 Det foreslås, at også overtrædelse af bestemmelsen om  

 pligten for sælger til at skilte med CVR-nummer, navn og adresse i § 12  

 a,  

 stk. 1, 4. pkt., straffes med bøde.
Om bødeniveauet henvises til  

 bemærkningerne under nr. 5.
Til nr. 5 I den foreslåede  

  

 § 27,  

 stk. 2,  

  

 bestemmes det, at straffen under skærpende omstændigheder  

 eller i gentagelsestilfælde kan stige til fængsel indtil 4 måneder.
Der  

 tænkes  

 her især på tilfælde, hvor en person vedblivende sælger varer, som slet ikke  

 må  

 sælges ved omførsel, eller vedblivende sælger dagligvarer ved omførsel uden  

 at  

 have den nødvendige omførselsgodkendelse.
Samtidig lægges der op til en skærpelse af bødeniveauet  

 generelt.
I dag er straffeniveauet for ulovligt salg ved omførsel bøde på  

 400-1000 kr. ved første overtrædelse og op til 3000 kr. ved gentagen  

 overtrædelse, alt efter omfanget af salg.
Den nuværende sanktionspraksis  

 vurderes  

 at være forholdsvis lempelig i forhold til sammenlignelige overtrædelser,  

 f.eks.  

 overtrædelse af reglerne om flaskepant.
Et højere bødeniveau skal virke  

 præventivt og samtidig sikre, at sanktionerne i højere grad står mål med den  

 mulige fortjeneste.
Et højere bødeniveau virker også rimeligt i betragtning  

 af,  

 at salg ved omførsel umiddelbart er sværere at kontrollere end salg, der sker  

 fra fast forretningssted, som er lovens udgangspunkt.
Det skærpede  

 sanktionsniveau foreslås derfor udmøntet, således at bøden i  

 førstegangstilfælde normalt fastsættes i størrelsesordenen 5000 kr. pr.  

 varegruppe.
 En fastsættelse af straffen vil dog fortsat bero på  

 domstolenes konkrete vurdering i det enkelte tilfælde af samtlige sagens  

 omstændigheder, og det angivne strafniveau vil kunne fraviges i op- eller  

 nedadgående retning, hvis der i den konkrete sag foreligger skærpende eller  

 formildende omstændigheder.
En effektivisering af retshåndhævelsen forventes at kunne  

 ske, hvis der tilvejebringes en hjemmel til udstedelse af administrative  

 bødeforelæg for overtrædelse af omførselsreglerne.
Dette forudsætter bl.a.,  

 at  

 der foreligger entydige retningslinjer, hvor niveauet for bødestørrelser  

 fastlægges, fx gennem praksis på området.
Hvis en sådan klarhed over  

 bødeniveauet foreligger, vil spørgsmålet om hjemmel til udstedelse af  

 administrative  

 bødeforelæg blive overvejet.
Til § 2 Det foreslås i  

  

 stk. 1  

  

 ,  

 at loven træder i kraft den 1. januar 2007. Baggrunden for lovens  

 ikrafttrædelsestidspunkt er, at der skal etableres et offentligt tilgængeligt  

 register over de årlige omførselsgodkendelser, jf. lovforslagets § 12 a,  

 stk. 1.
 I  

  

 stk. 2  

  

 foreslås indsat en revisionsbestemmelse, hvorefter økonomi- og  

 erhvervsministeren senest i folketingsåret 2009-10 fremsætter forslag om  

 revision af loven.
Bilag 1 Lovforslag sammenholdt med gældende lov Gældende formulering Lovforslaget § 1.
 I næringsloven, jf. lovbekendtgørelse nr. 185 af 25.  

 marts 1988, som senest ændret ved lov nr. 606 af 24. juni 2005, foretages  

 følgende ændringer:
§ 12.  

  

 Ved  

 omførsel kan personer, uanset at betingelserne for at drive næring som  

 handlende,  

 håndværker og industridrivende ikke er opfyldt, sælge 1.  


  

 § 12  

  

 affattes således:
»  

 § 12.  

  

 Ved  

 omførsel kan personer, uanset at betingelserne for at drive næring som  

 handlende,  

 håndværker og industridrivende ikke er opfyldt, sælge a)  

 	  

 naturalprodukter  

 af jordbrug, husdyrhold og fiskeri, sådanne naturalprodukter, der er  

 konserveret  

 ved frysning, røgning eller saltning, samt brød, mælk, fløde, konsum-is, ost,  

 smør og margarine; b)  

 	  

 aviser, ugeblade og  

 tidsskrifter, dog kun på gader og pladser.
1)  

 	  

 naturalprodukter af  

 jordbrug, husdyrhold og fiskeri, sådanne naturalprodukter, der er konserveret  

 ved frysning, røgning eller saltning, samt brød, mælk, fløde, konsum-is, ost,  

 smør, margarine, aviser, ugeblade og tidsskrifter, og 2)  

 	  

 øvrige dagligvarer,  

 jf. § 12 a, dog ikke chokolade- og sukkervarer, mineralvand mv.,  

 drikkevarer med 2,8 pct. alkohol og derover, tobaksvarer samt fyrværkeri.
 Stk. 2.  

  

 Den, der  

 i henhold til stk. 1 alene omfører fiskevarer, kan i forbindelse hermed  

 omføre tilbehør hertil samt fiskehermetik.
 Stk. 2.  

  

 Den, der  

 i henhold til stk. 1, nr. 1, alene omfører fiskevarer, kan i forbindelse  

 hermed omføre tilbehør hertil samt fiskehermetik.
 Stk. 3.  

  

 Den, der  

 driver næring som handlende, håndværker og industridrivende, kan omføre varer  

 til salg til erhvervsdrivende, der anvender de pågældende varer i deres  

 virksomhed.
 Stk. 3.  

  

 Den, der  

 driver næring som handlende, håndværker og industridrivende, kan omføre varer  

 til salg til erhvervsdrivende, der anvender de pågældende varer i deres  

 virksomhed.
 Stk. 4.  

  

 I øvrigt  

 må salg ved omførsel ikke finde sted.
 Stk. 4.  

  

 I øvrigt  

 må salg ved omførsel ikke finde sted.
 Stk. 5.  

  

 På  

 køretøj, skib eller telt, der benyttes til salg i henhold til stk. 1,  

 skal sælgerens navn og adresse tydeligt anføres.
Stk. 5.  

  

 Ved omførsel  

 i henhold til stk. 1 skal der tydeligt skiltes med sælgers CVR-nr., navn  

 og adresse.« 2. Efter  

  

 § 12  

  

 indsættes:
»  

 § 12 a.  

  

 Salg  

 ved omførsel af de i § 12, stk. 1, nr. 2, nævnte varer kræver en  

 omførselsgodkendelse, og salget må ikke overstige den i henhold til § 5,  

 stk. 1, jf. stk. 8, i lov om detailsalg fra butikker m.v.,  

 fastsatte beløbsgrænse.
Omførselsgodkendelse gælder for et kalenderår, jf.  

 dog stk. 5, og opnås ved registrering i et offentligt tilgængeligt  

 register hos Erhvervs- og Selskabsstyrelsen.
Styrelsen udsteder bevis for  

 registreringen.  

 Bevis skal medbringes ved omførselssalg og forevises myndighederne på  

 forlangende.
Stk. 2.  

  

 Overstiger den budgetterede omsætning af varer, som omføres i et kalenderår i  

 medfør af § 12, stk. 1, nr. 2, ikke den i henhold til § 5,  

 stk. 4, jf. stk. 8, i lov om detailsalg fra butikker m.v.,  

 fastsatte beløbsgrænse, kan registrering i det i stk. 1 nævnte register  

 ske som selvregistrering.
Det skal til enhver tid kunne sandsynliggøres, at  

 omsætningen ikke vil overstige beløbsgrænsen nævnt i 1. pkt.
Erhvervs- og  

 Selskabsstyrelsen  

 kan fastsætte regler herom.
 Stk. 3.  

  

 Overstiger den budgetterede omsætning beløbsgrænsen i stk. 2, sker  

 registrering ved, at der indsendes en erklæring herom til Erhvervs- og  

 Selskabsstyrelsen.  

 Erhvervs- og Selskabsstyrelsen kan fastsætte regler herom.
 Stk. 4.  

  

 Den i  

 stk. 3 nævnte erklæring skal være underskrevet af en statsautoriseret  

 revisor, en registreret revisor, en advokat, eller en udenlandsk revisor  

 eller advokat, der er berettiget til at udøve deres hverv i Danmark.  

 Erhvervs-  

 og Selskabsstyrelsen kan fastsætte regler om erklæringens indhold.
Stk. 5.  

  

 Hvis  

 beløbsgrænsen i stk. 1 overskrides, bortfalder omførselsgodkendelsen for  

 resten af kalenderåret.
Det samme gælder, hvis beløbsgrænsen i stk. 2  

 overskrides, medmindre der indsendes erklæring som omhandlet i stk. 3.  

 Omførselsgodkendelsen bortfalder endvidere ved udgangen af et kalenderår.
Stk. 6.  

  

 Erhvervs-  

 og Selskabsstyrelsen kan fastsætte regler om det i stk. 1 nævnte  

 register  

 samt om indberetning hertil.
Det kan herunder fastsættes, at selvregistrering  

 efter stk. 2 og indsendelse af erklæring efter stk. 3 skal ske  

 elektronisk.« 3. Efter  

  

 § 26 a  

  

 indsættes som nyt kapitel:
»Kapitel 5 b Tilsyn og beslaglæggelse § 26 b.  

  

 SKAT  

 fører tilsyn med overholdelse af bestemmelserne i § 12 og § 12 a og  

 har, hvis det skønnes nødvendigt, til enhver tid mod behørig legitimation  

 uden retskendelse adgang til at udøve tilsynet i de lokaler, køretøjer mv.,  

 hvorfra omførsel sker.
 Stk. 2.  

  

 Indehaveren og de hos denne beskæftigede personer skal yde myndighederne  

 fornøden  

 vejledning og hjælp ved foretagelsen af det i stk. 1 omhandlede tilsyn.
§ 26 c.  

  

 SKAT kan  

 under iagttagelse af reglerne i retsplejelovens kapitel 74 foretage  

 beslaglæggelse,  

 hvis der konstateres overtrædelse af § 10, stk. 1.« § 27.  

  

 Den, der  

 uberettiget driver en af de i § 1, stk. 1, nr. 1-5, nævnte  

 næringer,  

 samt den, der overtræder § 4, § 6, § 10, stk. 1,  

 § 11,  

 stk. 1, § 12, stk. 4 og 5, § 14, stk. 2, § 15,  

 stk. 2, 2. pkt., § 17, stk. 2, § 18, § 19,  

 stk. 2,  

 § 21, stk. 2, 1. og 3. pkt., § 22, stk. 2 og 3, 2. pkt.  

 og § 26, straffes med bøde.
 4.  

  

 I  

  

 § 27, stk. 1,  

  

 indsættes  

 efter § 12, stk.  


  

    


  

 4 og 5,: »  


  

 § 12  

 a, stk. 1, 4. pkt.  

,  

  

 «.
 5. I  

  

 § 27  

  

 indsættes efter stk. 1  

 som nyt stk.:
»  

 Stk. 2.  

  

 Under  

 skærpende omstændigheder eller i gentagelsestilfælde kan straffen for  

 personers overtrædelse af § 10, stk. 1, stige til fængsel i indtil  

 4 måneder.« Stk. 2 og 3 bliver herefter stk. 3 og 4.
