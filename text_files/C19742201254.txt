(Til rektorerne for samtlige  

 gymnasieskoler, studenterkursus og Statens Kursus til HF samt amtsrådene  

 og kommunalbestyrelserne i Frederiksberg og Københavns kommune) I fortsættelse af undervisningsministeriets cirkulære af 22. januar 1973  

 vedrørende risikomomenter i undervisningen i fysik, kemi og astronomi og  

 direktoratets cirkulærskrivelse af 27. februar 1973 vedrørende risikomomenter  

 i undervisningen i faget biologi skal direktoratet meddele nedenstående  

 vedrørende risikomomenter ved undervisningen i faget formning.
 Udover de i risikovejledningen nævnte forsigtighedsregler, som overføres  

 fra fagene fysik, astronomi og kemi fastsættes følgende særlige regler for  

 formning:
 Arbejdet med kemikalier bør foregå under passende udluftning eventuelt i  

 form af en emhætte.
 Ved glasurfremstillingen må ikke anvendes uranoxyder og cadmiumholdige  

 forbindelser, der advares mod at anvende blyholdige glasurer, ligesom der  

 generelt advares mod fremstillingen af glaserede genstande, som kan anvendes  

 til opbevaring af levnedsmidler og genstande som kan anvendes til at spise  

 eller drikke af.(Jvf. undervisningsministeriets cirkulære af 27. maj 1955 og  

 ministeriet for forureningsbekæmpelses bekendtgørelse af 11. oktober 1972  

 vedrørende anvendelse af glasurer).
 Med hensyn til anvendelse af eldrevne maskiner henvises til  

 undervisningsministeriets cirkulære af 26. oktober 1973.
Brændbare materialer må ikke henlægges til tørring på ovntop.
Der er i  

 almindelighed altid kort afstand fra ovn til mindst en vægflade i lokalet.
Et  

 sådant mellemrum må ikke anvendes til lagerrum.
Man skal fra brænding til  

 brænding sikre sig, at der ikke ved en tilfældighed er henlagt eller  

 opstillet brændbart materiale på eller op ad ovn.
 P.D.V.
