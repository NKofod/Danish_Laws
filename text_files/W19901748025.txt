Ansøgning om overførsel af bevilling på grund af bevillingshavers  

 alder og helbred til dennes søn, der havde deltaget i virksomheden i 8 år ,  

 blev imødekommet De har ved brev af 30. marts 1990 - modtaget gennem Storkøbenhavns  

 Hyrevognsnævn den 10. maj 1990 - ansøgt om tilladelse til overførsel af  

 hyrekørselsbevilling nr. 1-2255 fra Deres fader hyrevognmand Aksel Nielsen, i  

 henhold til § 3, stk. 3, i lov nr. 296 af 8. juni 1978 om hyrekørsel.
 Det fremgår af sagen, at Deres fader på grund af svigtende helbred og  

 alder ønsker at ophøre med sin hyrekørselsvirksomhed og i stedet gå på  

 pension.
Det er endvidere oplyst, at De selv har været indehaver af en bevilling  

 fra 1972 til 1981 (bevilling nr. 1-2657), samt at De i perioden 1972 til 1977  

 og igen fra 1982 og til dato har været ansat som hyrevognschauffør hos Deres  

 fader.
De har altså været beskæftiget inden for branchen i ca. 18 år.
 Storkøbenhavns Hyrevognsnævn har anbefalet, at Deres ansøgning om  

 bevillingsoverførsel imødekommes.
 Ministeriet skal i denne anledning meddele, at en bevilling som hovedregel  

 ikke kan overføres til andre, jf. hyrekørselslovens § 3, stk. 3. Ministeriet  

 kan dog under særlige omstændigheder gøre undtagelse herfra.
 Efter ministeriets opfattelse foreligger der i Deres tilfælde sådanne  

 særlige forhold, at ministeriet efter omstændighederne kan tillade, at  

 bevilling nr. 1-2255 overføres fra Deres fader Aksel Nielsen til Dem.
 De bedes rette henvendelse til Storkøbenhavns Hyrevognsnævn med henblik på  

 foretagelse af det videre fornødne i sagens anledning.
 Storkøbenhavns Hyrevognsnævn har modtaget kopi af nærværende brev.
