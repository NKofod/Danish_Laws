 I henhold til § 3 a, stk. 3, i lov om det civile beredskab, jfr.  

 lovbekendtgørelse nr. 279 af 3. juni 1985, fastsættes:
 § 1.  Under krig eller truende udsigt til krig finder  

 reglerne i denne bekendtgørelse anvendelse på styrelsen af kommunerne, når  

 det er umuligt at samle en beslutningsdygtig kommunalbestyrelse.
 Stk. 2.  Reglerne i denne bekendtgørelse om kommuner  

 gælder tillige for amtskommuner og Hovedstadsrådet.
 § 2.  Når det er umuligt at samle en beslutningsdygtig  

 kommunalbestyrelse, varetager økonomiudvalget kommunalbestyrelsens og de  

 stående udvalgs, herunder socialudvalgets, funktioner.
Stk. 2.  Når det er umuligt at samle et  

 beslutningsdygtigt økonomiudvalg, varetager borgmesteren kommunalbestyrelsens  

 og udvalgenes, herunder socialudvalgets, funktioner.
Når det igen er muligt  

 at samle et beslutningsdygtigt økonomiudvalg, gælder reglerne i stk. 1.
 § 3.  Når det i kommuner med magistratsordning er  

 umuligt at samle en beslutningsdygtig kommunalbestyrelse, varetager  

 magistraten kommunalbestyrelsens funktioner.
 Stk. 2.  I tilfælde af et magistratsmedlems forfald  

 varetages dennes funktioner af borgmesteren (overborgmesteren).
Stk. 3.  Når det er umuligt at samle en  

 beslutningsdygtig magistrat, varetager borgmesteren (overborgmesteren)  

 kommunalbestyrelsens funktioner.
Når det igen er muligt at samle en  

 beslutningsdygtig magistrat, gælder reglerne i stk. 1.
 § 4.  Når betingelserne for at anvende reglerne i § 2  

 og § 3 ikke længere er tilstede, styres kommunen igen i fuld udstrækning  

 efter reglerne i den kommunale styrelseslovgivning.
§ 5.  Meddelelse om, at kommunen styres efter reglerne  

 i § 2 eller § 3, skal snarest gives til indenrigsministeren.
Tilsvarende skal  

 meddelelse om, at kommunen igen styres efter reglerne i den kommunale  

 styrelseslovgivning, jfr. § 4, snarest gives til indenrigsministeren.
 § 6.  Når kommunen styres efter reglerne i denne  

 bekendtgørelse, kan det kompetente organ efter bestemmelserne i § 2 og § 3  

 fravige reglerne i den kommunale styrelseslovgivning.
 § 7.  Medlemmerne af kommunalbestyrelsen har pligt til  

 at varetage de funktioner, der pålægges dem af økonomiudvalget, jfr. § 2,  

 stk. 1, eller af borgmesteren, jfr. § 2, stk. 2.
 Stk. 2.  I kommuner med magistratsordning har samtlige  

 medlemmer af kommunalbestyrelsen, i Københavns Kommune tillige medlemmerne af  

 magistraten, pligt til at varetage de funktioner, der pålægges dem af  

 magistraten, jfr. § 3, stk. 1, eller af borgmesteren (overborgmesteren), jfr.  

 § 3, stk. 3.
 § 8.  Kommunalbestyrelsen udpeger blandt sine  

 medlemmer to eller flere stedfortrædere, der i en angiven rækkefølge skal  

 varetage borgmesterens funktioner i tilfælde af dennes forfald, når kommunen  

 styres efter reglerne i § 2. Valget af stedfortræderne foretages ved  

 almindelig flertalsafstemning og har gyldighed for kommunalbestyrelsens  

 funktionsperiode.
 Stk. 2.  I kommuner med magistratsordning udpeger  

 kommunalbestyrelsen blandt magistratens og/eller kommunalbestyrelsens  

 medlemmer to eller flere stedfortrædere, der i en angiven rækkefølge skal  

 varetage borgmesterens (overborgmesterens) funktioner i tilfælde af dennes  

 forfald, når kommunen styres efter reglerne i § 3. Valget af stedfortræderne  

 foretages ved almindelig flertalsafstemning.
§ 9.  Regnskab for den periode, i hvilken kommunen har  

 været styret efter reglerne i denne bekendtgørelse, skal, når kommunen igen i  

 fuld udstrækning styres efter reglerne i den kommunale styrelseslovgivning,  

 forelægges kommunalbestyrelsen.
Tilsvarende gælder for årsbudgetter og  

 budgetoverslag, som er udarbejdet, og årsregnskaber, som er aflagt, mens  

 kommunen har været styret efter reglerne i denne bekendtgørelse.
 § 10.  Tilsynsmyndigheden skal snarest muligt  

 underrettes om dispositioner, som efter den kommunale styrelseslovgivning  

 kræver tilsynsmyndighedens samtykke, men som er foretaget uden sådant  

 samtykke, jfr. § 6.
 § 11.  Bekendtgørelsen træder i kraft ved kundgørelsen  

 i Lovtidende.
