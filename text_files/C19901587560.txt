En række alvorlige neuromuskulære sygdomme og visse andre sjældne  

 tilstande kan føre til, at patienterne rammes af kronisk  

 respirationsinsufficiens (vejrtrækningsbesvær), som medfører behov for  

 specialvurdering og -behandling, ikke sjældent med benyttelse af  

 respirationsterapi.
Disse patienter vil ofte have behov for behandling fra  

 flere specialer, først og fremmest det neurologske og det anæstesiologiske.
I Sundhedsstyrelsens cirkulære af 22. november 1983 om vejledende  

 retningslinier for visitation af patienter til lands- og landsdelssygehuse  

 m.v. er behandlingen af neuromuskulære sygdomme angivet som en  

 landsdelsfunktion.
Der har imidlertid vist sig behov for at præcisere  

 principperne for tilrettelæggelsen af de behandlingsopgaver, som er knyttet  

 til den specielle gruppe af patienter med kronisk respirationsinsufficiens.  

 Sundhedsstyrelsen udsender derfor denne vejledning vedrørende visitation,  

 rådgivning m.m. til erstatning for tidligere vejledninger.
1. Patienterne Patientgruppen kan vanskeligt afgrænses præcist, men udgør i Danmark  

 talmæssigt formentlig omkring 200. Heraf er ca. 50 egentlige  

 respiratorpatienter.
Det drejer sig om patienter, som har et kronisk  

 respirationshandicap, overvejende betinget af ekstrapulmonale årsager (uden  

 for lungerne). Patienterne har permanent eller periodevis behov for  

 respirationsbehandling.
Hoveddiagnosen vil typisk forekomme inden for  

 diagnosegrupper som spinal muskelatrofi, muskeldystrofier (muskelsvind),  

 polio (børnelammelse), svære trafikskader, svære scolioser (rygskævhed) samt  

 enkelte andre specielle nervesygdomme og lungelidelser.
Der vil som oftest være tale om patienter, som udover de respiratoriske  

 problemer har svære fysiske handicap.
Flertallet af patienterne opholder sig  

 i eget hjem, men er afhængige af hjælp fra pårørende eller fremmed hjælp.  

 Nogle patienter bor på plejehjem.
 Patienterne vil ofte på grund af de svære fysiske handicap have betydelige  

 vanskeligheder med at klare sig under indlæggelse på en sygehuseafdeling, der  

 ikke er forsynet med de fornødne hjælpemidler m.v.
2. Organisation af behandling 2.1. Landsdelsfunktion på Rigshospitalet og Århus Kommunehospital.
Sundhedsstyrelsen finder det hensigtsmæssigt, at opgaven varetages som  

 landsdelfunktion for Øst- og Vestdanmark ved 2 centre, placeret ved  

 afdelinger på henholdsvis Rigshospitalet og Århus Kommunehospital.
Baggrunden  

 herfor er det begrænsede antal patienter samt patienternes specielle  

 respiratoriske og fysiske handicap.
Behandlingen bør foregå i nært samarbejde  

 med de anæsstesiologiske afdelinger på hovedsygehusniveau i patienternes  

 hjemstedsamtskommune samt med de neurologiske, pædiatriske og andre  

 afdelinger på landsdelssygehuset, som varetager behandlingen af patienternes  

 tilgrundliggende sygdom.
Centret har et overordnet tilsyn, hvilket imidlertid ikke forudsætter, at  

 patienten altid skal behandles på centret.
Centret skal have viden om og  

 mulighed for at behandle de patienter, som hjemstedsamtskommunen ikke  

 selvstændigt kan behandle, samt yde rådgivning til patienter, behandlere,  

 socialforvaltninger m.fl.
En af landsdelsfunktionens hovedopgaver vil være i samarbejde med  

 patienter og pårørende og de involverede neurologiske og pædiatriske  

 afdelinger at vurdere graden af respirationssvigt, samt tage stilling til  

 behandlingsmulighederne.
Opgaven er især at tage stilling til, om der bør  

 iværksættes langvarig/permanent respirationsbehandling ud fra en generel  

 viden og konkret vurdering af den tilgrundliggende sygdoms forløb.
 Landsdelsfunktionerne omfatter behandling samt fastlæggelse af  

 retningslinier for rådgivning vedrørende:
a.
Vurdering og kontrol af graden af respirationsinsufficiens.
b.
Tilrettelæggelse af behandlingsplaner og -metoder, herunder planlægning  

 og vejledning vedrørende behandlingen på hovedsygehusniveau og i hjemmet.
c.
Opfølgning og kontrol af iværksat behandling i nødvendigt omfang.
d.
Information, rådgivning og vejledning til patienter og pårørende,  

 herunder bl.a. oplysning om praktiske konsekvener af iværksættelse af  

 respiratorbehandling.
 e. instruktion, systematiseret undervisning, oplæring og supervision  

 vedrørende behandling i hjemmet af patient, pårørende og andre hjælpere,  

 f.eks. i forbindelse med respiratorbehandling.
f.
Bistand ved eventuel iværksættelse af behandling i forbindelse med akut  

 opstået respirationsinsufficiens ved direkte henvendelse fra patienter,  

 praktiserende læge eller sygehusafdeling.
g.
Ordination af respiratorer og andet udstyr (behandlingsredskaber).  

 Centrene skal kunne orddinere de for patienten nødvendige  

 behandlingsredskaber.
Endvidere, hvor ønsket, kunne bistå hovedsygehusenes  

 anæstesiologiske afdelinger med etablering og veddligeholdelse af teknisk  

 udstyr til hjemmebehandlingen/service og tilsyn af apparaturet.
 h. patientens hjemkommune bør kunne drøfte specielle problemer direkte med  

 centrene, ligesom centrene naturligt samarbejder med Statens  

 Konsulentvirksomhed for Bevægelseshanddicap vedrørende den sociale  

 koordination og eventuelt med amtskommunernes sociale specialrådgivning  

 (socialcentrene). Centrene kan endvidere samarbejde med Muskelsvindfondens  

 Vejlednings- og Behandlingscenter i Århus og andre tilsvarende institutioner  

 eller organisationer.
i.
Centrene skal varetage fortsat udvikling og forskning på området,  

 således også vedrørende mere specielle problemer for enkeltpatienter, med  

 udgangspunkt i viden og erfaring fra et konstant arbejde med og engagement i  

 disse patienters særlige sygdomsbilleder og behandlingsbehov.
 2.2. Amtsfunktioner.
 De anæstesiologiske afdelinger på hovedsygehusniveau medvirker ved den  

 rutinemæssige behandling af patienterne i henhold til de af centrene  

 udarbejde behandlingsplaner, ligesom disse afdelinger kan varetage akut  

 behandling i samarbejde med centrene.
 2.3. Primær sundhedstjeneste.
 Alment praktiserende læger, praktiserende speciallæger,  

 hjemmesygeplejersker og andre kan i samarbejde med det stedlige hovedsygehus  

 deltage i behandling og pleje af de respirationsinsufficiente patienter i  

 hjemmet efter de af centret og hovedsygehuset angivne retningslinier.
 2.4. Hjemmebehandling og pleje.
Ved ophold i hjemmet udfører patient, pårørende eller anden hjælp  

 behandling efter instruktion, oplæring og vejledning af centret og  

 hovedsygehuset.
Patienterne har mulighed for at få behandlingsmæssig  

 rådgivning eller vejledning ved direkte henvendelse til centrene.
 3. Visitation.
Samarbejde med centrene bør indarbejdes i de benyttelsaftaler, der indgås  

 mellem sygehuskommunerne om benyttelse af lands- og landsdelssygehuse.
Det er  

 endvidere en forudsætning for ordningen - at der gives længerevarende kaution til behandling på centrene, f.eks.  

 for mindst 1 år ad gangen.
 - at kautionen omfatter behandling af sygdommen på sygehuset og ikke blot  

 på en enkelt afdeling.
 - at kautionen ud over indlæggelse omfatter ambulant kontrol og  

 behandling.
 4. Ansvarsfordeling.
 Det er centrenes ansvar af fastsætte kravene til det ordinerede tekniske  

 udstyr samt i samarbejde med hovedsygehuset til dettes vedligeholdelse.
 Det er ligeledes centrenes ansvar at instruere og supervisere patienter,  

 pårørende og hjælpere vedrørende behandlingen i hjemmet, f.eks. med  

 respiratorer.
