Vejledning om bekendtgørelse nr. 312 af  

 19. maj 1999 om plasmacytose hos mink, ilder og finnraccoon Bekendtgørelsen, der trådte i kraft den 29.  

 maj 1999, handler om anmeldepligt og oplysningspligt for infektion med  

 plasmacytosevirus.
Samtidig indeholder den påbud om  

 statusundersøgelser og regler for omsætning, flytning samt  

 etablering af pelsdyrhold.
Ydermere er der angivet forholdsregler for  

 pelsdyrhold inficeret med plasmacytosevirus.
De leveringsaftaler, der er  

 indgået før bekendtgørelsens ikrafttræden, vil  

 blive undtaget bestemmelserne om forbud mod flytning af dyr ud af  

 kontrolzoner.
Nedenstående vejledning uddyber nogle af  

 bekendtgørelsens begreber og krav.
Generelt Bekendtgørelsen er et led i bekæmpelsen af  

 plasmacytose og har til hensigt at hindre omsætning og flytning af dyr  

 fra farme, der ikke er registreret fri for plasmacytose, samt minimere de  

 risici, der er forbundet med drift af farme med plasmacytoseinficerede dyr.  

 Det er ikke tilladt at vaccinere mod plasmacytose.
Kontrolprogrammet administreres af Dansk Pelsdyr  

 Laboratorium, Glostrup.
Resultater fra de påbudte  

 statusundersøgelser registreres i Plasmacytose-databasen som  

 administreres af Dansk Pelsdyr Laboratorium, der sammen med CHR-registeret  

 styrer udskrivning af salgsattester.
Endvidere overføres tidligere  

 gennemførte statusundersøgelser til CHR-registeret.
Der udpeges en kontaktavler på alle CHR-registrerede  

 pelsdyrhold.
Kontaktavleren er ansvarlig for, at de påkrævede  

 blodprøver udtages og indsendes til kontrolundersøgelse.  

 Endvidere vil testmateriale, planlægningsprogram for påbudte  

 statusundersøgelser og anden information blive tilsendt kontaktavleren  

 fra Dansk Pelsdyr Laboratorium.
Kontrolundersøgelserne skal foretages  

 på et af Veterinær- og Fødevaredirektoratet godkendt  

 laboratorium ved hjælp af modstrømselektroforese.
Anmeldepligt Pligten til at anmelde mistanke om plasmacytose kan ikke  

 anvendes til fastlæggelse af status i pelsdyrfarmen, men udelukkende  

 til konstatering af et eventuelt akut udbrud med klinisk symptomer.
Er der mistanke om akut plasmacytose på grund af  

 åndedrætsbesvær hos hvalpene og forøget  

 dødelighed indsendes dyr til diagnostisk undersøgelse på  

 Statens Veterinære Serumlaboratorium, Århus.
Ved mistanke om  

 plasmacytose hos enkelte dyr skal der indsendes materiale til Statens  

 Veterinære Institut for Virusforskning, Lindholm.
 Alle andre prøver end ovennævnte kan  

 indsendes til Dansk Pelsdyr Laboratorium, Glostrup.
Oplysningspligt Kontaktavleren på et plasmacytoseinficeret  

 pelsdyrhold er ansvarlig for, at alle der kommer i kontakt med pelsdyrholdet  

 bliver oplyst om farmens status.
Denne oplysningspligt gælder blandt  

 andet overfor fodercentral, destruktionsanstalt, maskinstation eller  

 besøgende.
Der skal opsættes et skilt ved indgangen til farmen,  

 der angiver pelsdyrholdets status.
Skiltet tilsendes af Dansk Pelsdyr  

 Laboratorium.
Omsætningsprøver Erfaringer fra plasmacytose-bekæmpelsen har vist, at  

 smitte primært forårsages af handel med dyr, der endnu ikke viser  

 symptomer på plasmacytose, men som allerede er smittede.
 Alle dyr, der indsættes på en farm, skal  

 være undersøgt og fundet fri for antistoffer mod  

 plasmacytose.
Dyr fra registreret plasmacytosefrie pelsdyrhold  

 beliggende uden for en kontrolzone kan omsættes og flyttes.
Efter  

 blodprøvning af de dyr, der ønskes omsat, vil der blive  

 udfærdiget en "Salgsattest", der skal ledsage dyrene til  

 modtagerbesætningen og opbevares på denne i 2 år.  

 Salgsattesten udstedes af Dansk Pelsdyr Laboratorium efter anmodning fra  

 sælger.
Der skal udfærdiges én salgsattest til hver  

 leverance med angivelse af sælgers og købers CHR-nummer.  

 Salgsattesten er gyldig i 3 måneder og skal underskrives ved  

 flytningen.
 Der påhviler både sælger og køber  

 at overholde bestemmelserne om omsætning af plasmacytosefrie dyr.
 Hanner, der ønskes omsat umiddelbart efter parring,  

 skal blodprøveundersøges på ny, før de flyttes til  

 et andet pelsdyrhold.
Fastlæggelse af status Alle CHR-registrerede pelsdyrhold, bestående af  

 mink, ilder eller finnraccoon, skal foretage årlige  

 kontrolundersøgelser til fastlæggelse af plasmacytosestatus.  

 Resultatet af undersøgelserne danner basis for registrering af  

 pelsdyrholdets plasmacytosestatus.
 Planlægning af blodprøvning til  

 kontrolundersøgelserne foreståes af Dansk Pelsdyr Laboratorium,  

 der endvidere udsender materiale til brug for testen til kontaktavleren ved  

 farmenheden.
Konstateres enkelte plasmacytose-positive dyr (max. 3)  

 på farme, der er registreret som værende fri for plasmacytose,  

 kan disse dyr afhentes til yderligere undersøgelse.
Afhentningen  

 foretages enten af den praktiserende dyrlæge eller af en medarbejder  

 udsendt fra Dansk Pelsdyr Laboratorium.
Der må ikke flyttes dyr fra  

 farmen før der foreligger en statusundersøgelse af samtlige  

 avlsdyr i pelsdyrholdet.
Denne undersøgelse kan tidligst foretages 3  

 måneder efter konstateringen.
Farme i kontrolzonen Statusundersøgelser Statusundersøgelser på farme i kontrolzonen  

 vil blive planlagt samlet.
 De farme, der har udskiftet avlsdyrbestanden efter  

 pelsning, skal foretage en test af 10% af avlsdyrene i perioden maj-juni,  

 således at det sikres, at der ikke er reinfektion på farmen.
Smittede pelsdyrhold Når der er konstateret plasmacytose i et pelsdyrhold  

 skal der iværksættes foranstaltninger med henblik på at  

 reducere smitterisikoen.
Kontrolzoner Omkring plasmacytoseinficerede pelsdyrhold, oprettes der  

 en kontrolzone på 5 km.
Kontrolzonen ophæves, når alle  

 pelsdyrhold i kontrolzonen er registreret fri for plasmacytose.
Samtlige  

 plasmacytose-positive dyr skal nedpelses i det år, hvor  

 undersøgelsen er udført.
Hvis et plasmacytoseinficeret  

 pelsdyrhold ikke foretager en udskiftning af avlsbestanden, skal der  

 gennemføres en fornyet blodprøve af hvalpene inden den 15.  

 januar og af samtlige avlsdyr umiddelbart før parring.
Alle  

 plasmacytose-positive dyr skal aflives straks.
Flytning af dyr fra farme i kontrolzonen Der må ikke flyttes levende dyr til andre  

 pelsdyrfarme uanset status hos modtageren.
Der er mulighed for dispensation i  

 enkeltstående tilfælde efter forudgående accept fra den  

 regionale kredsdyrlæge, hvis farmen er registreret fri for  

 plasmacytose.
Selvdøde dyr Samtlige selvdøde dyr og kroppe fra pelsning skal  

 afhentes til destruktion.
Det er muligt at opbevare de døde dyr i en  

 fryser frem til pelsningstid, hvorefter de kan overflyttes til beholdere, der  

 tømmes af destruktionsanstalten.
Beholdere, der bruges til opsamling  

 af kroppene, skal være lukkede således at det ikke er muligt for  

 den vilde fauna at komme i kontakt med de inficerede kroppe.
Beholderne  

 må ikke flyttes mellem pelsdyrhold før rengøring og  

 desinfektion er gennemført.
Gødning Gødning fra plasmacytoseinficerede pelsdyrhold skal  

 behandles således, at risikoen for smitteoverførsel til andre  

 pelsdyrhold minimeres.
Pelsdyrhold, der har fast gødning på en  

 møddingsplads, skal overdække møddingen, således at  

 der ikke er adgang for den vilde fauna.
Efter hver tilførsel af  

 gødning skal der tilsættes 4% læsket kalk eller hydratkalk  

 på overfladen, hvorefter møddingen overdækkes igen.  

 Udkørsel af mødding må kun ske efter overdækket  

 lagring i mindst 3 måneder efter sidste tilførsel.  

 Udkørsel skal foretages på arealer med mere end 300 meter til  

 nærmeste pelsdyrhold og pløjes ned umiddelbart efter.
Efter  

 tømning af møddingspladsen skal området rengøres  

 og desinficeres.
Opsamlet ajle fra møddingspladsen skal  

 tilsættes hydratkalk, læsket kalk eller kaustisk soda  

 således at pH-værdien hæves til 12 før  

 udkørsel.
Pelsdyrhold, der håndterer gylle, skal ligeledes  

 sikre en reduktion af plasmacytosevirus før udbringning, hvorfor  

 gyllen skal hygiejniseres.
Dette kan foretages på én af  

 følgende måder: Gyllen kan bringes til et af Veterinær- og  

 Fødevaredirektoratet godkendt biogasanlæg, hvor det  

 hygiejniseres i 1 time ved 70 (C.
Alternativt kan pH-værdien i gyllen  

 hæves til 12 ved hjælp af tilsætning hydratkalk,  

 læsket kalk eller kaustisk soda.
Endelig er der mulighed for at  

 kompostere gyllen ved hjælp af udlægning på store  

 mængder halm, og derefter lagre møddingen i 3 måneder som  

 nævnt ovenfor.
Efter hygiejnisering kan udkørslen foretages.  

 Udkørslen skal foretages på arealer med mere end 300 meter til  

 nærmeste pelsdyrhold.
Efter tømning af gyllebeholderen skal  

 denne rengøres og desinficeres.
Materiel Der må ikke fraflyttes maskiner, redskaber, bure,  

 haller eller andre genstande, der har været anvendt på et  

 plasmacytose-smittet pelsdyrhold, før materiellet er rengjort og  

 desinficeret.
Pelsning Dyr fra plasmacytoseinficerede pelsdyrhold må kun  

 pelses på eget pelseri, eller på pelserier uden tilknyttet  

 pelsdyrhold.
Kasser, der anvendes til indlevering af skind, destrueres af  

 indleveringscentralen, da der ikke kan foretages en effektiv  

 desinfektion.
Foderleverance Leverance af foder til smittede pelsdyrhold skal foretages  

 separat.
Foderbilen skal tømmes, rengøres og desinficeres efter  

 leverance til plasmacytose-inficerende pelsdyrhold på et område  

 med fast bund.
Denne rengøring og desinfektion skal foretages på  

 en sådan måde, at det ikke muliggører en  

 smitteoverførsel til de øvrige foderbiler.
Sanering af avlsdyrbestand Plasmacytoseinficerede pelsdyrhold, der udskifter  

 avlsdyrbestanden, skal rengøre og desinficere samtlige haller, bure,  

 redekasser før en ny bestand indsættes.
Gødningen skal  

 fjernes og området skal rengøres og desinficeres før nye  

 dyr indsættes.
Pelsdyrfarmen skal have rengøring og desinfektion  

 godkendt af kredsdyrlægen (Veterinær- og  

 Fødevaredirektoratet) før der indsættes en ny bestand.  

 Der kan endvidere indhentes råd og vejledning af Dansk Pelsdyr  

 Laboratorium i forbindelse med den krævende rengøring og  

 desinfektion.
