Ankestyrelsens principafgørelse P-5-87 om ansøgningstidspunkt - forhøjet almindelig førtidspension - tilkendelse efter det fyldte 60. år - tilkendelsestidspunkt Resume:
 En kvinde, der havde søgt førtidspension som 59-årig, fandtes ikkeberettiget til forhøjet almindelig førtidspension fra ansøgningstidspunktet, men derimod til almindelig førtidspension efter arbejdsop hør, hvor hun var fyldt 60 år.
Kvinden, der led af slidgigt i lænden, ophørte først med sit deltids rengøringsarbejde over et år efter ansøgningstidspunktet.
Som grundhertil anførte hun, at hun ikke turde sige op eller lade sig syge melde fra et tidligere tidspunkt, da familien var afhængig af hendes indtægt. Ægtefællen, der modtog almindelig førtidspension, havde for en stor del hjulpet hende med arbejdet.
 Kassation:
Principafgørelsen er afløst af en nyere afgørelse Kassationsdato:
13-08-2009 Love:
Lov om invalide- og førtidspension mv. - Lovbekendtgørelse nr. 437 af 9. september 1983 - § 13, stk. 1 Lov om social pension - lovbekendtgørelse nr. 612 af 24. juni 1996 - § 14, stk. 3 og § 14, stk. 4 Sagsfremstilling:
En gift kvinde søgte førtidspension i maj 1984 som 59-årig.
Hendes ægtefælle modtog almindelig førtidspension.
 Ansøgeren havde siden 1980 haft en årlig indtægt på ca. 40.000 kr. ved rengøringsarbejde, men ophørte i august 1985 af helbredsgrunde.
 Ansøgeren led af slidgigt i lænden med smerter navnlig ved belastning i forbindelse med arbejdet.
 Revaliderings- og pensionsnævnet tilkendte ansøgeren almindelig førtidspension efter lov om social pension § 14, stk. 3, nr. 1, fra den 1. september 1985. Nævnet bedømte ansøgerens erhvervsevne i forhold til deltids erhvervsarbejde samt arbejde i eget hjem.
Afgørelsen var indanket af ansøgeren med henblik på tilkendelse af forhøjet almindelig førtidspension fra ansøgningstidspunktet.
Hun anførte, at hun havde ønsket at ophøre med arbejdet fra et tidligere tidspunkt, men ikke havde turdet sige op eller lade sig sygemelde, da familien var afhængig af hendes indtægt.
Hendes ægtefælle havde for en stor del hjulpet hende med arbejdet.
 Afgørelse:
 Efter oplysningerne om ansøgerens helbredstilstand og øvrige forhold finder Ankestyrelsen, at ansøgeren ikke har været berettiget til førtidspension i perioden forud for arbejdsophøret i august 1985. Da ansøgeren på dette tidspunkt var fyldt 60 år, er der ikke mulighed for at tilkende forhøjet almindelig førtidspension.
 Ankestyrelsen tiltræder derfor revaliderings- og pensionsnævnets afgørelse.
