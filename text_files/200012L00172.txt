Fremsat den 22. februar 2001 af  

 arbejdsministeren (Ove Hygum) Forslag til Lov om ændring af lov om  

 arbejdsmiljø og lov om visse  

 havanlæg1) (Bedriftssundhedstjenesternes arbejde med sundhedsfremme,  

 ret for den ansatte til at forlade sin arbejdsplads ved en alvorlig og  

 umiddelbar fare, udbyderansvar, stramning af bygherreansvaret, gebyr for  

 tilsyn med virksomheder i arbejdsmiljømæssigt særligt  

 belastede brancher, administrative bøder m.v.) § 1 I lov om arbejdsmiljø, jf. lovbekendtgørelse nr. 784 af 11.  

 oktober 1999, foretages følgende ændringer:
 1. I § 13, stk. 4, 3. pkt., indsættes efter  

 »miljøspørgsmål«: »og sundhedsfremme«.
 2. Efter § 17 indsættes:
»§ 17 a.
En ansat har ret til at forlade sin arbejdsplads  

 og/eller et farligt område i tilfælde af en alvorlig og  

 umiddelbar fare som ikke kan undgås.
 Stk. 2. Den ansatte må ikke udsættes for  

 forringelse af sine forhold, fordi den ansatte forlader sin arbejdsplads  

 og/eller et farligt område, jf. stk. 1.
 Stk. 3. Ansatte, hvis rettigheder er krænket efter stk.1  

 og 2, kan tilkendes en godtgørelse.
§ 17 b.
Arbejdsgiveren skal sørge for, at en ansat  

 under hensyntagen til sin viden og adgang til tekniske hjælpemidler  

 selv har mulighed for at træffe hensigtsmæssige foranstaltninger  

 med henblik på at undgå følgen af en alvorlig og  

 umiddelbar fare for sin egen eller andres sikkerhed, når det ikke er  

 muligt at kontakte arbejdsgiveren, virksomhedslederen eller  

 arbejdslederen.
 Stk. 2. Den ansatte må ikke udsættes for  

 forringelse af sine forhold, fordi den ansatte har iværksat  

 foranstaltninger efter stk. 1, med mindre den ansatte i den forbindelse  

 har handlet forsætligt eller groft uagtsomt.
 Stk. 3. Ansatte, hvis rettigheder er krænket efter  

 stk. 2, kan tilkendes en godtgørelse.
§ 17 c.
Bestemmelserne i § 17 a og § 17 b finder  

 ikke anvendelse i det omfang en kollektiv overenskomst giver en ansat  

 rettigheder, der som minimum svarer til artikel 8, stk. 4 og 5, i  

 direktiv 89/391/EØF af 12. juni 1989 om iværksættelse af  

 foranstaltninger til forbedring af arbejdstagernes sikkerhed og sundhed under  

 arbejdet.« 3. Efter § 33 indsættes:
»§ 33 a.
Den, der udbyder en tjenesteydelse, skal medvirke  

 til, at den udbudte opgave kan udføres sikkerheds- og  

 sundhedsmæssigt fuldt forsvarligt.
Stk. 2. Udbyder skal ved udarbejdelsen af sit udbudsmateriale  

 påse, at der er taget hensyn til sikkerheden og sundheden ved opgavens  

 udførelse.
Udbyder skal endvidere sørge for, at  

 udbudsmaterialet indeholder relevante oplysninger om særlige,  

 væsentlige arbejdsmiljøforhold, der er forbundet med opgavens  

 udførelse med henblik på, at den, der udfører opgaven,  

 får kendskab hertil.« 4. § 37 affattes således:
 »§ 37. Bygherren skal medvirke til, at bygge- og  

 anlægsarbejde kan udføres sikkerheds- og sundhedsmæssigt  

 fuldt forsvarligt.
 Stk. 2. Ved bygge- og anlægsvirksomhed af en vis  

 størrelse, hvor flere arbejdsgivere er beskæftiget på  

 samme arbejdssted, skal bygherren planlægge, afgrænse og  

 koordinere foranstaltningerne til fremme af de ansattes sikkerhed og  

 sundhed.
 Stk. 3. Arbejdsministeren fastsætter nærmere  

 regler om bygherrens pligter efter stk. 2, herunder om:
1)	afgrænsning af de enkelte arbejdsgiveres opgaver i  

 fællesområderne, inden arbejdet sættes i gang, 2)	udarbejdelse af en plan for sikkerhed og sundhed, inden byggepladsen  

 etableres, 3)	koordinering af foranstaltninger til fremme af sikkerhed og sundhed  

 i fællesområderne, medens arbejdet er i gang, og 4)	udpegning af koordinator med den fornødne viden om og  

 uddannelse i sikkerheds- og sundhedsmæssige spørgsmål til  

 at varetage koordineringen af de sikkerheds- og sundhedsmæssige  

 foranstaltninger på arbejdsstedet.
Stk. 4. Arbejdsministeren fastsætter nærmere  

 regler om bygherrens pligt til at anmelde større bygge- og  

 anlægsarbejder til Arbejdstilsynet.« 5. § 72, nr. 6 affattes således:
»6)	påse, at loven og de forskrifter, der gives med hjemmel i  

 loven, overholdes, bortset fra §§ 17 a-c.« 6. I § 74 indsættes som stk. 4-6:
 »Stk. 4. Arbejdsministeren kan fastsætte nærmere  

 regler for Arbejdstilsynets gennemførelse af et brancherettet tilsyn i  

 arbejdsmiljømæssigt særligt belastede brancher, herunder  

 regler for udvælgelse af brancher.
Stk. 5. Arbejdsministeren kan fastsætte nærmere  

 regler om gebyrer til at dække Arbejdstilsynets omkostninger ved et  

 brancherettet tilsyn i arbejdsmiljømæssigt særligt  

 belastede brancher.
Gebyrerne tillægges udpantningsret.
Stk. 6. Arbejdsministeren kan fastsætte nærmere  

 regler om opkrævning og indbetaling af gebyrer, herunder frist for  

 indbetalingen.
Betales gebyret ikke rettidigt, forrentes gebyret med 1,5 pct.  

 for hver påbegyndt måned fra forfaldsdag.« 7. I § 79, stk. 1, ændres »borgerlig  

 straffelovs« til: »straffelovens«.
 8. I § 81, stk. 1, nr. 1, indsættes efter  

 »Klage over en afgørelse truffet af Arbejdstilsynet i henhold til  

 denne lov«: », jf. dog stk. 6,«.
 9. I § 81 indsættes som stk. 6:
»Stk. 6. Klage over afgørelser truffet af  

 Arbejdstilsynet i henhold til regler udstedt i medfør af § 68,  

 stk. 7, og § 68 a, stk. 5, kan indbringes for  

 arbejdsministeren inden fire uger efter, at afgørelsen er meddelt den  

 pågældende.« 10. I § 82, stk. 1, udgår: »,  

 hæfte«.
 11. I § 82, stk. 1, indsættes efter  

 »§ 37, stk. 1«: »og 2«.
 12. I § 82, stk. 2, udgår: »hæfte  

 eller«.
13. § 82, stk. 7, affattes således:  

 »Forældelsesfristen for strafansvaret er 5 år ved  

 overtrædelse af §§ 30-34 samt regler udstedt i henhold til  

 § 35.« 14. Efter § 82 indsættes:
»§ 82 a.
Arbejdsministeren kan fastsætte regler om, at  

 Arbejdstilsynet i nærmere angivne sager om overtrædelser af  

 arbejdsmiljøregler, der ikke skønnes at ville medføre  

 højere straf end bøde, i et bødeforelæg kan  

 tilkendegive, at sagen kan afgøres uden retssag, hvis den, der har  

 begået overtrædelsen, erklærer sig skyldig i  

 overtrædelsen og erklærer sig rede til inden en nærmere  

 angiven frist at betale en bøde, som angivet i  

 bødeforelægget.
 Stk. 2. Retsplejelovens regler om krav til indholdet af et  

 anklageskrift og om, at en sigtet ikke er forpligtet til at udtale sig,  

 finder tilsvarende anvendelse på bødeforelæg.
 Stk. 3. Vedtages bøden, bortfalder videre  

 forfølgning.
Stk. 4. Vedtagne bøder tillægges  

 udpantningsret.« 15. I § 84 ændres »hæfte« til:  

 »fængsel i indtil 2 år«.
 16. § 87 a ophæves.
 17. I § 89, stk. 3, ændres »hæfte«:  

 til »fængsel i indtil 2 år«.
§ 2 I lov nr. 292 af 10. juni 1981 om visse havanlæg, foretages  

 følgende ændringer:
 1. I § 9 indsættes som stk. 6:
»Stk. 6. Energistyrelsen fører ikke tilsyn med forhold  

 omfattet af § 23, stk. 2.« 2. § 23, stk. 1, affattes således:
»Lov nr. 681 af 23. december 1975 om arbejdsmiljø med senere  

 ændringer finder ikke anvendelse på anlæg omfattet af denne  

 lov, jf. dog stk. 2.« 3. § 23, stk. 2, affattes således:
»Stk. 2. §§ 17 a, 17 b og 17 c i lov om  

 arbejdsmiljø finder anvendelse på anlæg omfattet af denne  

 lov.« Stk. 2 bliver herefter stk. 3.
§ 3 Stk. 1. § 1, nr. 3, træder i kraft den 1.  

 januar 2002.
 Stk. 2. § 1, nr. 1-2, nr. 4-17, og § 2 træder  

 i kraft den 1. juli 2001.
Bemærkninger til lovforslaget Almindelige bemærkninger Lov nr. 681 af 23. december 1975 om arbejdsmiljø er  

 senest bekendtgjort ved lovbekendtgørelse nr. 784 af 11. oktober  

 1999.
 I relation til lovens vedtagelse i 1975 henvises til  

 Folketingstidende 1973-74 (2. samling), FF sp. 7827-7830 og Tillæg A  

 sp. 3239-3346, Folketingstidende 1974-75 (1. samling), FF sp. 1019-1021, FF  

 sp. 2273-2296 og Tillæg A sp. 1251-1352, Folketingstidende 1974-75 (2.  

 samling), FF sp. 78-79, FF sp. 595-610, Tillæg A sp. 993-1094 og  

 Tillæg B sp. 1697-1866, samt Folketingstidende 1975-76, FF sp. 59-60,  

 FF sp. 382-383, FF sp. 3033-3110, FF sp. 3261-3274, Tillæg A sp.  

 65-166, Tillæg B sp. 161-284 og Tillæg C sp. 85-110.
 Vedrørende lov nr. 292 af 10. juni 1981 om visse  

 havanlæg henvises til Folketingstidende 1980-81, 7936, 8806, 12109,  

 12523. Tillæg A 4421. Tillæg B 1113, 2323.
1. Forslagets indhold Dette lovforslag er blevet til i samarbejde mellem  

 Arbejdsministeriet og Miljø- og Energiministeriet.
Forslaget  

 fremsættes af arbejdsministeren, da forslaget for størstedelens  

 vedkommende vedrører Arbejdsministeriets område.
Forslagets  

 konsekvenser for Miljø- og Energiministeriets område  

 begrænser sig til indførelse af en ret for den ansatte til at  

 forlade sin arbejdsplads i forbindelse med en alvorlig og umiddelbar fare  

 på visse havanlæg (forslagets § 2).
 Forslaget består af en hjemmel til, at  

 bedriftssundhedstjenesternes opgaver kan udvides til at omfatte  

 sundhedsfremme, samt en ret for den ansatte til at forlade sin arbejdsplads i  

 forbindelse med en alvorlig og umiddelbar fare.
 Herudover består forslaget af følgende fire  

 elementer, som alle skal medvirke til at forstærke indsatsen for en  

 forbedring af arbejdsmiljøet på de enkelte  

 virksomheder:
 Indførelse af en bestemmelse, hvorefter den, der udbyder en  

 tjenesteydelse, skal medvirke til, at den udbudte opgave kan udføres  

 sikkerheds- og sundhedsmæssigt fuldt forsvarligt.
 En begrænsning af bygherrens mulighed for at overdrage og  

 dermed fralægge sig ansvaret for at planlægge, afgrænse og  

 koordinere foranstaltningerne til fremme af de beskæftigedes sikkerhed  

 og sundhed.
 Indførelse af hjemmel til at Arbejdstilsynet kan opkræve  

 et gebyr i forbindelse med en brancherettet tilsynsindsats over for  

 virksomheder i arbejdsmiljømæssigt særligt belastede  

 brancher.
 Indførelse af hjemmel til at Arbejdstilsynet kan udstede  

 bødeforelæg ved overtrædelser af nærmere angivne  

 formelle og materielle regler i arbejdsmiljøloven, hvor  

 overtrædelserne er klare og ukomplicerede, og uden bevismæssige  

 tvivlsspørgsmål.
 Desuden indeholder forslaget en ændring af  

 klageregler for bidrag til partsindsatsen og ansøgninger om tilskud  

 m.v. til branchearbejdsmiljørådene.
 Dertil kommer nogle mindre justeringer af  

 arbejdsmiljøloven, som er affødt af lovændringer på  

 andre områder.
2. Bedriftssundhedstjenesternes arbejde med sundhedsfremme Indledning Forslaget har til formål at tilvejebringe det  

 retlige grundlag for, at bedriftssundhedstjenesterne kan varetage  

 arbejdspladsrelaterede aktiviteter i relation til sundhedsfremme, når  

 disse aktiviteter er rettet mod virksomhedens arbejdsmiljø- og  

 arbejdslivsforhold og ikke mod de enkelte medarbejderes individuelle  

 forhold.
 Set i lyset af den generelle udvikling på  

 arbejdsmarkedet må det forventes, at flere virksomheder anlægger  

 et mere helhedsorienteret og integreret syn på de ansattes  

 arbejdsmiljøforhold og formulerer en sikkerheds- og sundhedspolitik,  

 der også indebærer tiltag, som normalt ikke regnes for  

 arbejdsmiljøarbejde i snæver betydning, og arbejder med bl.a.  

 sundhedsfremme som en del af virksomhedens forebyggende  

 arbejdsmiljøarbejde.
 På den baggrund er det naturligt, at  

 bedriftssundhedstjenesternes forebyggende arbejde i fremtiden ses i et  

 bredere perspektiv, hvor områder som reduktion af sygefravær,  

 rummeligt arbejdsmarked og sundhedsfremme kan være en del af  

 bedriftssundhedstjenesternes rådgivning.
 Baggrunden for forslaget skal yderligere søges i de  

 overvejelser, som fremgår af finanslovsaftalen for 2001 om  

 arbejdsmiljø, hvorefter bedriftssundhedstjenesterne skal være en  

 vigtig aktør i skabelsen af et mere rummeligt arbejdsmarked, i en  

 reduktion af sygefraværet samt i målsætningen om at fremme  

 folkesundheden.
Bedriftssundhedstjenesternes rådgivning til  

 virksomhederne på området sundhedsfremme skal således  

 være en del af de ydelser, som virksomhederne kan efterspørge.  

 Den arbejdsmiljørelaterede del af disse ydelser vil ligge inden for  

 kontingentbetalingen, mens de ydelser, der ikke er  

 arbejdsmiljørelaterede, vil ligge udenfor.
De skal dog begge have det  

 samme kvalitetsmæssige høje niveau, hvor de almindelige krav til  

 BST-rådgivning om at være forebyggende, helhedsorienterede og  

 støtte virksomhedernes eget arbejdsmiljøarbejde skal  

 sikres.
 Sundhedsfremmende aktiviteter inden for en virksomhed kan  

 fx være: Arbejdet med det udviklende arbejde, organisering af arbejdet,  

 stressforvaltning m.v. som kan føre til, at de ansattes arbejdsevne og  

 arbejdsglæde forbedres.
Indhold og overvejelser I arbejdsmiljøloven fastsættes i § 1, at  

 loven bl.a. har til formål at skabe grundlag for, at virksomhederne  

 selv kan løse sikkerheds- og sundhedsspørgsmål med  

 vejledning fra arbejdsmarkedets organisationer og vejledning og kontrol fra  

 Arbejdstilsynet.
 Områderne »reduktion af sygefravær« og  »rummeligt  

 arbejdsmarked« kan administrativt beskrives, så de ligger inden for lovens  

 område, hvorimod sundhedsfremme ikke kan henføres under lovens  

 formålsbestemmelse, da arbejdsmiljøloven udelukkende omhandler  

 sundhed, der direkte relaterer sig til arbejdspladserne.
 I overensstemmelse hermed foreslås ved lovforslaget  

 tilvejebragt den fornødne hjemmel for, at bedriftssundhedstjenesterne  

 udover arbejdsmiljøspørgsmål og ydre  

 miljøspørgsmål i direkte tilknytning til virksomhederne  

 kan vejlede om og behandle problemstillinger inden for området  

 sundhedsfremme.
 Bedriftssundhedstjenesten er omhandlet i  

 arbejdsmiljølovens § 13. De nærmere regler om  

 bedriftssundhedstjenestens opbygning, opgaver, funktion og finansiering er  

 fastsat i bekendtgørelse nr. 323 af 19. maj 1993, som ændret ved  

 bekendtgørelse nr. 649 af 8. juli 1994, bekendtgørelse nr. 37  

 af 23. januar 1996 og bekendtgørelse nr. 112 af 19. februar 1998.
 Gennemførelsen af lovforslaget vil  

 nødvendiggøre ændringer i de gældende  

 administrative bestemmelser om bedriftssundhedstjeneste, herunder for at  

 sikre, at den foreslåede udvidelse af opgaverne ikke indebærer en  

 forringelse af bedriftssundhedstjenesternes varetagelse af de eksisterende  

 opgaver og forpligtelser inden for det traditionelle  

 arbejdsmiljøområde.
Lovforslaget tager alene sigte på at  

 gennemføre den nødvendige tilpasning af hjemlen for  

 bedriftssundhedstjenesternes opgavevaretagelse.
Lovforslaget indebærer  

 således ingen ændringer i de materielle bestemmelser i  

 arbejdsmiljøloven eller dennes anvendelsesområde i  

 øvrigt, ligesom lovforslaget ikke medfører ændringer i  

 ressortfordelingen mellem Arbejdsministeriet og Sundhedsministeriet (eller  

 andre ministerier).
3. Ret for den ansatte til at forlade sin arbejdsplads i forbindelse  

 med en alvorlig og umiddelbar fare Forslaget har til formål at foretage  

 gennemførelse i dansk ret af bestemmelser i Rådets direktiv  

 89/391/EØF af 12. juni 1989 om iværksættelse af  

 foranstaltninger til forbedring af arbejdstagernes sikkerhed og sundhed under  

 arbejdet (rammedirektivet).
 Rammedirektivet er et arbejdsmiljødirektiv, men  

 indeholder tillige i artikel 8, stk. 4 og 5, bestemmelser, der regulerer  

 forholdet mellem arbejdsgiveren og den ansatte.
Efter artikel 8, stk. 4, har en ansat ret til at  

 forlade arbejdet i tilfælde af en alvorlig og umiddelbar fare, uden at  

 dette må lægges den ansatte til last og medføre skadelige  

 eller urimelige konsekvenser.
Bestemmelsen har hidtil været anset for  

 implementeret i dansk ret ved en almindelig retsgrundsætning, der giver  

 den ansatte ret til at forlade arbejdet, hvis den ansattes liv, ære  

 eller velfærd er udsat for fare.
 Retsgrundsætningen om retten til at forlade arbejdet  

 følger af retspraksis og almindelige arbejdsretlige principper, og er  

 blandt andet også forudsat i Norm for regler for behandling af faglig  

 strid, § 5, stk. 2. Bestemmelsen er en undtagelse fra den  

 almindelige fredspligt i henhold til overenskomsterne, men også en  

 individuel ret for den enkelte lønmodtager til at forlade  

 arbejdspladsen uden derved at have misligeholdt  

 ansættelsesforholdet.
 Direktivets krav om beskyttelse mod skadelige eller  

 urimelige konsekvenser har på samme måde hidtil været anset  

 for gennemført via reglerne om usaglig afskedigelse i  

 funktionærloven, hovedaftalerne, samt for de offentligt ansatte tillige  

 ved almindelige forvaltningsretlige principper.
Efter artikel 8, stk. 5, har en ansat ret til selv at  

 træffe hensigtsmæssige foranstaltninger for at undgå  

 følgerne af en alvorlig og umiddelbar fare, uden at det må  

 lægges den ansatte til last, medmindre den ansatte har handlet  

 tankeløst eller har udvist grov forsømmelighed.
Bestemmelsen  

 har hidtil været anset for gennemført ved  

 arbejdsmiljølovens § 28, stk. 2, og spørgsmålet  

 om erstatningsansvar er reguleret i de almindelige erstatningsretlige regler,  

 herunder erstatningsansvarslovens § 23.
Efter bestemmelsen i arbejdsmiljøloven kan en ansat  

 ikke blive straffet, hvis den ansatte handler forsvarligt inden for  

 vedkommendes arbejdsområde.
Efter de erstatningsretlige regler kan den  

 ansatte ikke blive gjort erstatningsansvarlig, med mindre de almindelige  

 erstatningsretlige betingelser er opfyldt, herunder at den ansatte har  

 handlet culpøst.
 Europa-Kommissionen har imidlertid i en begrundet  

 udtalelse tilkendegivet, at denne implementering af direktivets artikel 8,  

 stk. 4 og 5, ikke er tilstrækkelig, idet ansatte ikke er beskyttet  

 mod alle skadelige og urimelige konsekvenser eller i det hele taget mod, at  

 en ansats handlemåde lægges denne til last.
 Det er Kommissionens opfattelse, at direktivet i artikel  

 8, stk. 4, indeholder en klar og ubetinget ret for de ansatte til at  

 forlade arbejdsstedet i tilfælde af en alvorlig og umiddelbar fare,  

 uden at det på nogen måde kan lægges dem til last.
 Endvidere finder Kommissionen, at en tilsvarende  

 beskyttelse gør sig gældende for ansatte, der træffer  

 foranstaltninger for at afværge en alvorlig fare for sikkerheden, med  

 mindre der i den givne situation er handlet tankeløst eller udvist  

 grov forsømmelighed, jf. artikel 8, stk. 5.
 En begrundet udtalelse fra Kommissionen er det sidste led  

 i forberedelsen af den administrative procedure i  

 traktatkrænkelsessager, inden Kommissionen indbringer en sag om  

 manglende gennemførelse for EF-Domstolen.
 Regeringen vurderer, at de gældende bestemmelser om  

 usaglig afskedigelse ikke er tilstrækkelige til at sikre Danmark mod at  

 blive dømt, hvis Kommissionen indbringer en sag om manglende  

 gennemførelse for EF-Domstolen.
 Det vurderes således, at den ansatte med de  

 gældende regler ikke er tilstrækkeligt beskyttet mod skadelige og  

 urimelige konsekvenser som fx forflyttelse, afskedigelse og  

 løntilbageholdelse.
Derfor foreslås det, at der indføres 3 nye  

 bestemmelser i loven.
Hovedsigtet med bestemmelserne er at beskytte de  

 ansatte mod forringelse af deres forhold.
I tilfælde af, at den ansatte  

 får forringet sine forhold foreslås det, at vedkommende vil kunne  

 få tilkendt en godtgørelse.
Den tilkendte godtgørelse  

 skal dække den ikke-økonomiske skade pågældende har  

 lidt.
Der er derved naturligvis intet til hinder for, at der ved siden af  

 godtgørelsen eller alene ydes erstatning efter de almindelige  

 erstatningsretlige regler.
Dette kan fx tænkes, hvor den ansatte har  

 lidt et egentligt økonomisk tab, hvilket kan være  

 tilfældet, når den pågældende er forflyttet til en  

 stilling med lavere løn.
 Bedømmelsen af, hvorvidt der er sket  

 krænkelser af de ansattes rettigheder efter bestemmelserne, foretages  

 af de almindelige domstole.
Det foreslås endvidere, at bestemmelserne ikke  

 finder anvendelse i det omfang en kollektiv overenskomst giver en ansat  

 rettigheder, som svarer til artikel 8, stk. 4 og 5, i rammedirektivet.  

 Spørgsmål om, hvorvidt der er sket krænkelser af en ansats  

 rettigheder efter en kollektiv overenskomst, skal behandles i det fagretlige  

 system.
Uden for det overenskomstdækkede område bliver en sag om  

 afskedigelse eller bortvisning som følge af arbejdsnedlæggelse  

 behandlet ved de almindelige domstole, jf. ovenfor.
 Arbejdstilsynets sædvanlige tilsyn og kontrol, jf.  

 arbejdsmiljølovens kapitel 13, finder ikke anvendelse og er i  

 øvrigt ikke relevant i denne sammenhæng, idet bestemmelserne  

 omhandler ansættelsesretlige forhold mellem arbejdsgiveren og den  

 ansatte.
Lov om arbejdsmiljø omfatter ikke det arbejde, der  

 udføres på havanlæg til efterforskning og udvinding af  

 råstoffer i undergrunden og i forbindelse med lægning af  

 rørledninger og andre anlæg til transport af sådanne  

 stoffer.
Dette arbejde er omfattet af lov om visse havanlæg.
Der er behov for at indføre tilsvarende  

 bestemmelser for arbejde på havanlæg, som der er på de  

 områder, der er omfattet af arbejdsmiljøloven.
Derfor  

 foreslås det, at reglerne i §§ 17 a, 17 b og 17 c i  

 arbejdsmiljøloven også omfatter ansatte på  

 havanlæg.
4. Indførelse af udbyderansvar Indledning Der har i den seneste tid været øget fokus  

 på arbejdsmiljøforhold i forbindelse med opgaver, der  

 udføres på baggrund af et udbud.
 Det har vist sig, at man i udbudsmaterialet sjældent  

 prioriterer arbejdsmiljøhensyn i forbindelse med den konkrete opgave  

 tilstrækkeligt, hvilket har medført et forringet  

 arbejdsmiljø for de ansatte, der efterfølgende skal  

 udføre arbejdet.
Der findes ikke i dag regler, som særskilt  

 pålægger udbyder pligter efter arbejdsmiljøloven.
Udbyder  

 behøver derfor ikke at tage arbejdsmiljøhensyn i betragtning i  

 forbindelse med et udbud og kan derfor også acceptere tilbud, hvor der  

 ikke er taget højde for, at den udbudte opgave skal kunne  

 udføres sikkerheds- og sundhedsmæssigt fuldt forsvarligt.
Det  

 kan indebære, at der skabes grundlag for en uacceptabel konkurrence  

 på et dårligt arbejdsmiljø.
 Endvidere har der været risiko for, at arbejdsgivere  

 ikke har kunnet leve op til de forpligtelser, der følger af  

 arbejdsmiljøloven som følge af udbydernes forhold.
 Udfra hensynet om, at udbudte opgaver ikke bør  

 medføre forringelser af arbejdsmiljøet, er hensigten med  

 forslaget, at udbyder af en tjenesteydelse får et medansvar for  

 arbejdsmiljøet.
 Forslaget har således til formål at sikre, at  

 udbyder medvirker til, at den udbudte opgave kan udføres  

 arbejdsmiljømæssigt fuldt forsvarligt ved at udbyder  

 pålægges en række pligter i forbindelse med udarbejdelsen  

 af udbudsmaterialet.
Forslaget indebærer, at der meget tidligt i et  

 udbudsforløb kan blive taget højde for de  

 arbejdsmiljøforhold, som udbyder har indflydelse på.
En tidlig  

 inddragelse af arbejdsmiljøhensyn i planlægningen er  

 erfaringsmæssigt en forudsætning for en sikker og sund  

 udførelse af arbejdet.
Udbud af tjenesteydelser synes oftest at forekomme  

 på det offentlige område, når staten, kommuner og amter  

 udbyder opgaver.
Udbud sker fx på områder som ældrepleje,  

 hjemmehjælp, transport, rengøring, renovation og  

 børnepasning.
På nogle af disse områder skal udbud ske i  

 henhold til EU's udbudsregler om tjenesteydelser, jf.
Erhvervsministeriets  

 regler på området.
 Udbud forekommer dog også på det private  

 område, fx banker, der udbyder rengøring, telefonsystemer, edb  

 m.v.
 Forslaget medfører ingen ændringer i  

 arbejdsgiveres ansvar efter arbejdsmiljølovgivningen for egne  

 ansatte.
Gældende ret Udbyder af en tjenesteydelse kan ikke i dag efter  

 arbejdsmiljøloven drages til ansvar for overholdelse af loven hverken  

 i forbindelse med selve udbudet, eller når ydelsen udføres.
Retsstillingen er endvidere således, at  

 arbejdsgiveren altid er ansvarlig for overholdelse af  

 arbejdsmiljøloven også ved tjenesteydelser, hvor opgaven  

 udføres på baggrund af et vundet udbud.
Derfor vil der i dag  

 efter arbejdsmiljøloven altid kunne placeres et ansvar hos  

 arbejdsgiveren.
Indhold og overvejelser Selvom der efter lovgivningen er mulighed for at gribe ind  

 overfor arbejdsgivere ved arbejdsmiljøproblemer, har det ofte vist  

 sig, at en forbedring af arbejdsmiljøet er afhængig af udbyders  

 forhold eller umuliggjort af den manglende prioritering af  

 arbejdsmiljøhensyn i udbudsmaterialet.
Arbejdsmiljøproblemer af den nævnte karakter  

 skal løses mellem udbyderen og arbejdsgiveren.
Det er derfor vigtigt,  

 at der tages højde for arbejdsmiljøproblemer meget tidligt i  

 udbudsprocessen, inden der indgås aftale.
 Efter forslaget pålægges derfor den, der  

 udbyder tjenesteydelser, pligter efter arbejdsmiljøloven.
 Forslaget regulerer ikke udbyders valg af  

 leverandør eller udbyders kontraktsmæssige forhold med den eller  

 de arbejdsgivere, som skal udføre den udbudte opgave.
Forslaget omfatter både private og offentlige  

 udbydere.
Forslaget sigter primært mod de professionelle udbydere, som  

 i udbudet kan være bestemmende for, om arbejdsgiveren  

 efterfølgende kan udføre opgaven i overensstemmelse med  

 arbejdsmiljølovgivningens krav.
 Forslagets anvendelsesområde afgrænses til  

 følgende:
 Ved begrebet »et udbud af en tjenesteydelse« forstås  

 den situation, hvor flere opfordres til på samme grundlag og indenfor  

 et bestemt tidsrum at give et bindende tilbud på en given opgaves  

 udførelse.
 Arbejdsministeren vil efter den gældende § 35  

 fastsætte regler om en nedre grænse for, hvornår en udbyder  

 af en tjenesteydelse ikke vil være omfattet af forslaget.
 Ved begrebet »fuldt forsvarligt« forstås, at den  

 udbudte opgave skal kunne udføres i overensstemmelse med  

 arbejdsmiljølovgivningens krav.
Efter forslaget skal udbyder loyalt medvirke til, at den  

 udbudte opgave kan udføres sikkerheds- og sundhedsmæssigt fuldt  

 forsvarligt.
Der stilles således krav til udbyder om, at udbyder i  

 forbindelse med tilrettelæggelsen af udbudet overvejer, hvordan den  

 udbudte opgave kan udføres arbejdsmiljømæssigt  

 forsvarligt.
Endelig pålægges udbyder en pligt til i  

 udbudsmaterialet at give særlige, væsentlige oplysninger, der er  

 nødvendige for, at den, der skal udføre opgaven, får  

 kendskab til og dermed mulighed for at planlægge og tilrettelægge  

 opgaven fuldt forsvarligt.
 Dette betyder fx, at en udbyder i form af et trafikselskab  

 kan drages til ansvar, hvis udbudsmaterialet indeholder køreplaner,  

 som udgør det direkte grundlag for opgavens udførelse, og det  

 viser sig, at der i køreplanerne ikke er taget hensyn til  

 arbejdsmiljøet, fx at der overhovedet ikke er mulighed for at holde  

 pauser, og at kørslen derfor ikke kan afvikles under overholdelse af  

 arbejdsmiljølovgivningens regler.
Forslaget er strafsanktioneret efter  

 arbejdsmiljølovens almindelige strafferegler.
Et tilsvarende  

 strafansvar kendes fra lovens regler om leverandører (§ 30),  

 projekterende og rådgivende (§ 33) og bygherrer (§ 37).
 Det bemærkes, at et strafansvar for udbyder efter  

 forslagets § 33 a, stk. 1, hvor pligterne rækker ud over  

 udbudet og også omfatter udførelsesfasen, forudsætter, at  

 pligten forinden er blevet nærmere præciseret gennem et  

 påbud fra Arbejdstilsynet.
Forslaget vil - som nævnt ovenfor - være  

 omfattet af bemyndigelsesbestemmelsen i den gældende § 35,  

 hvorefter der kan fastsættes nærmere regler om de i §§ 30-34  

 omhandlede forhold.
Arbejdsministeren fastsætter nærmere regler  

 om bestemmelsens udmøntning, herunder om en nedre grænse.
5. Stramning af bygherrens ansvar Indledning, herunder gældende ret Efter § 37 i lov om arbejdsmiljø har bygherren  

 ved bygge- og anlægsvirksomhed, som udføres af mere end 10  

 personer, pligt til at samordne de foranstaltninger til fremme af de  

 beskæftigedes sikkerhed og sundhed, som skal udføres af  

 arbejdspladsens forskellige arbejdsgivere.
Bygherren kan efter den  

 gældende § 37 overdrage sin samordningsforpligtelse til en anden  

 person.
Det har vist sig, at bygherren i langt de fleste  

 tilfælde overdrager sine forpligtelser til at koordinere  

 foranstaltninger til fremme af sikkerhed og sundhed til en anden person.  

 Dette kan være en projekterende eller en hoved- eller  

 fagentreprenør.
Kun hvis bygherren selv er udførende som hoved-  

 eller totalentreprenør, sker der ikke overdragelse.
Baggrunden for overdragelsesmuligheden i den  

 gældende § 37 er et hensyn til den ikke-byggekyndige bygherre.
En  

 sådan overdragelse kan imidlertid have en uheldig konsekvens, når  

 overdragelsen sker til fx en entreprenør, idet der med overdragelsen  

 sjældent følger kompetence med til at gennemtvinge, at de  

 øvrige entreprenører opfylder deres kontraktsmæssige  

 forpligtelser vedrørende sikkerhedsarbejdet.
Det er endvidere et problem, at bygherren i byggeperioden  

 har mulighed for at overdrage de enkelte dele af koordineringsansvaret til  

 forskellige personer, fx ansvaret for ajourføringen af planen for  

 byggepladsens sikkerhed og sundhed til en entreprenør og ansvaret for  

 afholdelse af sikkerhedsmøder m.v. til en anden person, således  

 at flere af hinanden uafhængige personer/virksomheder varetager  

 forskellige dele af bygherrens koordineringsforpligtelse.
Der er intet krav  

 om og ingen sikkerhed for, at disse forskellige personer samordner deres  

 forskellige tiltag.
Det gældende bygherreansvar har været  

 uændret siden indførelsen i 1974. Bygge- og  

 anlægsprocesser har i denne periode udviklet sig og er i dag meget  

 komplekse.
De komplekse forhold inden for bygge- og anlægsbranchen  

 taler for en høj grad af planlægning til sikring af både  

 et godt produkt og en sikker og sund gennemførelse af byggeprocessen.  

 Det er imidlertid opfattelsen, at planlægningen, for så vidt  

 angår sikkerheden og sundheden under byggeriets opførelse, ofte  

 er mangelfuld eller ikke varetages med det tilstrækkelige engagement,  

 fordi koordinatorfunktionen ikke overdrages til kompetente personer, eller  

 fordi opgavevaretagelsen ikke tillægges tilstrækkelig værdi  

 fra de involverede parters side.
 Endelig er der med overdragelsen ikke nogen sikkerhed for,  

 at koordineringsansvaret samles hos en person, der er gennemgående i  

 hele byggeperioden, som det oprindeligt har været  

 forudsætningen.
Indhold og overvejelser Den foreslåede ændring af bygherrebestemmelsen  

 (§ 37) medfører ingen ændringer i arbejdsgiverens ansvar  

 efter arbejdsmiljølovgivningen for egne ansatte.
Formålet med en ændring af  

 bygherrebestemmelsen er at sikre, at alle aktører inden for bygge- og  

 anlægsbranchen - hermed også bygherren - medvirker til, at  

 udførelsen af bygge- og anlægsprojekter kan foregå  

 sikkerheds- og sundhedsmæssigt fuldt forsvarligt.
Bestemmelsen omfatter  

 således som udgangspunkt alle bygherrer.
Det forekommer endvidere rimeligt ved bygge- og  

 anlægsarbejder af en vis størrelse at stille krav til bygherren  

 på områder, hvor han i kraft af sin position som økonomisk  

 ansvarlig for hele byggeriet udøver en meget væsentlig  

 indflydelse på arbejdsmiljøarbejdet i planlægningen og  

 under opførelsen af byggeriet.
Det er således bygherren, der har  

 den indflydelse, der skal til for at tage det reelle initiativ til at sikre,  

at der udarbejdes en plan for byggepladsens sikkerhed og sundhed,  

at der sker en koordinering af sikkerhedsarbejdet på  

 byggepladsen, og at der træffes aftale med arbejdsgiverne om at  

 etablere og vedligeholde sikkerhedsforanstaltningerne i  

 fællesområderne.
Det er forhold, som har væsentlig  

 betydning for sikkerheden og sundheden for de beskæftigede på  

 byggepladsen.
Samtidig sikrer den foreslåede ændring som noget  

 nyt, at koordineringen varetages af én person.
 Det er på den baggrund, at der stilles forslag om  

 ændring af bygherrebestemmelsen, så det ikke fremover er muligt  

 for bygherren at overdrage sin samordningsforpligtelse til en anden,  

 således at bygherren bliver ansvarsfri.
 Det bemærkes, at bygherren ikke har pligt til fx at  

 koordinere sikkerhedsarbejdet i de tilfælde, hvor der er flere  

 arbejdsgivere til stede på byggepladsen, og hvor der er  

 beskæftiget under 11 personer, men den enkelte arbejdsgivers pligter og  

 ansvar efter arbejdsmiljølovgivningen vil medføre, at der skal  

 foretages en mere uformel koordinering.
Når henses til, at behovet for koordinering antager  

 et mindre omfang ved mindre bygge- og anlægsarbejder, så findes  

 det ikke betænkeligt, at koordineringen i dette tilfælde  

 varetages mere uformelt af arbejdsgiverne i forening.
Det bemærkes  

 hertil, at arbejdsgivernes pligter i de senere år er øget.
Efter forslaget er § 37 strafsanktioneret efter  

 arbejdsmiljølovens almindelige subjektive strafansvar.
Strafansvaret  

 efter § 37, stk. 1, vil kun for private boligejere, der agerer som  

 bygherrer på mindre byggeri på egen bolig til eget brug, bringes  

 i anvendelse, såfremt vedkommende direkte giver ordrer om at handle i  

 strid med klare regler på området, fx i tilfælde af, at  

 vedkommende forlanger, at nedtagne asbestplader genanvendes.
6. Gebyrbelagt tilsyn med virksomheder i  

 arbejdsmiljømæssigt særligt belastede brancher Forslagets indhold Forslaget er et led i udmøntning af  

 finanslovsaftalen for 2001. Aftalen indeholder bl.a. en samlet  

 incitamentspakke til styrkelse af arbejdsmiljøindsatsen.
Dette forslag  

 er et element i den samlede incitamentspakke, som regeringen vil søge  

 gennemført.
 Incitamentspakken skal ses på baggrund af, at  

 antallet af arbejdsskader stadig er relativt højt efter en række  

 års styrket indsats på området, jf. regeringens  

 handlingsprogram Rent Arbejdsmiljø År 2005 og arbejdsministerens  

 Handlingsplan for forbedring af Arbejdsmiljøet fra 1999.
En styrket indsats på virksomhedsniveau er  

 forudsætningen for at nedbringe antallet af arbejdsskader og  

 nedslidningen på arbejdsmarkedet.
En styrket indsats er især  

 væsentlig af hensyn til den enkelte ansatte.
Men også samfundet  

 påføres hvert år omkostninger som følge af  

 nedslidning og arbejdsskader.
Hertil kommer regeringens  

 målsætning om en fortsat vækst i arbejdsstyrken.
I en  

 situation, hvor tilgangen til arbejdsmarkedet bliver mindre, er en styrket  

 arbejdsmiljøindsats en af forudsætningerne for at nå denne  

 målsætning.
 Med den samlede incitamentspakke skabes der klare  

 tilskyndelser for virksomhederne til at skabe et sikkert og sundt  

 arbejdsmiljø. Incitamentspakken består af følgende tre  

 elementer:
1)	Arbejdsmiljøafgift, der betales af virksomheder med ansatte  

 (jf.
Lov om generel arbejdsmiljøafgift), 2)	Certificerings- og tilskudsordning hvorefter virksomheder, der kan  

 dokumentere et særligt godt arbejdsmiljø, kan opnå  

 tilskud, der modsvarer arbejdsmiljøafgiften, og blive fritaget for det  

 gebyrbelagte tilsyn, og 3)	Gebyrbelagt tilsyn, hvorefter virksomheder inden for de  

 arbejdsmiljømæssigt mest belastede brancher skal igennem et  

 særligt gebyrbelagt tilsyn fra Arbejdstilsynet.
 Forslag om certificerings- og tilskudsordning forventes  

 fremsat for Folketinget i et særskilt lovforslag i foråret 2001.  

 Gennemføres forslaget om certificerings- og tilskudsordning vil  

 virksomheder, der bliver certificeret, og som efterfølgende skulle  

 have været omfattet af det brancherettede tilsyn, blive fritaget  

 herfor.
 Med nærværende forslag skabes der grundlag for  

 en brancherettet tilsynsindsats med arbejdsmiljømæssigt  

 særligt belastede brancher (jf. punkt 3 ovenfor). Dette gøres  

 ved dels at give arbejdsministeren bemyndigelse til at fastsætte regler  

 om gennemførelsen af det brancherettede tilsyn med virksomheder i de  

 arbejdsmiljømæssigt særligt belastede brancher, herunder  

 regler om udvælgelse af brancher, dels ved at give arbejdsministeren  

 bemyndigelse til at fastsætte regler om gebyrer for  

 tilsynsindsatsen.
 Der er ikke i de eksisterende bestemmelser hjemmel til at  

 opkræve et gebyr for en brancherettet tilsynsindsats.
 Forslaget indebærer således en udvidelse af  

 den gældende bemyndigelsesbestemmelse i arbejdsmiljølovens § 74,  

 stk. 3, idet der skabes hjemmel til, at Arbejdstilsynet kan kræve  

 gebyrer for en brancherettet tilsynsindsats efter nærmere fastsatte  

 regler.
 Den brancherettede indsats foreslås  

 gennemført ved en udvidelse af Arbejdstilsynets aktiviteter baseret  

 på gebyrer til dækning af Arbejdstilsynets omkostninger ved  

 administration og tilsyn i forbindelse med den brancherettede  

 tilsynsindsats.
Et gebyrbelagt tilsyn inden for  

 arbejdsmiljømæssigt særligt belastede brancher har flere  

 formål.
For det første giver det Arbejdstilsynet mulighed for at  

 intensivere indsatsen over for disse brancher og vedvarende fokusere på  

 de virksomheder, der er særligt belastet af et dårligt  

 arbejdsmiljø, således at arbejdsmiljøet bliver forbedret.  

 For det andet får disse brancher et økonomisk incitament til at  

 øge indsatsen og forbedre arbejdsmiljøet for ikke at forblive  

 blandt de arbejdsmiljømæssigt særligt belastede brancher,  

 der bliver omfattet af det gebyrbelagte tilsyn.
For den enkelte virksomhed i  

 de arbejdsmiljømæssigt belastede brancher er incitamentet  

 særligt stort, da virksomheder, der bliver certificerede, og som  

 efterfølgende skulle have været omfattet af det brancherettede  

 tilsyn, bliver fritaget for dette (under forudsætning af  

 certificerings- og tilskudsordningens vedtagelse). Endelig vil der være  

 tale om, at Arbejdstilsynets tilsynsaktiviteter i de øvrige  

 branchegrupper kan opretholdes, idet det brancherettede tilsyn  

 økonomisk vil hvile i sig selv.
Udvælgelsen af de arbejdsmiljømæssigt  

 særligt belastede brancher foretages af Arbejdstilsynet efter regler  

 fastsat af arbejdsministeren.
Udvælgelsen vil i 2001 ske efter  

 følgende model:
1.	Regeringens handlingsprogram Rent Arbejdsmiljø År 2005  

 fra 1996, som både arbejdsmarkedets parter og Folketinget har  

 tilsluttet sig, prioriterer 7 forebyggelsesvisioner om konkrete problemer,  

 der skal løses i arbejdsmiljøet.
De syv visioner handler om at  

 reducere eller helt undgå:
Dødsulykker som følge af arbejdsmiljøforhold Arbejdsbetinget udsættelse for kræftfremkaldende kemiske  

 stoffer og arbejdsbetingede hjerneskader på grund af udsættelse  

 for organiske opløsningsmidler eller tungmetaller Skader blandt børn og unge i forbindelse med arbejdet Skader som følge af tunge løft og arbejdsbetingede  

 lidelser som følge af ensidigt gentaget arbejde Høreskader som følge af støjende arbejde Helbredsskader på grund af psykosociale risikofaktorer i  

 arbejdslivet Sygdomme eller alvorlige gener på grund af dårligt  

 indeklima på arbejdspladsen.
 2.	Arbejdstilsynet baserer sit arbejde med udgangspunkt i en opdeling  

 af arbejdsmarkedet i 49 brancher.
3.	Brancher belastet af særligt dårligt arbejdsmiljø  

 udvælges inden for disse 49 brancher med tilhørende  

 underbrancher på baggrund af oplysninger om  

 arbejdsmiljømæssige påvirkninger og helbredsforhold inden  

 for 6 af de ovennævnte visionsområder.
Skader blandt børn  

 og unge indgår ikke, idet visionen tager udgangspunkt i en aldersgruppe  

 og ikke i et bestemt arbejdsmiljøproblem.
 4.	De oplysninger, der anvendes til at belyse omfanget af de  

 nævnte arbejdsmiljøproblemer inden for brancher, baserer sig  

 på følgende (datakilde i parentes):
Forekomst af arbejdsbetingede lidelser og formodede arbejdsbetingede  

 lidelser (Arbejdsskaderegisteret), Forekomst af ulykker (Arbejdsskaderegisteret), Undersøgelse af lønmodtageres arbejdsmiljø og  

 helbred (Arbejdsmiljøinstituttet og Socialforskningsinstituttet),  

 og Øvrigt relevant materiale.
5.	På baggrund af de foreliggende datakilder, jf. pkt. 4,  

 foretages for hver af de 6 visionsområder en inddeling af brancherne  

 udfra hvilke brancher, der er særligt belastet af det  

 pågældende arbejdsmiljøproblem.
Denne inddeling baseres  

 på kriterier fastlagt ud fra den foreliggende viden om relevante  

 helbredsmål og risikofaktorer for det enkelte  

 arbejdsmiljøproblem/den enkelte vision.
 6.	De brancher, der udvælges til et gebyrbelagt tilsyn på  

 dette grundlag, vil være brancher, som er særligt belastet inden  

 for flest af de 6 visionsområder.
7.	Belastede brancher udpeget på dette grundlag vil omfatte  

 brancher med forholdsvis traditionelle arbejdsmiljøbelastninger.
Med  

 udgangspunkt i arbejdsministerens handlingsplan for forbedring af  

 arbejdsmiljøet fra januar 1999, suppleres de belastede brancher  

 udpeget på grundlag af modellen beskrevet i pkt. 1-6 derfor med  

 brancher, der herudover er særligt belastede, når følgende  

 kriterier inddrages:
 Bredere helbredsmål (baseret på registerdata om  

 dødelighed, hospitalsindlæggelser fordelt på nogle  

 hoveddiagnosegrupper som fx lungesygdomme, mave-/tarmsygdomme,  

 kredsløbssygdomme og data om selvvurderet hørenedsættelse  

 og selvvurderet dårligt generelt helbred).
 Bredere mål for nyere arbejdsmiljøproblemer (herunder  

 overhyppighed af hjerte-/karsygdomme som medvirkende mål ved vurdering  

 af psykisk arbejdsmiljø).
 Kønssammensætningen (ved at inddrage  

 kønssammensætningen tages højde for, at mænds og  

 kvinders arbejdsmiljø og helbredsforhold er forskelligt, herunder  

 navnlig kan have betydning for visse kvindedominerede  

 områder).
 Disse supplerende kriterier har ført til udpegning af de sidste  

 tre brancher nedenfor.
 Arbejdstilsynet har foreløbigt peget på  

 følgende brancher, som arbejdsmiljømæssigt særligt  

 belastede og dermed som udvalgte til gebyrbelagt tilsyn:
Metal og stålværker samt støberier Skibsværfter Sten, ler og glas Fremstilling af transportmidler Fjerkræslagterier, fiske- og foderfabrikker Træ- og møbelindustrien Jord, beton og belægning Brandvæsen og redningskorps Konserves og drikkevarer Busdrift Svine- og kreaturslagterier Almindelig rengøring Efter udvælgelsen fastlægges en tilsynsplan  

 for det brancherettede tilsyn i de udvalgte brancher.
Listen over de  

 arbejdsmiljømæssigt særligt belastede brancher og  

 tilhørende tilsynsplan revideres efter nærmere regler fastsat af  

 arbejdsministeren.
En løbende overvågning af udviklingen i de  

 arbejdsmiljømæssige påvirkninger og helbredsforhold inden  

 for de forskellige brancher skal sikre grundlaget for, at det er muligt  

 på et aktuelt grundlag at udpege de brancher, der skal inddrages i  

 ordningen.
 De brancher, der på baggrund af det nævnte  

 datagrundlag udpeges af Arbejdstilsynet til den brancherettede  

 tilsynsindsats, godkendes af arbejdsministeren.
Folketingets Arbejdsmarkedsudvalg vil blive orienteret,  

 såfremt modellen for udvælgelse af de  

 arbejdsmiljømæssigt særligt belastede brancher  

 ændres.
Der kan således forudses at opstå et behov for en  

 ændring af modellen i forbindelse med, at regeringens handlingsprogram  

 Rent Arbejdsmiljø År 2005 udløber.
Det gebyrbelagte tilsyn består af et  

 grundbesøg og eventuelt et opfølgningsbesøg.
Samtlige  

 virksomheder inden for de udvalgte brancher modtager et grundbesøg,  

 hvori indgår en vurdering af virksomhedernes egen indsats for at  

 forbedre arbejdsmiljøet og en vurdering af det materielle  

 arbejdsmiljø. Virksomhederne betaler gebyr for  

 grundbesøget.
Udover grundbesøget gennemføres der inden  

 for 1-2 år opfølgningsbesøg på de af  

 virksomhederne, hvor Arbejdstilsynet har givet påbud.
Ved  

 påbudsafgivelsen gives et klart signal til disse virksomheder om, at  

 Arbejdstilsynet vil komme på besøg igen.
Det skal sikre, at  

 virksomhederne både får løst de konstaterede problemer,  

 der gav anledning til påbud, samt at virksomheden får etableret  

 en effektiv og systematisk indsats med henblik på vedvarende at kunne  

 identificere og forebygge væsentlige arbejdsmiljøproblemer.
Der  

 betales tillige gebyr for disse opfølgningsbesøg.
Størrelsen af gebyret vil afhænge af den  

 anvendte tid til gennemførelse af besøget, idet der betales en  

 fast timetakst pr. påbegyndt tilsynstime baseret på de  

 langsigtede gennemsnitsomkostninger forbundet med gennemførelsen af  

 det brancherettede tilsyn.
Det brancherettede tilsyn skal således  

 økonomisk kunne hvile i sig selv.
 Omkostningerne vil blive opgjort efter reglerne i  

 Finansministeriets vejledning om priskalkulation.
 Der fastsættes med hjemmel i loven en  

 maksimumsgrænse for timeforbruget for et besøg afhængigt  

 af virksomhedens størrelse (antal fuldtidsbeskæftigede).
7. Klageregler for bidrag til partsindsatsen og ansøgninger om  

 tilskud m.v. til branchearbejdsmiljørådene De afgørelser, som umiddelbart forventes omfattet  

 af forslaget, er følgende:
 Opkrævning af bidrag til finansiering af  

 Arbejdsmiljørådets og branchearbejdsmiljørådenes  

 arbejdsmiljøindsats (partsindsatsen), jf. § 68, stk. 7.
Hidtil har Arbejdsministeriet opkrævet disse bidrag.  

 Med virkning fra 2001 vil opgaven dog blive delegeret til Arbejdstilsynet,  

 som også skal foretage opkrævningen af den erstatningsbaserede  

 del af den nye arbejdsmiljøafgift.
Dermed skabes der mulighed for, at  

 bidrag og afgift kan opkræves samtidig.
Arbejdstilsynets beregning og opkrævning af bidrag  

 til finansiering af partsindsatsen sker med hjemmel i regler udstedt i  

 medfør af arbejdsmiljølovens § 68, stk. 7, og  

 må som følge heraf betragtes som en afgørelse, som i  

 henhold til arbejdsmiljøloven kan påklages til  

 Arbejdsmiljøklagenævnet, jf. den gældende § 81. Efter  

 lov om en generel arbejdsmiljøafgift skal klage over Arbejdstilsynets  

 beregning og opkrævning af den erstatningsbaserede del af  

 arbejdsmiljøafgiften gå til Arbejdsministeriet.
Da bidrag til  

 finansiering af partsindsatsen og den erstatningsbaserede del af  

 arbejdsmiljøafgiften beregnes på samme grundlag og forventes  

 opkrævet samtidig, er det hensigtsmæssigt, at samme klageinstans  

 anvendes.
 Behandling af ansøgninger m.v. om tilskud til  

 branchearbejdsmiljørådene, jf. § 68 a, stk. 5.
Opgaverne med at behandle  

 branchearbejdsmiljørådenes ansøgninger om tilskud m.v.  

 har hidtil været varetaget af Arbejdsministeriet.
Fra 1. januar 2001  

 delegeres disse opgaver til Arbejdstilsynet.
Da Arbejdstilsynets  

 afgørelse om tilskud m.v. sker med hjemmel i regler udstedt i  

 medfør af arbejdsmiljølovens § 68 a, stk. 5, må  

 klage også i disse tilfælde gå til  

 Arbejdsmiljøklagenævnet, jf. den gældende § 81. Det  

 forekommer mest hensigtsmæssigt, at klage over Arbejdstilsynets  

 afgørelser i disse sager også går til Arbejdsministeriet.  

 Der kan således fx være tale om klage over Arbejdstilsynets  

 afgørelse af, om man kan og vil bevilge tilskud til aktiviteter, der  

 ikke indgår i de planer for partsindsatsen, som arbejdsministeren har  

 godkendt.
Det vil derfor være naturligt, at klage sendes til  

 arbejdsministeren.
 Sager af den nævnte karakter - både  

 afgørelser truffet i henhold til § 68, stk. 7, og  

 afgørelser i henhold til § 68 a, stk. 5, - vil afvige  

 væsentligt fra de sager, som i dag behandles i klagenævnet: Sager  

 vedrørende fortolkning af reglerne om det materielle  

 arbejdsmiljø.
 Afgørelser truffet i henhold til § 68,  

 stk. 7, og § 68 a, stk. 5, vil således navnlig  

 være af pekuniær karakter og dermed være  

 væsensforskellige fra de sager, som  

 Arbejdsmiljøklagenævnet i dag behandler.
 Derfor foreslås det, at Arbejdsministeriet bliver  

 klageinstans for afgørelser efter § 68, stk. 7, og § 68  

 a, stk. 5.
8. Indførelse af administrative bøder Indledning Arbejdsmiljøloven er en såkaldt  

 særstraffelov.
Det betyder, at loven indeholder hjemmel til at straffe  

 virksomheder og enkeltpersoner for overtrædelse af loven og  

 bekendtgørelser udstedt i medfør af loven.
Selvom  

 straffehjemlen således findes i arbejdsmiljøloven, er det  

 straffeloven, der nærmere regulerer anvendelsen af straf, og det er  

 retsplejeloven, der regulerer procedurer og kompetencer ved anvendelsen af  

 straf.
 Med forslaget skabes hjemmel i arbejdsmiljøloven  

 til, at arbejdsministeren kan give Arbejdstilsynet bemyndigelse til at  

 afgøre nærmere angivne sager, jf. de specielle  

 bemærkninger, om overtrædelse af arbejdsmiljølovgivningen  

 med administrative bøder efter principperne i retsplejelovens  

 § 931 om politiets bødeforelæg.
Hensigten med forslaget er at give Arbejdstilsynet  

 mulighed for at reagere hurtigt over for visse overtrædelser.  

 Arbejdstilsynet vil, som tilsynsmyndighed, kunne reagere umiddelbart med at  

 give en bøde, når Arbejdstilsynet konstaterer en  

 overtrædelse.
Det kræver dog, at visse nærmere betingelser  

 er opfyldt.
Samtidig vil forslaget indebære, at der sker en  

 opprioritering af anvendelsen af bøder for overtrædelser af  

 formelle regler, samt overtrædelser begået af ansatte og  

 arbejdsledere.
Bødeforelæggene vil kunne udstedes ved  

 overtrædelser af nærmere angivne formelle og materielle regler,  

 hvor overtrædelserne er ensartede og ukomplicerede, og uden  

 bevismæssige tvivlsspørgsmål.
Overtrædelserne skal  

 således være klare og umiddelbart konstaterbare, og uden  

 skønsmæssige elementer af betydning.
 Betingelserne for, at en sag om overtrædelse af  

 arbejdsmiljølovgivningen kan afgøres med en administrativ  

 bøde, vil endvidere være, at den pågældende erkender  

 sig skyldig i overtrædelsen og erklærer sig indforstået  

 med, at sagen afgøres administrativt med betaling af en  

 bøde.
Det vil endvidere være en forudsætning, at den  

 pågældende overtrædelse ikke kan ventes at medføre  

 højere straf end bøde.
Kravene til grundlaget for et  

 bødeforelæg vil være de samme som ved andre  

 straffesager.
 Når Arbejdstilsynet selv skal fremsende et  

 bødeforelæg, vil det ske administrativt og uden  

 anklagemyndighedens mellemkomst.
Bødeforelægget skal udfærdiges i  

 overensstemmelse med reglerne i retsplejeloven om anklageskrifter.
Endvidere  

 skal retsplejelovens retssikkerhedsgarantier i fornødent omfang  

 iagttages af særmyndigheden.
Bl.a. skal den, som bøden  

 pålægges, orienteres om, at vedkommende ikke har pligt til at  

 udtale sig.
 Såfremt den, som skal have bøden, ikke er  

 indforstået med at lade sagen afgøre administrativt, det vil  

 sige ikke betaler bøden, skal sagen oversendes til politiet og  

 anklagemyndigheden med henblik på videre foranstaltning.
Det skal bemærkes, at forslaget ikke vil ændre  

 anklagemyndighedens kompetence til at rejse tiltale i sager om  

 overtrædelse af arbejdsmiljølovgivningen.
Politiet og  

 anklagemyndigheden kan således fortsat i alle sager egenhændigt  

 beslutte, at man vil rejse en tiltale med henblik på en straffesag.
Det vil ligeledes fortsat være muligt for  

 Arbejdstilsynet at anmelde overtrædelser af arbejdsmiljøloven  

 til politiet.
Praksis vedr. politianmeldelse af ansatte og arbejdsledere, der  

 begår grove overtrædelser, fastholdes.
Forslaget vil samtidig indebære, at Arbejdstilsynet  

 i højere grad skal forfølge og anvende administrative  

 bødeforelæg ved overtrædelse af regler af mere formel  

 karakter, som har betydning for virksomhedernes egen indsats på  

 arbejdsmiljøområdet.
Som eksempel kan nævnes manglende  

 udarbejdelse af en arbejdspladsvurdering.
Baggrunden herfor er et  

 ønske om at få opprioriteret de arbejdsmiljøregler, der  

 direkte eller indirekte er møntet på forebyggelse og dermed har  

 stor betydning for arbejdsmiljøet.
Ydermere vil forslaget indebære, at Arbejdstilsynet  

 kan anvende administrative bødeforelæg overfor ansatte og  

 arbejdsledere, når disse undlader at medvirke til, at arbejdsgiveren  

 kan overholde arbejdsmiljølovens regler.
Her tænkes  

 særligt på, at ansatte og arbejdsledere efter  

 arbejdsmiljøloven skal medvirke til, at arbejdsforholdene inden for  

 deres egne arbejdsområder sikkerheds- og sundhedsmæssigt er fuldt  

 forsvarlige.
Ansatte og arbejdsledere kan allerede i dag straffes for  

 overtrædelse af arbejdsmiljøloven.
Praksis har imidlertid  

 været, at ansatte og arbejdsledere kun i få tilfælde  

 årligt har været medtaget i tiltalen mod virksomheden.
Med  

 forslaget ændres praksis, således at ansatte og arbejdsledere  

 fremover straffes, hvis de på trods af arbejdsgiverens instrukser og  

 kontrol undlader at bruge de personlige værnemidler samt det  

 sikkerhedsudstyr, som arbejdsgiveren har stillet til rådighed.
Ansatte  

 og arbejdsledere vil fortsat kun blive straffet, når virksomheden  

 samtidig straffes.
 Hensigten er at skærpe ansattes og arbejdslederes  

 agtpågivenhed omkring sikkerheden og sundheden på arbejdspladsen,  

 således at ansatte iagttager helt elementære  

 sikkerhedsforanstaltninger, der er af vital betydning for deres liv og  

 førlighed.
Det er således meget væsentligt, at ansatte og  

 arbejdsledere er opmærksomme på vigtigheden af, at de overholder  

 de retningslinier for arbejdsmiljøet, som arbejdsgiveren i  

 medfør af arbejdsmiljøloven har fastlagt.
Et godt og sikkert  

 arbejdsmiljø kræver også en indsats fra ansatte og  

 arbejdsledere selv, og en positiv holdning til, at arbejdsmiljøet skal  

 tages alvorligt.
Indhold Virksomheden Gældende ret Tiltalen mod juridiske personer rejses efter straffelovens  

 5. kapitel.
Enkeltmandsvirksomheder er efter arbejdsmiljølovens  

 § 83 undergivet objektivt arbejdsgiveransvar.
I praksis anvendes straf i  

 medfør af § 83 efter de samme betingelser, som gælder for  

 juridiske personer.
På arbejdsmiljøområdet anvendes straf  

 overfor virksomhederne således i praksis, hvis der indenfor  

 virksomheden er begået en overtrædelse, der kan tilregnes en  

 eller flere fysiske personer indenfor virksomheden, uanset om virksomheden er  

 organiseret som juridisk person eller som enkeltmandsvirksomhed.
Forinden Arbejdstilsynet overvejer politianmeldelse, skal  

 der være sket en overtrædelse inden for virksomheden af en eller  

 flere personer tilknyttet virksomheden.
Overtrædelsen af  

 arbejdsmiljølovgivningen skal være konstateret af  

 Arbejdstilsynet.
I visse tilfælde kan virksomhedens forklaring om det  

 passerede sammenholdt med sagens øvrige omstændigheder dog  

 være tilstrækkelig.
 Arbejdstilsynet indgiver politianmeldelse, når  

 påbud fra Arbejdstilsynet ikke er efterkommet inden udløbet af  

 efterkommelsesfristen eller forbud overhøres.
Herudover foretager Arbejdstilsynet direkte  

 politianmeldelse ved grove overtrædelser af klare, velkendte regler  

 på områder, hvor der er en dokumenteret risiko for ulykker eller  

 sundhedsskadelig påvirkning, herunder når der konstateres  

 ulykkesfare ved arbejdsmaskiner, fare for nedstyrtning, fare for  

 sammenstyrtning og sammenskridning, arbejde med farlige stoffer og andre  

 åbenbart uforsvarlige arbejdsmiljøforhold.
Herudover foretages  

 politianmeldelse, hvis de særlige regler om børns arbejde, om  

 unges farlige arbejde eller om unges alenearbejde er overtrådt.  

 Politianmeldelse vil blive indgivet, hvis det vurderes, at der er  

 tilstrækkelig dokumentation for overtrædelsen og betingelserne  

 for straf i øvrigt er til stede.
Hvis betingelserne herfor i øvrigt er opfyldt,  

 foretager Arbejdstilsynet politianmeldelse.
Der kan også være  

 andre overtrædelser, der er af så væsentlig betydning for  

 arbejdsmiljøarbejdet, at politianmeldelse vil blive overvejet.
Overtrædelse af bestemmelser af mere formel  

 karakter, fx overtrædelse af regler om udarbejdelse af  

 arbejdspladsvurdering, medfører normalt, at Arbejdstilsynet giver  

 påbud herom.
Manglende efterkommelse heraf medfører  

 politianmeldelse, hvis der tillige rejses tiltale for overtrædelse af  

 materielle regler.
Manglende tilslutning til bedriftssundhedstjeneste  

 fører dog ofte til politianmeldelse, også selvom der ikke  

 tillige foreligger en materiel overtrædelse.
Indhold og overvejelser Det er hensigten med forslaget, at straf anvendes over for  

 virksomhedernes overtrædelser af materielle regler på de samme  

 områder, efter de samme betingelser og i samme omfang som tidligere.  

 Desuden vil kravene til dokumentationen være de samme.
For de  

 materielle overtrædelser vil forskellen på retsstillingen i dag  

 og retsstillingen efter forslaget være, at Arbejdstilsynet i  

 ukomplicerede sager fremover, i stedet for at melde overtrædelsen til  

 politiet, selv fremsender bødeforelæg.
For de formelle overtrædelser tilstræbes der  

 med forslaget en intensiveret anvendelse af bødeforelæg i stedet  

 for påbud.
Det forudsættes således, at der fremover  

 udstedes bødeforelæg på disse områder, selv om der  

 ikke i tilknytning til den formelle overtrædelse er konstateret  

 materielle overtrædelser.
 En række af de formelle arbejdsmiljøregler  

 kan karakteriseres som proces- og planlægningsbestemmelser, som i deres  

 grundsubstans har til formål at skabe de nødvendige  

 forudsætninger for, at virksomhederne selv med basis i en dialog mellem  

 ledelsen og de ansatte bliver i stand til at forebygge og dermed så  

 vidt muligt undgå eller eliminere arbejdsmiljøproblemer.
 Indførelse af administrative bøder for  

 eventuelle overtrædelser af formelle arbejdsmiljøregler kan  

 derfor medvirke til at understøtte virksomhedernes egen indsats for at  

 skabe et godt arbejdsmiljø.
 Har sagen ikke den fornødne ukomplicerede karakter  

 til at blive afgjort med en administrativ bøde, foretages i stedet  

 politianmeldelse.
Ansatte og arbejdsledere Gældende ret Ansatte og arbejdsledere skal efter  

 arbejdsmiljøloven medvirke til, at arbejdsgivere kan overholde  

 arbejdsmiljøloven ved at bidrage til, at arbejdsmiljøforholdene  

 sikkerheds- og sundhedsmæssigt er fuldt forsvarlige inden for deres  

 arbejdsområde, herunder at de foranstaltninger, der træffes for  

 at fremme sikkerhed og sundhed, virker efter deres hensigt.
Arbejdstilsynets praksis for at foretage politianmeldelse  

 af både virksomheden og ansatte eller arbejdsledere er, at de ansatte  

 eller arbejdslederne skal have handlet selvstændigt og forsætligt  

 eller groft uagtsomt inden for deres arbejdsområde.
Det er en  

 forudsætning for anmeldelsen, at de har haft reel mulighed for at  

 handle forsvarligt.
Efter fast praksis rejses der aldrig tiltale mod ansatte  

 og arbejdsledere, der selv er kommet til skade.
 Der foretages ikke politianmeldelse af ansatte og  

 arbejdsledere, medmindre der tillige indgives politianmeldelse mod  

 virksomheden.
Indhold og overvejelser Det er hensigten, at bødeforelæg i relation  

 til ansatte og arbejdsledere udelukkende tænkes anvendt på  

 overtrædelser af de arbejdsmiljøregler, der angiver  

 beskyttelsesforanstaltninger, som skal være truffet for at værne  

 ansatte og arbejdsledere mod arbejdsulykker m.v.
Betingelserne for at straffe ansatte og arbejdsledere  

 ændres ikke med lovforslaget, men med lovforslaget skærpes den  

 hidtidige praksis, således at ansatte og arbejdsledere fremover  

 straffes ved fremsendelse af et administrativt bødeforelæg,  

 når de arbejder uden personlige værnemidler, sikkerhedsudstyr  

 m.v.
Det er således hensigten med forslaget at skabe en umiddelbar  

 reaktion overfor ansatte og arbejdsledere, der med risiko for liv og  

 førlighed tilsidesætter helt elementære  

 sikkerhedsinstrukser, som det tillige har været let for den ansatte  

 eller for arbejdslederen at rette sig efter.
Dermed er der tale om en grov  

 overtrædelse.
Strafansvaret for virksomheden er det primære i  

 virksomhedsansvaret.
Tiltale mod underordnede ansatte finder i almindelighed  

 kun sted, hvis der er tale om grove overtrædelser.
Ansatte og  

 arbejdsledere straffes derfor fortsat kun for grove overtrædelser, og  

 kun når virksomheden samtidig straffes.
Forslaget er i overensstemmelse  

 med Rigsadvokatens retningslinjer for valg af ansvarssubjekt i sager om  

 virksomhedsansvar.
Ansatte og arbejdsledere skal medvirke til, at  

 arbejdsmiljøforholdene er sikkerheds- og sundhedsmæssigt fuldt  

 forsvarlige inden for deres arbejdsområde, og skal herunder bidrage  

 til, at de foranstaltninger, der træffes for at fremme sikkerhed og  

 sundhed, virker efter deres hensigt.
Ansatte og arbejdsledere skal  

 således medvirke til, at arbejdsgiveren som hovedansvarlig kan opfylde  

 arbejdsmiljølovgivningen.
Det er derfor en betingelse for at straffe  

 ansatte og arbejdsledere, at arbejdsgiveren skal have stillet det  

 pågældende personlige værnemiddel,  

 beskyttelsesforanstaltning m.v., der skal være tilpasset eller kunne  

 tilpasses, til rådighed, og at arbejdsgiveren har opfyldt sin  

 forpligtelse efter loven med hensyn til instruktion og kontrol.
 Har sagen ikke den fornødne ukomplicerede karakter  

 til at blive afgjort med en administrativ bøde, foretages i stedet  

 politianmeldelse.
Sanktionsniveau Gældende ret Arbejdsmiljølovens strafferamme er på 1  

 års fængsel med en strafferamme på 2 års  

 fængsel, hvis overtrædelsen er begået ved grov uagtsomhed  

 eller med forsæt.
Frihedsstraf er endnu ikke anvendt på  

 arbejdsmiljøområdet, hvilket bl.a. hænger sammen med, at  

 tiltalen på arbejdsmiljøområdet oftest rejses mod  

 juridiske personer, der kun kan idømmes bødestraf.
Den  

 højeste bøde hidtil har været på 300.000 kr.
Ved en  

 lovændring i 1997 blev den generelle strafferamme i  

 arbejdsmiljøloven hævet til fængsel i indtil 2 år.  

 Formålet hermed var at opnå en mærkbar stigning i  

 bødestraffen.
Bødeniveauet i de normale sager på  

 arbejdsmiljøområdet er siden da blevet fordoblet, således  

 at en standardbøde i de normale sager nu er på 20.000 kr. med  

 5.000 kr. i tillæg for hver skærpende omstændighed.
Det nye  

 bødeniveau blev endeligt fastslået ved to  

 højesteretsdomme i 1999. Også standardbøden for  

 overtrædelse af forbudet mod alenearbejde er 20.000 kr.
Denne  

 retspraksis følges af begge landsretter.
Bøden for overtrædelser af formel karakter  

 var inden den generelle strafskærpelse i 1997 5.000 kr. i sager om  

 manglende tilmelding til Bedriftssundhedstjenesten.
Der er endnu ikke en fast  

 retspraksis for bødeniveauet efter strafskærpelsen, men  

 standardbøden forventes at blive fordoblet til 10.000 kr.
På de  

 øvrige områder for formelle overtrædelser er der endnu  

 ingen fast praksis.
Indtil den generelle strafskærpelse i 1997 var  

 standardbødeniveauet for ansatte 500 kr. og for arbejdsledere 1.000  

 kr.
Der har endnu ikke skabt sig en ny fast praksis for  

 bødestørrelserne, men det ventes, at bøderne også  

 her fordobles i forhold til tidligere.
Indhold og overvejelser Bødeniveauet ved anvendelse af administrative  

 bødeforelæg skal tage udgangspunkt i bødeniveauet fastsat  

 ved domstolene.
Bødeniveauet vil ved anvendelse af  

 bødeforelæg løbende blive justeret, således at  

 bødeforelæggene til stadighed er i overensstemmelse med  

 domstolenes praksis.
 Bødeniveauet ved formelle overtrædelser  

 forudsættes at blive 10.000 kr. i overensstemmelse med det ventede  

 niveau ved domstolene efter den generelle skærpelse i  

 bødeniveauet.
 Ved overtrædelser af materielle bestemmelser  

 forventes en standardbøde i de normale sager på 20.000 kr. med  

 5.000 kr. i tillæg for hver skærpende omstændighed,  

 således at retspraksis følges.
Bødeniveauet ved lovforslaget forudsættes at  

 blive 1.000 kr. til ansatte og 2.000 kr. til arbejdsledere i overensstemmelse  

 med det ventede niveau ved domstolene efter den generelle skærpelse i  

 bødeniveauet.
Dermed tilkendegives alvoren af at tilsidesætte  

 helt elementære sikkerhedskrav, hvorved ansatte og arbejdsledere  

 forsømmer at medvirke til, at virksomheden overholder  

 arbejdsmiljølovgivningen.
Bøderne forudsættes  

 således at ligge på et størrelsesmæssigt niveau, der  

 er egnet til at sikre den forebyggende effekt i forhold til  

 arbejdsmiljøet, der er formålet med lovændringen.
Ansattes  

 og arbejdslederes forskellige tilsidesættelser af sikkerhedskrav kan  

 alle medføre alvorlige ulykker og arbejdsbetingede lidelser.  

 Bødeniveauet for disse grupper forudsættes derfor at være  

 ensartet for samtlige de overtrædelsestyper, der er omfattet af  

 lovforslaget.
Det er imidlertid domstolene, der fastlægger  

 bødeniveauet.
Der vil efterhånden udvikle sig en praksis  

 på området.
Administrative, organisatoriske forhold I dag I de sager, hvor Arbejdstilsynet overvejer at indgive  

 politianmeldelse, overgives sagen med kopier af eventuel korrespondance og  

 bevismidler, fx fotos, til kredsens jurist.
Den juridiske vurdering af, om  

 sagen skal anmeldes til politiet, indebærer bl.a. en stillingtagen til,  

 om der foreligger en strafbar overtrædelse, og om der er den  

 fornødne tilregnelse.
Herudover vurderes, om overtrædelsen er  

 tilstrækkeligt dokumenteret til, at der kan ske domfældelse.
Arbejdstilsynet kan ikke foretage efterforskning, herunder  

 egentlige afhøringer med henblik på at skaffe dokumentation for  

 en overtrædelse.
Kan Arbejdstilsynet ikke ved hjælp af det  

 materiale, der i forbindelse med tilsyns- og kontrolarbejdet er fremskaffet,  

 vurdere, om der er tale om en strafbar overtrædelse, overgives sagen  

 til politi og anklagemyndighed med henblik på efterforskning.
Fremtidig administration Arbejdstilsynet skal behandle sagen som i dag, herunder  

 foretage en juridisk visitation og vurdering for at afgøre, om sagen  

 kan antages at føre til domfældelse.
Det forudsættes, at  

 der sker en skarp adskillelse af den udøvende kontrolfunktion og den  

 juridiske visitation og vurdering, som skal foretages af en jurist i den  

 lokale enhed i Arbejdstilsynet.
 Arbejdstilsynets jurist skal vurdere, om sagen skal  

 søges afgjort ved fremsendelse af et administrativt  

 bødeforelæg, eller om der skal foretages politianmeldelse.  

 Afgørende for vurderingen er, om sagen har en sådan klarhed og  

 ukompliceret karakter, at det er uden betænkeligheder at lade sagen  

 afgøre administrativt.
 Arbejdstilsynet kan fortsat ikke foretage efterforskning.  

 Arbejdstilsynet kan derfor ikke efter forslaget udstede  

 bødeforelæg i sager, hvor politimæssige  

 efterforskningsskridt er nødvendige.
Bøder, der er vedtaget, men som ikke betales, er  

 ved loven tillagt udpantningsret.
Det betyder, at bødekravet om  

 nødvendigt kan inddrives ved fogedretten.
Inddrivelse forestås  

 af Arbejdstilsynet.
9. De økonomiske konsekvenser for det offentlige Det bemærkes indledningsvist, at der for tiden  

 pågår forhandlinger med de kommunale parter om forslagets  

 kommunaløkonomiske konsekvenser.
Indførelse af udbyderansvar Det er ikke på nuværende tidspunkt muligt at  

 vurdere de samlede økonomiske konsekvenser for de offentlige  

 myndigheder, da omfanget af udbud er ukendt.
Desuden vil konsekvenserne  

 variere efter de udbudte opgavers karakter.
Det skal dog bemærkes, at  

 konsekvenserne alene vedrører udbyders merarbejde i udbudsfasen.  

 Eventuelle merinvesteringer i beskyttelsesforanstaltninger følger af  

 de materielle arbejdsmiljøkrav og ikke af udbyders pligt til at oplyse  

 om konkrete forhold efter forslaget.
 Der kan typisk være tale om 3 forskellige  

 udbudssituationer for offentlige myndigheder:
Opgaver som hidtil har været udført i egen organisation  

 - altså med udbyder som arbejdsgiver.
Det forventes, at udbyderen i  

 disse tilfælde i forvejen har det fulde overblik over opgavens omfang  

 og karakter og de arbejdsmiljømæssige forhold, der knytter sig  

 hertil.
Der vil allerede være udarbejdet en lovpligtig  

 arbejdspladsvurdering (APV). Ved et udbud af denne type opgaver vil der  

 derfor ikke være behov for ekstra tiltag ved udarbejdelse af  

 udbudsmateriale efter forslaget.
Den ekstra ressourceanvendelse må  

 forventes at være minimal.
Opgaver som ikke tidligere har været udført i den  

 konkrete offentlige udbyders regi, fx helt nye opgaver.
I disse  

 tilfælde skulle myndigheden som arbejdsgiver selv have kortlagt opgaven  

 for de væsentlige arbejdsmiljøforhold, hvis ikke opgaven var sat  

 i udbud.
Det skønnes på denne baggrund, at de ekstra ressourcer,  

 som udbyder reelt skal bruge på beskrivelse af særlige,  

 væsentlige arbejdsmiljøproblemer, under alle  

 omstændigheder skulle afholdes.
Opgaver som før har været udbudt for udbyders regning,  

 og som på ny skal sættes i udbud.
I disse tilfælde er  

 myndigheden i forbindelse med forberedelsen af udbudet nødt til at  

 kortlægge de væsentlige arbejdsmiljøforhold og  

 efterfølgende indarbejde dem i udbudsmaterialet.
Forslaget vil derfor  

 indebære et reelt merarbejde for udbyder.
For en række opgaver  

 vil det dog være muligt at overvælte meromkostningerne på  

 gebyrer eller lignende, fx på renovationsområdet og  

 forsyningsområdet.
 Det må forventes, at der skal anvendes flest  

 ressourcer i opstartsfasen, men færre ressourcer  

 efterfølgende.
 Det vurderes, at forslaget får betydning for  

 følgende (amts)kommunale opgaver:
1.	busdrift, renovation, snerydning, sygetransport, og 2.	rengøring, kantinedrift, vagttjenester,  

 ejendomsadministration samt anden ekstern drift af offentlige  

 institutioner.
 Arbejdsministeriet forventer, at forslagets konsekvenser  

 vil kunne kvalificeres nærmere under forhandlingerne med  

 (amts)kommunerne om de kommunaløkonomiske konsekvenser, herunder bl.a.  

 med hensyn til antallet af forventede udbud.
Stramning af bygherrens ansvar Det må antages, at de økonomiske konsekvenser  

 for det offentlige af den foreslåede ændring i § 37, for  

 så vidt angår stk. 1 og 2, stk. 3, nr. 1-3, og  

 stk. 4, vil være relativt beskedne.
Indholdet af pligterne, der  

 følger af de nævnte bestemmelser, er stort set identiske med de  

 pligter, der er gældende i dag.
Under antagelse af, at den, som  

 pligterne har været overdraget til, har krævet ekstra honorar for  

 overtagelse af pligterne fra bygherren, medfører en begrænsning  

 i overdragelsesmuligheden ikke øgede omkostninger.
Kravet i forslaget til ny § 37, stk. 3, nr. 4,  

 om udpegning af koordinator med fornøden viden om og uddannelse i  

 sikkerheds- og sundhedsmæssige spørgsmål er nyt.
Kravet om  

 udpegning af en koordinator medfører ikke i sig selv nye opgaver, idet  

 det med kravet blot sikres, at der bliver én gennemgående person  

 i koordineringsarbejdet.
Kravet om personens viden og uddannelse  

 indebærer derimod, at koordinatoren som minimum skal have  

 gennemført arbejdsmiljøuddannelsen.
Dette krav skønnes  

 at medføre merudgifter det første år på 0,3-0,6  

 mio. kr. for amtskommunerne, 0,8-1,5 mio. kr. for kommunerne og 0,3-0,6 mio.  

 kr. for staten.
De løbende udgifter de efterfølgende år  

 vurderes ikke at være væsentlige for amtskommuner og stat, mens  

 de skønnes at udgøre 0,2-0,4 mio. kr. årligt for  

 kommunerne.
Det er muligt, at kravet om uddannelse kan give  

 »flaskehalsproblemer« på de mindre byggepladser med små bygge- og  

 anlægsvirksomheder, idet der almindeligvis er nogen ventetid for at  

 få plads på arbejdsmiljøkurser.
Den økonomiske  

 effekt heraf kan ikke vurderes.
Gebyrbelagt tilsyn Som tidligere anført vil gebyret blive fastsat som  

 en fast timetakst pr. påbegyndt tilsynstime baseret på en  

 dækning af de langsigtede gennemsnitsomkostninger ved  

 gennemførelsen af det brancherettede tilsyn.
Timeprisen forventes  

 ifølge foreløbige beregninger at udgøre ca. 1800 kr.
Arbejdstilsynets beregninger tager udgangspunkt i en  

 forventning om, hvor lang tid et grundbesøg i gennemsnit vil tage,  

 afhængig af antallet af ansatte på den enkelte virksomhed.
Et  

 grundbesøg på en virksomhed med mellem 2 og 4 ansatte vil typisk  

 vare ca. 2 timer, mens en virksomhed med 20 til 49 ansatte typisk vil vare  

 ca. 7 timer.
Et opfølgningsbesøg vurderes til at ville  

 vare i gennemsnit 2 timer, uanset virksomhedsstørrelse.
De  

 virksomheder, som skal have et opfølgningsbesøg, skal  

 således yderligere betale et gebyr svarende hertil.
 Der vil som tidligere nævnt med hjemmel i loven  

 blive fastsat en maksimumsgrænse for timeforbruget for et besøg  

 afhængigt af virksomhedens størrelse (antallet af  

 fuldtidsbeskæftigede).
Under forudsætning af, at de endeligt udpegede  

 brancher bliver de brancher, som er nævnt i de almindelige  

 bemærkninger, vurderes det, at de statslige omkostninger i forbindelse  

 med det gebyrbelagte tilsyn vil beløbe sig til ca. 1,0 mio. kr., idet  

 staten har en begrænset andel af arbejdsstederne i de berørte  

 brancher.
Tilsvarende vurderes de kommunale og amtskommunale omkostninger at  

 ville beløbe sig til ca. 2,7 mio. kr. i forbindelse med det  

 gebyrbelagte tilsyn på baggrund af antallet af kommunale og  

 amtskommunale arbejdssteder i de berørte brancher.
Der findes ikke tilgængelige opgørelser over,  

 hvordan disse udgifter fordeler sig mellem amter og kommuner.
Hovedparten af  

 udgifterne forventes dog at kunne henføres til kommunerne.
 I alt kan der således forventes offentlige  

 omkostninger på ca. 3,7 mio. kr. i forbindelse med det gebyrbelagte  

 tilsyn.
Indførelse af administrative bøder Det forventes ikke, at der skal anvendes færre  

 ressourcer i anklagemyndigheden og ved domstolene til behandlingen af sager  

 mod virksomheder om overtrædelse af materielle  

 arbejdsmiljøregler.
Der skal derimod anvendes flere ressourcer til  

 behandling af sager vedrørende formelle overtrædelser.
 Der må påregnes administrative  

 meromkostninger, for så vidt angår behandlingen af  

 bødeforelæg i Arbejdstilsynet, idet Arbejdstilsynet skal  

 etablere en række sagsbehandlingsprocedurer for juridisk vurdering og  

 visitation af sagerne.
De øvrige dele af forslaget De øvrige dele af lovforslaget forventes ikke at  

 have nævneværdige økonomiske konsekvenser for det  

 offentlige.
10. De administrative konsekvenser for det offentlige Indførelse af udbyderansvar Det offentlige skal indføre administrative  

 procedurer, der sikrer, at de væsentlige arbejdsmiljøforhold  

 indarbejdes i udbudsmaterialet, inden en opgave sættes i udbud, se i  

 øvrigt under økonomiske og administrative konsekvenser for  

 erhvervslivet.
Stramning af bygherrens ansvar Det må antages, at de administrative konsekvenser  

 for det offentlige af den foreslåede ændring i § 37, for  

 så vidt angår stk. 1 og 2, stk. 3, nr. 1-3, og  

 stk. 4, vil være beskedne.
Der kan være tale om, at  

 bygherren skal deltage i flere drøftelser om sikkerhed og sundhed af  

 formelle grunde, men disse drøftelser antages at kunne finde sted i  

 forbindelse med andre byggemøder eller i den nødvendige direkte  

 kontakt med koordinator.
Det samlede mertidsforbrug for offentlige bygherrer  

 skønnes derfor at være begrænset.
 For så vidt angår kravet til koordinatorens  

 fornødne uddannelse og viden henvises der til afsnittet om de  

 økonomiske konsekvenser for det offentlige.
Gebyrbelagt tilsyn De administrative konsekvenser for det offentlige  

 vedrørende det gebyrbelagte tilsyn omfatter Arbejdstilsynets  

 administration af gebyropkrævning, registrering og kontrol m.v.
 I forbindelse med gennemgangen af de foreløbigt  

 udpegede brancher, forventes således udsendt faktura til ca. 8.500  

 virksomheder i forbindelse med gebyrbelagt grundbesøg, samt faktura  

 til 4.250 virksomheder i forbindelse med gebyrbelagt  

 opfølgningsbesøg.
 Omkostningen til denne administration, incl. udsendelse af  

 rykkerskrivelser er indregnet i den ovenfor anførte timesats på  

 ca. 1800 kr.
 Der vil desuden være en yderst begrænset  

 administration for offentlige myndigheder m.v. omfattet af det brancherettede  

 tilsyn i forbindelse med indbetaling af gebyret.
Indførelse af administrative bøder Ved virksomhedernes overtrædelser af materielle  

 regler skal der anvendes straf som i dag. 55 procent af sagerne  

 afgøres i dag ved politiets fremsendelse af bødeforelæg.  

 Det må antages, at der ved Arbejdstilsynets bødeforelæg  

 kan afgøres en tilsvarende andel, dog således at en  

 væsentlig andel heraf må forventes at blive indbragt for retten i  

 en overgangsperiode, indtil det nye bødesystem er indarbejdet.
 Antallet af sager om overtrædelse af formelle  

 bestemmelser må antages at vokse betydeligt, ligesom antallet af sager  

 vedrørende ansatte og arbejdsledere må antages at stige.
De øvrige dele af forslaget De øvrige dele af lovforslaget forventes ikke at  

 have nævneværdige administrative konsekvenser for det  

 offentlige.
11. De økonomiske og administrative konsekvenser for  

 erhvervslivet Indførelse af udbyderansvar For den private sektor er det primært udbud af  

 rengøring, kantinedrift, vagttjenester og ejendomsadministration, der  

 er relevant.
 Det er på nuværende tidspunkt ikke muligt at  

 opgøre de økonomiske konsekvenser for erhvervslivet.
 Forslaget har de administrative konsekvenser, at der skal  

 indføres procedurer, som sikrer, at de væsentlige  

 arbejdsmiljøforhold indarbejdes i udbudsmaterialet.
Udbyder skal bl.a. sikre sig, at det arbejdsgrundlag, der  

 er angivet i udbudet ikke indebærer fare for, at de ansatte  

 påføres helbredsskader i forbindelse med arbejdsgiverens  

 nærmere planlægning, tilrettelæggelse og udførelse  

 af tjenesteydelsen.
Udbyder kan fx tage udgangspunkt i Arbejdstilsynets 48  

 arbejdsmiljøvejvisere.
 Udbyder skal desuden sørge for, at der i  

 udbudsmaterialet er angivet alle relevante oplysninger om de væsentlige  

 arbejdsmiljøforhold, der direkte er knyttet til og dermed forbundet  

 med opgavens udførelse.
Stramning af bygherrens ansvar Det må antages, at de administrative og  

 økonomiske konsekvenser for erhvervslivet af den foreslåede  

 ændring i § 37, for så vidt angår stk. 1 og 2,  

 stk. 3, nr. 1-3, og stk. 4, vil være relativt beskedne.
Der  

 kan være tale om, at bygherren skal deltage i flere drøftelser  

 om sikkerhed og sundhed af formelle grunde, men disse drøftelser  

 antages at kunne finde sted i forbindelse med andre byggemøder eller i  

 den nødvendige direkte kontakt med koordinator.
Det samlede  

 mertidsforbrug for erhvervslivet skønnes derfor at være  

 begrænset.
Under antagelse af, at den, som pligterne er overdraget til,  

 har krævet ekstra honorar for overtagelse af pligterne fra bygherren,  

 medfører en begrænsning i overdragelsesmuligheden ikke  

 øgede omkostninger.
Kravet i forslaget til ny § 37, stk. 3, nr. 4,  

 om udpegning af en koordinator med fornøden viden om og uddannelse i  

 sikkerheds- og sundhedsmæssige spørgsmål er nyt.
Kravet om  

 udpegning af en koordinator medfører ikke i sig selv nye opgaver, idet  

 det med kravet blot sikres, at der bliver én gennemgående person  

 i koordineringsarbejdet.
Kravet om personens viden og uddannelse  

 indebærer derimod, at koordinatoren som minimum skal have  

 gennemført arbejdsmiljøuddannelsen.
Dette krav skønnes  

 at medføre merudgifter det første år på 1,5-3 mio.  

 kr. for erhvervslivet som helhed.
De løbende udgifter de  

 efterfølgende år skønnes at udgøre 0,5-0,7 mio.  

 kr. for erhvervslivet som helhed.
Gebyrbelagt tilsyn Beregningsgrundlaget er nærmere beskrevet under  

 afsnittet om de økonomiske konsekvenser for det offentlige.
 Forslaget vil få økonomiske og administrative  

 konsekvenser for erhvervslivet i det omfang, erhvervslivet omfattes af de  

 arbejdsmiljømæssigt særligt belastede brancher, der  

 udvælges til et gebyrbelagt tilsyn.
En gennemgang af de foreløbigt udpegede brancher  

 forventes over en 4-årig periode at medføre en gebyrudgift for  

 de berørte virksomheder på i alt ca. 84 mio. kr.
Fratrukket  

 udgiften for de offentlige virksomheder, svarer dette til en udgift for  

 erhvervslivet på ca. 80 mio. kr.
 Udgiften fordeler sig med ca. 3-4 mio. kr. i 2001, og de  

 øvrige udgifter nogenlunde jævnt fordelt over årene  

 2002-2004.
 De administrative konsekvenser for erhvervslivet  

 vedrører administration i forbindelse med betaling af faktura for hhv.  

 grundbesøg og opfølgningsbesøg, samt eventuelle  

 rykkerskrivelser.
Indførelse af administrative bøder Forslaget vil ikke få økonomiske eller  

 administrative konsekvenser for erhvervslivet, i det omfang reglerne  

 overholdes.
De øvrige dele af forslaget De øvrige dele af lovforslaget forventes ikke at  

 have nævneværdige økonomiske eller administrative  

 konsekvenser for erhvervslivet.
12. De miljømæssige konsekvenser Det samlede forslag har ingen miljømæssige  

 konsekvenser.
13. Forholdet til EU-retten Forslaget om en ret for den ansatte til at forlade sin  

 arbejdsplads i forbindelse med en alvorlig og umiddelbar fare er en  

 gennemførelse af gældende bestemmelser i Rådets direktiv  

 nr. 89/391/EØF af 12. juni 1989, EF-Tidende 1989, L 183 s. 1  

 (rammedirektivet).
 De øvrige dele af forslaget indeholder ingen  

 EU-retlige aspekter.
14. Hørte myndigheder og organisationer Følgende er hørt:
Alle ministerier Søfartsstyrelsen Energistyrelsen Konkurrencestyrelsen Arbejdsmiljørådet Arbejdsmiljøklagenævnet Rigsadvokaten Foreningen af Politimestre i Danmark Politidirektøren i København De kommunale parter (om de kommunaløkonomiske  

 konsekvenser) BST-foreningen Koordinationsudvalget nedsat i medfør af  

 havanlægsloven 15. Sammenfattende skema Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og  

 amtskommuner Udbyderansvar Kvalificeres under forhandlingerne om de kommunaløkonomiske  

 konsekvenser Udbyderansvar Kvalificeres under forhandlingerne om de kommunaløkonomiske  

 konsekvenser Stramning af bygherreansvaret Ingen Stramning af bygherreansvaret Det skønnes, at forslaget vil medføre følgende  

 merudgifter det 1. år:
 Staten: 0,3-0,6 mio. kr.
 Kommuner: 0,8-1,5 mio. kr.
 Amtskommuner: 0,3-0,6 mio. kr.
 De løbende udgifter de efterfølgende år vurderes ikke  

 at være væsentlige for amtskommuner og stat, mens de  

 skønnes at være 0,2-0,4 mio. kr. årligt for  

 kommunerne.
Gebyrbelagt tilsyn Ingen Gebyrbelagt tilsyn Det skønnes, at forslaget vil medføre merudgifter på  

 ca. 3,7 mio. kr., heraf godt 1 mio. kr. i statslige udgifter.
Indførelse af administrative bøder Ingen Indførelse af administrative bøder Der forventes en stigning i antallet af sager vedr. overtrædelser af  

 formelle regler, som skal behandles af anklagemyndigheden og domstolene.
 Der må forventes administrative meromkostninger ved behandlingen af  

 bødeforelæg i Arbejdstilsynet.
Administrative konsekvenser for stat, kommuner og  

 amtskommuner Udbyderansvar Ingen Udbyderansvar Det offentlige skal indføre procedurer, der sikrer, at der  

 indarbejdes arbejdsmiljø i udbudsmaterialet.
Stramning af bygherreansvaret Ingen Stramning af bygherreansvaret Det samlede mertidsforbrug for offentlige bygherrer skønnes at  

 være begrænset.
Gebyrbelagt tilsyn Ingen Gebyrbelagt tilsyn De administrative konsekvenser for det offentlige omfatter  

 Arbejdstilsynets administration af gebyropkrævning, registrering og  

 kontrol m.v.
Indførelse af administrative bøder Ingen Indførelse af administrative bøder Der skal etableres rutiner for behandlingen af  

 bødeforelæggene i Arbejdstilsynet.
Økonomiske konsekvenser for erhvervslivet Udbyderansvar Kan ikke vurderes på nuværende tidspunkt Udbyderansvar Kan ikke vurderes på nuværende tidspunkt Stramning af bygherreansvaret Ingen Stramning af bygherreansvaret Det skønnes, at forslaget vil medføre merudgifter det 1.  

 år på 1,5-3 mio. kr.
De løbende udgifter de  

 efterfølgende år skønnes at være 0,5-0,7 mio.  

 kr.
Gebyrbelagt tilsyn Ingen Gebyrbelagt tilsyn Det skønnes, at forslaget vil medføre merudgifter for  

 virksomhederne i de brancher, der er udpeget til et gebyrbelagt tilsyn  

 på i alt ca. 80 mio. kr.
Hovedparten af udgifterne er fordelt i  

 årene 2002-2004.
Indførelse af administrative bøder Ingen Indførelse af administrative bøder Ingen - forudsat reglerne overholdes.
Administrative konsekvenser for erhvervslivet Udbyderansvar Ingen Udbyderansvar Der skal indføres procedurer, der sikrer, at der indarbejdes  

 arbejdsmiljø i udbudsmaterialet.
Stramning af bygherreansvaret Se ovenfor.
Stramning af bygherreansvaret Se ovenfor.
Gebyrbelagt tilsyn Ingen Gebyrbelagt tilsyn De administrative konsekvenser for erhvervslivet udgøres af  

 administration i forbindelse med betaling af faktura for hhv.  

 grundbesøg og opfølgningsbesøg, samt eventuelle  

 rykkerskrivelser.
Indførelse af administrative bøder Ingen Indførelse af administrative bøder Ingen Miljømæssige konsekvenser Det samlede forslag Ingen Det samlede forslag Ingen Administrative konsekvenser for borgerne Udbyderansvar Ingen Udbyderansvar Ingen Stramning af bygherreansvaret Idet borgere antages i meget begrænset omfang at optræde som  

 bygherrer ved bygge- og anlægsprojekter, hvor mindst to arbejdsgivere  

 beskæftiger mere end 10 ansatte, forventes forslaget ikke at have  

 administrative konsekvenser for borgerne.
Stramning af bygherreansvaret Idet borgere antages i meget begrænset omfang at optræde som  

 bygherrer ved bygge- og anlægsprojekter, hvor mindst to arbejdsgivere  

 beskæftiger mere end 10 ansatte, forventes forslaget ikke at have  

 administrative konsekvenser for borgerne.
Gebyrbelagt tilsyn Ingen Gebyrbelagt tilsyn Ingen Indførelse af administrative bøder Ingen Indførelse af administrative bøder Ingen Forholdet til EU-retten Forslaget om en ret for den ansatte til at forlade sin  

 arbejdsplads i forbindelse med en alvorlig og umiddelbar fare er en  

 supplerende gennemførelse af rammedirektivet.
Forslaget indeholder i øvrigt ingen EU-retlige aspekter Bemærkninger til lovforslagets  

 enkelte bestemmelser Til § 1 Lov om arbejdsmiljø Til nr. 1 (§ 13, stk. 4, 3. pkt.) Med den foreslåede ændring af § 13,  

 stk. 4, i arbejdsmiljøloven tilvejebringes det retslige grundlag  

 for, at bedriftssundhedstjenestens sædvanlige opgaver efter  

 arbejdsmiljøloven kan suppleres med sundhedsfremmende opgaver i  

 relation til de ansatte.
Bestemmelsen indebærer ikke en forpligtelse for den  

 enkelte bedriftssundhedstjeneste til at indgå aftaler om opgaver  

 vedrørende varetagelse af sundhedsfremmende aktiviteter på  

 medlemsvirksomhederne, men derimod muligheden for, at virksomhederne kan  

 aftale, at bedriftssundhedstjenesterne varetager sundhedsfremmende  

 aktiviteter.
Hvis der er tale om opgaver, der ikke er direkte relateret til  

 virksomhedens arbejdsmiljø, kan de ikke dækkes af  

 virksomhedernes medlemskontingent til BST.
 Da kravene til bedriftssundhedstjenestens kompetence i  

 forvejen er meget brede, så vurderes det, at denne lovændring  

 ikke medfører behov for ændringer i de fastsatte retningslinier  

 vedrørende kravet om de 5 grundkompetencer, som en  

 bedriftssundhedstjeneste skal besidde.
 Arbejdsministeren vil fastsætte nærmere regler  

 om bedriftssundhedstjenesternes opgaver i relation til spørgsmål  

 vedrørende sundhedsfremme, jf. den gældende bemyndigelse i  

 § 13, stk. 4, for ministeren til at fastsætte regler om  

 bedriftssundhedstjenestens opgaver m.v.
Til nr. 2 (§ 17 a, § 17 b og § 17 c) Til § 17 a, stk. 1 Det foreslås, at ansatte, der under arbejdet  

 udsættes for en alvorlig og umiddelbar fare, der ikke kan undgås,  

 kan forlade arbejdspladsen eller det farlige område.
Bestemmelsen  

 sigter således mod det tilfælde, hvor den alvorlige og  

 umiddelbare fare er opstået, og giver den ansatte ret til   uden nogen  

 form for hindring   at forlade arbejdspladsen eller det farlige område.  

 En alvorlig og umiddelbar fare vil ofte svare til det farebegreb, som er  

 anvendt i arbejdsmiljølovens § 77, stk. 2, hvorefter Arbejdstilsynet,  

 for at afværge en overhængende, betydelig fare for de ansattes  

 eller andres sikkerhed eller sundhed, kan påbyde, at faren straks  

 imødegås, herunder at de tilstedeværende  

 øjeblikkelig fjerner sig fra farezonen.
Til § 17 a, stk. 2 En ansat, der forlader sin arbejdsplads eller et farligt  

 område på grund af en alvorlig og umiddelbar fare, jf. stk. 1,  

 må ikke udsættes for forringelse af sine forhold   f.eks. i form  

 af afskedigelse, forflyttelse eller tilbageholdelse af løn   fordi den  

 pågældende forlod arbejdspladsen eller det farlige område.  

 Arbejdsgiveren har bevisbyrden for, at der ikke forelå en alvorlig og  

 umiddelbar fare, som den ansatte ikke kunne undgå ved at forblive  

 på arbejdspladsen eller det farlige område.
En sådan  

 bevisbyrde stemmer overens med direktivets hovedsigte, der - som  

 anført oven for under pkt. 3 i de almindelige bemærkninger er,  

 at beskytte de ansatte mod forringelse af deres forhold.
Til § 17 a, stk. 3 Det foreslås, at der ved overtrædelse af  

 reglerne kan tilkendes en godtgørelse, hvilket svarer til sanktionerne  

 i langt den overvejende del af tilsvarende lovgivning, fx lov nr. 392 af 22.  

 juni 1993 om ansættelsesbeviser og lov nr. 459 af 12. juni 1996 om  

 forbud mod forskelsbehandling på arbejdsmarkedet m.v.
Til § 17 b, stk. 1 Arbejdsgiveren har allerede efter de strafsanktionerede  

 regler i arbejdsmiljølovgivningen pligt til at træffe de  

 nødvendige foranstaltninger og give instruktioner, så arbejdet  

 kan udføres forsvarligt uden risiko for fare, og skal føre  

 effektivt tilsyn hermed, jf. fx de udførlige regler om arbejdets  

 udførelse.
 Efter bestemmelsen har arbejdsgiveren pligt til at sikre,  

 at en ansat selv kan træffe de fornødne foranstaltninger til at  

 undgå eller afværge følgerne af en alvorlig og umiddelbar  

 fare, når det i den givne situation ikke er muligt at kontakte  

 arbejdslederen eller en anden kompetent overordnet.
 Bestemmelsen berører således ikke  

 arbejdsgiverens sædvanlige pligter og ansvar efter  

 arbejdsmiljøloven, men har til formål at sikre, at  

 arbejdsgiveren ikke lægger hindringer i vejen for, at den ansatte om  

 nødvendigt kan handle for sin egen eller andres sikkerheds skyld, hvis  

 det er umuligt at kontakte en overordnet.
 Arbejdsgiveren har derfor pligt til som led i sin  

 almindelige instruktionsbeføjelse at sørge for, at de ansatte  

 har praktisk mulighed for at bruge egnede midler på arbejdspladsen til  

 at træffe de fornødne foranstaltninger.
Til § 17 b, stk. 2 En ansat, der har truffet foranstaltninger efter  

 stk. 1, må ikke udsættes for forringelse af sine forhold,  

 medmindre den pågældende har handlet forsætligt eller groft  

 uagtsomt.
Bestemmelsen omfatter kun de foranstaltninger, den ansatte  

 iværksætter med henblik på at undgå følgen af  

 en alvorlig og umiddelbar fare for sin egen eller andres sikkerhed.  

 Bestemmelsen omfatter derimod ikke eventuelle forudgående handlinger  

 eller undladelser, der har fremkaldt selve faresituationen.
Rammedirektivets artikel 8, stk. 5, omhandler både  

 simpel og grov uagtsomhed, men det er fundet hensigtsmæssigt, at  

 bestemmelsen alene finder anvendelse i de tilfælde, hvor den ansatte  

 har handlet forsætligt eller groft uagtsomt.
Baggrunden herfor er, dels  

 at give den ansatte en bedre beskyttelse, dels for at understrege, at den  

 ansattes iværksættelse af foranstaltninger i forbindelse med en  

 alvorlig umiddelbar fare, sker under særlige forhold, der adskiller sig  

 fra en normal arbejdssituation.
Den nævnte afgrænsning svarer i  

 øvrigt til arbejdsmiljølovgivningen, hvorefter ansatte skal  

 have udvist grov uagtsomhed eller handlet forsætligt, for at kunne  

 pådrage sig et personligt ansvar.
 Arbejdsgiveren har bevisbyrden for, at den ansatte i  

 forbindelse med iværksættelsen af de nævnte  

 foranstaltninger har handlet forsætligt eller groft uagtsomt.
Til § 17 b, stk. 3 Det foreslås, at der ved overtrædelse af  

 reglerne kan tilkendes en godtgørelse, hvilket svarer til sanktionerne  

 i langt den overvejende del af tilsvarende lovgivning.
Der henvises endvidere  

 til bemærkningerne til § 17 a, stk. 3.
Til § 17 c Det foreslås, at bestemmelserne i § 17 a og  

 § 17 b ikke finder anvendelse, hvis der ved kollektiv overenskomst  

 aftales bestemmelser, som giver ansatte rettigheder, der som minimum svarer  

 til artikel 8, stk. 4 og 5, i direktiv nr. 89/391/EØF af 12. juni  

 1989 om iværksættelse af foranstaltninger til forbedring af  

 arbejdstagernes sikkerhed og sundhed under arbejdet.
Hvis arbejdsmarkedets  

 parter indgår kollektive overenskomster, som giver de ansatte  

 rettigheder, der som minimum svarer til de nævnte bestemmelser i  

 direktivet, medfører det, at tvister herom skal afgøres i det  

 fagretlige system.
 Landsorganisationen i Danmark og Dansk  

 Arbejdsgiverforening har i forbindelse med  

 Arbejdsmiljørådsmøde den 2. februar 2001 tilkendegivet,  

 at de har i sinde at indgå en aftale om, at parterne er enige om, at  

 § 5, stk. 2 i Normen indeholder de rettigheder og forpligtelser for  

 lønmodtagere og arbejdsgivere, der følger af artikel 8,  

 stk. 4 og 5 samt at EF-Domstolens fortolkning af uklarheder skal  

 lægges til grund ved uoverensstemmelser om Normens § 5,  

 stk. 2, og indgår i fagretlige sager om fortolkning eller brud  

 på Normens § 5, stk. 2.
 Normen er således et eksempel på et  

 aftalekompleks, der indebærer, at de overenskomstområder og  

 ansættelsesforhold, der i dag er omfattet heraf, fortsat vil kunne  

 behandles efter § 5, stk. 2 i Normen.
Til nr. 3 (§ 33 a) Til stk. 1 Bestemmelsen indebærer, at en udbyder af  

 tjenesteydelser i alle forhold, som udbyder har direkte indflydelse på,  

 skal medvirke til, at den udbudte opgave kan udføres sikkerheds- og  

 sundhedsmæssigt fuldt forsvarligt af den arbejdsgiver, der har  

 fået opgaven tildelt.
 Udbyder må derfor ikke på områder, som  

 udbyder har indflydelse på, gennem handlinger eller undladelser direkte  

 eller indirekte lægge hindringer i vejen for arbejdsgiverens muligheder  

 for at planlægge, tilrettelægge og udføre opgaven.
 Udbyder skal loyalt medvirke til, at den udbudte opgave  

 kan udføres sikkerheds- og sundhedsmæssigt fuldt forsvarligt  

 under iagttagelse af arbejdsmiljølovgivningens regler.
 Hvis en udbudt opgave skal udføres inden for  

 udbyders bedriftsområde, det kan fx være rengøring, skal  

 udbyder sikre sig, at de fysiske forhold inden for bedriftsområdet ikke  

 er til hinder for arbejdsgiverens mulighed for at planlægge  

 rengøringsopgaven udført forsvarligt.
Tilsvarende gælder for andre områder, hvor  

 udbyder eventuelt i kraft af sin myndighedsrolle på det  

 pågældende område har indflydelse på forhold, der har  

 direkte betydning for opgavens udførelse.
En kommune, der udbyder en  

 renovationsopgave, bør derfor også håndhæve  

 kommunens eget renovationsregulativ i forhold til borgerne, i det omfang det  

 har betydning for arbejdsgiverens mulighed for at kunne sikre en sikkerheds-  

 og sundhedsmæssig forsvarlig afhentning af dagrenovation.
Til stk. 2 Bestemmelsen indebærer, at udbyder af en  

 tjenesteydelse ved den nærmere planlægning og  

 tilrettelæggelse i forbindelse med udarbejdelsen af udbudsmaterialet  

 har pligt til at påse, at der er taget hensyn til et sikkert og sundt  

 arbejdsmiljø, herunder arbejdsmetoder, arbejdsprocesser og  

 arbejdsgange.
 Udbyder skal bl.a. sikre sig, at det arbejdsgrundlag, der  

 er angivet i udbudet, ikke indebærer fare for, at de ansatte  

 påføres helbredsskader på kort eller langt sigt i  

 forbindelse med arbejdsgiverens nærmere planlægning,  

 tilrettelæggelse og udførelse af tjenesteydelsen.
 Der kan i den forbindelse peges på, at udbyder ved  

 den nærmere vurdering heraf kan tage udgangspunkt i Arbejdstilsynets 48  

 arbejdsmiljøvejvisere, der beskriver de væsentlige  

 arbejdsmiljøproblemer afhængig af, hvad det er, der udbydes, fx  

 renovation, rengøring og ældrepleje.
 Udbyder skal desuden sørge for, at der i  

 udbudsmaterialet er angivet alle relevante oplysninger om de særlige,  

 væsentlige arbejdsmiljøforhold, der direkte er knyttet til og  

 dermed forbundet med opgavens udførelse, hvilket bl.a.  

 indebærer, at der i udbudsmaterialet skal henvises til det  

 særlige regelgrundlag, der direkte har betydning for den opgave, der  

 udbydes.
Udbyder skal ikke oplyse om alle de væsentlige  

 arbejdsmiljøforhold, der fx fremgår af en arbejdspladsvurdering,  

 hvis udbyder tidligere selv har stået for opgaven.
Udbyder skal derimod  

 alene oplyse om de særlige, væsentlige  

 arbejdsmiljøforhold, som den, der skal udføre opgaven, ikke kan  

 forventes at have kendskab til ud fra et almindeligt kendskab til  

 branchen.
Udbyder skal, i det omfang udbyder har kendskab til det,  

 oplyse, om Arbejdstilsynet har givet påbud eller vejledning i  

 forbindelse med det pågældende arbejde.
Eventuelle rapporter fra  

 bedriftssundhedstjeneste, arbejdsmedicinske klinikker m.v. bør  

 endvidere vedlægges.
Det skal bemærkes, at der ofte vil være tale  

 om en opgave, som udbyder tidligere selv har udført.
Udbyder har i  

 givet fald som arbejdsgiver i forvejen et detaljeret og indgående  

 kendskab til opgaven, idet de særlige, væsentlige  

 arbejdsmiljømæssige forhold, der knytter sig til opgavens  

 udførelse, vil være beskrevet i den allerede udarbejdede  

 lovpligtige arbejdspladsvurdering.
 Det er af stor betydning, at den, der udfører  

 opgaven, får kendskab til arbejdsmiljøforholdene, så der  

 gives bedre muligheder for at inddrage det i planlægningen af opgaven,  

 herunder forebygge helbredsskader for de ansatte.
 Et trafikselskab eller andre, der udbyder  

 transportopgaver, fx en busrute hvori indgår fastlagte og forudbestemte  

 køreplaner, skal i udbudsmaterialet angive relevante  

 arbejdsmiljømæssige oplysninger om sådanne  

 køreplaner, herunder bl.a. sørge for, at der i  

 køreplanen indbygges tilstrækkelig mulighed for, at den der  

 varetager transportopgaven, dvs. vognmanden (arbejdsgiveren), kan efterleve  

 arbejdsmiljøreglerne.
 En kommune eller andre, der udbyder en  

 hjemmehjælpsordning, skal sikre, at der i udbudsmaterialet er  

 angivelser vedrørende fx særlig voldsrisiko i forbindelse med  

 alenearbejde og angivelser med henblik på forebyggelse af  

 løfteskader, således at den institution eller den virksomhed,  

 der varetager hjemmehjælpsordningen som arbejdsgiver, kan  

 planlægge og udføre arbejdet på en sikkerheds- og  

 sundhedsmæssig forsvarlig måde.
 Der skal til udmøntning af dette forslag udarbejdes  

 en bekendtgørelse, som nærmere redegør for udbyders  

 pligter, og for hvordan udbyder indarbejder arbejdsmiljøhensyn i  

 udbudsmaterialet.
Til nr. 4 (§ 37) Til stk.1 Bestemmelsens formål er at gøre det klart, at  

 bygherren ligesom de andre aktører på  

 arbejdsmiljøområdet også har pligt til at medvirke til, at  

 et bygge- og anlægsarbejde kan gennemføres sikkerheds- og  

 sundhedsmæssigt fuldt forsvarligt. § 37, stk. 1, er  

 således en udvidelse af bygherrens ansvar efter  

 arbejdsmiljølovgivningen.
Bygherren skal bl.a. sikre, at hans pligter  

 efter arbejdsmiljøloven iagttages samt, at hans krav til fx plan, tid,  

 ressourcer, arkitektur, materialevalg og andre forhold af betydning for  

 arbejdsmiljøet er forenelige med arbejdsmiljølovgivningen.  

 Dette vil fx ikke være tilfældet, hvis bygherren kræver, at  

 der anvendes ulovlige stoffer ved maling af byggeriet.
 Bestemmelsen er rettet mod alle bygherrer, herunder  

 også private boligejere, der agerer som bygherrer på egen bolig  

 til eget brug.
 Strafansvaret efter § 37, stk. 1, vil kun for  

 private boligejere, der agerer som bygherrer på mindre byggeri på  

 egen bolig til eget brug, bringes i anvendelse, såfremt vedkommende  

 direkte giver ordrer om at handle i strid med klare regler på  

 området, fx i tilfælde af, at vedkommende forlanger, at nedtagne  

 asbestplader genanvendes.
 Forslaget medfører ingen ændringer i  

 arbejdsgiverens ansvar efter arbejdsmiljøloven.
Til stk. 2 Med formuleringen foreslås § 37 ændret  

 således, at bygherren alene er pligtsubjekt i relation til de pligter,  

 der er opregnet i § 37. Med forslaget er det således ikke muligt  

 at overdrage bygherreansvaret til andre.
Endvidere præciseres  

 planlægningsforpligtelsen.
Ved bygherre forstås i  

 arbejdsmiljølovgivningens forstand den, for hvis regning der  

 udføres et bygge- og/eller anlægsarbejde.
Det vil typisk  

 være:
virksomheder offentlige eller private institutioner organisationer pensionskasser boligselskaber forsyningsselskaber.
Den, der lader bygningen opføre, anses for  

 bygherren.
Fx hvis en entreprenør for egen regning opfører en  

 bygning med salg for øje, eller der er truffet aftale om, at brugeren  

 af bygningen først køber denne efter  

 færdiggørelsen, er det i begge tilfælde  

 entreprenøren, der er bygherre.
Det har i den forbindelse ingen  

 betydning, at den kommende køber af bygningen har stillet funktions-  

 eller designkrav til bygningen.
Tilsvarende gælder for lejerstyret byggeri.
Her er  

 det ejer af bygningen (udlejer), der anses for bygherre, uanset om lejer  

 formulerer kravene til byggearbejderne.
Formålet med ændringen er at placere pligten  

 og det tilhørende ansvar hos den, der har den reelle mulighed for at  

 sikre, at arbejdsmiljølovgivningens krav til planlægning,  

 afgrænsning og koordinering, som er forudsætningen for et  

 forsvarligt arbejdsmiljø ved bygge- og anlægsarbejde, varetages.  

 Ved at placere pligter og ansvar alene hos et pligtsubjekt opnås  

 endvidere en klarhed og gennemskuelighed af ansvarsforholdene på bygge-  

 og anlægsområdet mellem på den ene side bygherren og  

 på den anden side de enkelte arbejdsgivere, samt at ansvaret for  

 koordinering m.v. prioriteres højt.
Når der således ikke  

 gives mulighed for at henskyde eller fordele ansvaret til flere, formindskes  

 risikoen for, at ansvaret ikke kan placeres og gøres  

 gældende.
Bestemmelsen berører ikke arbejdsgiverens pligter  

 og ansvar efter arbejdsmiljølovgivningen.
Den enkelte arbejdsgiver har  

 som hidtil fuldt ud ansvaret for, at lovgivningen overholdes i forhold til  

 egne ansatte både på og uden for byggepladsen.
Bestemmelsen  

 medfører heller ingen ændringer i arbejdsgivernes pligt til at  

 samarbejde, hvor flere arbejdsgivere arbejder på samme arbejdssted.
De  

 enkelte arbejdsgivere på arbejdsstedet skal sørge for, at de  

 foranstaltninger for fællesområderne, der er aftalt i forbindelse  

 med afgrænsningen, iværksættes og vedligeholdes samt  

 føre et effektivt tilsyn hermed.
Såfremt bygherren savner den nødvendige  

 arbejdsmiljøfaglige ekspertise inden for virksomheden til at varetage  

 de i bestemmelsen angivne pligter, må han, som det tilsvarende  

 gælder for arbejdsgivere, søge ekspertbistand uden for  

 virksomheden.
Bygherren fritages ikke for ansvar ved at lade opgaverne  

 varetage af en sagkyndig.
Det vurderes, at meget få private boligejere, der  

 agerer som bygherrer på egen bolig til eget brug, vil blive omfattet af  

 pligterne i stk. 2, da byggeriet i disse tilfælde typisk vil  

 være mindre.
Strafansvaret efter § 37, stk. 2, for private  

 boligejere, der agerer som bygherrer på egen bolig til eget brug,  

 forudsætter, at pligten forinden er blevet nærmere  

 præciseret gennem et påbud fra Arbejdstilsynet.
 I bestemmelsen opregnes generelt de pligter en bygherre  

 har under projekteringen og udførelsen af bygge- og  

 anlægsarbejdet nemlig, at planlægge sikkerhed og sundhed i  

 forbindelse med byggepladsens indretning og drift, at afgrænse  

 de enkelte arbejdsgiveres sikkerhedsopgaver i fællesområderne og  

at koordinere foranstaltningerne til fremme af sikkerhed og sundhed  

 for de beskæftigede på byggepladsen.
Efter bestemmelsen foreslås det, at bygherrens  

 pligter ligesom i den gældende bestemmelse først aktualiseres  

 ved bygge- og anlægsarbejder af en vis størrelse, idet der  

 først opstår et planlægnings- og samordningsbehov,  

 når flere skal tage hensyn til hinanden.
Bestemmelsen er dog formuleret  

 mere generelt, idet det angives, at pligten aktualiseres ved bygge- og  

 anlægsvirksomhed af en vis størrelse, og hvor flere  

 arbejdsgivere udfører arbejde på samme arbejdssted, uden  

 fastsættelse af en bestemt talmæssig grænse for antal  

 ansatte på byggeriet.
Der er ikke med formuleringen tiltænkt en  

 ændring af reglens anvendelsesområde, men ved at undlade, at  

 angive en bestemt grænse for antallet af ansatte på  

 arbejdsstedet, fremtidssikres bestemmelsen.
Det vil således være  

 muligt at tage højde for udviklingen indenfor bygge- og  

 anlægsområdet, ved at der administrativt kan fastsættes en  

 anden grænse end den gældende, som er 11 personer.
 Bygherrens pligter fremgår nærmere af  

 forslagets § 37, stk. 3, og bemærkningerne hertil.
 Indholdet af pligterne svarer til gældende  

 lovgivning, for så vidt angår hvornår og hvordan, der skal  

 udarbejdes en plan for sikkerhed og sundhed på byggepladsen  

 angående dens indretning og drift, det materielle indhold af opgaverne  

 i forbindelse med at koordinere sikkerhedsarbejdet samt at træffe  

 aftale med arbejdsgiverne om tilvejebringelse og vedligeholdelse af  

 sikkerhedsforanstaltningerne i fællesområderne.
I forbindelse med koordinering af sikkerhedsarbejdet  

 foreslås som en skærpelse af de gældende krav, at der skal  

 udpeges en kompetent koordinator, der på bygherrens vegne og ansvar  

 skal varetage det daglige sikkerheds- og sundhedsarbejde på  

 byggepladsen.
Ved udpegningen af en koordinator fritages bygherren  

 således ikke for ansvar efter arbejdsmiljølovgivningen.
Til stk. 3 Bemyndigelsesbestemmelsen er udformet således, at  

 der etableres et mere detaljeret hjemmelsgrundlag for de pligter, som  

 allerede følger af de gældende arbejdsmiljøregler  

 på bygge- og anlægsområdet.
 Disse pligter påhviler med lovændringen alene  

 bygherren, som det fremgår af forslagets § 37, stk. 2.
Til stk. 3, nr. 1 For så vidt angår det materielle indhold af  

 opgaverne i forbindelse med afgrænsningen, svarer dette til de  

 eksisterende administrative regler.
Opgaverne består i, at der, inden arbejdet  

 sættes i gang, træffes aftale med en eller flere arbejdsgivere  

 på byggepladsen om at tilvejebringe og vedligeholde  

 sikkerhedsforanstaltningerne i fællesområderne.
Disse aftaler  

 skal indgå i planen for sikkerhed og sundhed på byggepladsen.
 Pligten til at træffe aftale om at tilvejebringe og  

 vedligeholde sikkerhedsforanstaltningerne i fællesområderne  

 indtræder på bygge- og anlægspladser af en vis  

 størrelse, svarende til det under § 37, stk. 2,  

 anførte.
 Formålet med at pålægge bygherren en  

 afgrænsningsforpligtelse på bygge- og anlægspladser af en  

 vis størrelse, er at sikre, at der, allerede inden arbejdet på  

 bygge- og anlægspladsen sættes i gang, tages stilling til, hvilke  

 sikkerhedsforanstaltninger der skal etableres på  

 fællesområderne, og hvem der skal etablere og vedligeholde  

 dem.
 Det følger af de gældende regler, at det ved  

 mindre bygge- og anlægsarbejder er de enkelte arbejdsgivere, der har  

 pligt til at samarbejde om at skabe sikre og sunde arbejdsforhold for alle  

 beskæftigede på samme arbejdssted og pligt til at samordne deres  

 foranstaltninger til varetagelse heraf.
Til stk. 3, nr. 2 For så vidt angår det materielle indhold af  

 kravet om at udarbejde en plan for sikkerhed og sundhed i forbindelse med  

 indretningen og driften af byggepladsen, svarer dette til de eksisterende  

 regler.
 Opgaven for bygherren består i, at der, inden  

 større byggepladser etableres, skal udarbejdes en skriftlig plan for  

 sikkerhed og sundhed i forbindelse med byggepladsens indretning, at planen  

 løbende ajourføres, og at der sørges for, at planen  

 indgår i grundlaget for sikkerhedsarbejdet på pladsen.
 Bygherrens forpligtelse til at udarbejde en skriftlig plan  

 for sikkerhed og sundhed i forbindelse med indretningen og driften af  

 byggepladsen indtræder på bygge- og anlægspladser af en vis  

 størrelse svarende til det under forslagets § 37, stk. 2,  

 anførte.
For mindre bygge- og anlægsarbejder, der  

 indebærer en særlig fare, har de enkelte arbejdsgivere ansvaret  

 for at udarbejde og ajourføre en plan for sikkerhed og sundhed til  

 imødegåelse af disse farer.
Denne forpligtelse anses for opfyldt  

 ved at udarbejde den pligtige arbejdspladsvurdering (APV).
 Som nævnt under nr. 1 skal flere arbejdsgivere, der  

 lader arbejde udføre på samme arbejdssted, endvidere samarbejde  

 om at skabe sikre og sunde arbejdsforhold og samordne foranstaltninger  

 herfor.
Til stk. 3, nr. 3 For så vidt angår det materielle indhold af  

 opgaverne i forbindelse med koordineringen, svarer dette til de eksisterende  

 administrative regler.
Opgaven består i at koordinere de  

 foranstaltninger, der træffes til fremme af sikkerhed og sundhed i  

 fællesområderne.
Koordineringen skal under gennemførelsen  

 af byggeriet foregå ved sikkerhedsmøderne og ved personlig  

 kontakt på arbejdsstedet.
Der skal indkaldes til og deltages i sikkerhedsmøde  

 mindst én gang om måneden samt udarbejdes referat.
Der skal  

 desuden indkaldes til ekstraordinære sikkerhedsmøder i  

 tilfælde af, at der indtræffer alvorlige ulykker, forgiftninger  

 eller andre sundhedsskader eller tilløb hertil samt efter behov.  

 Planen for sikkerhed og sundhed på byggepladsen skal indgå i  

 grundlaget for dette sikkerhedsarbejde.
Pligten til at formalisere koordineringen fx indkaldelse  

 til sikkerhedsmøder indtræder ved bygge- og anlægsarbejde  

 af en vis størrelse.
Der er, som det følger af  

 bemærkningerne til stk. 2, ikke tiltænkt en ændring af  

 reglens anvendelsesområde.
Det vil sige, at pligten til at koordinere  

 indtræder på bygge- og anlægsarbejder, hvor flere  

 virksomheder er tilstede og beskæftiger mere end 10 personer.
 På mindre bygge- og anlægsarbejder fx  

 almindelige tilbygninger, ombygninger, reparations- og  

 vedligeholdelsesarbejder, har de enkelte arbejdsgivere ansvaret for at  

 samarbejde om og samordne sikkerheds- og sundhedsarbejdet, jf. nr. 1.
Til stk. 3, nr. 4 Kravet om, at bygherren i forbindelse med varetagelsen af  

 koordineringsopgaven skal udpege en koordinator med de nødvendige  

 kvalifikationer, der på bygherrens vegne varetager koordineringen af  

 sikkerhedsarbejdet under gennemførelsen af bygge- og  

 anlægsopgaven, er nyt.
 Som koordinator kan bygherren udpege sig selv, én  

 fra egen virksomhed, eller han kan udpege én uden for  

 virksomheden.
 Bygherren fritages ikke for ansvar efter  

 arbejdsmiljølovgivningen ved udpegningen af en koordinator.
 Formålet med at fastsætte et krav om, at  

 bygherren skal udpege en koordinator til at varetage koordineringsopgaven, er  

 at sikre, at koordineringen af sikkerhedsarbejdet under byggeriets  

 gennemførelse varetages af en person, der er i besiddelse af de  

 nødvendige kvalifikationer til at løfte opgaven i den hensigt  

 at højne kvaliteten af sikkerhedsarbejdet på større  

 bygge- og anlægsprojekter og sætte fokus på opgaven som en  

 selvstændig opgave.
 Bygherrens pligt til at udpege en koordinator  

 indtræder på bygge- og anlægspladser af en vis  

 størrelse svarende til det under § 37, stk. 2,  

 anførte og af de samme grunde, som anført der.
Det vil bl.a. være koordinators opgave at lede  

 sikkerhedsmøderne på byggepladsen.
I sikkerhedsmøderne  

 deltager arbejdsgiverrepræsentanter og sikkerhedsrepræsentanter  

 for ansatte i de på byggepladsen deltagende virksomheder.
Disse  

 repræsentanter skal efter nugældende regler alle have  

 gennemgået en arbejdsmiljøuddannelse.
Både af denne grund  

 og af hensyn til en forsvarlig opgavevaretagelse anses det for  

 hensigtsmæssigt, at koordinator har tilsvarende kvalifikationer.
En forsvarlig varetagelse af opgaven som koordinator  

 kræver en stor indsigt i bygge- og anlægsbranchen, herunder i  

 byggeprocessens forløb, de enkelte aktørers indbyrdes forhold  

 og branchens kutymer i øvrigt.
Desuden medfører  

 koordinatorfunktionen ledelseslignende arbejdsopgaver.
Det anses derfor for  

 nødvendigt at stille krav om, at koordinator har sagkyndig ekspertise  

 på bygge- og anlægsområdet og har praktisk erfaring i  

 ledelse af et bygge- og anlægsarbejde.
Krav til koordinators kvalifikation vil således som  

 minimum indebære, at den pågældende har gennemgået  

 arbejdsmiljøuddannelsen, har sagkyndig ekspertise på bygge- og  

 anlægsområdet og herunder har kendskab til byggeriets  

 aktører samt praktisk erfaring i ledelse af et bygge- og  

 anlægsarbejde.
Det må formodes, at bygherren har en interesse i  

 at udpege en kvalificeret koordinator, under hensyntagen til, at bygherren  

 ikke længere kan overdrage sine forpligtelser.
Til stk. 4 Ved at indsætte denne bemyndigelsesbestemmelse om  

 bygherrens pligt til at anmelde større byggerier til Arbejdstilsynet  

 samles alle bygherrens pligter i en bestemmelse.
Indholdet af bygherrens pligt til at anmelde byggepladser  

 af en vis størrelser følger af de eksisterende regler.
Kopi af  

 anmeldelsen skal ophænges på byggepladsen.
Pligten til at anmelde indtræder, når  

 arbejdets forventede varighed overstiger 30 arbejdsdage og mindst 20 ansatte  

 er beskæftiget samtidig, eller den formodede arbejdsmængde  

 overstiger 500 manddage.
Dette følger allerede af de eksisterende  

 regler.
 Formålet med anmeldelsen er, at Arbejdstilsynet  

 oplyses om, at der etableres bygge- og anlægspladser over en vis  

 størrelse til brug for tilrettelæggelsen af tilsynsarbejdet.
Til nr. 5 (§ 72, nr. 6) Bestemmelserne i §§ 17 a-c har til formål at  

 sikre ansatte en række rettigheder af ansættelsesretlig karakter,  

 hvorfor bestemmelserne ikke er omfattet af Arbejdstilsynets tilsyns- og  

 kontrolbeføjelser efter § 72, nr. 6.
Til nr. 6 (§ 74, stk. 4, 5 og 6) Til stk. 4 Med det foreslåede stk. 4, kan  

 arbejdsministeren fastsætte nærmere regler for Arbejdstilsynets  

 gennemførelse af et brancherettet tilsyn i  

 arbejdsmiljømæssigt særligt belastede brancher og regler  

 om udvælgelse af brancher.
Det gebyrbelagte tilsyn består af et  

 grundbesøg og et evt. opfølgningsbesøg.
Samtlige  

 virksomheder inden for de udvalgte brancher modtager et grundbesøg,  

 hvori indgår en vurdering af virksomhedernes egen indsats for at  

 forbedre arbejdsmiljøet og en vurdering af det materielle  

 arbejdsmiljø. Dog vil certificerede virksomheder være undtaget  

 for det gebyrbelagte tilsyn, jf. de almindelige bemærkninger.
Hvis der  

 i forbindelse med grundbesøget konstateres væsentlige problemer,  

 vil Arbejdstilsynet anvende de almindelige reaktionsformer, jf. lov om  

 arbejdsmiljøs § 77.
Udover grundbesøget gennemføres der inden  

 for 1-2 år opfølgningsbesøg på de virksomheder,  

 hvor Arbejdstilsynet har givet påbud.
Der betales også gebyr for  

 disse opfølgningsbesøg.
 Der henvises i øvrigt til de almindelige  

 bemærkninger.
Til stk. 5 Der er ikke i de eksisterende bestemmelser hjemmel til at  

 opkræve et gebyr for en brancherettet tilsynsindsats i  

 arbejdsmiljømæssigt særligt belastede brancher.
Med det foreslåede stk. 5, kan  

 arbejdsministeren fastsætte nærmere regler for gebyrer i  

 forbindelse med den brancherettede tilsynsindsats.
Gebyret vil blive fastsat  

 som en fast timetakst pr. påbegyndt tilsynstime baseret på de  

 langsigtede gennemsnitsomkostninger forbundet med gennemførelsen af  

 det brancherettede tilsyn.
Der henvises i øvrigt til de almindelige  

 bemærkninger.
Til stk. 6 Hensigten med den foreslåede bestemmelse er at  

 skærpe incitamentet til at betale gebyrer til tiden.
Rentelovens  

 almindelige bestemmelser finder ikke anvendelse på fordringer i  

 forbindelse med gebyrordninger på arbejdsmiljøområdet,  

 hvorfor det er nødvendigt med en udtrykkelig hjemmel i  

 arbejdsmiljøloven, svarende til den hjemmel der findes i fx  

 miljøbeskyttelsesloven og Skatteministeriets bestemmelser i love og  

 bekendtgørelser.
Til nr. 7 (§ 79, stk. 1) Konsekvensrettelse som følge af ændringer i  

 straffeloven.
Til nr. 8 (§ 81, stk. 1) Forslaget er en konsekvensændring af nr. 9, og  

 præciserer blot, at der i stk. 6 er undtagelser, hvor  

 Arbejdsmiljøklagenævnet ikke er klagemyndighed.
Til nr. 9 (§ 81, stk. 6) Med hjemmel i § 68, stk. 7, er udstedt  

 bekendtgørelse nr. 863 af 5. december 1998 om bidrag til  

 Arbejdsmiljørådets og branchearbejdsmiljørådenes  

 arbejdsmiljøindsats (bidragsbekendtgørelsen). De  

 afgørelser, som træffes i henhold til denne  

 bekendtgørelse, vedrører opkrævning af bidrag, som  

 beregnes på grundlag af Arbejdsskadestyrelsens opgørelse og  

 beregning af tilkendte godtgørelser for mén og erstatninger for  

 erhvervsevnetab efter lov om sikring mod følger af arbejdsskade.  

 Delegationen af opgaven med at opkræve bidrag giver anledning til en  

 ændring af bidragsbekendtgørelsen.
 Samtidig forventes opgaven med at beregne bidraget  

 på grundlag af Arbejdsskadestyrelsens opgørelse af de enkelte  

 bidragsyderes andele af de tilkendte godtgørelser og erstatninger  

 henlagt til Arbejdstilsynet, jf. at Arbejdstilsynet har samme opgave i  

 forbindelse med den erstatningsbaserede del af arbejdsmiljøafgiften,  

 jf. § 6, stk. 1, i lov om en generel arbejdsmiljøafgift.
Med hjemmel i § 68 a, stk. 5, er udstedt  

 bekendtgørelse nr. 1064 af 22. december 1998 om  

 Arbejdsmiljørådets og branchearbejdsmiljørådenes  

 arbejdsmiljøindsats.
Delegationen af kompetencen til at behandle  

 branchearbejdsmiljørådenes ansøgninger m.v. om tilskud er  

 sket gennem en ændring af bekendtgørelsen, som er trådt i  

 kraft 1. januar 2001. De afgørelser, som Arbejdstilsynet herefter  

 træffer i medfør af disse regler, vil handle om tilsagn om  

 tilskud til konkrete aktiviteter, herunder om der kan ydes tilskud til  

 aktiviteter, som ikke indgår i den årlige plan for  

 partsindsatsen, som arbejdsministeren har godkendt.
Det kan endvidere handle  

 om omfordeling af uforbrugte midler mellem  

 branchearbejdsmiljørådene.
Til nr. 10, 11, og 12 (§ 82, stk. 1 og stk. 2) Ændringerne er en følge af, at  

 hæftestraffen ved lov nr. 433 af 31. maj 2000 om ændring af  

 straffeloven blev afskaffet.
Samtidig blev undergrænsen for  

 fængsel nedsat fra 30 til 7 dage, der tidligere var undergrænsen  

 for hæfte. Ændringen får ingen konsekvenser på  

 arbejdsmiljøområdet, da frihedsstraf ikke har været  

 anvendt for overtrædelse af arbejdsmiljøloven.
Afskaffelsen af  

 hæftestraffen får virkning fra den 1. juli 2001.
 § 37, stk. 2, føjes til opregningen af  

 strafbelagte bestemmelser i arbejdsmiljøloven. Ændringen er sket  

 som en følge af forslag til ny § 37. Strafbelagt er også  

 forslaget til ny § 33 a, idet der allerede i opregningen i den  

 gældende § 82 er nævnt §§ 25-34.
Til nr. 13 (§ 82, stk. 7) Konsekvensrettelse som følge af forslagets  

 § 33 a om udbyderansvar.
Til nr. 14 (§ 82 a) Det er en forudsætning for at anvende administrative  

 bødeforelæg, at den påståede overtrædelse er  

 ukompliceret, klar og tilstrækkeligt dokumenteret, at den  

 pågældende overtrædelse ikke kan ventes at medføre  

 højere straf end bøde, samt at den, bøden  

 pålægges, er indforstået med at sagen afgøres  

 administrativt.
 Har sagen ikke den fornødne ukomplicerede karakter  

 til, at sagen er egnet til at blive afgjort med en administrativ bøde,  

 foretages i stedet politianmeldelse.
 Nedenfor følger en ikke udtømmende oversigt  

 over hvilke overtrædelser, der tænkes udmøntet i en  

 kommende bekendtgørelse om Arbejdstilsynets bødeudstedelse.
A.
Virksomheder I.
Materielle overtrædelser Nedenfor følger en række eksempler på  

 grove overtrædelser af klare og velkendte regler på områder  

 med en dokumenteret risiko for ulykker eller arbejdsbetingede lidelser, som  

 vil kunne udløse en administrativ bøde:
1. Arbejdsmaskiner, håndværktøj og andre tekniske  

 hjælpemidler Arbejde med fx uafskærmede rundsavsklinger eller  

 kraftoverføringsaksel.
 Brug af maskiner m.v., hvor sikkerhedsanordninger er sat  

 ud af drift.
 Reparation eller andre indgreb i maskiner m.v. under  

 drift.
2. Fare for nedstyrtning Arbejde på stillads, hvor der mangler vitale  

 sikkerhedsforanstaltninger, fx rækværk.
 Andet uforsvarligt arbejde i højden, fx på  

 grund af manglende sikkerhedsforanstaltninger.
3. Fare for sammenstyrtning og sammenskridning Manglende sikkerhedsforanstaltninger i form af afstivning  

 eller anlæg ved jordudgravning.
 Arbejde i siloer, hvor der er fare for nedskridning.
4. Farlige stoffer og materialer Arbejde med stoffer og materialer, hvor der gælder  

 et forbud.
 Uforsvarligt arbejde med stoffer og materialer med  

 høj akut giftighed.
5. Børn og unge Unge der arbejder med fx farlige maskiner og ætsende  

 stoffer eller udfører alenearbejde i strid med de særlige regler  

 herom.
 På alle fem områder gælder det bl.a., at  

 ansattes og arbejdslederes undladelse af at anvende beskyttelsesudstyr eller  

 andre beskyttelsesforanstaltninger, udsugningsforanstaltninger eller  

 nødvendige personlige værnemidler kan udløse en  

 administrativ bøde.
II.
Formelle overtrædelser Nedenfor følger en række eksempler på  

 overtrædelser af formelle regler, som vil kunne udløse en  

 administrativ bøde:
1. Arbejdspladsvurdering Virksomheder, der er omfattet af pligten hertil, har ikke  

 udarbejdet skriftlig arbejdspladsvurdering.
2. Sikkerhedsorganisation Virksomheder, der er omfattet af pligten hertil, har ikke  

 oprettet en sikkerhedsorganisation.
 Arbejdstager- eller arbejdslederrepræsentanter i  

 sikkerhedsorganisationen har ikke gennemgået  

 arbejdsmiljøuddannelsen.
3. Certifikatkrav Ansatte er ikke i besiddelse af certifikater, der er  

 lovpligtige.
4. Brugsanvisninger og eftersyn Der foreligger ikke brugsanvisninger for stoffer og  

 materialer eller maskiner.
 Der er ikke gennemført lovpligtige eftersyn, fx  

 på tekniske hjælpemidler.
5. Bedriftssundhedstjenesten Der foreligger ikke tiltrædelsesvedtægt for  

 tilslutning til bedriftssundhedstjeneste for BST-pligtige virksomheder.
6. Sikkerheds- og sundhedsplan Der er ikke udarbejdet en sikkerheds- og sundhedsplan  

 efter reglerne i byggepladsbekendtgørelsen.
III.
Manglende efterkommelse af påbud I tilfælde af manglende efterkommelse af påbud  

 kan der udstedes administrative bødeforelæg.
Arbejdstilsynet  

 afgiver påbud, når det konstateres, at der arbejdes i strid med  

 arbejdsmiljøregler.
Hvis påbudet ikke efterkommes inden  

 udløbet af den fastsatte frist, kan Arbejdstilsynet  

 pålægge virksomheden en administrativ bøde.
 Det er også her en betingelse, at  

 overtrædelsen er klar og tilstrækkeligt dokumenteret og ikke  

 ventes at medføre højere straf end bøde, samt at den,  

 bøden pålægges, er indforstået med at sagen  

 afgøres administrativt.
B.
Ansatte og arbejdsledere I ukomplicerede sager om overtrædelser af materielle  

 arbejdsmiljøregler, der efter deres indhold kan finde anvendelse  

 på ansatte og arbejdsledere, straffes den ansatte og arbejdslederen ved  

 fremsendelse af et administrativt bødeforelæg, når  

 handlingen eller undladelsen, der udgør overtrædelsen, er  

 foretaget af den pågældende på fx et eller flere af  

 følgende områder:
 1. Undladelse af at anvende beskyttelsesudstyr eller  

 andre beskyttelsesforanstaltninger, der er anbragt på maskiner og  

 værktøj m.v., fx ved at det sættes ud af funktion,  

 afmonteres eller på anden måde ikke anvendes, herunder  

 sikkerhedsanordninger, der bliver afbrudt, ændret eller flyttet, eller  

 ikke bliver sat på plads igen efter rengøring eller reparation  

 af maskinen.
 2. Undladelse af at bruge  

 udsugningsforanstaltninger, herunder procesudsugning, eller hvis  

 udsugningen sættes ud af funktion.
 3. Manglende eller mangelfuld brug af nødvendige  

 personlige værnemidler, fx at den ansatte ikke anvender hjelm,  

 sikkerhedssko, beskyttelsesbriller eller handsker m.v., hvor det er  

 påbudt.
 I øvrigt anvendes straf kun, når:
 virksomheden har givet instruktion om anvendelse af den  

 pågældende foranstaltning og ført effektiv kontrol med, at  

 de ansatte har efterlevet foranstaltningerne.
 virksomheden har stillet det pågældende sikkerhedsudstyr  

 eller personlige værnemidler til rådighed for de ansatte i  

 virksomheden, herunder at fx personlige værnemidler, der skal passe den  

 enkelte medarbejder, forefindes eller kan tilpasses.
Til stk. 2, 3 og 4 Det følger af bestemmelsen, at virksomheden eller  

 den ansatte eller arbejdslederen skal modtage en skriftlig tilkendegivelse  

 med beskrivelse af overtrædelsen i overensstemmelse med retsplejelovens  

 regler om indholdet af et anklageskrift, jf. retsplejelovens § 831,  

 stk. 1, nr. 2 og 3.
 Da sager om administrative bødeforelæg er  

 straffesager i den Europæiske Menneskerettighedskonventions forstand,  

 skal behandlingen af disse sager ske med respekt af forbudet mod  

 selvinkriminering, således som Den Europæiske  

 Menneskerettighedsdomstol har udledt af artikel 6 i konventionen.
 Dette indebærer bl.a., at den pågældende  

 person ikke kan pålægges at udtale sig i anledning af  

 myndighedernes konkrete mistanke, ligesom personen bør gøres  

 bekendt med retten til ikke at udtale sig, jf. retsplejelovens § 752,  

 stk. 1, om politiets afhøring af en sigtet.
 Det indebærer endvidere, at Arbejdstilsynet efter  

 det tidspunkt, hvor tilsynet får en begrundet mistanke om, at der er  

 begået en strafbar overtrædelse af  

 arbejdsmiljølovgivningen, ikke kan pålægge nogen at  

 fremkomme med oplysninger herom efter lovens § 76, men skal orientere om  

 retten til ikke at udtale sig.
 Vedtages bøden, bortfalder videre  

 forfølgning.
Bøder, der er vedtaget, men som ikke betales, er  

 ved loven tillagt udpantningsret.
Det betyder, at bødekravet om  

 nødvendigt kan inddrives ved fogedretten.
Inddrivelse forestås  

 af Arbejdstilsynet.
Det forudsættes, at skyldneren forinden har  

 modtaget mindst én rykker.
Hvis skyldneren ikke kan betale, kan en  

 afdragsordning aftales.
Til nr. 15 og nr. 17 (§ 84 og § 89, stk. 3) Strafferammen for overtrædelser af  

 arbejdsmiljøloven er ved tidligere ændringer af loven blevet  

 hævet.
Ved lov nr. 380 af 13. juni 1990 blev strafferammen  

 således hævet fra bøde eller hæfte til fængsel  

 i indtil 1 år og ved lov nr. 373 af 20. maj 1992 blev strafferammen  

 hævet til fængsel i indtil 2 år.
§§ 84 og 89, stk. 3, er i forbindelse med disse  

 straffeskærpelser ikke blevet ændret.
Der har dog ikke ved  

 lovændringerne været en forudsætning om, at straffen for  

 bl.a. overtrædelse af bekendtgørelser ikke skal kunne straffes  

 på samme måde som overtrædelser af loven som det  

 fremgår af §§ 84 og 89, stk. 3, i den oprindelige lov fra  

 1975. Forslaget om ændringerne af §§ 84 og 89, stk. 3, har  

 således til formål at bringe strafferammen for overtrædelse  

 af bekendtgørelser m.v. i overensstemmelse med strafferammen for  

 overtrædelser af selve loven.
Til nr. 16 (§ 87 a) Konsekvensrettelse som følge af, at retsplejeloven  

 ikke længere sondrer mellem politisager og statsadvokatsager.
Til § 2 Lov om visse havanlæg Til nr. 1 (§ 9, stk. 6) Den foreslåede ændring angiver, at  

 Energistyrelsen ikke fører kontrol med §§ 17 a-c i  

 arbejdsmiljøloven (forslagets § 1, nr. 2). Den foreslåede  

 § 17 a, stk. 2, i arbejdsmiljøloven er ikke omfattet af  

 Energistyrelsens sædvanlige tilsyn og kontrolbeføjelser, jf.  

 havanlægslovens kapitel 3. Energistyrelsens tilsynsopgaver omfatter  

 ikke tilsyn med eventuelle ansættelsesretlige konsekvenser i forhold  

 til arbejdsmiljøforhold på arbejdspladsen.
Til nr. 2 (§ 23, stk. 1) Den foreslåede ændring angiver, at der med  

 § 23, stk. 2, indføres en undtagelse til reglen om, at  

 arbejdsmiljøloven ikke finder anvendelse på havanlæg.
Til nr. 3 (§ 23, stk. 2) Det foreslås at §§ 17 a-c i  

 arbejdsmiljøloven finder anvendelse på lov om havanlæg.  

 Der henvises til forslagets bemærkninger hertil.
Supplerende  

 bemærkes det, at en alvorlig umiddelbar fare ofte svarer til de  

 situationer, der er nævnt i havanlægslovens § 12,  

 stk. 2, om afværgelse af en overhængende, betydelig fare for  

 de ansattes eller andres sikkerhed eller sundhed.
Endvidere bemærkes det, at der for havanlæg  

 findes en nøje regulering af, både hvilke rednings- og  

 bekæmpelsesforanstaltninger ejeren eller brugeren af et havanlæg  

 skal iværksætte, jf. havanlægslovens § 8, stk. 1,  

 og hvordan mandskabet skal forholde sig i faresituationer.
Med hjemmel i  

 havanlægslovens § 8, stk. 2, er der udstedt  

 bekendtgørelser, som forpligter ejer eller operatør til at  

 udarbejde en beredskabsplan for det enkelte havanlæg.
Til § 3 Til stk. 1 § 1, nr. 3, vedrørende udbyderansvar  

 træder senere i kraft end forslagets øvrige bestemmelser.  

 Baggrunden herfor er, at det forventes, at udbydere af en tjenesteydelse har  

 behov for en længere periode til at tilpasse udarbejdelse af  

 udbudsmateriale til den nye bestemmelse.
Bilag 1 Lovforslaget sammenholdt med gældende lov Gældende formulering Lovforslaget Lov om arbejdsmiljø § 13.
 § 13.
 Stk. 4. Arbejdsministeren kan fastsætte regler om  

 bedriftssundhedstjenesternes opbygning, opgaver, funktion og finansiering.  

 Dette gælder såvel bedriftssundhedstjenester efter stk. 1 og  

 2 som bedriftssundhedstjenester, der etableres frivilligt.  

 Bedriftssundhedstjenestens opgaver kan udvides til at omfatte  

 miljøspørgsmål i direkte tilknytning til virksomhederne.  

 Arbejdsministeren kan fastsætte nærmere regler, der sikrer  

 løsningen af virksomhedens  

 arbejdsmiljøspørgsmål.
Stk. 4. Arbejdsministeren kan fastsætte regler om  

 bedriftssundhedstjenesternes opbygning, opgaver, funktion og finansiering.  

 Dette gælder såvel bedriftssundhedstjenester efter stk. 1 og  

 2 som bedriftssundhedstjenester, der etableres frivilligt.  

 Bedriftssundhedstjenestens opgaver kan udvides til at omfatte  

 miljøspørgsmål og sundhedsfremme i direkte tilknytning  

 til virksomhederne.
Arbejdsministeren kan fastsætte nærmere  

 regler, der sikrer løsningen af virksomhedens  

 arbejdsmiljøspørgsmål.
§ 17 a.
En ansat har ret til at forlade sin arbejdsplads eller  

 et farligt område i tilfælde af en alvorlig og umiddelbar fare,  

 som ikke kan undgås.
 Stk. 2. Den ansatte må ikke udsættes for  

 forringelse af sine forhold, fordi den ansatte forlader sin arbejdsplads  

 og/eller et farligt område, jf. stk. 1.
 Stk. 3. Ansatte, hvis rettigheder er krænket efter stk.1  

 og 2, kan tilkendes en godtgørelse.
§ 17 b.
Arbejdsgiveren skal sørge for, at en ansat  

 under hensyntagen til sin viden og adgang til tekniske hjælpemidler  

 selv har mulighed for at træffe hensigtsmæssige foranstaltninger  

 med henblik på at undgå følgen af en alvorlig og  

 umiddelbar fare for sin egen eller andres sikkerhed, når det ikke er  

 muligt at kontakte arbejdslederen eller en anden kompetent overordnet.
 Stk. 2. Den ansatte må ikke udsættes for  

 forringelse af sine forhold, fordi den ansatte har iværksat  

 foranstaltninger efter stk. 1, med mindre den ansatte har handlet groft  

 uagtsomt.
 Stk. 3. Ansatte, hvis rettigheder er krænket efter stk.  

 2, kan tilkendes en godtgørelse.
§ 17 c.
Bestemmelserne i § 17 a og § 17 b finder  

 ikke anvendelse i det omfang en kollektiv overenskomst giver en ansat  

 rettigheder, der som minimum svarer til artikel 8, stk. 4 og 5, i  

 direktiv 89/391/EØF af 12. juni 1989 om iværksættelse af  

 foranstaltninger til forbedring af arbejdstagernes sikkerhed og sundhed under  

 arbejdet.
§ 33 a.
Den, der udbyder en tjenesteydelse, skal medvirke til,  

 at den udbudte opgave kan udføres sikkerheds- og sundhedsmæssigt  

 fuldt forsvarligt.
Stk. 2. Udbyder skal ved udarbejdelsen af sit udbudsmateriale  

 påse, at der er taget hensyn til sikkerheden og sundheden ved opgavens  

 udførelse.
Udbyder skal endvidere sørge for, at  

 udbudsmaterialet indeholder relevante oplysninger om særlige,  

 væsentlige arbejdsmiljøforhold, der er forbundet med opgavens  

 udførelse med henblik på, at den, der udfører opgaven,  

 får kendskab hertil.
 § 37. Ved bygge- og anlægsvirksomhed, som udføres  

 af mere end 10 personer, skal bygherren eller en person, som han overdrager  

 det til, samordne de foranstaltninger til fremme af de beskæftigedes  

 sikkerhed og sundhed, der skal udføres af arbejdspladsens forskellige  

 arbejdsgivere.
 Stk. 2. Arbejdsministeren kan fastsætte nærmere  

 regler herom.
 § 37. Bygherren skal medvirke til, at bygge- og  

 anlægsarbejdet kan udføres sikkerheds- og sundhedsmæssigt  

 fuldt forsvarligt.
 Stk. 2. Ved bygge- og anlægsvirksomhed af en vis  

 størrelse, hvor flere arbejdsgivere er beskæftiget på  

 samme arbejdssted, skal bygherren planlægge, afgrænse og  

 koordinere foranstaltningerne til fremme af de ansattes sikkerhed og  

 sundhed.
 Stk. 3. Arbejdsministeren fastsætter nærmere  

 regler om bygherrens pligter efter stk. 2, herunder om:
1)	afgrænsning af de enkelte arbejdsgiveres opgaver i  

 fællesområderne, inden arbejdet sættes i gang, 2)	udarbejdelse af en plan for sikkerhed og sundhed, inden byggepladsen  

 etableres 3) koordinering af foranstaltninger til fremme af sikkerhed og sundhed i  

 fællesområderne, medens arbejdet er i gang, og 4)	udpegning af koordinator med den fornødne viden om og  

 uddannelse i sikkerheds- og sundhedsmæssige spørgsmål til  

 at varetage koordineringen af de sikkerheds- og sundhedsmæssige  

 foranstaltninger på arbejdsstedet.
 Stk. 4. Arbejdsministeren fastsætter nærmere  

 regler om bygherrens pligt til at anmelde større bygge- og  

 anlægsarbejder til Arbejdstilsynet.
 § 72.
 § 72.
 nr. 6)	påse, at loven og de forskrifter, der gives med  

 hjemmel i loven, overholdes.
 nr. 6)	påse, at loven og de forskrifter, der gives med  

 hjemmel i loven, overholdes, bortset fra §§ 17 a-c.
 § 74.
 Stk. 4. Arbejdsministeren kan fastsætte nærmere  

 regler for Arbejdstilsynets gennemførelse af et brancherettet tilsyn i  

 arbejdsmiljømæssigt særligt belastede brancher, herunder  

 regler for udvælgelse af brancher.
Stk. 5. Arbejdsministeren kan fastsætte nærmere  

 regler om gebyrer til at dække Arbejdstilsynets omkostninger ved et  

 brancherettet tilsyn i arbejdsmiljømæssigt særligt  

 belastede brancher.
Gebyrerne tillægges udpantningsret.
Stk. 6. Arbejdsministeren kan fastsætte nærmere  

 regler om opkrævning og indbetaling af gebyrer, herunder frist for  

 indbetalingen.
Betales gebyret ikke rettidigt, forrentes gebyret med 1,5 pct.  

 for hver påbegyndt måned fra forfaldsdag.
 § 79. Myndigheder og personer, der udøver opgaver efter  

 §§ 13-14 a og kap. 11, 12, 13-14, samt enhver, der i øvrigt yder  

 bistand hertil, er underkastet tavshedspligt efter borgerlig straffelovs  

 § 152 og § 152 b, stk. 1.
 § 79. Myndigheder og personer, der udøver opgaver efter  

 §§ 13-14 a og kap. 11, 12, 13-14, samt enhver, der i øvrigt yder  

 bistand hertil, er underkastet tavshedspligt efter straffelovens § 152  

 og § 152 b, stk. 1.
 § 81. Klage over en afgørelse truffet af  

 Arbejdstilsynet i henhold til denne lov kan indbringes for  

 Arbejdsmiljøklagenævnet inden fire uger efter, at  

 afgørelsen er meddelt den pågældende.
 § 81. Klage over en afgørelse truffet af  

 Arbejdstilsynet i henhold til denne lov, jf. dog stk. 6, kan indbringes  

 for Arbejdsmiljøklagenævnet inden fire uger efter, at  

 afgørelsen er meddelt den pågældede.
 Stk. 6. Klage over afgørelser truffet af  

 Arbejdstilsynet i henhold til regler udstedt i medfør af § 68,  

 stk. 7, og § 68 a, stk. 5, kan indbringes for  

 arbejdsministeren inden fire uger efter at afgørelsen er meddelt den  

 pågældende.
§ 82. Medmindre højere straf er forskyldt efter den  

 øvrige lovgivning, straffes med bøde, hæfte eller  

 fængsel indtil 1 år den, der § 82. Medmindre højere straf er forskyldt efter den  

 øvrige lovgivning, straffes med bøde eller fængsel indtil  

 1 år den, der 1)	overtræder § 15, § 15 a, § 16, § 17,  

 stk. 1 og 2, § 18, § 19, § 20, stk. 1, § 21,  

 § 23, §§ 25-34, § 37, stk. 1, § 38, stk. 1,  

 § 42, stk. 1, § 45, stk. 1, § 48, stk. 1,  

 § 63, stk. 5, § 75, stk. 3, eller § 76,  

 stk. 1, 1)	overtræder § 15, § 15 a, § 16, § 17,  

 stk. 1 og 2, § 18, § 19, § 20, stk. 1, § 21,  

 § 23, §§ 25-34, § 37, stk. 1 og 2, § 38,  

 stk. 1, § 42, stk. 1, § 45, stk. 1, § 48,  

 stk. 1, § 63, stk. 5, § 75, stk. 3, eller § 76,  

 stk. 1, ..
 ..
 Stk. 2. Straffen kan stige til hæfte eller fængsel  

 i indtil 2 år, hvis overtrædelsen er begået  

 forsætligt eller ved grov uagtsomhed.
 Stk. 2. Straffen kan stige til fængsel i indtil 2  

 år, hvis overtrædelsen er begået forsætligt eller ved  

 grov uagtsomhed.
 Stk. 7. Forældelsesfristen for strafansvar er 5 år  

 ved overtrædelse af §§ 30, 31, 32, 33 eller 34 samt regler udstedt  

 i henhold til § 35.
 Stk. 7. Forældelsesfristen for strafansvar er 5 år  

 ved overtrædelse af §§ 30-34 samt regler udstedt i henhold til  

 § 35.
§ 82 a.
Arbejdsministeren kan fastsætte regler om, at  

 Arbejdstilsynet i nærmere angivne sager om overtrædelser af  

 arbejdsmiljøregler, der ikke skønnes at ville medføre  

 højere straf end bøde, i et bødeforelæg kan  

 tilkendegive, at sagen kan afgøres uden retssag, hvis den, der har  

 begået overtrædelsen, erklærer sig skyldig i  

 overtrædelsen og erklærer sig rede til inden en nærmere  

 angiven frist at betale en i bødeforelægget angivet  

 bøde.
 Stk. 2. Retsplejelovens regler om krav til indholdet af et  

 anklageskrift og om, at en sigtet ikke er forpligtet til at udtale sig,  

 finder tilsvarende anvendelse på bødeforelæg.
 Stk. 3. Vedtages bøden, bortfalder videre  

 forfølgning.
§ 84. I forskrifter, der udstedes i henhold til loven, kan der  

 fastsættes straf af bøde eller hæfte for  

 overtrædelse af bestemmelser i forskrifterne og påbud eller  

 forbud i henhold til forskrifterne.
Det kan endvidere fastsættes, at en  

 arbejdsgiver, der overtræder bestemmelser, påbud eller forbud som  

 anført, kan pålægges bødeansvar, selv om  

 overtrædelsen ikke kan tilregnes ham som forsætlig eller uagtsom.  

 For sådant bødeansvar fastsættes ingen  

 forvandlingsstraf.
§ 84. I forskrifter, der udstedes i henhold til loven, kan der  

 fastsættes straf af bøde eller fængsel i indtil 2 år  

 for overtrædelse af bestemmelser i forskrifterne og påbud eller  

 forbud i henhold til forskrifterne.
Det kan endvidere fastsættes, at en  

 arbejdsgiver, der overtræder bestemmelser, påbud eller forbud som  

 anført, kan pålægges bødeansvar, selv om  

 overtrædelsen ikke kan tilregnes ham som forsætlig eller uagtsom.  

 For sådant bødeansvar fastsættes ingen  

 forvandlingsstraf.
§ 87 a.
Sagerne behandles som politisager.
Retsmidlerne i  

 retsplejelovens kapitel 73 kan anvendes i samme omfang som i  

 statsadvokatsager.
§ 87 a.
Sagerne behandles som politisager, bortset fra sager  

 efter § 82 a.
Retsmidlerne i retsplejelovens kapitel 73 kan anvendes i  

 samme omfang som i statsadvokatsager.
 § 89.
 § 89.
Stk. 3. Overtrædelse af de bestemmelser, der forbliver i  

 kraft efter stk. 2, straffes med bøde eller hæfte.  

 §§ 83 og 85-87 finder tilsvarende anvendelse Stk. 3. Overtrædelse af de bestemmelser, der forbliver i  

 kraft efter stk. 2, straffes med bøde eller fængsel i  

 indtil 2 år. §§ 83 og 85-87 finder tilsvarende anvendelse Lov om visse havanlæg § 9.
 Stk.6. Energistyrelsen fører ikke tilsyn med forhold  

 omfattet af § 23, stk. 2.
 § 23. Lov nr. 681 af 23. december 1975 om arbejdsmiljø  

 med senere ændringer finder ikke anvendelse på anlæg  

 omfattet af denne lov.
 § 23. Lov nr. 681 af 23. december 1975 om arbejdsmiljø  

 med senere ændringer finder ikke anvendelse på anlæg  

 omfattet af denne lov, jf. dog stk. 2.
 Stk. 2. §§ 17 a, 17 b og 17 c i lov om  

 arbejdsmiljø finder anvendelse på anlæg omfattet af denne  

 lov.
Stk. 2. Energiministeren kan dog bestemme, at bestemmelser i  

 arbejdsmiljøloven og andre love fastsat i henhold hertil, som  

 vedrører forhold omfattet af denne lov, indtil videre skal finde  

 anvendelse.
Han kan endvidere bestemme, at klager over afgørelser  

 truffet i henhold til disse love og bestemmelser skal indbringes for  

 energiministeren.
 Stk. 2 bliver herefter stk. 3.
 1)   Lovforslaget  

 indeholder bestemmelser, der gennemfører Rådets direktiv  

 89/391/EØF af 12. juni 1989 om iværksættelse af  

 foranstaltninger til forbedring af arbejdstagernes sikkerhed og sundhed under  

 arbejdet, EF-Tidende 1989, L 183 s. 1.
