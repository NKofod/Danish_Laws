1. Indledning Efter drøftelse med de involverede parter fastsætter Sundhedsstyrelsen  

 følgende vejledning om uddannelse af hospitalsfysikere.
 Vejledningen skal sikre, at personer, der arbejder som hospitalsfysikere,  

 har tilstrækkelig uddannelse til at udføre deres opgaver med gennemførelse af  

 diagnostiske og terapeutiske procedurer m.v.
Afgrænsning Medicinsk fysik er en naturvidenskabelig disciplin, som omfatter  

 anvendelse af fysiske principper og metoder i medicinen.
 Fagets udøvere er med baggrund i en teknisk naturvidenskabelig uddannelse  

 beskæftiget inden for sundhedsvæsenet med optimering og gennemførelse af  

 diagnostiske og terapeutiske procedurer samt med forskning og udvikling inden  

 for området.
2. Uddannelsens formål Målsætning Formålet med uddannelsen er at bibringe den uddannelsessøgende et  

 indgående kendskab til teorierne bag de respektive diagnostiske og  

 terapeutiske procedurer samt til funktionen af det tekniske udstyr, som  

 anvendes ved disse procedurer.
Den uddannelsessøgende skal have erhvervet en  

 grundlæggende viden om ioniserende strålings biologiske effekt og have  

 tilstrækkeligt kendskab til anatomi, fysiologi og medicinsk terminologi til  

 at kunne kommunikere med andre personalegrupper inden for de relevante  

 lægelige specialer.
 Uddannelsen skal sikre den uddannelsessøgende tilstrækkelig teoretisk  

 viden om og praktiske færdigheder i medicinsk anvendelse af ioniserende  

 stråling således, at vedkommende kan arbejde selvstændigt som  

 hospitalsfysiker i relation til en stråleterapeutisk, nuklearmedicinsk eller  

 røntgendiagnostisk hospitalsafdeling.
 Efter endt uddannelse skal den pågældende inden for mindst en af  

 ovennævnte discipliner beherske metoder til kvalitetskontrol af udstyr, som  

 rutinemæssigt anvendes til undersøgelse eller behandling, og skal ligeledes  

 kunne sikre en optimal udnyttelse af den ioniserende stråling samt sikre  

 overholdelsen af strålehygiejniske forskrifter således, at unødvendig  

 bestråling af patienter og personale undgås.
Kompetenceniveauer for hospitalsfysikere En færdiguddannet hospitalsfysiker skal kunne udføre opgaver og påtage sig  

 ansvar, som komplementerer de lægefaglige opgaver og ansvar i et eller flere  

 af de lægelige specialområder radioterapi, nuklearmedicin eller  

 røntgendiagnostik.
Dette indebærer, at den pågældende skal kunne:
 1. Beherske fysiske måle- og beregningsmetoder, som er  

 nødvendige for at fastsætte doser, der gives til patienter.
2. Fastlægge procedurer for kvalitetskontrol af  

 apparatur før ibrugtagning af nyt udstyr og under daglig drift heraf.
Dette  

 forudsætter indgående kendskab til udstyrets opbygning og funktion, til  

 fysiske målemetoder samt til gældende myndighedskrav.
 3. Sikre etablering af og overvåge opretholdelse af en  

 høj strålehygiejnisk standard for lokaler, installationer samt ved kliniske  

 procedurer, hvor der anvendes ioniserende stråling.
 4. Medvirke ved indførelse af nye undersøgelses- og  

 behandlingsmetoder og af ny teknologi og samtidig tilsikre optimal  

 strålehygiejne.
 5. Forestå uddannelse af andre personalegrupper inden  

 for sundhedsvæsenet i medicinsk fysik, herunder specielt vedrørende  

 ioniserende strålings egenskaber og strålebeskyttelse.
 6. Dokumentere erfaring med videnskabeligt arbejde  

 inden for specialet.
3. Adgangsbetingelser Forudsætningen for at kunne påbegynde uddannelsen er en omfattende viden  

 inden for fysik og matematik på et niveau svarende til, hvad der opnås ved  

 gennemførelse af studierne i relevante grene af cand.scient. og cand.polyt.  

 uddannelserne.
 Herudover kan anden forudgående uddannelse, hvor der er opnået supplerende  

 viden, svarende til de ovennævnte uddannelser, være adgangsgivende.
4. Uddannelsens struktur Uddannelsen er en postgraduat uddannelse i medicinsk fysik, som  

 gennemføres under ansættelse i en eller flere af Sundhedsstyrelsen  

 godkendt(e) specialafdeling(er), jf. bilag 1. Den samlede uddannelse er af  

 mindst 3 års varighed.
 I denne periode gennemføres et uddannelsesprogram, som på forhånd er  

 godkendt af et uddannelsesråd, nedsat af Dansk Selskab for Medicinsk Fysik,  

 jf. punkt 6.
Uddannelsesprogrammet sammensættes af en af uddannelsesrådet godkendt  

 uddannelsesansvarlig og den uddannelsessøgende i fællesskab og tilsendes  

 uddannelsesrådet til vurdering senest 3 måneder efter ansættelsen.
Tidligere  

 relevante studier kan indgå i programmet som meriterende.
Under uddannelsesforløbet fremsendes statusrapporter til uddannelsesrådet  

 mindst en gang årligt, og efter programmets afslutning skal rådet vurdere, om  

 målsætningen er opfyldt.
Til grund for denne vurdering lægges de fremsendte  

 rapporter, dokumentation for deltagelse i interne og eksterne kurser samt et  

 videnskabeligt arbejde fuldført af kandidaten på et sådant niveau, at det vil  

 kunne publiceres i et anerkendt tidsskrift.
Efter vurderingen afgiver rådet  

 sin indstilling til Sundhedsstyrelsen.
5. Uddannelsens indhold Teoretisk uddannelse Kravene til den teoretiske viden opfyldes ved deltagelse i inden- og  

 udenlandsk kursusvirksomhed, eksempelvis Dansk Selskab for Medicinsk Fysiks  

 specialkurser eller European Federation of Medical Physics' sommerskoler.
 Disse kurser suppleres med interne kurser afholdt afdelingsvis samt ved  

 selvstudier af publikationer og håndbøger, relevante for området.
 Ved uddannelsens afslutning skal der udover de specielle  

 kvalifikationskrav, der er beskrevet nedenfor, kunne fremlægges dokumentation  

 for, at den uddannelsessøgende har erhvervet indgående kendskab til:
 1. Strålefysik.
 2. Dosimetri.
 3. Grundlæggende strålebiologi.
 4. Principper for strålebeskyttelse af patienter,  

 stråleudsatte arbejdstagere og befolkningen som helhed.
 5. Opbygning og funktion af det apparatur, som  

 anvendes i klinikken.
 6. Metoder til modtagekontrol og løbende  

 kvalitetskontrol af apparaturet.
 7. Fysiske og lovmæssige forholdsregler ved utilsigtet  

 bestråling af mennesker.
 8. Lovmæssig status og pligter for den ansvarlige  

 hospitalsfysiker i henhold til Sundhedsstyrelsens bekendtgørelser.
Samarbejde, internt og eksternt Den færdiguddannede hospitalsfysiker skal kunne rådgive det lægelige  

 personale om de tekniske muligheder og begrænsninger, apparaturet har i  

 relation til gennemførelsen af undersøgelse og behandling samt rådgive ved  

 anskaffelse af nyt apparatur.
Ligeledes skal vedkommende kunne vejlede og  

 supervisere radiografer, laboranter og sygeplejersker m.fl. i deres brug af  

 kompliceret udstyr.
Administration og lovgivning Den færdiguddannede hospitalsfysiker skal have erhvervet sig kendskab til  

 principperne i administration af og arbejdstilrettelæggelse i en  

 hospitalsafdeling.
Pågældende skal være bekendt med sin tavshedspligt som  

 hospitalsansat og kunne kommunikere med patienterne under iagttagelse af  

 alment gældende etiske regler.
Pågældende skal have grundlæggende kendskab til lovgivning vedrørende  

 medicinsk brug af ioniserende stråling og indgående kendskab til den del af  

 lovgivningen, som omfatter netop den pågældendes arbejdsområde.
Pågældende  

 skal endvidere have kendskab til generelle myndighedskrav.
Videnskabsteori og forskningsmetodologi Den færdiguddannede hospitalsfysiker skal have kendskab til fremgangsmåder  

 ved og forudsætninger for tilrettelæggelse og udførelse af videnskabelige  

 projekter og udviklingsopgaver indenfor arbejdsområdet.
Undervisning Den færdiguddannede hospitalsfysiker skal beherske undervisning i  

 medicinsk fysik og teknik på alle niveauer inden for sit arbejdsområde.
Specielle kvalifikationskrav til hospitalsfysikere Ved uddannelsens afslutning skal kandidaten kunne dokumentere, at  

 pågældende under supervision af en hospitalsfysiker, der er uddannet eller  

 har særlig erfaring indenfor det pågældende område, har erhvervet sig  

 indgående kendskab til og rutine i løsning af opgaver inden for mindst et af  

 følgende fagområder:
A.
Onkologisk strålebehandling B.
Diagnostisk radiologi C.
Nuklearmedicin A.
Onkologisk strålebehandling 1. Klinisk dosimetri og metoder til dosisoptimering.
 2. Planlægning og beregning af strålebehandling med  

 åbne og lukkede strålekilder - fysiske og medicinske aspekter.
 3. Fysiske principper og tekniske egenskaber ved  

 bestrålingsanlæg, f.eks. røntgenterapianlæg, gammabestrålingsanlæg,  

 elektronacceleratorer, neutronterapianlæg og lukkede radioaktive kilder.
 4. Fysiske principper og tekniske egenskaber ved  

 hjælpeapparatur til dosisplanlægning, f.eks. simulatorer og CT scannere.
 5. Kontrol og vedligeholdelse af bestrålingsanlæg og  

 de dertil hørende forordninger og sikkerhedsforanstaltninger.
 6. Kontrol af radioaktive kilder, læktest,  

 dokumentation og løbende lagerbeholdning.
 7. Det biologiske grundlag for strålebehandling.
 8. Procedurer for kvalitetskontrol.
 9. Strålebeskyttelse af personale og patienter samt  

 risikovurderinger.
 10. Strålebeskyttelse i de nære omgivelser af  

 bestrålingsanlæg.
 11. Instruktioner i tilfælde af ulykker og utilsigtet  

 stråleudsættelse.
 12. Planlægning af nye eller ændring af bestående  

 lokaler, udstyr, installationer og procedurer, som kan have betydning for  

 strålebeskyttelsen.
 13. Specielle lovmæssige krav og bekendtgørelser.
B.
Diagnostisk radiologi 1. Optimering af røntgendiagnostiske og alternative  

 diagnostiske metoder.
 2. Kvalitetskontrol.
 3. Måling og beregning af doser til patienter  

 inklusive doser til fostre.
 4. Fysiske principper og tekniske egenskaber ved  

 røntgendiagnostiske og andre billeddiagnostiske anlæg, f.eks. ultralyd og  

 magnetisk resonans.
 5. Kontrol af røntgendiagnostiske anlæg inklusive  

 specifikation af strålehygiejniske foranstaltninger og udførelse af rum- og  

 apparaturovervågning.
 6. Teknikker for billeddannelser og deres indflydelse  

 på stråledosis til patienten.
 7. Valg af kalibrerings-, monitorerings-  

 ogtestapparatur.
 8. Strålebeskyttelse af patienter og personale.
 9. Instruktioner i tilfælde af uheld eller utilsigtet  

 bestråling.
 10. Specielle lovmæssige krav og bekendtgørelser.
C.
Nuklearmedicin 1. Fysiske egenskaber ved radioaktive isotoper.
2. Dosisberegninger.
Beregninger af patientdoser ved  

 anvendelse af radioaktive stoffer under diagnostiske og terapeutiske  

 procedurer.
 3. Optimering af bestråling og alternative  

 diagnostiske metoder.
 4. Fremstilling af radioaktive isotoper i reaktor,  

 accelerator eller isotopgenerator.
 5. Mærkning af lægemidler med radioaktive isotoper i  

 overensstemmelse med god strålehygiejnisk praksis.
 6. Renhed af radioaktive farmaceutika: radionuklidisk  

 og radiokemisk renhed.
 7. Biokinetik af radioaktive stoffer: optagelse,  

 fordeling, udskillelse, herunder opbygning af matematiske modeller for  

 fysiologiske systemer.
 8. Opbygning af applikationsprogrammel for kurvedata  

 og billeddata med henblik på vurdering af organers funktion og optimering af  

 grundlaget for de diagnostiske konklusioner.
 9. Målemetoder og udstyr, herunder kvalitetskontrol af  

 gammakamera og computer.
 10. Kontrol af radioaktive kilder, dokumentation og  

 løbende lagerbeholdning.
 11. Praktiske strålehygiejniske foranstaltninger:  

 transport og opbevaring af radioaktive stoffer, håndtering af radioaktivt  

 affald og planlægning af dets deponering.
 12. Strålebeskyttelse af patienter ved diagnostik og  

 terapi.
 13. Strålebeskyttelse af personale ved diagnostik og  

 terapi.
 14. Strålebeskyttelse af omgivelserne (naturen).
 15. Design, konstruktion og indførelse af  

 forholdsregler for arbejdet med åbne radioaktive isotoper.
 16. Instruktioner i tilfælde af uheld eller utilsigtet  

 bestråling.
 17. Specielle lovmæssige krav og bekendtgørelser.
Praktisk erfaring For at kunne godkendes som færdiguddannet hospitalsfysiker skal kandidaten  

 være rutineret i løsning af alle almindeligt forekommende opgaver indenfor  

 det eller de arbejdsområder, hvor godkendelsen søges opnået.
Den praktiske  

 erfaring skal omfatte arbejde relateret til klinikken og skal erhverves under  

 supervision af en hospitalsfysiker, der er uddannet eller har særlig erfaring  

 indenfor det pågældende område.
Afdelingen, hvor uddannelsen foregår, skal  

 være godkendt af Sundhedsstyrelsen, jf.
Bilag 1. Erfaringsområdet skal  

 endvidere dække standardisering og kalibrering af strålefysisk udstyr til  

 medicinsk brug og til kontrol af præcision og sikkerhed af de strålefysiske  

 metoder, som anvendes klinisk i nært samarbejde med speciallæger og øvrigt  

 sundhedspersonel.
6. Bedømmelse og uddannelsesbevis Evaluering af uddannelsesforløbet og vurdering af, hvorvidt den  

 uddannelsessøgende kan indstilles til Sundhedsstyrelsens godkendelse,  

 foretages af uddannelsesrådet.
Grundlaget for evalueringen er dels den  

 uddannelsesansvarliges skriftlige erklæring om, at samtlige krav er opfyldt,  

 dels de fremsendte årsrapporter og det af kandidaten fremsendte  

 videnskabelige arbejde.
 Sundhedsstyrelsen udsteder uddannelsesbevis på grundlag af indstilling fra  

 uddannelsesrådet.
Uddannelsesrådet Uddannelsesrådet nedsættes af Dansk Selskab for Medicinsk Fysik.
Rådets  

 sammensætning godkendes af Sundhedsstyrelsen.
Uddannelsesrådet vurderer  

 uddannelsesprogrammer samt foretager evaluering af det samlede  

 uddannelsesforløb og foretager indstilling til Sundhedsstyrelsen.  

 Uddannelsesrådet er rådgivende overfor Sundhedsstyrelsen i  

 uddannelsesspørgsmål, herunder i forbindelse med eventuelle justeringer af  

 uddannelsens indhold.
7. Andre regler Personer, der kan dokumentere, at de i en sammenhængende periode af mindst  

 3 år inden for de seneste 5 år har haft ansættelse som hospitalsfysiker på  

 baggrund af en relevant forudgående uddannelse, kan ved fremsendelse af  

 dokumentation for deres kendskab til de under punkt 5 nævnte områder få  

 udstedt et bevis, der dokumenterer deres erfaring som hospitalsfysiker.  

 Ansøgning indsendes til uddannelsesrådet, der afgiver indstilling til  

 Sundhedsstyrelsen.
Ansøgning skal være indgivet til uddannelsesrådet inden  

 den 1. januar 1997.
8. Ikrafttrædelsesbestemmelse Vejledningen træder i kraft den 1. august 1995.
Sundhedsstyrelsen, den 20. juli 1995 Palle Juul-Jensen / Søren Thorning Bilag 1 Godkendte uddannelsessteder for hospitalsfysikere:
Ved vejledningens ikrafttræden er følgende uddannelsessteder godkendt  

 inden for de enkelte fagområder.
Yderligere uddannelsessteder kan godkendes  

 af Sundhedsstyrelsen efter en konkret vurdering.
 Diagnostisk radiologi:
Rigshospitalet Odense Universitets Hospital Århus Universitets Hospital Herlev Sygehus Aalborg Sygehus Vejle Sygehus Hvidovre Hospital Nuklearmedicin:
Rigshospitalet Frederiksberg Hospital Glostrup Sygehus Herlev Sygehus Odense Universitets Hospital Århus Universitets Hospital Hillerød Centralsygehus Vejle Sygehus Hvidovre Hospital Onkologisk strålebehandling:
