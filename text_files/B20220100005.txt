Bekendtgørelse om ændring af bekendtgørelse om tilskud til pleje af græs- og naturarealer § 1 I bekendtgørelse nr. 1076 af 1. juni 2021 om tilskud til pleje af græs- og naturarealer, som ændret ved bekendtgørelse nr. 2261 af 1. december 2021, foretages følgende ændringer:
 1. § 3, nr. 8, affattes således:
»8) Særligt udpegede Natura 2000-arealer til pleje: Arealer omfattet af korttemaet »Særligt udpegede Natura 2000-arealer til pleje«, jf. bilag 1.« 2. § 3, nr. 9, affattes således:
»9) HNV-kortet: Arealer omfattet af korttemaet »HNV«, jf. bilag 1.« 3. I § 3, nr. 10, 1. pkt., ændres »den 1. september 2019 eller senere« til: »1. september 2019-2021«.
 4. I § 3 indsættes efter nr. 9 som nyt nr.:
»10) Markens HNV (gældende for tilsagn om tilskud for en tilsagnsperiode, der begynder den 1. september 2022 eller senere, og for ansøgninger herom): Det højeste af de tal for naturværdi, der ifølge HNV-kortet er tildelt mindst 0,10 ha af markens areal.
Hvis marker, der er omfattet af ansøgning om tilsagn om tilskud, og marker, for hvilke ansøger har tilsagn om tilskud i medfør af bekendtgørelse nr. 67 af 28. januar 2015 om tilskud til pleje af græs- og naturarealer, eller nærværende bekendtgørelse, og den korteste afstand mellem markerne højest er på 2 meter, kan den højeste HNV for markerne tildeles de marker, for hvilke der er ansøgt om tilsagn om tilskud.
Marker, for hvilke ansøger har tilsagn om tilskud, kan kun indgå ved tildeling af HNV, hvis markerne i det kalenderår, hvor den ansøgte nye tilsagnsperiode begynder, er omfattet af anmodning om udbetaling af tilskud for det fjerde eller et tidligere tilsagnsår eller af ansøgning om tilsagn om tilskud i medfør af nærværende bekendtgørelse for en ny tilsagnsperiode.« Nr. 10-23 bliver herefter nr. 11-24.
 5. § 9, stk. 2, nr. 3, affattes således:
»3) Mindst 0,10 ha af det samlede ansøgte areal er ved begyndelsen af den pågældende ansøgningsperiode, jf. § 5, beliggende indenfor korttemaet »Særlige Natura 2000-naturtyper (rigkær, kildevæld eller overdrev)«, jf. bilag 1.« 6. § 29, stk. 1, nr. 3, affattes således:
»3) Producentskifteerklæringen skal udfyldes og indsendes elektronisk ved brug af Ministeriet for Fødevarer, Landbrug og Fiskeris Tast selv, som kan tilgås via Landbrugsstyrelsens hjemmeside.« 7. § 29, stk. 2, affattes således:
»Stk. 2. Hvis erhverver hverken indtræder i tilsagnet for arealet eller underskriver producentskifteerklæring efter stk. 1, kan producentskifteerklæring dog indgives på et særligt skema, der fås ved henvendelse til Landbrugsstyrelsen, og som indsendes via e-mail til Landbrugsstyrelsen.
Producentskifteerklæringen skal vedlægges  dokumentation for overdragelsen af arealet.
Tidspunktet for overdragelsen af det økonomiske ansvar for driften af arealet skal fremgå af dokumentationen.
Stk. 1, nr. 4 og 5, finder tilsvarende anvendelse.« 8. Som bilag 1 indsættes bilag 1 til denne bekendtgørelse.
§ 2 Stk. 1. Bekendtgørelsen træder i kraft den 1. juli 2022.
Stk. 2. Bekendtgørelsen finder ikke anvendelse på ansøgninger om tilsagn eller producentskiftererklæringer indgivet før bekendtgørelsens ikrafttræden.
For sådanne ansøgninger eller producentskifteerklæringer finder de hidtil gældende regler i bekendtgørelse nr. 1076 af 1. juni 2021 om tilskud til pleje af græs- og naturarealer anvendelse.
