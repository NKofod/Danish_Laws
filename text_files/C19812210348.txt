(De erhvervsfaglige grunduddannelser.  

 Levnedsmiddelområdet) Opbygning og varighed Første skoleophold placeres i starten af 1. uddannelsesår.
De øvrige 10 og  

 5 ugers skoleophold fordeles ligeligt i uddannelsestiden, således at det  

 afsluttende skoleophold kan placeres i sidste halvår af uddannelsen.
Adgangsbetingelser Gennemført basisuddannelsen i levnedsmiddelområdet eller anden uddannelse  

 og/eller beskæftigelse, der kan ligestilles hermed i henhold til de af  

 undervisningsministeriet herom fastlagte regler.
Uddannelsens mål Eleverne skal i uddannelsestiden opnå erhvervskompetence som pølsemager i  

 overensstemmelse med nedenstående regler for uddannelsen.
Uddannelsens tilrettelægning De krævede praktiske og teoretiske færdigheder behandles på teknisk skole.
 Uddannelsen på virksomheden tilrettelægges således, at eleven beskæftiges  

 ved og opnår praktiske færdigheder i de arbejdsdiscipliner, der er gennemgået  

 under de foregående skoleophold.
Vejledning til brug ved uddannelsens tilrettelægning fås ved henvendelse til:
Uddannelse under skoleophold på uddannelsens 2. del Undervisning på teknisk skole omfatter den teoretiske og praktiske  

 gennemgang af opskæring og råvaretilberedning, fremstilling af  

 pølsemagerivarer samt fremstilling af konserves.
 Endvidere arbejdsmiljøforhold i forbindelse hermed.
 Pensum er opdelt således:
1. skoleophold - 10 uger Teoretisk gennemgang af og praktiske øvelser i opskæring af svin, okser,  

 kalve, søer/orner samt råvarestandardisering.
 Teoretisk gennemgang af og praktiske øvelser i fremstilling af farsvarer,  

 spegepølser, pålægsvarer, røgvarer samt konserves.
 Endvidere teoretisk gennemgang af og praktiske øvelser i emnerne:  

 kalkulation, kvalitetskontrol, sikkerhed/ergonomi, værktøjslære samt  

 hygiejne.
 Første skoleophold omfatter endvidere obligatorisk undervisning i  

 fællesfag samt undervisning i valgfrie fag.
 Hovedemnet for første skoleophold er: social udvikling, individets  

 tilegnelse af normer, holdninger m.v., herunder udvikling af sprog -  

 familiens indflydelse - skolens indflydelse - massemediernes indflydelse -  

 indflydelse via fritidsaktiviteter samt virksomhedernes indflydelse.
2. skoleophold - 10 uger Teoretisk gennemgang af og praktiske øvelser i opskæring af svin, okser,  

 kalve, søer/orner samt råvarestandardisering.
 Teoretisk gennemgang af og praktiske øvelser i fremstilling af farsvarer,  

 spegepølser, pålægsvarer, røgvarer samt konserves.
 Endvidere teoretisk gennemgang af og praktiske øvelser i emnerne:  

 kalkulation, kvalitetskontrol, sikkerhed/ergonomi værktøjslære samt hygiejne.
 Andet skoleophold omfatter obligatorisk undervisning i fællesfag samt  

 undervisning i valgfrie fag.
 Hovedemnet for andet skoleophold er: erhvervsudvikling -  

 ejendomsretsforhold - organisationsforhold på arbejdspladsen samt problemer  

 omkring konflikter.
3. skoleophold - 5 uger Teoretisk gennemgang af og praktiske øvelser i opskæring af svin. okser,  

 søer/orner samt råvarestandardisering.
 Teoretisk gennemgang af og praktiske øvelser i fremstilling af farsvarer,  

 spegepølser, pålægsvarer, røgvarer samt konserves.
 Endvidere teoretisk gennemgang af og praktiske øvelser i emnerne:  

 Kalkulation, kvalitetskontrol samt hygiejne.
 Tredje og fjerde skoleophold omfatter obligatorisk undervisning i  

 fællesfag sat undervisning i valgfrie fag.
 Hovedemnet for tredje og fjerde skoleophold er: arbejdsmiljø, herunder  

 dettes sammenhæng med sikkerhed på arbejdspladsen - lønsystemer -  

 tidsplanlægning samt produktionsstyring.
4. skoleophold - 5 uger Eleven opskærer selvstændigt svin, okser, kalve, søer/orner, foretager  

 råvarestandardisering samt fremstiller selvstændigt farsvarer, spegepølser,  

 pålægsvarer, røgvarer samt konserves.
 Under vejledning foretager eleven selvstændigt kalkulation samt  

 kvalitetskontrol af fremstillede produkter.
Brevskole Mellem skoleopholdene modtager eleven et antal faglige breve, som i  

 udfyldt stand sendes til skolen.
 Brevskoleundervisningen tilsigter, at eleven repeterer indlært stof,  

 indlærer nyt stof, holder kontakten med skolen ved lige, lærer at formulere  

 sig skriftligt samt at finde de rigtige oplysninger også uden for  

 skolemiljøet.
Uddannelsesregler Fastsat af undervisningsministeriet i henhold til lov nr. 289 af 8. juni  

 1977 om erhvervsfaglige grunduddannelser.
Uddannelse i praktikvirksomhederne Uddannelse i praktikvirksomheden skal tilrettelægges således, at der opnås  

 rutiner i de discipliner, der har været undervist i på de foregående  

 skoleophold.
Erhvervsuddannelsesudvalget for Levnedsmiddelområdet den 1. juni 1981 Erling L.
Dyrekjær formand Foranstående uddannelsesregler godkendes.
