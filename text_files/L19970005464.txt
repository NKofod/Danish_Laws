 I tilslutning til Udenrigsministeriets bekendtgørelse nr. 58 af 19. juni  

 1973 og efterfølgende bekendtgørelser, senest nr. 14 af 19. januar 1995,  

 Lovtidende C, meddeles det, at følgende lande med virkning fra de anførte  

 datoer har ratificeret eller tiltrådt konventionen om anerkendelse og  

 fuldbyrdelse af udenlandske voldgiftskendelser undertegnet i New York den 10.  

 juni 1958:
 I forbindelse med tiltrædelsen er der afgivet følgende erklæringer:
 Brunei vil, på basis af gensidighed, kun anvende konventionen på  

 anerkendelse og fuldbyrdelse af sådanne kendelser, som er afsagt på en anden  

 kontraherende stats territorium.
 Litauen vil, på basis af gensidighed, kun anvende konventionens  

 bestemmelser på anerkendelse af voldgiftskendelser afsagt på  

 ikke-kontraherende staters territorium.
 Mauritius vil, på basis af gensidighed, kun anvende konventionen  

 på anerkendelse og fuldbyrdelse af kendelser afsagt på en anden kontraherende  

 stats territorium, jf. artikel 3.
 Mauritius har under henvisning til artikel 1 og 2 erklæret, at  

 konventionen udstrækker sig til alle territorier, som indgår i Republikken  

 Mauritius.
 Mongoliet vil, på basis af gensidighed, kun anvende konventionen  

 på anerkendelse og fuldbyrdelse af voldgiftskendelser afsagt på en anden  

 kontraherende stats territorium.
 Mongoliet vil kun anvende konventionen på tvister, der udspringer af  

 retsforhold, de være sig kontraktlige eller ej, som betragtes som  

 kommercielle under Mongoliets nationale lovgivning.
 Portugal vil, inden for rammerne af princippet om gensidighed,  

 begrænse anvendelsen af konventionen til voldgiftskendelser afsagt på  

 territoriet af en stat bundet af konventionen.
 Venezuela vil kun anvende konventionen på anerkendelse og  

 fuldbyrdelse af fremmede voldgiftskendelser afsagt på en anden kontraherende  

 stats territorium.
 Venezuela vil kun anvende konventionen på tvister, der udspringer af  

 retsforhold, de være sig kontraktlige eller ej, der betragtes som  

 kommercielle under Venezuelas nationale lovgivning.
Vietnam anser konventionen for kun at være anvendelig på  

 anerkendelse og fuldbyrdelse af voldgiftskendelser afsagt på en anden  

 kontraherende stats territorium.
Med hensyn til voldgiftskendelser afsagt på  

 ikke-kontraherende staters territorium vil man anvende konventionen på basis  

 af gensidighed.
 Konventionen vil kun blive anvendt på tvister, der udspringer af  

 retsforhold, som betragtes som kommercielle under Vietnams lovgivning.
 Konventionen bør for Vietnams domstole eller kompetente myndigheder  

 fortolkes i overensstemmelse med forfatningen og Vietnams lovgivning.
Udenrigsministeriet, den 6. marts 1997 F.M.
