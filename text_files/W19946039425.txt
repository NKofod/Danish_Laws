 Ansøgning om registrering af varemærket CONTOUR for bl.a.
 menstruationsbind og -tamponer i klasse 5 afslået efter indsigelse fra  

 indehaverne af et identisk mærke, registreret for barberingsprodukter.  

 Patentdirektoratet havde afvist indsigelsen.
 Ankenævnet omstødte Direktoratets afgørelse under henvisning til, at  

 der er tale om identiske mærker, og til den brancheglidning, der har fundet  

 sted for produkter til personlig pleje.
År 1994, den 28. april afsagde Patentankenævnet (Grønning-Nielsen, Hans Chr.
Thomsen, Gulmann) følgende  KENDELSE i sagen j.nr.: V 84/91 Klage fra THE GILLETTE COMPANY, USA,  

 v/Internationalt Patent-Bureau over Patentdirektoratets afgørelse af 15  

 oktober 1991 af varemærke- ansøgning nr.
VA 6173/87 fra KAYSERSBERG, S.A.,  

 Frankrig, v/Patentbureau Hofman-Bang & Boutard A/S.
 Den 17. september 1987 indleverede KAYSERSBERG, S.A., Frankrig  

 v/Hofman-Bang & Boutard A/S en ansøgning om registrering af varemærket  

 CONTOUR som ordmærke for visse varer i klasse 5.
 Ansøgningen blev den 13. december 1989 bekendgjort i Dansk  

 Varemærketidende.
 Ved skrivelse af 13. februar 1990 nedlagde klageren i denne sag THE  

 GILLETTE COMPANY v/Internationalt Patent-Bureau i medfør af § 20, stk. 2, i  

 varemærkeloven af 11. juni 1959 indsigelse med registrering af det ansøgte  

 mærke og anførte følgende:
 »Indsigelsen begrundes med, at indsigerens varemærke CONTOUR ikke bør  

 registreres for ansøgerne overensstemmende med den indgivne ansøgning for  

 visse »hygiejneprodukter til kvinder«, dels under hensyn til, at  

 mærket er genstand for en særdeles kraftig indarbejdelse fra indsigernes side  

 for visse toiletartikler, nemlig barbercreme, barberskum, barberblade og  

 -maskiner, dels fordi det nyder en registreringsmæssig beskyttelse, som  

 rækker langt videre end til det lige nævnte vareområde, og som direkte  

 kolliderer med det, som ansøgningen søges gennemført for:  

 »hygiejneprodukter til kvinder, nemlig menstruationsbind og -tamponer,  

 menstruationstrusser og trusseindlæg« (i vareklasse 5).
 Indledningsvis bedes bemærket, at det eneste spørgsmål, der nu og her skal  

 afgøres, er dette, om selve de vareområder, der står overfor hinanden, er  

 således beslægtede, at det vil være nærliggende eller naturligt at antage -  

 når henses til, at det er et og samme mærke det drejer sig om - at de enkelte  

 produkter hidrører sammesteds fra altså har samme kommercielle oprindelse  

 og/eller at den identiske navngivning skyldes en tilladelse, altså en  

 licensordning mellem parterne.
 At dette spørgsmål må besvares bekræftende kan der efter indsigernes og  

 vort standpunkt ikke herske nogensomhelst rimelig tvivl om.
Det foreliggende mærke er som allerede nævnt genstand for indarbejdelse,  

 nemlig i kraft af indsigernes særdeles kraftige brug af det, som har stået på  

 siden 1978. Ansøgerne opfordres til i deres eventuelle svarskrift at meddele,  

 om de vil bestride, at den lige nævnte indarbejdelse for de ovenfor nævnte  

 varearter er en kendsgerning.
I givet fald vil indarbejdelsen blive  

 dokumenteret.
 Ud over og ved siden af mærkets indarbejdelse påberåbes tillige fra vor  

 side den registrering det er genstand for, og det gøres gældende, at der ikke  

 på langt nær er taget skyldigt hensyn til samme, nemlig specielt de  

 varearter, som VR 3043 1980 angår.
 Indsigernes lige nævnte registrering dækker - i klasse 3 - foruden  

 »sæbe, barbercreme og barberskum« såvel »parfumerivarer«  

 af enhver tænkelig art, som »kosmetiske præparater« og toilet  

 præparater' af enhver tænkelig art.
 Kun den sidstnævnte varegruppe, altså sådanne præparater der er beregnede  

 til toiletbrug, er der ved den endelige formulering af ansøgningens  

 varefortegnelse taget et vist hensyn til: og det er sket ved tilføjelsen:  

 »(Registreringen omfatter ikke toiletpræparater)».
 Direktoratets akcept på forundersøgelsesstadiet af denne disclaimer må vi  

 på indsigernes vegne på det bestemteste opponere imod.
Øjensynligt har forprøveren og ansøgerne overset den endnu mere omfattende  

 varegruppe »parfumeri varer« i indsigernes varefortegnelse, eller  

 måske har man opfattet den derhen, at det kun drejer sig om parfumer og  

 parfumerede varer i snævrere forstand.
Denne udlægning er imidlertid efter  

 indsigernes og vort standpunkt ukorrekt og alt for snæver.
Ordet  

 »parfumeri« er dobbelttydigt i og med, at det dels kan betyde  

 parfumevarer, men derudover også en forretning, et udsalg eller en  

 forretningsafdeling hvor såvel parfumer og parfumerede produkter som dermed  

 beslægtede varer eksempelvis renseservietter, pudderpapir, duftposer,  

 tandbørster, tamponer, hygiejnebind etc. - falbydes og/eller forhandles.
 Det er på denne baggrund det fra vor side gøres gældende, at de varearter,  

 der her drejer sig om - »parfumerivarer« (altså alle sådanne, der  

 sælges i parfumerier) på den ene side, og »hygiejneprodukter til  

 kvinder, nemlig menstruationsbind og -tamponer, -trusser og  

 trusseindlæg« på den anden side - må og bør anses for kolliderende  

 indbyrdes og/eller ligeartede, idet det stadig må holdes for øje, at det er  

 en og samme betegnelse det drejer sig om som kendetegn for dem alle.
 At varekollision må antages at foreligge følger yderligere af, det der  

 intet er i vejen for, at de hygiejneprodukter, som angiveligt er omfattede af  

 ansøgningens varefortegnelse, meget vel kan være parfumerede og/eller  

 præparerede med vellugtende eller desodoriserende produkter: og at disse  

 sidste er direkte omfattende af indsigermærkets beskyttelsesområde, er der  

 ikke ringeste tvivl om.
Hermed mener vi tilstrækkeligt at have påvist, at der ikke er taget  

 rimeligt hensyn til indsigermærket i almindelighed og det meget omfattende,  

 til VR 3043 1980 knyttede vareområde i særdeleshed.
Thi  

 »toiletpræparater« som ansøgerne har ment at kunne nøjes med at  

 undtage, er ikke - og kan ikke være - det samme som  

 »parfumerivarer«, der rækker langt videre, og hvis den disclaimer  

 ansøgerne har foreslået var blevet udvidet til også at angå sidstnævnte  

 varegruppe, ville ansøgningens varefortegnelse være blevet endnu mere  

 uforståelig, uoverskuelig og uakceptabel end den allerede er, jfr. ovenfor.
I givet fald måtte ansøgningen i dens helhed ubetinget være nægtet  

 registrering uden indsigernes samtykke og det er netop det, der fra vor sidde  

 nu og her rejses krav om.' I skrivelse af 3. april 1990 fremkom ansøgeren med følgende bemærkninger  

 og kommentarer:
 »Først vil vi gerne gøre opmærksom på, at der for ovennævnte  

 ansøgnings vedkommende ikke er tale om visse »hygiejeneprodukter til  

 kvinder« men helt konkret om »menstruationsbind og -tamponer,  

 menstruationstrusser og trusseindlæg« og vi skal således bestride at der  

 skulle foreligge varesammenfald mellem disse produkter på den ene side, og  

 »parfumerivarer, kosmetiske præparater, toiletpapræparater, sæbe,  

 barbercreme og barberskum« på den anden side, omfattet af indsigernes VR  

 3043-1980. Både ansøgerne og vi har svært ved at få øje på et sådant  

 sammenfald.
Indsigerne gør gældende at deres mærke er kraftigt indarbejdet for  

 »barbercreme, barberskum, barberblade og -maskiner« hvilket  

 ansøgerne ikke vil bestride.
Så vidt vi ved er disse artikler imidlertid  

 udelukkende produceret for og anvendt af mænd, medens vore klienters  

 produkter »menstruationsbind og -tamponer, menstruationstrusser og  

 trusseindlæg« udelukkende produceres for og anvendes af kvinder.
Indsigerne gør endvidere gældende at begge varearter kan sælges fra et  

 parfumeri.
Dette faktum bør imidlertid ikke være ensbetydende med at der skal  

 statueres vareartslighed.
Der sælges mange forskellige produkter i et  

 parfumeri, uden at de alle vel vil blive opfattet som værende  

 »parfumerivarer«, som f.eks. neglesakse, nylonstrømper, hårnet,  

 o.s.v.
Desuden gør indsigerne gældende at »de hygiejneprodukter, som  

 angiveligt er omfattende af ansøgningens varefortenelse, meget vel kan være  

 parfumerede og/eller præparerede med vellugtende eller desodoriserende  

 produkter« Både ansøgerne og vi kan imidlertid vanskeligt forestille os at de af  

 ansøgningen omfattende varearter skulle fremstilles i parfumerede og/eller  

 præparerede vellugtende eller desodoriserende udgaver, idet det vil være  

 særdeles ubehageligt, og sandsynligvis også direkte usundt, at anvende  

 sådanne parfumerede produkter i mere eller mindre direkte berøring med  

 underlivet.
Vi kan i hvert fald vanskeligt forestille os, at nogen kvinde skulle have  

 lyst til at anvende en parfumeret menstruationstampon eller -bind, og vi  

 kender da heller ikke til eksistensen af sådanne.
Så en påstand om at  

 varekollision må antages at foreligge på dette grundlag, er der efter  

 ansøgernes og vor opfattelse ingen hold i.
 Vi skal således tilbagevise indsigelsen, idet vi på det ovenfor anførte  

 grundlag skal bestride at der foreligger varekollision'.
 Patentdirektoratet fremsendte ovennævnte til udtalelse med skrivelse af  

 14. maj 1990 med en svarfrist til 16. juli 1990.
 Klager udbad sig derefter yderligere frister til besvarelse, senest i  

 skrivelse af 12. juli 1991.
 I skrivelse af 1. august 1991 blev anmodningen om yderligere  

 fristforlængelse afslået, og direktoratet traf afgørelse i sagen den 15.  

 oktober 1991 og afviste indsigelsen med følgende begrundelse:
»....Det skal indledningsvis oplyses, at det er direktoratets  

 opfattelse, at parfumerivarer, der henføres til klasse 3, ikke kan antages at  

 omfatte samtlige varer, der sælges i et parfumeri.
I så fald kunne  

 parfumerivarer ikke som sådanne henføres til klasse 3. Til denne klasse  

 henføres først og fremmest »præparater« f.eks. toiletpræparater og  

 kosmetiske præparater.
Varer, der sælges i et parfumeri, kan henføres til  

 forskellige klasser, f.eks. til klasserne 5, 8, 16, 21 og 24. Varer behøver  

 ikke at være ligeartede, fordi de sælges i den samme forretning.
Det skal  

 tilføjes, at parfumerivarer i klasse 3 er en oversættelse af det franske ord  

 parfumerie og det engelske perfumery.
Det engelske ord perfumery kan  

 oversættes dels ved parfumer dels ved parfumeri (parfumeforretning,  

 parfumefabrik). Det franske ord parfumerie kan oversættes ved  

 parfumefabrikation - fabrik eller parfumehandel og parfumeri samt til  

 parfumer, vellugtende sager.
I overensstemmelse hermed samt i  

 overensstemmelse med at varearten er henført til klasse 3, forstår  

 direktoratet parfumerivarer som omfattende parfume og kosmetiske produkter,  

 hvortil parfume eller andre vellugtende præparater er tilsat.
I Norge er  

 varearten da også angivet som parfumevarer.
Den del af indsigelsen, der er nedlagt under henvisning til VR 1629 1978  

 og VR 3043 1980 kan herefter ikke tages til følge.
Der er mærkelighed, da det  

 angår identiske mærker, men der er ikke varekollision eller vareartslighed.
De har tillige henvist til, at indsigernes mærke er genstand for en  

 særdeles kraftig indarbejdelse for visse toiletartikler, men der er ikke  

 direkte henvist til bestemmelsen i § 6 stk. 2 nr. 1, den såkaldte Kodakregel.  

 For at denne bestemmelse kan bringes i anvendelse må varemærket være særligt  

 stærkt indarbejdet og endvidere så velkendt i vide kredse, at en andens brug  

 af et lignende mærke selv for varer af anden art indebærer en utilbørlig  

 udnyttelse af varemærkets værdi.
En sådan indsigelse kan imidlertid heller  

 ikke tages til følge.
Ordet Contour er formentlig indarbejdet for værer i  

 forbindelse med barbering, men der er ikke indsendt nogen dokumentation  

 herfor.
Mærket skal endvidere være så velkendt i vide kredse, at en andens  

 brug indebærer en utilbørlig udnyttelse af varemærkets værdi.
Det er ikke  

 indsendt dokumentation for, at mærket er velkendt i vide kredse og ej heller,  

 at det er tale om en utilbørlig udnyttelse.
Betingelserne for at anvende  

 nævnte lovbestemmelse er derfor ikke til stede.
Mærket kan ikke anses for at  

 være et såkaldt Kodakmærke.
Indsigelsen kan herefter ikke tages til følge.' Denne afgørelse har klageren ved skrivelse af 12. december 1991 indbragt  

 for Patentankenævnet med påstand om, at direktoratets afgørelse omstødes.
 Klagen begrundedes foreløbig med, at der ikke fra direktoratets side er  

 taget fornødent hensyn til indsigernes ældre mærkerettigheder, når henses  

 til, at det er et og samme mærke - det rene ord CONTOUR, som i allerhøjeste  

 grad besidder særpræg - det drejer sig om på begge sider.
 Med skrivelse af 20. maj 1992 har klageren indsendt en mappe med bilag og  

 endvidere anført følgende:
»Essensen i direktoratets afgørelse er, at direktoratet ikke har følt  

 sig overbevist om, at der foreligger varekollision mellem indsigernes mærke  

 og anmeldernes identiske mærke.
Når imidlertid henses til, at det  

 foreliggende mærke er særdeles velkendt her i landet samt at indsigernes og  

 anmeldernes produkter forhandles side om side i samme forretninger og  

 forretningsafdelinger gør vi idet følgende gældende, at anvendelsen af det  

 såkaldte »produktregel« må medføre, at forvekslelighed statueres og  

 registrering af det ansøgte mærke nægtes: dette også når henses til  

 varemærkelovens § 4 stk. 2 i.f. angående skade på et velkendt mærkes særpræg  

 eller renomme.
 CONTOUR er velkendt for barberingsprodukter.
Gennem en langvarig - mere end 10-årig - og omfattende brug og reklamering  

 har indsigerne indarbejdet mærket CONTOUR her i landet for  

 barberingsprodukter.
Direktøren i Gillette A/S (det danske datterselskab af  

 The Gillette Company) oplyser, at Gillette har anvendt følgende beløb på  

 reklame og salgsfremmende foranstaltninger for CONTOUR: 1979 kr. 500.000 1980  

 kr. 975.000 1981 kr. 1.250.000 1982 kr. 1.900.000 1983 kr. 2.000.000 1984 kr.  

 2.000.000 1985 kr. 1.600.000 1986 kr. 2.100.000 1987 kr. 2.900.000 1988 kr.  

 3.200.000 1989 kr. 4.300.000 Altså over kr. 22 millioner på 11 år.
Beløbene bliver i mange tilfælde  

 anvendt på salgsopstillinger, som vist i bilag 1 , hvor CONTOUR  

 produkterne præsenteres direkte for køberne.
En enquete har vist, at alle  

 adspurgte - såvel mænd som kvinder - øjeblikkeligt kunne genkende de  

 salgsopstillinger som er vis i bilag 1 som CONTOUR.
Gillette har også  

 reklameret for CONTOUR landsdækkende i aviser med store, farvelagte annoncer,  

 jf. bilag 2   . Det er derfor ikke overraskende, at CONTOUR  

 barberblade har knap 1/4 af markedet, jf.
Nielsen Markeds - Data for December  

 1991/Januar 1992 (bilag 3) .
 Vi mener herefter at have påvist, at CONTOUR er velkendt for  

 barberingsprodukter og vil pege på, at anmelderne (formentlig af gode grunde)  

 ikke i denne sag har bestridt, at mærket CONTOUR er indarbejdet. (Anmelderne  

 vedgår, at mærket er »kraftigt indarbejdet«, jf. skrivelse af 3  

 april 1990).
 Når henses til, at der i begge tilfælde er tale om dagligvarer, nemlig  

 hygiejneprodukter, må det efter vort standpunkt lægges til grund, at der  

 foreligger forvekslelighed på grund af varekollision, idet CONTOUR er  

 velkendt - jf. varemærkelovens §4, stk. 2 - for barberingsprodukter.
Varesammenfald Det er indsigernes opfattelse, at de nuværende indkøbs- og forbrugsmønstre  

 må indebære, at barberingsprodukter og hygiejnebind m.v. anses for varer af  

 lignende art.
Langt størsteparten af begge produkter købes enten i  

 dagligvarebutikker eller hos materialister, og begge produkter indkøbes som  

 led i de daglige indkøb.
Familiens dagligvareindkøb foretages typisk af en person - mand eller  

 kvinde - og sker ofte på baggrund af udsendt reklamemateriale.
To eksemplarer  

 af sådant materiale fremlægges som bilag 4 . Det fremgår heraf, at  

 flere forskellige varer fra flere uafhængige producenter findes optaget på en  

 enkelt side.
Disse reklameaviser er meget almindelige her i landet, og det er  

 klart, at såvel barberingsprodukter som hygiejnebind let ville kunne findes  

 på samme side.
Når direktoratet har fastholdt, at der ikke er varesammenfald  

 modsvares dette af det lige anførte.
Rent faktisk står de produkter, der her er tale om, side om side i  

 forretningerne.
Bilag 5 viser billeder af salgsopstillinger fra et  

 supermarked og en materialist i et stort indkøbscenter.
Konsekvensen af, at  

 anmelderne får adgang til at anvende CONTOUR for hygiejnebind vil være, at  

 disse kommer til at stå ved siden af indsigernes barberingsprodukter, mærket  

 CONTOUR.
Nutildags må barberingsprodukter og hygiejnebind anses i varemærkeretlig  

 henseende for lignende produkter, idet de begge er til hygiejniske formål og  

 til personlig brug.
Disse og lignende produkter indkøbes hos materialister,  

 eller afdelinger for »personlig pleje«, »life style«  

 eller lignende afdelinger i dagligvarebutikker, parfumerier,  

 parfumeriafdelinger og supermarkeder.
 Såvel barberingsprodukter som hygiejnebind distribueres igennem  

 dagligvaregrossister, og også disse anser produkterne for ligeartede.  

Bilag 6 viser landets største private dagligvaregrossist DAGROFA's  

 katalog for ugerne 6-13 1992. Både hygiejnebind (side 31) og CONTOUR  

 barberingsprodukter (side 41) er optaget ikke langt fra hinanden deri.  

Bilag 7 (i lighed med bilag 1) er en samling af forskellige indslag,  

 som sendes til detailhandlerne: det er klart, at en reklame for CONTOUR  

 hygiejnebind kunne ligge umiddelbart under en reklame for CONTOUR  

 barberblade.
Skade på CONTOUR's renomme CONTOUR er ubestridt et kraftigt indarbejdet og velkendt mærke, der købes  

 såvel af kvinder som mænd, omend det hovedsagelig anvendes af mænd.
Såfremt  

 det identiske mærke CONTOUR blev velkendt for hygiejnebind er det overvejende  

 sandsynligt, at en stor del af brugerne af CONTOUR barberingsprodukter ville  

 finde det uheldigt eller evt. direkte frastødende.
Medens det er tænkeligt,  

 at indsigernes CONTOUR mærke ikke er tilstrækkelig velkendt til at kunne  

 hindre et lignende mærke for alle slags varer efter  

 »Rottegiftreglen« i varemærkelovens §4, stk. 2, mener vi, at  

 principperne i bestemmelsen i høj grad bør tages i betragtning i den  

 foreliggende sag i og med, at det er et og samme mærke, det drejer sig om på  

 begge sider.
Forvekslelighed - produktreglen Vi mener at have påvist, at der ville foreligge forvekslelighed selvom der  

 i denne sag »kun« havde været tale om lignende mærker.
Men det er  

 en ubestridelig kendsgerning, at der her er tale om identiske mærker: og med  

 anvendelsen af produktreglen - hvorved forveksleligheden fremkommer som et  

 produkt af mærkelighed og vareartslighed, jf.
Betænkning nr. 199 (1958) vedr.  

 en ny dansk lov om varemærker, side 107 - er det endnu mere indlysende, at  

 vareartslighed må og bør statueres.
Thi med hensyn til spørgsmålet om  

 mærkelighed er der overhovedet ingen plads for diskussion.
Sammenfattende kan siges, at hygiejnebind og barberingsprodukter af alle  

 handlende - og fra grossist til forbruger - anses for at være produkter til  

 personlig pleje og/eller hygiejne, der indkøbes som led i de daglige  

 husholdningsindkøb.
Vi har påvist at det er almindeligt at de to produkter  

 ligger side om side i forretningerne hvor de begge sælges.
For indsigerne er  

 dette klart uakceptabelt og vil indebære en risiko for, at der fra  

 anmeldernes side snyltes på en good-will, som indenfor det foreliggende  

 område helt klart er indsigernes.
 Indsigernes påstand om, at det ansøgte mærke (som netop er indsigernes og  

 ikke ansøgernes) bør nægtes registrering bedes derfor taget til følge.
Afslutningsvis bedes bemærket, at anmelderne i Irland, i Norge og i  

 England har tilbagetaget deres CONTOUR ansøgning efter at indsigerne også der  

 havde nedlagt indsigelser.' Ansøgeren har ved skrivelse af 27. august 1992 nedlagt påstand om  

 stadfæstelse og har anført:
 »Patentdirektoratets afgørelse af 15. oktober 1991 er truffet i  

 henhold til den dagældende varemærkelov af 11. juni 1959, som ændret ved  

 Industriministeriets lovbekendtgørelse af 17. april 1989 § 14 stk. 1 nr. 6  

 jvf. § 6 stk. 1 og § 6 stk. 2 nr. 1.
 Patentdirektoratet har i sin afgørelse statueret, at der ikke foreligger  

 forvekslelighed mellem det af vor klient, Kaysersberg, S.A. anmeldte  

 varemærke CONTOUR og de af klageren registrerede varemærker VR 3043-1980 og  

 VR 1629-1979 begge CONTOUR under henvisning til, at der ikke foreligger  

 fornøden vareartslighed jvf. § 14 stk. 1 nr. 6 jvf. § 6 stk. 1.
Patentdirektoratet har yderligere statueret, at betingelserne for at  

 bringe bestemmelsen i § 6 stk. 2 nr. 1 (den såkaldte KODAK-regel) i  

 anvendelse ikke er opfyldt.
Den nedlagte påstand om særlig stærk  

 indarbejdelse af klagerens varemærke CONTOUR er ikke dokumenteret.
Mærkets  

 velkendthed i vide kredse af befolkningen ses ikke dokumenteret, ej heller at  

 der er tale om en utilbørlig udnyttelse af den good-will, der er knyttet til  

 klagerens mærke.
 Indsigelsen i medfør af denne i øvrigt ikke påberåbte lovbestemmelse er  

 heller ikke taget til følge.
ANBRINGENDER Ad § 14 stk. 1 nr. 6:
 Klageren fastholder, at anvendelsen af den såkaldte  

 »Produktregel« må medføre, at der statueres forvekslelighed mellem  

 det anmeldte mærke CONTOUR og klagerens mærke CONTOUR henholdsvis omfattende  

 hygiejneprodukter og barberingsprodukter.
 Klageren hævder som begrundelse for varekollision eller vareartslighed  

 mellem hygiejnebind og barberingsprodukter, at begge varearter er til  

 hygiejniske formål og til personlig brug, samt at varerne forhandles samme  

 steder.
Til illustration af den såkaldte »produktregel« vedlægges kopi  

 af Lærebog i Immaterialret af Mogens Koktvedgaard p.233 (bilag 1), hvor  

 reglen er skitseret.
Reglen går i sin korthed ud på, at jo større  

 mærkelighed, der er mellem to mærker, jo mindre krav stilles der til  

 vareartslighed.
Men at denne regel skulle tages til indtægt for, at der  

 foreligger vareartslighed eller varekollision mellem hygiejnebind i klasse 05  

 på den ene side og barberingsprodukter i klasserne 03 og 08 på den anden side  

 er nok at strække reglen væsentligt længere end nogen sinde tilsigtet fra  

 lovgiver jvf. p. 48 og p. 106 f.f. fra Betænkning vedr en ny dansk lov om  

 varemærker fra 1959.
 Spørgsmål om varekollision eller vareartslighed bør behandles efter  

 almindelige rationelle regler, altså sund fornuft afstemt med den praksis,  

 der har udviklet sig ved fortolkningen af § 6 stk. 1 i Varemærkeloven.
 Påstanden om vareartslighed er efter vor opfattelse absolut ikke i  

 overensstemmelse med den praksis, der har udviklet sig i Patentdirektoratet  

 ved administrationen af 1959-loven med ændringer fra 1. januar 1960 til 1.  

 januar 1992 og ligeledes ved administrationen af den tilsvarende bestemmelse  

 i 1991-loven.
Vi henviser til støtte for dette synspunkt til vedlagte kopier fra  

 Registereringspraksis 1880-1980 p. 226, p. 228 og p. 231 (bilag 2-4),  

 hvorefter der ikke blev statueret forvekslelighed mellem nedennævnte mærke  

 uanset mærkeidentitet.
Vi henviser til den indeholdte varefortegnelse og den  

 korte begrundelse for hver enkelt afgørelse:
GOURMET/GOURMET JADE/JADE SIMPLICITY/SIMPLICITY Det er efter vor opfattelse heller ikke nogen almindelig rationelle  

 regler, som taler for, at der burde statueres varekollision eller  

 vareartslighed mellem hygiejnebind og barberingsprodukter, og ingen ville vel  

 heller anføre, at der er varekollision eller vareartslighed mellem  

 varearterne toiletpapir i klasse 16 og deodoranter til personlig brug i  

 klasse 03, uanset at disse varer er til hygiejniske formål og til personlig  

 brug, og uanset at de forhandles samme steder.
 Ad § 6 stk. 2:
 Afgørelsen i Patentdirektoratet er truffet i henhold til 1959-loven, som  

 ændret i 1989, § 6 stk. 2 (den såkaldte KODAK-regel).
 Klageren henviser ikke til denne bestemmelse hverken i klagen eller i  

 klagebegrundelsen, men til bestemmelsen i § 4 stk. 2 i den nugældende  

 varemærkelov af 6. juni 1991 med ikrafttræden 1. januar 1992.
 Vi må derfor afvise klagen for så vidt angår henvisningen til § 4 stk. 2 i  

 1991-loven, idet den påklagede afgørelse er afgjort i henhold til den  

 tidligere gældende varemærkelov fra 1959 med ændringer.
 Vi henleder i øvrigt klagerens opmærksomhed på bestemmelsen i § 62 i den  

 nugældende varemærkelov, hvoraf det modsætningsvis fremgår, at bekendgjorte  

 ansøgninger ved lovens ikrafttræden den 1. januar 1992 behandles efter  

 bestemmelserne i den gamle lov.
 Klageren har forsøgt at dokumentere, at mærket CONTOUR er kendt og  

 indarbejdet som varemærke for barberingsprodukter i Danmark.
 Vi savner imidlertid ganske en virkelig overbevisende dokumentation for,  

 at klagerens mærke CONTOUR er et særligt stærkt indarbejdet varemærke.  

 Vi savner ligeledes dokumentation for, at det er kendt af så vide kredse i  

 befolkningen, altså ca. 80-90%, at det virkelig opfylder betingelserne for at  

 opnå KODAK-status.
 Vi vedlægger kopi af Registreringspraksis 1880-1980 p. 54 (bilag 5) og gør  

 i særdeleshed opmærksom på punkterne 1-4 indføjet til teksten.
 Mærket CONTOUR hører ikke til de særligt stærke og særprægede  

 mærker, og der kan som følge heraf heller ikke antages at foreligge en  

 utilbørlig udnyttelse af den good-will, der er knyttet til klagerens  

 varemærke CONTOUR .
 I øvrigt ses mærket CONTOUR at være registreret flere gange  

 tidligere i varemærkeregistrer, jvf.
VR 120-1974 CONTOUR klasserne 05, 29, 30, 32 VR 233 1982 CONTOUR klasse 27 VR 2135 1984 CONTOUR klasse 05 og alene af den grund kan bestemmelsen i KODAK-reglen ikke finde sted.' Ankenævnet har behandlet sagen på sit møde den 23. februar 1994.
For indsigeren mødte varemærkekonsulent Peter G.
Olson og advokat Peter  

 Larsen.
 Ansøgeren gav ikke møde.
Indsigeren anførte, at varemærkerne er identiske.
Indsigermærket er så  

 indarbejdet, at det må antages beskyttet efter reglen i varemærkelovens § 6,  

 stk. 2a). I hvert fald er det så indarbejdet, at anvendelsen af mærket for  

 ansøgers varer vil være skadelig for indsigers renomme, jfr. varemærkelovens  

 § 6, stk. 2b). Med hensyn til den generelle forvekslelighed er der endeligt  

 anført, at der er tale om ligeartede varer, der udbydes samlet eller placeret  

 tæt op ad hinanden, således at der for forbrugerne kan opstå risiko for  

 forveksling med hensyn til oprindelsen.
 Ankenævnet skal udtale:
 Der findes ikke grundlag for at anvende bestemmelserne i varemærkelovens §  

 6, stk. 2.
 Ankenævnet finder under hensyn til, at der er tale om identiske mærker, og  

 til den brancheglidning, der har fundet sted for produkter til personlig  

 pleje, der udbydes samlet inden for samme synsfelt, at mærkerne, selv om de  

 vedrører forskellige klasser, for forbrugerne vil fremtræde som  

 forvekslelige, navnlig med hensyn til oprindelse, jfr. varemærkelovens § 14,  

 stk. 1, nr. 6, jfr. § 6, stk. 1.
Herefter bestemmes:
 Varemærkeansøgning nr. 6173/87 afslås.
Grønning-Nielsen.
Hans Chr.
Thomsen.
S.
Gulmann.
