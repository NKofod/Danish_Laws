Bekendtgørelse om  

 regnskab og revision m.v. af regnskaberne for modtagere af tilskud fra  

 Finansministeriets puljer efter lov om visse spil, lotterier og  

 væddemål I medfør af § 7 B i lov om visse spil, lotterier og  

 væddemål, jf. lovbekendtgørelse nr. 110 af 22. februar  

 1999, fastsættes:
Kapitel 1 Område § 1. Bekendtgørelsen omfatter  

 regnskabsaflæggelse for tilskud efter lovens § 6 H, stk. 1,  

 nr. 1,  jf. kapitel 3, og § 6 H, stk. 1, nr. 2, jf. kapitel 4, og  

 revision af tilskudsmodtagernes regnskaber.
Kapitel 2 Fælles bestemmelser Regnskabsaflæggelse § 2. Bortset fra de tilskudsmodtagere, der er  

 nævnt i § 4, stk. 1 og § 13, stk. 1, skal alle tilskudsmodtagere  

 senest den 1. september i kalenderåret efter det regnskabsår,  

 hvori tilskuddet er modtaget, indsende følgende materiale til  

 Finansstyrelsen:
2)	genpart af revisionsprotokollatet, hvis et sådant  

 føres, jf. dog § 12, og 3)	en kortfattet beretning over anvendelsen af tilskudsmidlerne,  

 eventuelt i form af tilskudsmodtagerens årsberetning.
 Stk. 2. Regnskabsåret er 12 på hinanden  

 følgende måneder.
§ 3. Regnskabet skal give et retvisende billede af  

 tilskudsmodtagerens aktiver og passiver, økonomiske stilling samt  

 resultat.
Modtagne tilskud efter loven skal indtægtsføres og  

 være specificeret i regnskabet.
Er tilskuddet modtaget til konkrete  

 formål efter lovens § 6 H, stk. 1, nr. 2, jf. kapitel 4, skal  

 det fremgå af regnskabet, at tilskuddet er anvendt til opfyldelse af  

 det angivne formål.
 Stk. 2. Regnskabet skal underskrives af samtlige medlemmer af  

 tilskudsmodtagerens bestyrelse, forretningsudvalg eller et andet  

 ledelsesorgan, der tegner tilskudsmodtageren.
 Stk. 3. Finansstyrelsen kan kræve dokumentation for  

 tilskudsmodtagerens tegningsregler og for, at ledelse og revisor er lovligt  

 valgt i overensstemmelse med tilskudsmodtagerens vedtægter.
Kapitel 3 Revision af regnskabet for tilskudsmodtagere, der  

 modtager tilskud efter lovens § 6 H, stk. 1, nr.1, til  

 tilskudsmodtagerens samlede virksomhed (drift) § 4. Modtagere af tilskud på under 100.000  

 kr. skal efter påkrav indsende en revisorerklæring på en  

 standardblanket, som udarbejdes af Finansstyrelsen.
Stk. 2. Blanketten skal underskrives af  

 tilskudsmodtagerens ledelse og en af tilskudsmodtageren valgt revisor, der  

 bør være regnskabskyndig, men ikke behøver at være  

 registreret eller statsautoriseret.
Revisor skal være uafhængig  

 af tilskudsmodtagerens virksomhed og må ikke have nogen personlig eller  

 økonomisk interesse i revisionens udfald.
Stk. 3. Revisor skal påse, at 1)	tilskudsmodtagerens årsregnskab er udarbejdet i  

 overensstemmelse med bestemmelserne i § 3, stk. 1 og 2, 2)	tilskuddet er anvendt i tilskudsåret, og 3)	tilskudsmidlerne er anvendt sparsommeligt.
§ 5. Årsregnskabet for modtagere af tilskud  

 på 100.000 kr. til og med 499.999 kr. skal være revideret af en  

 af tilskudsmodtageren valgt revisor, der bør være  

 regnskabskyndig, men ikke behøver at være registreret eller  

 statsautoriseret.
Revisor skal være uafhængig af  

 tilskudsmodtagerens virksomhed og må ikke have nogen personlig eller  

 økonomisk interesse i revisionens udfald.
 Stk. 2. Regnskabet skal være underskrevet af  

 revisor.
Stk. 3. Revisor skal påse, at 1)	tilskudsmodtagerens årsregnskab er udarbejdet i  

 overensstemmelse med bestemmelserne i § 3, stk. 1 og 2, 2)	tilskuddet er anvendt i tilskudsåret, og 3)	tilskudsmidlerne er anvendt sparsommeligt.
 § 6. Årsregnskabet for modtagere af tilskud  

 på 500.000 kr. og derover skal være revideret af en registreret  

 eller statsautoriseret revisor.
 Stk. 2. Revisionen foretages efter reglerne i  

 §§ 7-12.
 § 7. Revisionen foretages i overensstemmelse med  

 god offentlig revisionsskik, således som dette begreb er fastlagt i  

 § 3 i lov om revision af statens regnskaber m.m.
Stk. 2. Ved revisionen efterprøves, om 1)	regnskabet er rigtigt, og 2)	de dispositioner, der er omfattet af regnskabsaflæggelsen, er  

 i overensstemmelse med de meddelte bevillinger, med love og andre  

 forskrifter.
 Stk. 3. Der foretages en vurdering af, hvorvidt der er taget  

 skyldige økonomiske hensyn ved forvaltningen af de modtagne midler og  

 ved driften af den organisation, der er omfattet af regnskabet.
 § 8. Revisionens omfang afhænger af  

 tilskudsmodtagers administrative struktur og forretningsgange, herunder den  

 interne kontrol og andre forhold af betydning for  

 regnskabsaflæggelsen.
§ 9. Der foretages sædvanligvis revision i  

 årets løb.
Som led i revisionen undersøger revisor de  

 eksisterende forretningsgange, herunder forretningsgange med henblik på  

 at påse, om den interne kontrol er betryggende.
Ud over systemrevision  

 udfører revisor i nødvendigt omfang substansrevision.
Revision  

 udføres som udgangspunkt ved stikprøvevise  

 undersøgelser.
Uanmeldt kasse- eller beholdningseftersyn indgår  

 i revisionen.
 Stk. 2. Ved den afsluttende revision påses det, at  

 årsregnskabet er opstillet i overensstemmelse med de gældende  

 regler, og at det ikke indeholder væsentlige fejl eller mangler, og om  

 de dispositioner, der er omfattet af regnskabsaflæggelsen er i  

 overensstemmelse med de meddelte bevillinger, love og andre forskrifter.
 Stk. 3. Ved forvaltningsrevisionen undersøges det,  

 om der er taget skyldige økonomiske hensyn ved tilskudsmodtagers  

 forvaltning.
§ 10. Tilskudsmodtageren skal give revisor  

 de oplysninger, som må anses af betydning for bedømmelsen af  

 tilskudsmodtagerens regnskab.
Tilskudsmodtageren skal give revisor adgang til  

 at foretage de undersøgelser, denne finder nødvendige, og skal  

 sørge for at revisor får de oplysninger og den bistand, som  

 revisor anser for nødvendig for udførelsen af sit hverv.
§ 11. Bliver revisor opmærksom på  

 lovovertrædelser eller tilsidesættelser af forskrifter af  

 væsentlig betydning i forbindelse med tips- og lottomidlernes  

 forvaltning, påhviler det revisor straks at give tilskudsmodtageren  

 meddelelse derom, samt påse, at tilskudsmodtageren inden 3 uger giver  

 Finansstyrelsen meddelelse herom.
I modsat fald er det revisors pligt at  

 orientere Finansstyrelsen.
Revisors bemærkninger indsendes sammen med  

 meddelelsen.
§ 12. Det reviderede årsregnskab forsynes  

 med en revisionspåtegning.
Forbehold skal fremgå af  

 påtegningen.
Stk. 2. Revisor skal føre en revisionsprotokol, hvor  

 der skal indføres oplysninger om 1)	regnskabet er revideret i overensstemmelse med reglerne i denne  

 bekendtgørelse, 2)	hvilke revisionsarbejder, der er udført og resultaterne  

 heraf, 3)	væsentlige usikkerheder, fejl eller mangler vedrørende  

 organisationens bogholderi, regnskabsvæsen eller interne kontrol,  

 og 4)	tilskuddet er anvendt i tilskudsåret.
 Stk. 3. Revisor skal redegøre for den udførte  

 forvaltningsrevision, jf. § 7, stk. 3.
Stk. 4. Det skal i protokollatet til årsregnskabet  

 oplyses, om 1)	revisor opfylder lovgivningens habilitetsbestemmelser, 2)	revisor under revisionen har modtaget alle de oplysninger, der er  

 anmodet om, 3)	revisionen har givet anledning til bemærkninger med hensyn  

 til, om tilskuddet er anvendt i overensstemmelse med de givne vilkår,  

 og 4)	revisionen har givet anledning til bemærkninger med hensyn  

 til, om tilskudsgrundlaget er opgjort i overensstemmelse med gældende  

 regler.
 Stk. 5. I revisionsprotokollen indføres endvidere  

 oplysninger om særlige rapporter eller erklæringer, afgivelse af  

 særlige beretninger, rådgivning og assistance.
 Stk.6. Genpart af revisionsprotokollatet indsendes af  

 tilskudsmodtageren til Finansstyrelsen sammen med det påtegnede  

 årsregnskab.
Kapitel 4 Revision af regnskabet for tilskudsmodtagere, der  

 modtager tilskud efter lovens § 6 H, stk. 1, nr. 2, til konkrete  

 anskaffelser eller projekter § 13. Modtagere af tilskud på under 100.000  

 kr. skal efter påkrav indsende en revisorerklæring på en  

 standardblanket, som udarbejdes af Finansstyrelsen.
Stk. 2. Blanketten skal underskrives af tilskudsmodtagerens  

 ledelse og en af tilskudsmodtageren valgt revisor, der bør være  

 regnskabskyndig, men ikke behøver at være registreret eller  

 statsautoriseret.
Revisor skal være uafhængig af  

 tilskudsmodtagerens virksomhed og må ikke have nogen personlig eller  

 økonomisk interesse i revisionens udfald.
Stk. 3. Revisor skal påse, at 1)	tilskudsmodtagerens årsregnskab er udarbejdet i  

 overensstemmelse med bestemmelserne i § 3, stk. 1 og 2, 2)	tilskuddet er anvendt i tilskudsåret, og 3)	tilskudsmidlerne er anvendt sparsommeligt til det angivne  

 formål.
§ 14. Årsregnskabet for modtagere af tilskud  

 på 100.000 kr. til og med 499.999 kr. skal være revideret af en  

 af tilskudsmodtageren valgt revisor, der bør være  

 regnskabskyndig, men ikke behøver at være registreret eller  

 statsautoriseret.
Revisor skal være uafhængig af  

 tilskudsmodtagerens virksomhed og må ikke have nogen personlig eller  

 økonomisk interesse i revisionens udfald.
 Stk. 2. Regnskabet skal være underskrevet af  

 revisor.
Stk. 3. Revisor skal påse, at 1)	tilskudsmodtagerens årsregnskab er udarbejdet i  

 overensstemmelse med bestemmelserne i § 3, stk. 1 og 2, 2)	tilskuddet er anvendt i tilskudsåret, 3)	at regnskabsaflæggelsen for anskaffelsen eller projektet er  

 rigtigt og uden væsentlige fejl eller mangler, og 4)	tilskudsmidlerne er anvendt sparsommeligt til det angivne  

 formål.
§ 15. For tilskud på under 500.000 kr. kan  

 Finansstyrelsen indkalde regnskabet for anskaffelsen eller projektet med  

 tilhørende ledelseserklæring fra tilskudsmodtager.
Herunder kan  

 Finansstyrelsen indkalde grunddokumentation for de afholdte udgifter.
 § 16. Årsregnskabet for modtagere af tilskud  

 på 500.000 kr. og derover skal være revideret af en registreret  

 eller statsautoriseret revisor.
 Stk. 2. Revisionen foretages efter reglerne i  

 §§ 17-22.
 § 17. Revisionen foretages i overensstemmelse med  

 god offentlig revisionsskik, således som dette begreb er fastlagt i  

 § 3 i lov om revision af statens regnskaber m.m.
 Stk. 2. Ved revisionen efterprøves, om regnskabet for  

 anskaffelsen eller projektet er rigtigt, og om de dispositioner, der er  

 omfattet af regnskabsaflæggelsen, er i overensstemmelse med de meddelte  

 bevillinger, med love og andre forskrifter.
 Stk. 3. Der foretages en vurdering af, hvorvidt der er taget  

 skyldige økonomiske hensyn ved forvaltningen af tilskudsmidlerne.
 § 18. Revisionens omfang afhænger af  

 tilskudsmodtagers administrative struktur og forretningsgange, herunder den  

 interne kontrol og andre forhold af betydning for  

 regnskabsaflæggelsen.
§ 19. Ved revisionen skal revisor endvidere  

 efterprøve, om 1)	regnskabsaflæggelsen for anskaffelsen eller projektet er  

 rigtig, dvs. uden væsentlige fejl og mangler, 2)	tilskudsbetingelserne er opfyldt, 3)	tilskuddet er anvendt i tilskudsåret til det angivne  

 formål, 4)	tilskudsmodtager har udvist sparsommelighed, og 5)	de oplysninger, som tilskudsmodtager har meddelt Finansstyrelsen om  

 formålet med tilskuddet, er dokumenterede.
 Stk. 2. Revisionen udføres ved stikprøvevise  

 undersøgelser.
§ 20. Tilskudsmodtageren skal give revisor  

 de oplysninger, som må anses af betydning for bedømmelsen af  

 regnskabet samt for revisors vurdering af forvaltningen, herunder mål  

 og opnåede resultater.
Tilskudsmodtageren skal give revisor adgang til  

 at foretage de undersøgelser, denne finder nødvendige, og skal  

 sørge for at revisor får de oplysninger og den bistand, som  

 revisor anser for nødvendig for udførelsen af sit hverv.
§ 21. Bliver revisor opmærksom på  

 lovovertrædelser eller tilsidesættelser af forskrifter af  

 væsentlig betydning i forbindelse med midlernes forvaltning,  

 påhviler det revisor straks at give tilskudsmodtageren meddelelse  

 derom, samt påse, at tilskudsmodtageren inden 3 uger giver  

 Finansstyrelsen meddelelse herom.
I modsat fald er det revisors pligt at  

 orientere Finansstyrelsen.
Revisors bemærkninger indsendes sammen med  

 meddelelsen.
 Stk. 2. Det samme gælder, hvis revisor under sin  

 revision eller på anden måde bliver opmærksom på, at  

 det bevilgede formåls gennemførelse er usikker af  

 økonomiske eller andre grunde.
§ 22. Det reviderede regnskab forsynes med en  

 påtegning.
Forbehold skal fremgå af påtegningen.
Stk. 2. Revisor skal afgive en revisionsberetning med revisors  

 vurdering og konklusion vedrørende den udførte revision, jf.  

 § 17. Det skal fremgå, om regnskabet er revideret i  

 overensstemmelse med reglerne i denne bekendtgørelse.
Beretningen kan  

 afgives i tilslutning til påtegningen eller i en revisionsprotokol.
 Stk. 3. Genpart af revisionsberetningen indsendes af  

 tilskudsmodtager til Finansstyrelsen sammen med det påtegnede  

 regnskab.
Kapitel 5 Kontrol § 23. For tilskud over 100.000 kr. kan  

 Finansstyrelsens interne revision udøve revisionsmæssig kontrol  

 i det omfang, det skønnes påkrævet.
Tilskudsmodtager og  

 dennes revisor skal efter anmodning give Finansstyrelsens interne revision  

 adgang til at foretage de undersøgelser, denne finder  

 nødvendige, og skal sørge for, at Finansstyrelsens interne  

 revision får de oplysninger og den bistand, denne finder  

 påkrævet for udførelsen af kontrollen.
Kapitel 6 Ikrafttræden § 24. Bekendtgørelsen træder i kraft den 1. juni  

 2000 og har virkning for tilskud, som bevilges efter 1. juli 2000.
