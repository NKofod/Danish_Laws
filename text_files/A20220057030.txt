Lov om ændring af lov om finansiel virksomhed, lov om kapitalmarkeder, lov om investeringsforeninger m.v. og flere andre love1) (Udpegelse af afviklingsmyndigheder for nødlidende centrale modparter og regler for livsforsikringsvirksomheder, der udbyder syge- og ulykkesforsikringer m.v.) VI MARGRETHE DEN ANDEN, af Guds Nåde Danmarks Dronning, gør vitterligt:
 Folketinget har vedtaget og Vi ved Vort samtykke stadfæstet følgende lov:
§ 1 I lov om finansiel virksomhed, jf. lovbekendtgørelse nr. 406 af 29. marts 2022, som ændret ved § 1 i lov nr. 2383 af 14. december 2021, foretages følgende ændringer:
 1. Fodnoten til lovens titel, 1. pkt., affattes således:
»Loven indeholder bestemmelser, der gennemfører Rådets direktiv 86/635/EØF af 8. december 1986 (bankregnskabsdirektivet), EF-Tidende 1986, nr.
L 372, side 1, Rådets direktiv 89/117/EØF af 13. februar 1989 (offentliggørelse af årsregnskabsdokumenter for filialer fra ikkemedlemslande), EF-Tidende 1989, nr.
L 44, side 40, Rådets direktiv 91/674/EØF af 19. december 1991 (forsikringsregnskabsdirektivet), EF-Tidende 1991, nr.
L 374, side 7, Europa-Parlamentets og Rådets direktiv 95/26/EF af 29. juni 1995 (BCCI-direktivet), EF-Tidende 1995, nr.
L 168, side 7, Europa-Parlamentets og Rådets direktiv 2001/24/EF af 4. april 2001 (likvidationsdirektivet for kreditinstitutter), EF-Tidende 2001, nr.
L 125, side 15, Europa-Parlamentets og Rådets direktiv 2002/13/EF af 5. marts 2002 (Solvens I-direktivet), EF-Tidende 2002, nr.
L 77, side 17, Europa-Parlamentets og Rådets direktiv 2002/87/EF af 16. december 2002 (konglomeratdirektivet), EU-Tidende 2003, nr.
L 35, side 1, dele af Europa-Parlamentets og Rådets direktiv 2006/31/EF af 5. april 2006 (udsættelsesdirektivet), EU-Tidende 2006, nr.
L 114, side 60, Europa-Parlamentets og Rådets direktiv 2007/44/EF af 5. september 2007 (kapitalandelsdirektivet), EU-Tidende 2007, nr.
L 247, side 1, dele af Europa-Parlamentets og Rådets direktiv 2007/64/EF af 13. november 2007 (betalingstjenestedirektivet), EU-Tidende 2007, nr.
L 319, side 1, dele af Europa-Parlamentets og Rådets direktiv 2009/65/EF af 13. juli 2009 (UCITS-direktivet), EU-Tidende 2009, nr.
L 302, side 32, dele af Europa-Parlamentets og Rådets direktiv 2009/138/EF af 25. november 2009 (Solvens II-direktivet), EU-Tidende 2009, nr.
L 335, side 1, Kommissionens direktiv 2010/43/EU af 1. juli 2010, EU-Tidende 2010, nr.
L 176, side 42, dele af Europa-Parlamentets og Rådets direktiv 2013/36/EU af 26. juni 2013 (CRD IV), EU-Tidende 2013, nr.
L 176, side 338, dele af Europa-Parlamentets og Rådets direktiv 2014/49/EU af 16. april 2014 (DGSD), EU-Tidende 2014, nr.
L 173, side 149, dele af Europa-Parlamentets og Rådets direktiv 2014/50/EU af 16. april 2014, EU-Tidende 2014, nr.
L 128, side 1, dele af Europa-Parlamentets og Rådets direktiv 2014/65/EU af 15. maj 2014 (MiFID II), EU-Tidende 2014, nr.
L 173, side 349, dele af Europa-Parlamentets og Rådets direktiv 2014/91/EU af 23. juli 2014 (UCITS V-direktivet), EU-Tidende 2014, nr.
L 257, side 186, dele af Europa-Parlamentets og Rådets direktiv 2015/849/EU af 20. maj 2015 (4. hvidvaskdirektiv), EU-Tidende 2015, nr.
L 141, side 73, dele af Europa-Parlamentets og Rådets direktiv 2018/843/EU af 30. maj 2018, EU-Tidende 2018, nr.
L 156, side 43, dele af Europa-Parlamentets og Rådets direktiv 2016/97/EU af 20. januar 2016, EU-Tidende 2016, nr.
L 26, side 19, dele af Europa-Parlamentets og Rådets direktiv 2016/1148/EU af 6. juli 2016 (NIS-direktivet), EU-Tidende 2016, nr.
L 194, side 1, dele af Europa-Parlamentets og Rådets direktiv 2017/828/EU af 17. maj 2017, EU-Tidende 2017, nr.
L 132, side 1, dele af Europa-Parlamentets og Rådets direktiv 2019/879/EU af 20. maj 2019 (BRRD II), EU-Tidende 2019, nr.
L 150, side 296, dele af Europa-Parlamentets og Rådets direktiv 2017/828/EU af 17. maj 2017, EU-Tidende 2017, nr.
L 132, side 1, dele af Europa-Parlamentets og Rådets direktiv 2019/1160/EU af 20. juni 2019, EU-Tidende 2019, nr.
L 188, side 106, dele af Europa-Parlamentets og Rådets direktiv (EU) 2019/2162 af 27. november 2019 om udstedelse af dækkede obligationer og offentligt tilsyn med dækkede obligationer og om ændring af direktiv 2009/65/EF og 2014/59/EU, EU-Tidende 2019, nr.
L 328, side 29, og dele af Kommissionens delegerede direktiv (EU) 2021/1270 af 21. april 2021 om ændring af direktiv 2010/43/EU for så vidt angår de bæredygtighedsrisici og bæredygtighedsfaktorer, der skal tages hensyn til i forbindelse med institutter for kollektiv investering i værdipapirer (investeringsinstitutter), EU-Tidende 2021, nr.
L 277, side 141.« 2. I § 1, stk. 4, 1. pkt., indsættes efter »43,«: »43 b,«.
 3. I § 1, stk. 4, 1.-4. pkt., og stk. 5, 1. og 2. pkt., indsættes efter »anvendelse«: »med de afvigelser, som er fastsat i eller i henhold til internationale aftaler«.
 4. I § 1 indsættes som stk. 19:
»Stk. 19. For pengeinstitutter, der samtidig er meddelt tilladelse som centrale modparter (CCPer) i henhold til artikel 14 i forordning (EU) nr. 648/2012 af 4. juli 2012 om OTC-derivater, centrale modparter og transaktionsregistre, finder denne lovs §§ 71 a-71 c, 177 a, 177 b, 182 b-182 f og 224 a og kapitel 15 a, 17 og 17 a ikke anvendelse.« 5. I § 5, stk. 1, indsættes som nr. 75:
»75) Bæredygtighedsrisiko: Bæredygtighedsrisiko som defineret i artikel 2, nr. 22, i Europa-Parlamentets og Rådets forordning (EU) 2019/2088 af 27. november 2019 om bæredygtighedsrelaterede oplysninger i sektoren for finansielle tjenesteydelser.« 6. § 5, stk. 1, nr. 80, ophæves, og i stedet indsættes:
»76) Udgående nettopengestrømme: Alle udgående betalingsstrømme, der forfalder på en dag, herunder hovedstol og rentebetalinger samt betalinger i henhold til derivatkontrakter knyttet til udstedelse af særligt dækkede obligationer, fratrukket alle indgående betalingsstrømme, der forfalder på den samme dag for krav, der er relateret til de dækkende aktiver.« 7. I § 10, stk. 7, 2. pkt., ændres »bilag 2 i lov om fondsmæglerselskaber og investeringsservice og -aktiviteter, nr. 3« til: » bilag 2, nr. 3, i lov om fondsmæglerselskaber og investeringsservice og -aktiviteter«.
 8. I § 11 indsættes som stk. 12:
»Stk. 12. En virksomhed, der har tilladelse til at udøve livsforsikringsvirksomhed omfattet af bilag 8, kan ansøge om tilladelse til i samme selskab at udøve skadesforsikringsvirksomhed omfattet af bilag 7, klasse 1 og 2.« 9. I § 14 indsættes som stk. 8:
»Stk. 8. En livsforsikringsvirksomhed, der søger om tilladelse til at udøve skadesforsikringsvirksomhed i samme selskab efter § 11, stk. 12, skal ud over at opfylde kravene til tilladelse godtgøre, at den råder over det anerkendte basiskapitalgrundlag til dækning af henholdsvis det absolutte minimum for minimumskapitalkravet for livsforsikringsselskaber og det absolutte minimum for minimumskapitalkravet for skadesforsikringsselskaber, jf. § 126 d, stk. 5, nr. 1 og 2. Virksomheden skal ligeledes godtgøre, at den fremover kan opfylde de finansielle mindstekrav.« 10. I § 19 indsættes efter stk. 1 som nyt stykke:
»Stk. 2. Virksomheder, der efter § 11, stk. 12, har tilladelse til at udøve både livsforsikringsvirksomhed og skadesforsikringsvirksomhed i samme selskab, skal sikre særskilt forvaltning, så der sker en adskillelse af livsforsikringsvirksomheden og skadesforsikringsvirksomheden.
De livs- og skadesforsikredes respektive interesser må ikke tilsidesættes, og overskuddet hidrørende fra livsforsikring må kun komme forsikringstagerne til gode på samme måde, som hvis forsikringsselskabet kun udøvede livsforsikringsvirksomhed.« Stk. 2 og 3 bliver herefter stk. 3 og 4.
 11. § 19, stk. 2, der bliver stk. 3, affattes således:
»Stk. 3. Finanstilsynet kan fastsætte nærmere regler for forsikringsselskaber, der har tilladelse til at drive både livsforsikringsvirksomhed og skadesforsikringsvirksomhed i samme selskab, herunder regler for den særskilte forvaltning, jf. stk. 2, og indberetning af oplysninger til brug for Finanstilsynets tilsyn med forsikringsselskaberne.« 12. I § 24, stk. 1, 1. pkt., og stk. 2, § 25, 1. pkt., og § 26, stk. 1, ændres »Pengeinstitutter, realkreditinstitutter og forsikringsselskaber« til: »Pengeinstitutter og realkreditinstitutter«.
 13. I § 26, stk. 2, ændres »en finansiel virksomhed« til: »et pengeinstitut, realkreditinstitut, investeringsforvaltningsselskab«, og »§ 11, stk. 1,« udgår.
 14. § 29 affattes således:
»§ 29. Forsikringsselskaber kan drive virksomhed, der er accessorisk til den forsikringsvirksomhed, der er givet tilladelse til.
Som accessorisk virksomhed anses virksomhed, herunder digitale løsninger og servicer, der er direkte forbundet med og ligger i naturlig forlængelse af den tilladte virksomhed.
 Stk. 2. Finanstilsynet kan bestemme, at den accessoriske virksomhed skal udøves i et andet selskab.
 Stk. 3. Forsikringsselskaber kan drive forsikringsformidling og agentvirksomhed for forsikringsselskaber og for andre selskaber, der er under Finanstilsynets tilsyn.
 Stk. 4. Forsikringsselskaber kan drive følgende virksomhed:
 1) Anden finansiel virksomhed gennem en dattervirksomhed.
2) Accessorisk servicevirksomhed gennem en dattervirksomhed med begrænset hæftelse.« 15. Efter § 29 indsættes i kapitel 4:
»§ 29 a.
Forsikringsselskaber kan midlertidigt drive anden virksomhed til sikring eller afvikling af forud påtagede eksponeringer eller med henblik på medvirken ved omstrukturering af erhvervsvirksomheder.
Forsikringsselskabet skal underrette Finanstilsynet herom.
§ 29 b.
Forsikringsselskaber kan uanset §§ 11, 29 og 29 a i fællesskab med andre drive anden virksomhed, hvis 1) forsikringsselskabet ikke direkte eller indirekte har bestemmende indflydelse på virksomheden, 2) forsikringsselskabet ikke driver virksomheden sammen med andre forsikringsselskaber eller pengeinstitutter, realkreditinstitutter, fondsmæglerselskaber eller investeringsforvaltningsselskaber, der indgår i administrationsfællesskab eller koncern med forsikringsselskabet, og 3) virksomheden udøves i et andet selskab med begrænset hæftelse end forsikringsselskabet.
Stk. 2. Kommer et forsikringsselskab eller en koncern ved erhvervelse, fusion m.v. til at drive anden virksomhed i strid med stk. 1 eller § 11, stk. 1, 1. pkt., kan Finanstilsynet fastsætte en frist for afhændelse af den anden virksomhed, hvis en umiddelbar afhændelse ville være forbundet med et økonomisk tab.« 16. Efter § 43 a indsættes:
»Behandling af personnummer § 43 b.
Finansielle virksomheder kan behandle oplysninger om personnummer med henblik på nødvendig entydig identifikation i relation til eksisterende kundeforhold ved varetagelse af administrative opgaver og rådgivning.« 17. I § 100, nr. 3, ændres »og« til: »,«.
 18. I § 100, nr. 4, ændres »formue.« til: »formue, og«.
 19. I § 100 indsættes som nr. 5:
»5) tage hensyn til bæredygtighedsrisici ved opfyldelse af kravene i § 71, stk. 1, når den varetager administration af UCITS.« 20. I § 177 a, stk. 1, ændres », et realkreditinstitut eller et fondsmæglerselskab I« til: »eller et realkreditinstitut«.
 21. I § 224 indsættes som stk. 9:
»Stk. 9. Virksomheder, der har tilladelse til at drive både livsforsikringsvirksomhed og skadesforsikringsvirksomhed i samme selskab, jf. § 11, stk. 12, kan få inddraget deres tilladelse for henholdsvis livsforsikringsvirksomheden og skadesforsikringsvirksomheden særskilt.« 22. I § 272, stk. 1, 1. pkt., ændres »pengeinstituttet, realkreditinstituttet eller fondsmæglerselskabet I« til: »pengeinstituttet eller realkreditinstituttet«.
 23. I § 344, stk. 2, indsættes efter 2. pkt., som nyt punktum:
»For forsikringsselskaber, der både har tilladelse til at drive livsforsikringsvirksomhed og skadesforsikringsvirksomhed i samme selskab, skal Finanstilsynet lægge vægt på holdbarheden af den samlede virksomhed samt holdbarheden af livsforsikringsvirksomheden og skadesforsikringsvirksomheden hver for sig.« 24. I § 348, stk. 1, 2. pkt., indsættes efter »stk. 3«: »og 8«.
 25. I § 348 a, stk. 1, ændres »stk. 2 og 9« til: »stk. 2, 8 og 9«.
 26. I § 348 a, stk. 2, ændres »§ 354« til: »§§ 354 og 354 g«.
 27. I § 354, stk. 8, indsættes efter »stk. 5 og 6«: »og § 348 a, stk. 2,«.
 28. I § 354 g, stk. 2, indsættes efter »i medfør af«: »§ 348 a, stk. 2, eller«.
 29. I § 360, stk. 1, ændres »Finanstilsynets bevilling« til: »Finanstilsynet kan opkræve beløb op til Finanstilsynets bevilling«, og »opkræves« udgår.
30. I § 361, stk. 1, nr. 8, 1. pkt., ændres »fondsmæglerselskaber I« til: »fondsmæglerselskaber, der har tilladelse til at yde eller udføre en eller begge af de investeringsservicer eller -aktiviteter, der er nævnt i bilag 1, afsnit A, nr. 3 og 6, i lov om fondsmæglerselskaber og investeringsservice og -aktiviteter«, og »3.350.000 kr.« ændres til: »4.200.000 kr.« 31. I § 361, stk. 2, nr. 8, indsættes efter »betaler 725.000 kr.«: »til finansiering af tilsynsaktiviteter.« 32. I § 361, stk. 2, indsættes efter nr. 8 som nyt nummer:
»9) Centrale modparter (CCPer) betaler 425.000 kr. til finansiering af afviklingsopgaver.« Nr. 9-15 bliver herefter nr. 10-16.
 33. I § 373, stk. 1, indsættes efter »§ 28,«: »§ 29 a, 2. pkt.,«, og »§ 24, stk. 1, 3. pkt.,« udgår.
 34. I § 373, stk. 3, 1. pkt., indsættes efter »givet i medfør af«: »§ 24, stk. 1, 3. pkt., § 29, stk. 2,«.
 35. I § 438 indsættes som stk. 6 og 7:
 »Stk. 6. De dele af § 30, stk. 1, og § 31, stk. 1, som i medfør af stk. 1 er sat i kraft for Færøerne, kan ved kongelig anordning sættes helt eller delvis i kraft på ny for Færøerne med de ændringer, som de færøske forhold tilsiger.
Stk. 7. De dele af § 1, stk. 3-5, § 16 a, stk. 3, § 30, stk. 11, § 31, stk. 4, § 33, stk. 1, § 38, stk. 2, 3, 6 og 7, § 39, stk. 1, 4 og 6, § 61, stk. 5, nr. 2, § 71 a, stk. 2, § 71 b, stk. 3, nr. 2-4, § 177 b, stk. 1, § 182 d, stk. 1, nr. 6-8, § 206, stk. 3, § 243, stk. 1, § 245 b, stk. 2, § 247 g, stk. 1, § 259, stk. 4, § 260, stk. 1, § 262, stk. 3, § 264, stk. 1, § 271, stk. 2 og 3, § 343 c, stk. 2, nr. 2, § 343 e, § 343 f, stk. 1, og § 346, stk. 4 og 5, som er sat i kraft for Færøerne, kan ved kongelig anordning sættes helt eller delvis i kraft på ny for Færøerne med de ændringer, som de færøske forhold tilsiger.« § 2 I lov om kapitalmarkeder, jf. lovbekendtgørelse nr. 2014 af 1. november 2021, som ændret ved § 8 i lov nr. 1163 af 8. juni 2021, § 4 i lov nr. 2382 af 14. december 2021 og § 2 i lov nr. 2383 af 14. december 2021, foretages følgende ændringer:
1. I fodnoten til lovens titel indsættes efter »»EF-Tidende 2002, nr.
L 168, side 43,«: »som ændret ved Europa-Parlamentets og Rådets forordning (EU) 2021/23 af 16. december 2020, EU-Tidende 2021, nr.
L 22, side 1,«, og efter »EU-Tidende, nr.
L 69, side 27,« indsættes: »dele af Europa-Parlamentets og Rådets direktiv 2007/36/EF af 11. juli 2007, EU-tidende 2007, nr.
L 184, side 17, som ændret ved Europa-Parlamentets og Rådets forordning (EU) 2021/23 af 16. december 2020, EU-Tidende 2021, nr.
L 22, side 1,«.
 2. I § 1, stk. 12, ændres »kapital« til: »kapitel«, og efter »visse finansielle virksomheder« indsættes: »eller i henhold til afsnit V, kapitel III, afdeling 3, eller kapitel IV i Europa-Parlamentets og Rådets forordning (EU) 2021/23 af 16. december 2020 om et regelsæt for genopretning og afvikling af centrale modparter«.
 3. Efter § 210 f indsættes i kapitel 36 a:
»Indkaldelse til generalforsamling i en central modpart (CCP) § 210 g.
En central modpart (CCP) kan indkalde til generalforsamling med henblik på at foretage en kapitalforhøjelse senest 10 dage før generalforsamlingen, hvis Finanstilsynet har vurderet, at betingelserne i artikel 18 i Europa-Parlamentets og Rådets forordning (EU) 2021/23 af 16. december 2020 om et regelsæt for genopretning og afvikling af centrale modparter er opfyldt, og den centrale modpart (CCP) vurderer, at kapitalforhøjelsen er nødvendig for at forhindre, at den centrale modpart (CCP) bliver nødlidende.
Indkaldelse til generalforsamling i henhold til 1. pkt. kan foretages, hvis generalforsamlingen med to tredjedele af de afgivne stemmer ændrer selskabets vedtægter til at indeholde denne mulighed.
Stk. 2. Tidsfrister i §§ 94, 98 og 99 i selskabsloven finder ikke anvendelse på generalforsamlinger indkaldt i overensstemmelse med stk. 1.« 4. I § 211, stk. 2, indsættes som nr. 11:
»11) Europa-Parlamentets og Rådets forordning (EU) 2021/23 af 16. december 2020 om et regelsæt for genopretning og afvikling af centrale modparter og regler fastsat i medfør heraf.« 5. Efter § 212 indsættes før overskriften før § 213:
»§ 212 a.
Finanstilsynet er afviklingsmyndighed for en central modpart (CCP) i henhold til artikel 4, stk. 1, artikel 9, 10 og 13-18, artikel 22, litra a, nr. ii, artikel 33, stk. 8, artikel 53, stk. 2, artikel 70, stk. 2 og 3, og artikel 73, 75, 79, 80, 83 og 84 i Europa-Parlamentets og Rådets forordning (EU) 2021/23 af 16. december 2020 om et regelsæt for genopretning og afvikling af centrale modparter.
Stk. 2. Finanstilsynet forelægger en genopretningsplan fra en central modpart (CCP) for Finansiel Stabilitet.
Finansiel Stabilitet kan komme med anbefalinger til Finanstilsynet om genopretningsplanens indhold.
 Stk. 3. Finansiel Stabilitet udarbejder og vedligeholder afviklingsplaner i henhold til artikel 12 i Europa-Parlamentets og Rådets forordning (EU) 2021/23 af 16. december 2020 om et regelsæt for genopretning og afvikling af centrale modparter, som Finanstilsynet vedtager efter indstilling fra Finansiel Stabilitet.
 Stk. 4. Finansiel Stabilitet forelægger en vurdering af afviklingsmulighederne for en central modpart (CCP) for Finanstilsynet i henhold til artikel 15 i Europa-Parlamentets og Rådets forordning (EU) 2021/23 af 16. december 2020 om et regelsæt for genopretning og afvikling af centrale modparter.
 Stk. 5. Finanstilsynet indsender efter indstilling fra Finansiel Stabilitet en rapport til den centrale modpart (CCP) om afviklingshindringer i henhold til artikel 16 i Europa-Parlamentets og Rådets forordning (EU) 2021/23 af 16. december 2020 om et regelsæt for genopretning og afvikling af centrale modparter.
 Stk. 6. Finanstilsynet træffer afgørelse i henhold til artikel 22, litra a, nr. ii, i Europa-Parlamentets og Rådets forordning (EU) 2021/23 af 16. december 2020 om et regelsæt for genopretning og afvikling af centrale modparter efter indstilling fra Finansiel Stabilitet.
 Stk. 7. Finanstilsynet udfører opgaverne som afviklingsmyndighed med en passende operationel uafhængighed af Finanstilsynets tilsynsvirksomhed.
§ 212 b.
Erhvervsministeriet er det kompetente ministerium i henhold til Europa-Parlamentets og Rådets forordning (EU) 2021/23 af 16. december 2020 om et regelsæt for genopretning og afvikling af centrale modparter.« 6. I § 220, stk. 1, 1. pkt., og stk. 2, 1. pkt., indsættes efter »§ 211, stk. 2, eller regler fastsat i medfør heraf«: »eller efter forordninger fastsat i medfør af de direktiver, der gennemføres ved denne lov«.
 7. I § 221, stk. 1, stk. 4, 1. pkt., og stk. 9, indsættes efter »en operatør af et reguleret marked«: »eller en it-operatør af et detailbetalingssystem«.
 8. I § 221, stk. 2 og stk. 4, 3. pkt., indsættes efter »en operatør af et reguleret marked«: »eller i en it-operatør af et detailbetalingssystem«.
 9. Efter § 221 indsættes før overskriften før § 222:
»§ 221 a.
Finanstilsynet kan påbyde et medlem af den øverste ledelse i en central modpart (CCP) eller enhver anden fysisk person, der er ansvarlig for overtrædelse af artikel 9, stk. 1 og 9, artikel 13 eller artikel 70, stk. 1, i Europa-Parlamentets og Rådets forordning (EU) 2021/23 af 16. december 2020 om et regelsæt for genopretning og afvikling af centrale modparter, at afholde sig fra at udøve funktioner i en central modpart (CCP) i en midlertidig periode.« 10. I § 231, stk. 2, indsættes som nr. 3 og 4:
 »3) Den centrale modpart (CCP), når Finanstilsynet har truffet afgørelse i medfør af § 221 a.
4) Et medlem af bestyrelsen eller direktionen eller en kapitalejer i en central modpart (CCP) eller en juridisk eller fysisk person, som Finanstilsynet finder har snævre forbindelser til den centrale modpart (CCP), når Finanstilsynet træffer afgørelse i medfør af artikel 22, stk. 1, litra a, i Europa-Parlamentets og Rådets forordning (EU) 2021/23 af 16. december 2020 om et regelsæt for genopretning og afvikling af centrale modparter.« 11. Efter § 251 indsættes:
»§ 251 a.
Medmindre højere straf er forskyldt efter den øvrige lovgivning, straffes med bøde overtrædelse af artikel 9, stk. 1 og 9, artikel 13 og artikel 70, stk. 1, i Europa-Parlamentets og Rådets forordning (EU) 2021/23 af 16. december 2020 om et regelsæt for genopretning og afvikling af centrale modparter.« 12. I § 254, stk. 1, 1. pkt., ændres »En operatør af en markedsplads« til: »Undlader en operatør af en markedsplads«, og »eller en aktionær, der undlader« ændres til: », en aktionær, en fysisk eller juridisk person, der udarbejder eller udbreder investeringsanbefalinger eller anden information, der anbefaler eller foreslår en investeringsstrategi,«.
 13. I § 254, stk. 3, ændres »eller en aktionær« til: », en aktionær eller en fysisk eller juridisk person, der udarbejder eller udbreder investeringsanbefalinger eller anden information, der anbefaler eller foreslår en investeringsstrategi«.
 14. I § 256, stk. 1, ændres »eller en aktionær« til: », en aktionær eller en fysisk eller juridisk person, der udarbejder eller udbreder investeringsanbefalinger eller anden information, der anbefaler eller foreslår en investeringsstrategi,«.
 15. I § 256, stk. 1, indsættes efter »§ 211, stk. 2, eller regler fastsat i medfør heraf«: »eller efter forordninger fastsat i medfør af de direktiver, der gennemføres ved denne lov,«.
§ 3 I lov om investeringsforeninger m.v., jf. lovbekendtgørelse nr. 336 af 11. marts 2022, som ændret ved § 8 i lov nr. 532 af 29. april 2015, foretages følgende ændringer:
1. I fodnoten til lovens titel ændres »og dele af Europa-Parlamentets og Rådets direktiv 2019/1160/EU af 20. juni 2019, EU-Tidende 2019, nr.
L 188, side 106« til: »dele af Europa-Parlamentets og Rådets direktiv 2019/1160/EU af 20. juni 2019, EU-Tidende 2019, nr.
L 188, side 106, og dele af Kommissionens delegerede direktiv (EU) 2021/1270 af 21. april 2021 om ændring af direktiv 2010/43/EU for så vidt angår de bæredygtighedsrisici og bæredygtighedsfaktorer, der skal tages hensyn til i forbindelse med institutter for kollektiv investering i værdipapirer (investeringsinstitutter), EU-Tidende 2021, nr.
L 277, side 141«, og »og Europa-Parlamentets og Rådets forordning 2017/2402/EU af 12. december 2017 om en generel ramme for securitisering og om oprettelse af en specifik ramme for simpel, transparent og standardiseret securitisering og om ændring af direktiv 2009/65/EF, 2009/138/EF og 2011/61/EU og forordning 1060/2009/EF og 648/2012/EU, EU-Tidende 2017, nr.
L 347, side 35« ændres til: »Europa-Parlamentets og Rådets forordning 2017/2402/EU af 12. december 2017 om en generel ramme for securitisering og om oprettelse af en specifik ramme for simpel, transparent og standardiseret securitisering og om ændring af direktiv 2009/65/EF, 2009/138/EF og 2011/61/EU og forordning 1060/2009/EF og 648/2012/EU, EU-Tidende 2017, nr.
L 347, side 35, og Europa-Parlamentets og Rådets Forordning nr. 1286/2014 af 26. november 2014 om dokumenter med central information om sammensatte og forsikringsbaserede investeringsprodukter til detailinvestorer (PRIIPer), EU-Tidende 2014, nr.
L 352, side 1«.
 2. Tre steder i § 2, nr. 21, litra b, ændres »stk. 3« til: »stk. 4«.
 3. I § 2 indsættes som nr. 27:
»27) Bæredygtighedsrisiko: Bæredygtighedsrisiko som defineret i artikel 2, nr. 22, i Europa-Parlamentets og Rådets forordning (EU) 2019/2088 af 27. november 2019 om bæredygtighedsrelaterede oplysninger i sektoren for finansielle tjenesteydelser.« 4. I § 12, stk. 4, nr. 2, ændres »centrale investorinformation« til: »centrale information«.
 5. I § 15 indsættes efter stk. 2 som nyt stykke:
»Stk. 3. En investeringsforening, hvis nyoprettede afdeling ønsker at fravige spredningsreglerne i kapitel 15 bortset fra § 150, stk. 1, i op til 6 måneder fra tilladelsen, skal have Finanstilsynets godkendelse af bestyrelsens instruks for afdelingens overholdelse af princippet om risikospredning.« Stk. 3 bliver herefter stk. 4.
 6. I § 16 indsættes efter stk. 2 som nyt stykke:
»Stk. 3. En SIKAV, hvis nyoprettede afdeling ønsker at fravige spredningsreglerne i kapitel 15 bortset fra § 150, stk. 1, i op til 6 måneder fra tilladelsen, skal have Finanstilsynets godkendelse af bestyrelsens instruks for afdelingens overholdelse af princippet om risikospredning.« Stk. 3 bliver herefter stk. 4.
 7. I § 17 indsættes efter stk. 2 som nyt stykke:
»Stk. 3. En værdipapirfond, hvis nyoprettede afdeling ønsker at fravige spredningsreglerne i kapitel 15 bortset fra § 150, stk. 1, i op til 6 måneder fra tilladelsen, skal have Finanstilsynets godkendelse af bestyrelsens instruks for afdelingens overholdelse af princippet om risikospredning.« Stk. 3 bliver herefter stk. 4.
 8. I § 63 indsættes efter stk. 1 som nyt stykke:
»Stk. 2. En investeringsforening skal tage hensyn til bæredygtighedsricisi, når investeringsforeningen opfylder kravene i stk. 1.« Stk. 2-5 bliver herefter stk. 3-6.
 9. I § 63, stk. 4, nr. 1, der bliver stk. 5, nr. 1, ændres »stk. 1 og 2,« til: »stk. 1-3,«.
 10. I § 63, stk. 5, 1. pkt., der bliver stk. 6, 1. pkt., ændres »stk. 4« til: »stk. 5«.
 11. I overskriften til afsnit VII ændres »central investorinformation« til: »central information«, og i overskriften før § 103, § 175, stk. 3, nr. 11, og § 177, stk. 1, nr. 11, ændres »Central investorinformation« til: »Central information«.
 12. § 103 affattes således:
 »§ 103. Ved udbud af andele i en dansk UCITS skal den danske UCITS udarbejde og på sin hjemmeside offentliggøre et dokument med central information for hver afdeling eller andelsklasse i overensstemmelse med kravene i Europa-Parlamentets og Rådets forordning nr. 1286/2014/EU af 26. november 2014 om dokumenter med central information om sammensatte og forsikringsbaserede investeringsprodukter til detailinvestorer, jf. dog stk. 2.
 Stk. 2. Ved udbud af andele i en dansk UCITS til professionelle investorer kan den danske UCITS i stedet for at udarbejde et dokument som anført i stk. 1 udarbejde et dokument med central investorinformation for hver afdeling eller andelsklasse, der opfylder kravene i Kommissionens forordning (EU) nr. 583/2010 af 1. juli 2010 om gennemførelse af Europa-Parlamentets og Rådets direktiv 2009/65/EF for så vidt angår central investorinformation og de betingelser, der skal opfyldes, når central investorinformation eller prospektet udleveres på et andet varigt medium end papir eller via et websted.
Stk. 3. Den danske UCITS gennemgår regelmæssigt oplysningerne i dokumentet, jf. stk. 1 og 2, og ændrer dokumentet, hvis gennemgangen viser, at det er nødvendigt.
Den ændrede udgave gøres straks tilgængelig på den danske UCITS hjemmeside.
Stk. 4. Dokumentet, jf. stk. 1 eller 2, og senere ændringer heri skal sendes til Finanstilsynet senest 3 hverdage efter offentliggørelsen.« 13. § 103 a ophæves.
 14. I § 161, stk. 1, indsættes som nr. 10:
»10) Europa-Parlamentets og Rådets forordning 1286/2014/EU af 26. november 2014 om dokumenter med central information om sammensatte og forsikringsbaserede investeringsprodukter til detailinvestorer (PRIIPer).« 15. I § 175, stk. 3, nr. 11, udgår »og regler udstedt i medfør af § 103, stk. 6«.
 16. I § 190, stk. 1, 1. pkt., udgår »§ 103 a,«.
 17. I § 190, stk. 1, 2. pkt., ændres »§ 63, stk. 1 og 2« til: » § 63, stk. 1 og 3«.
 18. I § 190 indsættes efter stk. 4 som nyt stykke:
»Stk. 5. Med bøde straffes den, som overtræder et forbud, en begrænsning eller en restriktion meddelt i henhold til artikel 17 i Europa-Parlamentets og Rådets forordning (EU) nr. 1286/2014 om dokumenter med central information om sammensatte og forsikringsbaserede investeringsprodukter til detailinvestorer (PRIIPer).« Stk. 5-8 bliver herefter stk. 6-9.
§ 4 I hvidvaskloven, jf. lovbekendtgørelse nr. 316 af 11. marts 2022, som ændret ved § 9 i lov nr. 409 af 31. marts 2022, foretages følgende ændring:
 1. I § 38, stk. 8, indsættes efter »er«: »dog«.
§ 5 I lov om betalinger, jf. lovbekendtgørelse nr. 2710 af 7. december 2021, foretages følgende ændringer:
 1. I § 1, stk. 5 og  stk. 9, 1. pkt., og § 6, stk. 3,  ændres »104« til: »104, 104 a«.
 2. I § 1, stk. 7, ændres »§ 81, stk. 1-4« til: »§ 81, stk. 1-3«.
 3. I § 4, stk. 3, ændres »104 og 106« til: »104, 104 a og 106«.
 4. I § 81, stk. 1, ændres »stk. 2, 3 og 5« til: »stk. 2-6«.
 5. I § 81, stk. 3, indsættes efter 1. pkt. som nyt punktum:
»Betalingsmodtagere, der ikke modtager kontanter i tidsrummet kl. 20.00-22.00, skal opsætte skilte herom.« 6. § 81, stk. 4, ophæves, og i stedet indsættes:
 »Stk. 4. Betalingsmodtagere kan fravige stk. 1, for så vidt angår betalinger fra betalere, der ikke er forbrugere.
 Stk. 5. Stk. 1 finder ikke anvendelse på betalingsmodtagere, når disse indgår som en del af festivaler, byfester og lignende arrangementer af midlertidig karakter, der opfylder følgende betingelser:
 1) Arrangementet varer maksimalt 14 dage.
 2) Arrangementet forekommer højst én gang årligt.
 3) Arrangementet afholdes inden for et geografisk afgrænset område med adgangskontrol.
4) Arrangøren af arrangementet har forud for forbrugerens tilmelding til arrangementet tydeligt oplyst forbrugeren om, at der ikke kan betales med kontanter.
Hvis arrangementet ikke kræver tilmelding, skal det være tydeligt oplyst i markedsføringen af arrangementet.« Stk. 5 bliver herefter stk. 6.
 7. I § 97, stk. 2, ændres »§ 104« til: »§§ 104 og 104 a«.
 8. I § 103, stk. 2, ændres »§ 104« til: »§§ 104 og 104 a«.
 9. § 104 ophæves, og i stedet indsættes:
»§ 104. Iværksættes en betalingsordre af betaleren, er betalerens udbyder over for betaleren med forbehold for § 97, § 103, stk. 2, 4 og 5, og § 108 ansvarlig for manglende eller mangelfuld gennemførelse af betalingstransaktionen, medmindre betalerens udbyder kan bevise, at betalingsmodtagerens udbyder har modtaget beløbet.
Efter at betalingsmodtagerens udbyder har modtaget beløbet, er betalingsmodtagerens udbyder over for betalingsmodtageren med forbehold for § 97, § 103, stk. 2, 4 og 5, og § 108 ansvarlig for manglende eller mangelfuld gennemførelse af betalingstransaktionen.
 Stk. 2. Betalerens udbyder skal efter anmodning øjeblikkelig forsøge at spore betalingstransaktionen og orientere betaleren om resultatet uden omkostninger for betaleren.
Stk. 3. Hvor betalerens udbyder er ansvarlig efter stk. 1, 1. pkt., skal udbyderen uden unødig forsinkelse godtgøre betalerens direkte tab og, hvor det er relevant, føre den debiterede betalingskonto tilbage til den situation, der ville have været gældende, hvis den mangelfulde betalingstransaktion ikke var blevet gennemført.
Valørdatoen for kreditering af betalerens betalingskonto må ikke ligge senere end den dato, hvor beløbet blev debiteret.
Stk. 4. Hvor betalingsmodtagerens udbyder er ansvarlig efter stk. 1, 2. pkt., skal udbyderen godtgøre betalingsmodtagerens direkte tab, herunder øjeblikkelig stille betalingstransaktionsbeløbet til rådighed for betalingsmodtageren, med forbehold for § 115, stk. 2, og, hvor det er relevant, kreditere betalingsmodtagerens betalingskonto det tilsvarende beløb.
Valørdatoen for krediteringen af betalingsmodtagerens betalingskonto må ikke ligge senere end den valørdato, som beløbet skulle have haft, hvis transaktionen var gennemført korrekt, jf. § 115.
 Stk. 5. Gennemføres en betalingstransaktion for sent, sikrer betalingsmodtagerens udbyder efter anmodning fra betalerens udbyder, at valørdatoen for kreditering af betalingsmodtagerens betalingskonto ikke ligger senere end den dato, som beløbet skulle have haft som valørdato, hvis transaktionen var gennemført korrekt.
§ 104 a.
Iværksættes en betalingsordre af eller via betalingsmodtageren, er dennes udbyder over for betalingsmodtageren med forbehold for § 97, § 103, stk. 2, 4 og 5, og § 108 ansvarlig for manglende eller mangelfuld fremsendelse af betalingsordren til betalerens udbyder og for betalingsmodtagerens direkte tab i overensstemmelse med omfanget i § 104, stk. 4.
 Stk. 2. Er betalingsmodtagerens udbyder ansvarlig efter stk. 1, skal udbyderen øjeblikkelig videresende den pågældende betalingsordre til betalerens udbyder.
 Stk. 3. Ved forsinket fremsendelse af betalingsordren skal beløbet have valørdato på betalingsmodtagerens betalingskonto senest den dato, som beløbet skulle have haft valørdato, hvis transaktionen var gennemført korrekt.
 Stk. 4. Betalingsmodtagerens udbyder skal efter anmodning øjeblikkelig forsøge at spore betalingstransaktionen og orientere betalingsmodtageren om resultatet uden omkostninger for betalingsmodtageren.
Stk. 5. Er betalingsmodtagerens udbyder ikke ansvarlig i henhold til stk. 1, er betalerens udbyder over for betaleren ansvarlig for direkte tab i henhold til § 104, medmindre betalerens udbyder kan bevise, at betalingsmodtagerens udbyder har modtaget transaktionsbeløbet.
Er betalerens udbyder ansvarlig, skal denne om nødvendigt og uden unødig forsinkelse godtgøre betaleren det manglende eller mangelfuldt betalte betalingstransaktionsbeløb og føre den debiterede betalingskonto tilbage til den situation, der ville have været gældende, hvis den mangelfulde betalingstransaktion ikke var blevet gennemført.
Valørdatoen for kreditering af betalerens betalingskonto må ikke ligge senere end den dato, hvor beløbet blev debiteret.« 10. I § 106 ændres »eller 104« til: », 104 eller 104 a«.
 11. I § 107, 1. pkt., ændres »§ 104, stk. 1 og 2,« til: »§ 104, stk. 1, § 104 a, stk. 1,«.
 12. § 124, stk. 2, affattes således:
»Stk. 2. En udbyder af betalingstjenester og en udsteder af elektroniske penge må kun tilgå, behandle og opbevare personoplysninger, som er nødvendige for ydelse af betalingstjenester, med brugerens udtrykkelige samtykke.« 13. I § 124, stk. 3, indsættes efter »Uanset stk. 2«: »og § 125, stk. 3,«.
 14. § 125, stk. 2, affattes således:
»Stk. 2. En erhvervsdrivende må kun behandle betalingsoplysninger i forbindelse med udbuddet af en tjeneste, der er direkte henvendt til brugeren, med brugerens udtrykkelige samtykke, jf. stk. 3, nr. 2.« 15. I § 136, stk. 3, indsættes efter »kapitel 5-7«: »bortset fra §§ 84-91«.
§ 6 I lov nr. 1155 af 8. juni 2021 om fondsmæglerselskaber og investeringsservice og -aktiviteter, som ændret ved § 13 i lov nr. 2382 af 14. december 2021, foretages følgende ændringer:
 1. I § 10 indsættes som nr. 63:
»63) Råvare- og emissionskvotehandler: en virksomhed, hvis hovedaktivitet udelukkende består i at yde eller udføre investeringsservice og -aktiviteter i relation til råvarederivater, råvarederivataftaler, derivater af emissionskvoter eller emissionskvoter som omhandlet i nr. 4-7 og 9-11 i bilag 2.« 2. Efter § 46 indsættes før overskriften før § 47:
»Behandling af personnummer § 46 a.
Værdipapirhandlere og fondsmæglerselskaber kan behandle oplysninger om personnummer med henblik på nødvendig entydig identifikation i relation til eksisterende kundeforhold ved varetagelse af administrative opgaver og rådgivning.« 3. I § 224 indsættes som stk. 2 og 3:
 »Stk. 2. Er der tale om en fondsmæglerselskabskoncern med tilstedeværelse i Danmark og andre medlemsstater, kan Finanstilsynet og de andre relevante kompetente myndigheder efter fælles aftale afvige fra principper om fastlæggelse af koncerntilsynsførende og træffe afgørelse om at udpege en anden koncerntilsynsførende, hvis formålet er at sikre effektivt tilsyn på konsolideret niveau eller tilsyn med overholdelse af koncernkapitaltesten.
Stk. 3. Inden de relevante kompetente myndigheder træffer en fælles afgørelse efter stk. 2, får moderinvesteringsholdingselskabet i Den Europæiske Union eller det blandede finansielle moderholdingselskab i Den Europæiske Union eller investeringsselskabet med den største samlede balancesum, alt efter hvad der er relevant, lejlighed til at udtale sig om nævnte tilsigtede fælles afgørelse.« 4. I § 253 indsættes som stk. 2 og 3:
 »Stk. 2. Finanstilsynet kan inden for rammerne af Finanstilsynets beføjelser selv foretage verifikationen.
Stk. 3. Finanstilsynet kan anmode en revisor eller anden sagkyndig om at foretage verifikationen upartisk og straks rapportere resultaterne.« 5. I § 257, stk. 1, indsættes som nr. 14:
»14) Kommissionen, når oplysningerne er nødvendige for, at Kommissionen kan udøve sine beføjelser.« § 7 I lov om restrukturering og afvikling af visse finansielle virksomheder, jf. lovbekendtgørelse nr. 24 af 4. januar 2019, som ændret bl.a. ved § 2 i lov nr. 2110 af 22. december 2020 og § 305 i lov nr. 1155 af 8. juni 2021 og senest ved § 18 i lov nr. 2382 af 14. december 2021, foretages følgende ændringer:
 1. Fodnoten til lovens titel affattes således:
»1) Loven indeholder bestemmelser, der gennemfører dele af Europa-Parlamentets og Rådets direktiv 2004/25/EF af 21. april 2004 om overtagelsestilbud, EU-Tidende 2004, nr.
L 142, side 12, som ændret senest ved Europa-Parlamentets og Rådets forordning 2021/23/EU af 16. december 2020, EU-Tidende 2021, nr.
L 22, side 1, dele af Europa-Parlamentets og Rådets direktiv 2007/36/EF af 11. juli 2007 om udøvelse af visse aktionærrettigheder i børsnoterede selskaber, EU-Tidende 2007, nr.
L 184, side 17, som ændret senest ved Europa-Parlamentets og Rådets forordning 2021/23/EU af 16. december 2020, EU-Tidende 2021, nr.
L 22, side 1, dele af Europa-Parlamentets og Rådets direktiv 2014/59/EU af 15. maj 2014 om et regelsæt for genopretning og afvikling af kreditinstitutter og investeringsselskaber og om ændring af Rådets direktiv 82/891/EØF og Europa-Parlamentets og Rådets direktiv 2001/24/EF, 2002/47/EF, 2004/25/EF, 2005/56/EF, 2007/36/EF, 2011/35/EU, 2012/30/EU og 2013/36/EU samt forordning (EU) nr. 1093/2010 og (EU) nr. 648/2012, EU-Tidende 2014, nr.
L 173, side 190, som ændret senest ved Europa-Parlamentets og Rådets forordning 2021/23/EU af 16. december 2020, EU-Tidende 2021, nr.
L 22, side 1, dele af Europa-Parlamentets og Rådets direktiv 2017/1132/EU af 14. juni 2017 om visse aspekter af selskabsretten, EU-Tidende 2017, nr.
L 169, side 46, som ændret senest ved Europa-Parlamentets og Rådets forordning 2021/23/EU af 16. december 2020, EU-Tidende 2021, nr.
L 22, side 1, dele af Europa-Parlamentets og Rådets direktiv (EU) 2017/2399 af 12. december 2017 om ændring af direktiv 2014/59/EU for så vidt angår usikrede gældsinstrumenters prioritetsrækkefølge ved insolvens, EU-Tidende 2017, nr.
L 345, side 96, og dele af Europa-Parlamentets og Rådets direktiv 2019/879/EU af 20. maj 2019 om ændring af direktiv 2014/59/EU for så vidt angår kreditinstitutters og investeringsselskabers tabsabsorberings- og rekapitaliseringskapacitet og af direktiv 98/26/EF, EU-Tidende 2019, nr.
L 150, side 296.« 2. I § 1, stk. 1, indsættes efter »nævnte investeringsservicer og -aktiviteter«: », jf. dog stk. 4.« 3. I § 1, stk. 2, ændres »jf. § 2, nr. 13« til: »jf. § 2, nr. 14, jf. dog stk. 4«.
 4. I § 1, stk. 3, ændres »jf. § 2, nr. 15« til: »jf. § 2, nr. 16, jf. dog stk. 4«.
 5. I § 1 indsættes efter stk. 3 som nyt stykke:
»Stk. 4. For virksomheder og enheder, jf. stk. 1-3, der er meddelt tilladelse som central modpart (CCP) i henhold til artikel 14 i forordning (EU) nr. 648/2012 af 4. juli 2012 om OTC-derivater, centrale modparter og transaktionsregistre, finder alene denne lovs kapitel 11 a anvendelse, jf. stk. 6.« Stk. 4 bliver herefter stk. 5.
 6. I § 1 indsættes som stk. 6:
»Stk. 6. Kapitel 11 a finder anvendelse på centrale modparter (CCPer).« 7. I § 2 indsættes efter nr. 8 som nyt nummer:
»9) Central modpart (CCP): En central modpart som defineret i § 3, nr. 11, i lov om kapitalmarkeder.« Nr. 9-23 bliver herefter nr. 10-24.
 8. I § 2, nr. 13, ændres »§ 5, stk. 1, nr. 10« til: »§ 5, stk. 1, nr. 9«.
 9. § 2, nr. 23, der bliver nr. 24, affattes således:
»24) Virksomheder: Pengeinstitutter, realkreditinstitutter og fondsmæglerselskaber, der har tilladelse til at yde eller udføre en eller begge af de i bilag 1, afsnit A, nr. 3 og 6, i lov om fondsmæglerselskaber og investeringsservice og -aktiviteter nævnte investeringsservicer og -aktiviteter, jf. § 1, stk. 1.« 10. I § 4, stk. 2, nr. 2, ændres »fondsmæglerselskaber I og ikke afviklingsenheder« til: »fondsmæglerselskaber, der har tilladelse til at yde eller udføre en eller begge af de investeringsservicer og -aktiviteter nævnt i bilag 1, afsnit A, nr. 3 og 6, i lov om fondsmæglerselskaber og investeringsservice og -aktiviteter, og som ikke er afviklingsenheder«.
 11. I § 4, stk. 2, nr. 3, ændres »fondsmæglerselskab I og ikke en afviklingsenhed« til: »fondsmæglerselskab, der har tilladelse til at yde eller udføre en eller begge af de investeringsservicer og -aktiviteter nævnt i bilag 1, afsnit A, nr. 3 og 6, i lov om fondsmæglerselskaber og investeringsservice og -aktiviteter, og som ikke er en afviklingsenhed«.
 12. Efter kapitel 11 indsættes:
»Kapitel 11 a Restrukturering og afvikling af centrale modparter (CCPer) § 59 a.
Finansiel Stabilitet er afviklingsmyndighed for en central modpart (CCP) i henhold til artikel 3, stk. 1, artikel 4, artikel 9, stk. 8, artikel 18, stk. 6, artikel 19, stk. 1, artikel 21, artikel 22, stk. 1, og artikel 22, stk. 1, litra a, nr. i, artikel 22, stk. 5, artikel 23-32, artikel 33, stk. 1-7, artikel 34-36 og 38-52, artikel 53, stk. 1, artikel 54-69, artikel 70, stk. 2, og artikel 71-75 og 77-80 i Europa-Parlamentets og Rådets forordning (EU) 2021/23 af 16. december 2020 om et regelsæt for genopretning og afvikling af centrale modparter.
 § 59 b. §§ 36-38, 45, 74, 76-78, 80, 84, 87, 89, 90, 93-99, 101, 102, 104, 109, 119-121, 135, 154-157, 160-164, 167-170, 174, 185, 186, 188, 191-193, 236-318 og 338-344 i selskabsloven og kapitel 8 i lov om kapitalmarkeder finder ikke anvendelse ved Finansiel Stabilitets iværksættelse og gennemførelse af afviklingsforanstaltninger over for en central modpart (CCP).
Stk. 2. Erhvervsministeren kan fastsætte nærmere regler og procedurer, der træder i stedet for de i medfør af stk. 1 fravegne regler i selskabsloven og lov om kapitalmarkeder.« § 8 I lov om ejendomskreditselskaber, jf. lovbekendtgørelse nr. 1063 af 19. maj 2021, som ændret ved § 301 i lov nr. 1155 af 8. juni 2021, § 9 i lov nr. 1163 af 8. juni 2021 og § 12 i lov nr. 2382 af 14. december 2021, foretages følgende ændringer:
 1. I § 3, stk. 1, nr. 3, ændres »§ 5 og,« til: »§ 5,«.
 2. I § 3, stk. 1, nr. 4, ændres »lov om finansiel virksomhed.« til: »lov om finansiel virksomhed og«.
 3. I § 3, stk. 1, indsættes som nr. 5:
»5) selskabet har en forretningsgang for kreditværdighedsvurdering, jf. lov om kreditaftaler.« 4. I § 24, stk. 1, 2. pkt., ændres »§ 3, stk. 1, nr. 1 og 5« til: »§ 3, stk. 1, nr. 1, og stk. 2«.
§ 9 I lov om finansielle rådgivere, investeringsrådgivere og boligkreditformidlere, jf. lovbekendtgørelse nr. 2016 af 1. november 2021, som ændret ved § 6 i lov nr. 2382 af 14. december 2021, foretages følgende ændringer:
 1. I § 3, stk. 3, nr. 1, indsættes som 2. pkt.:
»Boligkreditformidlere, der ikke har et vedtægtsmæssigt hjemsted, anses for at have hovedkontor i den medlemsstat, hvor virksomheden faktisk udøver sin hovedvirksomhed.« 2. I § 4 a, stk. 1, indsættes som 2. pkt.:
»Registeret skal være tilgængeligt online og løbende ajourføres.« 3. I § 10 c, stk. 2, indsættes som 2. pkt.:
»Finanstilsynet underretter også tilsynsmyndighederne om de kreditgivere, som boligkreditformidleren er tilknyttet, og om kreditgiverne tager det fulde ansvar for boligkreditformidlerens aktiviteter.« 4. I § 10 c, stk. 3, indsættes som 2. pkt.:
»Boligkreditformidleren må ikke yde sine tjenester i forbindelse med kreditaftaler, der tilbydes af kreditgivere, der ikke er kreditinstitutter, til forbrugere i en medlemsstat, hvor kreditgiveren ikke må udøve sin virksomhed.« 5. I § 10 d indsættes som stk. 3:
»Stk. 3. Finanstilsynet anvender oplysninger fra hjemlandet til at optage de nødvendige oplysninger i sit register og underretter om nødvendigt boligkreditformidleren om betingelser for udførelsen af aktiviteter, der ikke er EU-harmoniseret i værtslandet.« § 10 I lov om forsikringsformidling, jf. lovbekendtgørelse nr. 337 af 11. marts 2022, foretages følgende ændring:
 1. Efter § 12 a indsættes før overskriften før § 13:
»Behandling af personnummer § 12 b.
Forsikringsformidlere og accessoriske forsikringsformidlere kan behandle oplysninger om personnummer med henblik på nødvendig entydig identifikation i relation til eksisterende kundeforhold ved varetagelse af administrative opgaver og rådgivning.« § 11 I lov nr. 450 af 24. april 2019 om forbrugslånsvirksomheder, som ændret ved § 11 i lov nr. 1563 af 27. december 2019, § 1 i lov nr. 801 af 9. juni 2020, § 9 i lov nr. 1940 af 15. december 2020 og § 11 i lov nr. 2382 af 14. december 2021, foretages følgende ændring:
 1. Efter § 8 indsættes:
»Behandling af personnummer § 8 a.
Forbrugslånsvirksomheder kan behandle oplysninger om personnummer med henblik på nødvendig entydig identifikation i relation til eksisterende kundeforhold ved varetagelse af administrative opgaver og rådgivning.
 Kreditværdighedsvurdering«.
§ 12 I lov nr. 1374 af 13. december 2019 om ændring af lov om finansiel virksomhed, lov om betalinger, lov om kapitalmarkeder, lov om investeringsforeninger m.v. og selskabsloven og forskellige andre love (Direkte debitering, håndtering af erstatningskrav i henhold til en byggeskadeforsikring tegnet i Qudos Insurance A/S, whistleblowerordning for virksomheder med begrænset tilladelse, revisors meddelelsespligt til Finanstilsynet og ændring af procedure ved indløsning af minoritetsaktionærer m.v.) foretages følgende ændring:
 1. I § 19, stk. 7, ændres »folketingsåret 2021-22« til: »folketingsåret 2022-23«.
§ 13 Stk. 1. Loven træder i kraft den 1. juli 2022, jf. dog stk. 2-4.
 Stk. 2. § 1, nr. 15-18, og § 3, nr. 8, 9 og 17, træder i kraft den 1. august 2022.
 Stk. 3. § 2, nr. 1-5 og 9-11, og § 7, nr. 1-7 og 12, træder i kraft den 12. august 2022.
 Stk. 4. § 3, nr. 12-16 og 18, træder i kraft den 31. december 2022.
 Stk. 5. For virksomheder, der ved lovens ikrafttræden har tilladelse som ejendomskreditselskab, har § 8, nr. 3, først virkning fra den 1. oktober 2022.
Stk. 6. For forsikringsselskaber, der ved lovens ikrafttræden driver anden tilladt virksomhed i overensstemmelse med § 29, stk. 1, nr. 2, i lov om finansiel virksomhed, jf. lovbekendtgørelse nr. 2497 af 15. december 2021, finder § 1, nr. 14, ikke anvendelse.
For sådan anden tilladt virksomhed finder de hidtil gældende regler anvendelse.
 Stk. 7. Regler fastsat i medfør af § 19, stk. 2, i lov om finansiel virksomhed, jf. lovbekendtgørelse nr. 2497 af 15. december 2021, forbliver i kraft, indtil de ophæves eller afløses af forskrifter udstedt i medfør af § 19, stk. 3, som affattet ved § 1, nr. 10.
§ 14 Stk. 1. Loven gælder ikke for Færøerne og Grønland, jf. dog stk. 2 og 3.
 Stk. 2. §§ 1-9, 11 og 12 kan ved kongelig anordning sættes helt eller delvis i kraft for Færøerne med de ændringer, som de færøske forhold tilsiger.
 Stk. 3. Loven kan ved kongelig anordning sættes helt eller delvis i kraft for Grønland med de ændringer, som de grønlandske forhold tilsiger.
Givet på Christiansborg Slot, den 10. maj 2022 Under Vor Kongelige Hånd og Segl MARGRETHE R.
/ Simon Kollerup 1) Loven indeholder bestemmelser, der gennemfører Europa-Parlamentets og Rådets direktiv 2009/65/EF af 13. juli 2009 om samordning af love og administrative bestemmelser om visse institutter for kollektiv investering i værdipapirer (investeringsinstitutter) (UCITS-direktivet), EU-Tidende 2009, nr.
L 302, side 32, og dele af Kommissionens delegerede direktiv (EU) 2021/1270 af 21. april 2021 om ændring af direktiv 2010/43/EU for så vidt angår de bæredygtighedsrisici og bæredygtighedsfaktorer, der skal tages hensyn til i forbindelse med institutter for kollektiv investering i værdipapirer (investeringsinstitutter), EU-Tidende 2021, nr.
L 277, side 141, dele af Europa-Parlamentets og Rådets direktiv 2014/17/EU af 4. februar 2014 om forbrugerkreditaftaler i forbindelse med fast ejendom til beboelse og om ændring af direktiv 2008/48/EF og 2013/36/EU og forordning (EU) nr. 1093/2010, EU-Tidende 2014, nr.
L 60, side 34, dele af Europa-Parlamentets og Rådets direktiv (EU) 2019/2034 af 27. november 2019 om tilsyn med investeringsselskaber og om ændring af direktiv 2002/87/EF, 2009/65/EF, 2011/61/EU, 2013/36/EU, 2014/59/EU og 2014/65/EU, EU-Tidende 2019, nr.
L 314, side 1, og Europa-Parlamentets og Rådets direktiv (EU) 2015/2366 af 25. november 2015 om betalingstjenester i det indre marked, om ændring af direktiv 2002/65/EF, 2009/110/EF og 2013/36/EU og forordning (EU) nr. 1093/2010 og om ophævelse af direktiv 2007/64/EF, EU-Tidende 2015, nr.
L 337, side 35. I loven er der endvidere medtaget visse bestemmelser fra Europa-Parlamentets og Rådets forordning nr. 1286/2014 af 26. november 2014 om dokumenter med central information om sammensatte og forsikringsbaserede investeringsprodukter til detailinvestorer (PRIIPer), EU-Tidende 2014, nr.  L 352, side 1. Ifølge artikel 288 i EUF-traktaten gælder en forordning umiddelbart i hver medlemsstat.
Gengivelsen af disse bestemmelser i loven er således udelukkende begrundet i praktiske hensyn og berører ikke forordningens umiddelbare gyldighed i Danmark.
