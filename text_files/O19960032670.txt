Resumé  


  

 Ombudsmanden kritiserede på flere punkter et universitet og  

 Undervisningsministeriet for behandlingen af en klage over bedømmelsen af et  

 speciale.
Ombudsmanden udtalte bl.a. at universitetet burde have sendt sagen  

 til Undervisningsministeriet til afgørelse.
 Ombudsmanden fandt det endvidere beklageligt at universitetet  

 ikke traf afgørelse vedrørende klage over forhold der ikke faldt ind under  

 eksamensklagebekendtgørelsens område, og kritiserede Undervisningsministeriet  

 for ikke at have påtalt de nævnte forhold over for universitetet.
 Ombudsmanden var ikke enig med myndighederne i deres afgrænsning  

 af klagepunkter som henholdsvis faglige og retlige, og ombudsmanden  

 kritiserede  

 derfor at afvisning af (dele af) klagen til dels var sket med en forkert  

 begrundelse.
Klageren fik senere aktindsigt i et brev der ikke var blandt de  

 sagsakter ombudsmanden modtog i forbindelse med sin behandling af sagen.  

 Heraf  

 fremgik at der var begået en ekspeditionsfejl.
Undervisningsministeriet  

 oplyste  

 at ministeriet havde meddelt universitetet at det fandt ekspeditionsfejlen  

 højst uheldig - en betegnelse ombudsmanden var enig i. (J.nr. 1995-1076-712).
Behandling af eksamensklage.
Quorum A klagede over behandlingen  

 af hans klager over bedømmelsen af hans speciale og sagsbehandlingen i  

 forbindelse hermed.
A afleverede en  

 specialeopgave den 25. januar 1993. Det var knap to måneder før den aftalte  

 afleveringsfrist den 21. marts 1993. Eksaminator og censor sendte den 10. maj  

 1993 en udtalelse til A til eventuelle bemærkninger inden for 14 dage.
A  

 modtog samtidig en særskilt ledsagende kommentar til specialeudtalelsen.  

 Han kom ikke med bemærkninger til udtalelsen, og under henvisning hertil  

 fastholdt eksaminator og censor henholdsvis den 25. og 27. maj 1993  

 udtalelsen  

 og den ledsagende kommentar og oplyste samtidig at specialet var bedømt til  

 karakteren  

 9. A  

 blev i øvrigt orienteret om karakteren i et uofficielt brev af 25. maj 1993  

 fra  

 eksaminator.
A klagede den 10. juni 1993  

 til universitetet over bedømmelsen.
Han klagede også over at bedømmerne ikke  

 havde overholdt fristerne for afgivelse af bedømmelsen.
Klagen blev med brev af 11.  

 juni 1993 forelagt censor og eksaminator der svarede herpå i et brev,  

 underskrevet henholdsvis den 25. og 26. juni 1993. Bedømmerne imødekom visse  

 af  

 A's kritikpunkter og havde derfor ændret visse formuleringer i udtalelsen,  

 men de fastholdt samtidig karakteren.
Bedømmerne udtalte samtidig undren over  

 at A ikke havde benyttet sig af muligheden for at komme med indsigelser inden  

 for indsigelsesfristen.
For så vidt angik overskridelse af tremånedersfristen  

 for afgivelse af udtalelsen, skrev bedømmerne at fristen skulle regnes fra  

 den  

 aftalte - og ikke den faktiske - afleveringsdato.
Selv om A ikke havde haft  

 krav på at få udtalelsen tre måneder efter afleveringen, havde bedømmerne  

 imidlertid bestræbt sig på at afgive udtalelsen senest på dette tidspunkt.  

 Bedømmerne redegjorde samtidig for forløbet af sagen fra afleveringen af  

 specialet til modtagelsen af A's klage af 10. juni 1993, som bedømmerne i  

 øvrigt fandt "kendetegnet ved et - selv for denne genre - usædvanligt  

 krigerisk og injurierende indhold".
 Fakultetet orienterede A med  

 brev af 28. juni 1993 om eksaminators og censors afvisning af klagen og om  

 hans  

 mulighed for at klage til et ankenævn.
A klagede i brev af 8. juli  

 1993 til universitetet over bedømmernes afvisning af klagen og over deres  

 behandling af klagesagen.
Han kritiserede bl.a. at bedømmerne havde bebrejdet  

 ham at han ikke havde drøftet udtalelsen med dem inden indsigelsesfristen.
A  

 mente ikke at bedømmerne ved vurderingen af klagen havde ret til at bebrejde  

 ham det, da der efter humanistbekendtgørelsen var mulighed for - men ikke  

 pligt  

 til - at drøfte udtalelsen.
Da bedømmerne efter A's mening havde bebrejdet  

 ham  

 at han ikke havde udnyttet denne mulighed, var der efter A's mening lagt vægt  

 på uvedkommmende hensyn ved behandlingen af klagesagen.
Han bestred endvidere  

 at fristen for bedømmernes afgivelse af udtalelse og fastsættelse af karakter  

 skulle regnes fra den faktiske afleveringsdato.
A kom også med bemærkninger  

 til det som bedømmerne i øvrigt havde anført vedrørende sagsforløbet.
Han  

 gjorde i den forbindelse bl.a. gældende at bedømmernes oplysning om at han  

 havde fået en beståelseserklæring med henblik på at kunne få dagpenge, var en  

 overtrædelse af forvaltningslovens § 28.
 I den anledning bad  

 fakultetet i brev af 13. juli 1993 censorformanden for det pågældende  

 studienævn om at udpege medlemmer til ankenævnet i overensstemmelse med § 9 i  

 den dagældende eksamensklagebekendtgørelse (bekendtgørelse af 15. februar  

 1990 om behandling af eksamensklager ved de højere uddannelsesinstitutioner).  

 I brev af 16. juli 1993 orienterede falkultetet A om at sagen først kunne  

 behandles efter ferien omkring august.
A's klage blev endvidere med  

 brev af 13. juli 1993 forelagt eksaminator og censor der i brev af 7. og 9.  

 august 1993 kom med bemærkninger hertil.
De afviste herunder at have lagt  

 vægt  

 på uvedkommende hensyn ved vurderingen af A's klagepunkter.
 Efter orientering om hvem der  

 var udpeget til ankenævnet, sendte fakultetet den 13. september 1993 sagens  

 akter til nævnets formand.
 I brev af 20. november 1993  

 oplyste formanden at et enigt ankenævn fandt at sagen burde afvises.  

 Fakultetet  

 sendte med brev af 23. november  

 1993 A  

 kopi af afgørelsen med oplysning om at den ikke kunne indbringes for anden  

 administrativ myndighed.
Under henvisning til § 17 i  

 eksamensklagebekendtgørelsen om klage over retlige spørgsmål klagede A i brev  

 af 9. februar 1994 til dekanen.
Klagen vedrørte både bedømmernes behandling  

 af  

 sagen, primært klagesagen, og ankenævnets behandling og afgørelse i sagen.
A  

 gjorde i den forbindelse gældende at bedømmerne var fremkommet med  

 uberettigede  

 sigtelser (for injurier mv.) mod ham i klagesagen, at der var forskellige  

 selvmodsigelser i deres breve, og at deres begrundelser for at afvise A's  

 klage  

 var utilstrækkelige.
A kritiserede endvidere at bedømmerne var kommet med en  

 ledsagende kommentar til specialet, idet der efter hans mening ikke var  

 hjemmel hertil.
A kommenterede også på ny spørgsmålet om tidsfrister i  

 forbindelse med bedømmelsen af specialet.
I brev af 29. marts 1994  

 afviste dekanen at der var begået formelle fejl ved behandlingen af  

 klagesagen.  

 Han anså samtlige A's klagepunkter for at være af faglig karakter.
Dekanen  

 orienterede samtidig A om hans muligheder for at klage til  

 Undervisningsministeriet  

 over retlige spørgsmål.
A bad i brev af 19. april  

 1994 om at sagen blev indbragt for Undervisningsministeriet.
Inden  

 universitetet den 27. maj 1994 videresendte klagen til ministeriet,  

 indhentede  

 universitetet en udtalelse fra ankenævnsformanden der i brev af 9. maj 1994  

 tilsluttede sig dekanens afvisning.
Ved fremsendelsen til ministeriet  

 beklagede universitetet at A ikke havde fået vejledning om at han kunne klage  

 til ministeriet over retlige spørgsmål ved ankenævnets afgørelse.
I brev af 6. juni 1994 til  

 ministeriet kom A med yderligere bemærkninger til sagen.
A klagede herunder  

 over at han ikke havde fået vejledning om sine muligheder for at klage til  

 ministeriet over retlige forhold i forbindelse med  

  

 bedømmernes  

  

 behandling af klagesagen.
 Ministeriet svarede A i brev  

 af 24. august 1994. Med hensyn til hans klage over at bedømmerne ikke havde  

 overholdt tidsfristen for at afgive specialeudtalelsen, skrev ministeriet:
 "De afleverede Deres  

 speciale 25. januar 1993, altså 2 måneder før det aftalte tidspunkt.  

 Specialeudtalelsen blev, efter hvad (...) Universitet telefonisk har oplyst  

 over for ministeriet, afgivet den 10. maj 1993, d.v.s. ca. 2 uger efter  

 udtalefristen i henhold til faktisk afleveringsdato, men 6 uger før  

 udtalefristen i henhold til det aftalte afleveringstidspunkt.
Det fremgår af sagen, at  

 bedømmerne har bestræbt sig for at behandle specialet, som om den (for)  

 tidlige  

 afleveringsdato var den formelle, og at man bestræbte sig for at fremkomme  

 med  

 udtalelsen senest 3 måneder efter specialets aflevering.
At  

 specialebedømmelsen  

 fremkom 3 måneder og 2 uger efter aflevering af specialet er efter  

 ministeriets  

 opfattelse undskyldeligt henset til, at specialet blev afleveret 2 måneder  

 før  

 den aftalte afleveringsdato og således er kollideret med bedømmernes øvrige  

 planlagte arbejdsforpligtelser.
Vi har fra (...) Universitet  

 modtaget regler om specialeopgaver udarbejdet i juni 1982, hvilke regler  

 ifølge  

 universitetet er almen kendt blandt specialeskrivende studerende.
Af disse  

 fremgår det, at der aftales en dato for aflevering af specialet, og at  

 udtalelse over specialet normalt skal foreligge senest 3 måneder efter  

 specialets  

 aflevering.
Heri ligger netop, at der i tilfælde, hvor specialet afleveres på  

 et langt tidligere tidspunkt kan fraviges fra denne 3 måneders regel.
Det fremgår endvidere, at man  

 fra universitetets side har underskrevet en beståelseserklæring, forinden den  

 endelige bedømmelse forelå, således at De kunne opnå dagpenge, hvorfor  

 'forsinkelsen' ikke har haft økonomiske konsekvenser for Dem." Ministeriet skrev videre at  

 det efter ministeriets opfattelse ikke havde haft indflydelse på behandlingen  

 af A's klage, at universitetet ikke på et tidligere tidspunkt havde vejledt  

 ham om muligheden for at klage til ministeriet over retlige spørgsmål.
 Ministeriet anså i øvrigt  

 alle A's klagepunkter for at være af faglig karakter.
A klagede herefter til mig.  

 Han var utilfreds med at ministeriet ikke havde taget stilling til alle hans  

 klagepunkter.
Han opregnede i syv punkter de forhold som det drejede sig om.
 Jeg videresendte A's breve  

 til ministeriet til besvarelse.
Ministeriet svarede A i brev  

 af 11. maj 1995. Ministeriet skrev bl.a. at det ikke anså sig for forpligtet  

 til at svare på alle klagepunkter.
Ministeriet svarede herefter på de syv  

 klagepunkter der var opregnet i A's klage til mig.
Til pkt. 1 skrev  

 ministeriet  

 at bedømmerne efter ministeriets vurdering ved afvisningen af A's klage ikke  

 havde tillagt det betydning at han ikke ønskede at drøfte udtalelsen.
Censors  

 og eksaminators udtalelser (efter A's klage) var tværtimod efter ministeriets  

 mening udtryk for at de - selv om A ikke havde ønsket at drøfte udtalelsen -  

 havde imødekommet nogle af hans indvendinger.
Til pkt. 2 skrev ministeriet at  

 det ikke mente at bedømmerne havde "ladet sig provokere af Deres klage  

 af  

 14. juni 1993 (skal være 10. juni 1993; min bemærkning) til dekanen i en  

 sådan grad,  

 at det havde influeret på behandlingen af Deres klage." Pkt. 3 og 6  

 fandt  

 ministeriet ikke anledning til at kommentere.
Under disse punkter havde A  

 anført at bedømmerne havde fremført forskellige og indbyrdes modstridende  

 versioner af sagens forløb og indhold og af hvilke regler der gjaldt, for at  

 imødegå eller omgå A's klagepunkter.
Til pkt. 4 skrev ministeriet at det ikke  

 fandt anledning til at kritisere bedømmerne for at have uddybet bedømmelsen  

 af  

 A's speciale i en ledsagende kommentar til specialeudtalelsen.
Til pkt. 5  

 skrev  

 ministeriet at det i princippet var enig i "at bedømmerne burde have  

 afgivet karakteren straks ved udløbet af 14 dages fristen." I  

 betragtning  

 af at bedømmerne var bekendt med at A arbejdede på indsigelser imod  

 specialeudtalelsen, fandt ministeriet det imidlertid meget forståeligt at  

 bedømmerne ventede yderligere tre dage på at han skulle tage initiativ til en  

 drøftelse.
Til pkt. 7 skrev ministeriet at A's klage var korrekt behandlet af  

 universitetet.
Universitetet burde dog (allerede) ved meddelelse om  

 ankenævnets  

 afgørelse have givet A klagevejledning for så vidt angik retlige spørgsmål.  

 Ministeriet fandt ikke anledning til at påtale at universitetet ikke allerede  

 ved bedømmernes afvisning af klagen gav A klagevejledning til ministeriet.
Efter ministeriets opfattelse  

 var bedømmernes betegnelse af at A's klage til dekanen var af et  

 "usædvanligt krigerisk og injurierende indhold", fremprovokeret af  

 at  

 A i sin klage af 10. juni 1993 fremkom med en række bemærkninger om bl.a.  

 "citatfusk",  

 "usande påstande om specialeafhandlingens terminologi",  

 "pseudobegrundelser", "uvederhæftig citatteknik" og  

 "meningsløs, overfladisk og vilkårlig påstand" mv.
Selv om det  

 kunne  

 forekomme uheldigt at bedømmerne - provokeret af A's sprogbrug - havde taget  

 til genmæle i "en let ironiserende form", fandt ministeriet ikke  

 anledning til at påtale dette.
Ministeriet fandt heller ikke belæg for at  

 bedømmerne  

 skulle have gjort sig skyldige i straffelovsovertrædelser.
Selve  

 specialeudtalelsen var efter ministeriets almene indtryk "holdt i en  

 faglig, venlig og sober tone." A klagede herefter på ny til  

 mig.
Efter en gennemgang af sagens akter, som jeg telefonisk havde indhentet  

 fra ministeriet, bad jeg universitetet og ministeriet om udtalelser.
Da min  

 gennemgang af akterne havde vist at det ankenævn der havde været nedsat til  

 behandling af A's klage, ikke havde været sammensat i overensstemmelse med  

 reglerne herom, bad jeg udtrykkeligt om en udtalelse om dette forhold.
 Jeg modtog herefter  

 udtalelser af 11. og 14. september 1995 fra universitetet (fra henholdsvis  

 fakultetet og rektor) og af 11. oktober 1995 fra ministeriet.
Universitetet oplyste at det  

 trods anstrengelser ikke havde været muligt at finde et studentermedlem, der  

 kunne indtræde i ankenævnet.
Det blev herefter (af dekanen efter drøftelser  

 med  

 rektoratet) besluttet at nedsætte et ankenævn med kun tre medlemmer.
Det blev  

 lagt til grund "at studentermedlemmer til ankenævn i henhold til  

 klagebekendtgørelsen hverken er et borgerligt ombud eller en tjenstelig  

 forpligtelse".  

 Det hedder videre herom i rektors brev:
"Fra universitetets side  

 lægger man megen vægt på, at samtlige ankenævn er fuldtallige.
Imidlertid må  

 det accepteres, at ganske enkelte ankenævnsbehandlinger finder sted, uden at  

 der  

 deltager et studentermedlem i behandlingen.
Hvis de studerende ikke ønsker at  

 tage imod det tilbud, der ligger i bekendtgørelsen om at kunne deltage i  

 ankenævnsbehandlingen, har universitetet ikke mulighed for at pålægge dem en  

 sådan deltagelse.
Institutionen har derimod pligt til at sikre, at den  

 modtagne  

 anke behandles i et ankenævn." Der blev (ifølge fakultetets  

 brev) også lagt vægt på at sagen ikke skulle trække yderligere ud.  

 Universitetet  

 mente ikke at sammensætningen af nævnet havde haft betydning for sagens  

 afgørelse.
 Undervisningsministeriet  

 anførte i sin udtalelse:
"Undervisningsministeriet  

 kan i overensstemmelse med sædvanlig praksis tilslutte sig (...) Universitets  

 bemærkninger om, at der i sådanne tilfælde (hvor det ikke er muligt at finde  

 en  

 studerende; min bemærkning) må ske ankenævnsbehandling uden  

 studenterdeltagelse  

 udfra nødretsbetragtninger." Ombudsmandens udtalelse "  

  

 Ankenævnets sammensætning mv.
1. Efter § 9, stk. 1, i den  

 dagældende eksamensklagebekendtgørelse (nr. 93 af 15. februar 1990 om  

 behandling af eksamensklager ved de højere uddannelsesinstitutioner) skulle  

 ankenævn i henhold til denne bekendtgørelse bestå af to ministerielt  

 beskikkede  

 censorer, en eksaminationsberettiget lærer og en studerende.
Efter § 9, stk.  

 2  

 og 3, skulle der endvidere udpeges suppleanter for alle medlemmerne. (Disse  

 regler er videreført i den nugældende bek. nr. 701 af 21. august 1995).
Det ankenævn der blev nedsat  

 i anledning af Deres klage over bedømmelsen, bestod kun af tre personer og en  

 suppleant.
Der deltog ikke nogen studerende i nævnets behandling og afgørelse  

 af sagen.
Universitetet kan af de  

 grunde der er angivet i udtalelsen til mig, ikke pålægge de studerende at  

 deltage i ankenævnsbehandling.
Det vil derfor også kunne hænde at det ikke er  

 muligt at opfylde forpligtelsen til at udpege en studerende, således at  

 ankenævnsbehandling må ske uden deltagelse af en studerende.
Universitetet  

 har  

 imidlertid ikke hjemmel til selv at fravige bekendtgørelsens regler.
Efter  

 eksamensklagebekendtgørelsens § 18 kunne  

  

 Undervisningsministeriet  

  

 derimod dispensere fra bekendtgørelsen når det fandtes begrundet i  

 usædvanlige  

 forhold.
Da det viste sig at der ikke kunne udpeges nogen studerende til at  

 deltage i ankenævnet, burde universitetet derfor efter min mening have sendt  

 sagen til ministeriet til afgørelse efter denne bestemmelse.
Ministeriet  

 burde endvidere have påtalt at universitetet ikke anvendte denne  

 fremgangsmåde.
 Jeg har gjort universitetet  

 og Undervisningsministeriet bekendt med min opfattelse.
2. Jeg finder endvidere at  

 det havde været bedst i overensstemmelse med god forvaltningsskik at  

 universitetet havde underrettet Dem om at det ikke var muligt at finde en  

 studerende, også for at De fik mulighed for at tilkendegive Deres ønsker med  

 hensyn  

 til sagens videre behandling i lyset af den manglende mulighed for at udpege  

 en  

 studerende.
De burde således efter min opfattelse have haft mulighed for at  

 tilkendegive om De ønskede at sagen (hurtigst muligt) blev forelagt  

 ministeriet  

 med henblik på en afgørelse efter bekendtgørelsens § 18, eller at der blev  

 udfoldet yderligere bestræbelser på at finde en studerende med yderligere  

 forsinkelse  

 af ankesagen til følge.
Der er nemlig ikke en absolut frist for ankenævns  

 behandling  

 af en sag, jf. eksamensklagebekendtgørelsens § 14, stk. 2. Efter denne  

 bestemmelse skal universitetet orientere en klager hvis ankenævnet ikke kan  

 overholde de frister der er angivet i § 14, stk. 1, for hvornår der skal  

 foreligge en afgørelse.
 Jeg har gjort universitetet  

 bekendt med min opfattelse.
3. Der var ikke i den  

 dagældende bekendtgørelse nogen regler om quorum, dvs. regler om hvor mange  

 medlemmer der skulle være til stede før ankenævnet var beslutningsdygtigt.
I  

 den nugældende bekendtgørelse er det i § 39, stk. 1, angivet at ankenævnet  

 kun  

 er beslutningsdygtigt når alle nævnets medlemmer deltager i afgørelsen.
 Når der ikke er regler om  

 quorum, og der er tale om et overordnet organ med et medlemstal på højst fem,  

 vil der til opfyldelse af quorumkravet være en 'stærk formodning for, at  

 kravet ... er alle' (Carl Aage Nørgaard og Jens Garde, Forvaltningsret,  

 Sagsbehandling (1995), s. 71). Hvis et organ træffer afgørelse uden at  

 quorumkravet er opfyldt, vil det endvidere normalt være en så alvorlig fejl  

 at  

 den trufne afgørelse er ugyldig (anførte værk, s. 295).
I forvaltningslovens § 4 er  

 fastsat regler om substitution i tilfælde af speciel inhabilitet (efter  

 lovens  

 § 3). § 4, stk. 2, indeholder en særlig regel for så vidt angår kollegiale  

 organer.
Som udgangspunkt opretholdes inhabilitet for medlemmer af kollegiale  

 organer selv om det ikke er muligt at indkalde en stedfortræder.
Det gælder  

 dog  

 ikke 'hvis myndigheden vil miste sin beslutningsdygtighed eller det af hensyn  

 til myndighedens sammensætning ville give anledning til væsentlig  

 betænkelighed, dersom medlemmet ikke kunne deltage i sagens behandling, og  

 behandlingen ikke kan udsættes uden væsentlig skade for offentlige eller  

 private interesser' (§ 4, stk. 2, 2. punktum).
Quorumreglen er en almindelig  

 habilitetsregel, men reglen i § 4, stk. 2, vil kunne finde analog anvendelse  

 når det af andre grunde end speciel inhabilitet ikke er muligt at opfylde  

 quorumkravet.
Spørgsmål om opfyldelse af quorumkravet og virkningerne af at  

 det  

 ikke er opfyldt eller kan opfyldes, er retlige spørgsmål som det falder inden  

 for Undervisningsministeriets kompetence at tage stilling til.
Jeg er ikke enig med  

 Undervisningsministeriet i at universitetet på egen hånd 'udfra  

 nødretsbetragtninger' kan gennemføre ankenævnsbehandling uden  

 studenterdeltagelse.
En sådan behandling kræver dispensation efter  

 bekendtgørelsens § 18 fra Undervisningsministeriet.
Jeg må imidlertid forstå  

 ministeriets bemærkning således at ministeriet i givet fald ville have givet  

 en  

 sådan dispensation.
Jeg har overvejet at henstille til ministeriet at  

 genoptage  

 sagen med henblik herpå, men under hensyn til ministeriets udtalelse har jeg  

 ikke fundet grundlag herfor.
Sagsbehandlingen Jeg har valgt at koncentrere  

 min undersøgelse om nedennævnte forhold.
Denne begrænsning af genstanden for  

 min undersøgelse er sket efter ombudsmandslovens § 6, stk. 4, hvorefter  

 ombudsmanden selv afgør om en klage giver tilstrækkelig anledning til  

 undersøgelser.
1. Fristreglerne Den dagældende bekendtgørelse  

 om humanistiske kandidatuddannelser mv. (bek. 223 af 15. maj 1985) indeholdt  

 i  

 § 20, stk. 3, følgende bestemmelse om bedømmelse af specialeafhandlinger:
'Ved bedømmelsen udarbejder  

 censor(erne) og lærer(erne) i fællesskab en skriftlig udtalelse, der inden  

 fastsættelsen af karakteren og senest 3 måneder efter specialets indlevering,  

 forelægges den studerende med henblik på en eventuel drøftelse.
Umiddelbart  

 herefter  

 og senest 14 dage efter drøftelsen, fastsættes karakteren.' a.
Efter formuleringen af §  

 20, stk. 3, regnedes tremånedersfristen for bedømmernes afgivelse af  

 udtalelsen  

 fra den dag specialet faktisk blev indleveret.
Bestemmelsen indeholdt ikke  

 noget forbehold og tog således ikke højde for den situation at et speciale  

 afleveres (lang) tid før den aftalte frist, og at bedømmelsen heraf således  

 kunne kollidere med bedømmernes andre opgaver, eller at det af andre grunde  

 ikke var muligt at overholde fristen.
Det forbehold som findes i  

 universitetets interne regler, er en fravigelse af bekendtgørelsens regel.  

 Universitetet kan ikke i sine interne regler fravige bekendtgørelsens  

 (trinhøjere)  

 regler medmindre ministeriet har godkendt en sådan fravigelse, jf. § 12 i  

 universitetsloven.
Der er ikke oplysninger om at det skulle være tilfældet.  

 Selv om forbeholdet efter min opfattelse er velbegrundet til imødegåelse af  

 problemer, f.eks. som følge af (alt) for tidlig aflevering af et speciale, må  

 jeg derfor finde det beklageligt at ministeriet i sin afgørelse henviste til  

 universitetets regler som hjemmel for fravigelse af tremånedersfristen.
 Jeg har gjort ministeriet  

 bekendt med min opfattelse.
Jeg er imidlertid enig med  

 ministeriet i at fristoverskridelsen i det konkrete tilfælde er undskyldelig  

 henset til, at specialet blev afleveret to måneder før den aftalte  

 afleveringsdato  

 og således er kollideret med bedømmernes øvrige planlagte  

 arbejdsforpligtelser.
Da universitetet gav Dem en beståelseserklæring inden  

 fristens udløb, har overskridelsen heller ikke haft økonomisk betydning for  

 Dem.
Jeg har således ikke grundlag for at kritisere fristoverskridelsen.
b.
Jeg er enig med  

 ministeriet i at bedømmerne burde have afgivet karakteren straks ved udløbet  

 af  

 den fjortendagesfrist som De havde fået til at komme med indsigelser.
Men jeg  

 er samtidig enig med ministeriet i at det er forståeligt at bedømmerne  

 ventede  

 yderligere nogle få dage på at De skulle tage initiativ til en drøftelse, da  

 bedømmerne så vidt ses via oplysninger fra universitetet havde fået den  

 opfattelse at De ville komme med indsigelser imod specialeudtalelsen.
Heller  

 ikke på dette punkt har jeg derfor grundlag for at kritisere  

 fristoverskridelsen.
c.
Jeg har i øvrigt noteret  

 mig at bestemmelsen i § 20, stk. 3, i humanistbekendtgørelsen ikke genfindes  

 i  

 de nugældende regler om bedømmelse mv. (bek. nr. 701 af 21. august 1995 om  

 eksamen ved videregående uddannelser og bek. nr. 169 af 15. marts 1995 om  

 humanistiske uddannelser på universiteterne). Jeg foretager mig derfor ikke  

 mere vedrørende dette spørgsmål.
2. Bedømmernes behandling af  

 klagesagen a.
Jeg er enig med Dem i at  

 det var frivilligt om den studerende ville udnytte muligheden efter § 20,  

 stk.  

 3, i den dagældende bekendtgørelse til at drøfte indholdet af en  

 specialeudtalelse - hvilket myndighederne da heller ikke har bestridt.  

 Manglende udnyttelse af muligheden for drøftelse kan derfor heller ikke give  

 grundlag for at afvise at behandle en senere klage over bedømmelsen.
Da formålet med forelæggelse  

 af udtalelsen for den studerende netop er at give den studerende lejlighed  

 til  

 at drøfte indholdet heraf inden den endelige bedømmelse, er det efter min  

 opfattelse naturligt at bedømmerne under de foreliggende omstændigheder  

 undrede  

 sig over at De ikke benyttede Dem af denne mulighed.
Det kan heller ikke give  

 mig anledning til bemærkninger at bedømmerne gav udtryk for denne undren i  

 udtalelsen i anledning af Deres klage over bedømmelsen, men Deres manglende  

 udnyttelse af muligheden for drøftelse må naturligvis ikke inddrages i selve  

 vurderingen af Deres klage.
Jeg har da heller ikke holdepunkter for at antage  

 at bedømmerne har lagt vægt på dette ved vurderingen af Deres klage, jf. også  

 deres udtrykkelige benægtelse heraf.
Jeg kan derfor ikke kritisere at  

 ministeriet  

 (i brevet af 24. august 1995) ikke har fundet grundlag for kritik af  

 bedømmerne  

 på dette punkt.
b.
Jeg har - ligesom  

 ministeriet (jf. pkt. 2 i ministeriets brev af 24. august 1995) - ikke  

 holdepunkter for at antage at bedømmerne har ladet sig provokere af indholdet  

 af Deres brev af 10. juni 1993 i et sådant omfang at det har influeret på  

 bedømmelsen af Deres klage.
Jeg har i den forbindelse også lagt vægt på at  

 bedømmerne faktisk imødekom Deres klage på nogle punkter.
 Jeg har heller ikke i øvrigt  

 holdepunkter for at antage at bedømmerne har lagt vægt på usaglige hensyn ved  

 behandlingen af Deres klage.
c.
Det er korrekt at der ikke  

 i humanistbekendtgørelsen var anført noget om udfærdigelse af ledsagende  

 kommentarer til et speciale.
Der var (er) på den anden side ikke regler der  

 hindrer denne fremgangsmåde, og der er efter min opfattelse intet grundlag  

 for at anse en sådan fremgangsmåde for betænkelig.
Det giver mig ikke grundlag  

 for kritik at bedømmerne - med den af dem anførte begrundelse i selve den  

 ledsagende kommentar og i bedømmernes udtalelse af 25. juni 1993 - i Deres  

 tilfælde  

 udfærdigede en sådan ledsagende kommentar til specialeudtalelsen.
Det fremgår  

 heraf at bedømmerne har valgt at skrive en ledsagende kommentar fremfor en  

 længere udtalelse for ikke at gøre selve udtalelsen for 'omstændelig' og  

 'utilgængelig for udenforstående'. Kommentaren var til Deres eget brug og  

 indeholdt  

 en nærmere begrundelse for det efter bedømmernes opfattelse 'uheldige i  

 (Deres) måde at bruge Althusser på i specialet'.
Jeg mener således heller ikke  

 at jeg vil kunne kritisere bedømmerne for at inddrage den ledsagende  

 kommentar  

 i behandlingen af klagesagen.
Jeg går ud fra at det alene skyldes en  

 forglemmelse at den oprindelige kommentar ikke var underskrevet af begge  

 parter.
d.
Ministeriet har fundet det  

 uheldigt at bedømmerne 'har ladet sig provokere af sprogbrugen i Deres klage  

 til at tage til genmæle i en let ironiserende form', men ikke fundet grundlag  

 for at påtale dette.
Jeg forstår dette sådan at ministeriet er enig med Dem i  

 at bedømmerne (i et vist omfang) har anvendt en mindre heldig sprogbrug, men  

 (bl.a.) fordi det efter ministeriets opfattelse er fremprovokeret af  

 sprogbrugen i Deres brev, har ministeriet ikke fundet anledning til at påtale  

 det.
 Jeg er enig med ministeriet i  

 denne opfattelse.
3. Universitetets sagsbehandling, herunder klagevejledning a.  

 Afgørelser i anledning af klager efter  

 eksamensklagebekendtgørelsen blev i første instans truffet af bedømmerne i  

 sagen (§ 4). Bedømmernes afgørelse kunne indbringes for et ankenævn (§ 7).  

 Klagerne skulle indgives gennem institutionen (§§ 2, stk. 1, og 8, stk. 1).  

 Afgørelserne  

 skulle meddeles til institutionen der herefter skulle give klageren  

 meddelelse  

 om afgørelserne (§§ 5, stk. 1, 14, stk. 1, og 15, stk. 1).
 § 1, stk. 1, i eksamensklagebekendtgørelsen  

 angav hvad der kunne gøres til genstand for klage efter denne bekendtgørelse.  

 Herefter kunne en eksamensklage (til bedømmerne og ankenævnet) vedrøre  

 eksaminationsgrundlaget, eksamensforløbet og bedømmelsen.
Det fremgår ikke klart af  

 bekendtgørelsen hvad der er omfattet af eksamens  

  

 forløbet.
Da bekendtgørelsen imidlertid tog sigte på behandling af  

 faglige spørgsmål, dækker det efter min mening ikke spørgsmål om overholdelse  

 af frister som dem i humanistbekendtgørelsens § 20, stk. 3. Bedømmernes  

 sagsbehandling efter klage over en bedømmelse er heller ikke en del af  

 eksamensforløbet.
Det antages i øvrigt i  

 almindelighed at særlige klagemyndigheder, der er etableret ved lov eller i  

 henhold til lov og som ikke samtidig har almindelige overordnelses- og  

 tilsynsbeføjelser,  

 kun kan behandle klager over sagsbehandling som fremsættes samtidig med klage  

 over underinstansens afgørelse, og som efter sin art har betydning for  

 afgørelsens indhold (Karsten Loiborg mfl., Forvaltningsret (1994), s. 653).  

 Ankenævn  

 til behandling af eksamensklager kan således ikke tage stilling til spørgsmål  

 der ikke har betydning for afgørelsens indhold, som f.eks. overholdelse af  

 frister som i humanistbekendtgørelsens § 20, stk. 3, bedømmernes  

 optræden/sprogbrug  

 ved behandling af klage over bedømmelsen osv.
Ankenævnet kan alene tage  

 stilling til forhold som er omfattet af eksamensklagebekendtgørelsen, dvs.  

 spørgsmål af betydning for den faglige bedømmelse.
Herunder falder den  

 begrundelse der er givet i selve bedømmelsen eller i en afvisning af en klage  

 herover.
 Afgørelser efter  

 universitetsloven eller efter regler fastsat efter denne lov kan indbringes  

 for  

 Undervisningsministeriet for så vidt angår retlige spørgsmål (lovens § 11,  

 stk. 1, og § 17 i den dagældende eksamensklagebekendtgørelse). Retlige  

 forhold  

 som ankenævnet kan tage stilling til, er universiteterne og ministeriet dog  

 ikke forpligtede til at behandle før ankenævnet har truffet afgørelse i  

 sagen.  

 Efter § 17, stk. 2, i eksamensklagebekendtgørelsen skulle klager efter denne  

 bekendtgørelse indgives til institutionen der - hvis klagen ikke toges til  

 følge, og klageren fastholdt klagen - skulle videresende klagen til  

 ministeriet.
 Som overordnede myndigheder  

 kan/skal universiteterne og ministeriet i øvrigt behandle klager over andre  

 forhold end afgørelser, herunder sagsbehandling.
b.
Deres klage af 10. juni  

 1993 indeholdt dels en klage over selve bedømmelsen, dels en klage over  

 bedømmernes  

 sagsbehandling i forbindelse hermed (overskridelse af fristreglerne i  

 humanistbekendtgørelsens  

 § 20, stk. 3).
 Klagen over bedømmelsen  

 skulle behandles - og blev behandlet - efter reglerne i  

 eksamensklagebekendtgørelsen, mens klagen over bedømmernes sagsbehandling som  

 anført under pkt. a ikke faldt inden for eksamensklagebekendtgørelsens  

 område.  

 Denne del af Deres klage skulle derfor i stedet behandles som en  

 administrativ  

 klage som universitetet efter universitetsloven har kompetence til at  

 behandle.  

 Da overholdelse af frister er et retligt spørgsmål, kan afgørelser som  

 universitetet  

 træffer herom, endvidere påklages til Undervisningsministeriet  

 (universitetslovens § 11).
Jeg må på denne baggrund  

 finde det beklageligt at universitetet ikke traf afgørelse i anledning af  

 Deres  

 klage i brevet af 10. juni 1993 over at fristerne i humanistbekendtgørelsens  

 §  

 20, stk. 3, ikke var overholdt.
Det kan naturligvis ikke give grundlag for  

 kritik at universitetet forelagde også denne del af klagen for bedømmerne,  

 men  

 deres bemærkninger hertil skulle være indgået som en udtalelse til brug for  

 universitetets afgørelse.
 Ministeriet burde endvidere  

 efter min mening have påtalt at denne del af Deres klage ikke blev undergivet  

 administrativ behandling på dette tidspunkt.
Jeg har gjort myndighederne  

 bekendt med min opfattelse.
Da Undervisningsministeriet har taget stilling  

 til  

 Deres klage over manglende overholdelse af fristerne, foretager jeg mig ikke  

 mere vedrørende dette spørgsmål.
c.
Deres klage i brev af 28.  

 juli 1993 indeholdt både spørgsmål af faglig karakter og spørgsmål der ikke  

 henhørte  

 under eksamensklagebekendtgørelsen, og ankenævnets kompetence (overholdelse  

 af  

 fristerne og bedømmernes behandling i øvrigt af Deres klage, herunder at de  

 efter Deres opfattelse havde bebrejdet Dem at De ikke havde benyttet  

 muligheden  

 for at drøfte specialeudtalelsen). Universitetet burde derfor efter min  

 opfattelse ligeledes have behandlet de dele af klagen over bedømmerne som  

 ikke vedrørte den faglige bedømmelse som en administrativ klage.
Ministeriet  

 burde også have påtalt at dette ikke skete.
 Jeg har gjort myndighederne  

 bekendt med min opfattelse, men foretager mig herudover ikke mere vedrørende  

 dette spørgsmål.
d.
Deres klage i brev af 9.  

 februar 1994 over både bedømmerne og ankenævnet vedrørte også både faglige  

 spørgsmål og spørgsmål som ikke faldt inden for eksamensklagebekendtgørelsens  

 område.
Klagen vedrørte særligt bedømmernes behandling af klagesagen,  

 herunder  

 deres sprogbrug mv., som ikke kan henføres til den faglige bedømmelse.
Denne  

 klage blev behandlet af universitetet der (den 29. marts 1994) afviste klagen  

 med den begrundelse at det ikke klart fremgik at der i behandlingen af  

 klagesagen var begået formelle fejl, og at Deres klagepunkter (alle) forekom  

 at  

 være af faglig karakter.
 Jeg er som det fremgår, ikke  

 enig med universitetet i at alle Deres klagepunkter var af faglig karakter.  

 Afvisningen af Deres klage er derfor efter min opfattelse sket med en til  

 dels  

 forkert begrundelse hvilket ministeriet efter min opfattelse også burde have  

 påtalt.
 Jeg har gjort myndighederne  

 bekendt med min opfattelse.
e.
Efter § 14, stk. 1, i  

 eksamensklagebekendtgørelsen skulle et ankenævns afgørelse meddeles  

 institutionen senest to eller tre måneder (ved henholdsvis vinter- og  

 sommereksamen) efter at anken var indgivet.
Kunne denne frist ikke  

 overholdes,  

 skulle  

  

 institutionen  

  

 hurtigst muligt  

 underrette klageren herom med angivelse af begrundelse herfor og oplysning om  

 hvornår anken forventedes færdigbehandlet (§ 14, stk. 2).
Deres klage blev indgivet med  

 brev af 8. juli 1993, og ankenævnet traf afgørelse den 20. november 1993,  

 dvs.  

 knap fire en halv måned efter klagens indgivelse.
De blev af institutionen i  

 brev af 16. juli 1993 orienteret om at sagen først kunne behandles 'efter  

 ferien omkring august', men institutionen ses ikke herudover at have  

 orienteret  

 Dem i overensstemmelse med § 14, stk. 2.
 Det må jeg finde beklageligt,  

 og jeg har samtidig hermed gjort universitetet og ministeriet bekendt hermed.
f.
Når der kan klages over en  

 afgørelse til en anden forvaltningsmyndighed, skal en afgørelse der ikke  

 giver  

 parten fuldt ud medhold, ledsages af klagevejledning (forvaltningslovens §  

 25).  

 Pligten til at give klagevejledning gælder som det fremgår, kun ved  

 afgørelser.  

 Da bedømmernes og ankenævnets afgørelser efter eksamensklagebekendtgørelsen  

 meddeles  

 gennem universitetet, er det universitetet (og ikke bedømmerne og ankenævnet)  

 der skal give klagevejledning efter denne bekendtgørelse.
Jeg er enig med universitetet  

 og ministeriet i at universitetet samtidig med meddelelsen den 23. november  

 1993 om ankenævnets afgørelse burde have givet Dem klagevejledning til  

 ministeriet for så vidt angik retlige spørgsmål.
Da universitetet imidlertid  

 beklagede  

 den manglende klagevejledning ved fremsendelse af Deres klage til  

 ministeriet,  

 har jeg ikke grundlag for nu at kritisere dette forhold.
Som det fremgår ovenfor (pkt.  

 b), skal klager over bedømmernes sagsbehandling der ikke falder inden for  

 eksamensklagebekendtgørelsen, behandles som administrative klager, og  

 universitetets afgørelser herom skal ledsages af klagevejledning.
Da  

 universitetet ikke traf afgørelser i anledning af Deres klager af 10. juni og  

 8. juli 1993, har jeg ikke grundlag for særskilt kritik af at De ikke modtog  

 klagevejledning til ministeriet på dette tidspunkt.
Universitetets afgørelse  

 af 29. marts 1994 var ledsaget af (korrekt) klagevejledning.
4. Undervisningsministeriets sagsbehandling En skriftlig afgørelse der  

 ikke giver en part fuldt ud medhold skal indeholde en begrundelse  

 (forvaltningslovens § 22). De nærmere krav til begrundelsens indhold findes i  

 lovens § 24. Der består ikke en ubetinget pligt til i begrundelsen at gå ind  

 på  

 samtlige anbringender mv. fra partens side; men i det omfang der er tale om  

 relevante og væsentlige anbringender, består der en formodning for at de skal  

 berøres i begrundelsen (Hans Gammeltoft-Hansen mfl., Forvaltningsret, (1994),  

 s. 372).
a.
Jeg har ikke grundlag for  

 at kritisere Undervisningsministeriets opfattelse (i brevet af 24. august  

 1995)  

 hvorefter ministeriet ikke er forpligtet til at tage stilling til alt det der  

 anføres i en klage.
Jeg kan således ikke kritisere at ministeriet (ved dette  

 brev) ikke har forholdt sig til alt det som De har gjort gældende.
Det kan  

 herunder ikke give mig grundlag for kritik at ministeriet ikke svarede på  

 Deres  

 klage over bedømmernes selvmodsigelser ved besvarelsen af Deres klager.
Efter  

 min opfattelse er der i øvrigt ikke grundlag for kritik af bedømmerne for  

 selvmodsigelser.
b.
Ved afgørelsen af 24.  

 august 1994 tog ministeriet udtrykkelig stilling til spørgsmålet om  

 overholdelse af fristerne i humanistbekendtgørelsens § 20, stk. 3, og  

 universitetets manglende klagevejledning ved meddelelsen om ankenævnets  

 afgørelse.
Ministeriet skrev i øvrigt at de klagepunkter som De havde rejst,  

 alle var af faglig karakter, og at ministeriet derfor ikke kunne tage  

 stilling  

 til dem.
Jeg er som det fremgår  

 ovenfor om universitetets afvisning med samme begrundelse, ikke enig i denne  

 afgrænsning af Deres klagepunkter.
Jeg finder derfor også at ministeriets  

 begrundelse i afgørelsen af 24. august 1994 for afvisningen af Deres øvrige  

 klagepunkter er urigtig.
Jeg har gjort ministeriet  

 bekendt med min opfattelse.
Da ministeriet i sit brev af 11. maj 1995 har  

 svaret på de fleste af Deres klagepunkter, finder jeg ikke grundlag for at  

 foretage mig mere vedrørende dette spørgsmål.
 Jeg foretager herefter ikke  

 mere i anledning af Deres klage.
