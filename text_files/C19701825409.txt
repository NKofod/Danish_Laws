 Ifølge ligningsrådets vejledende anvisninger (medd. januar 1969, side 129)  

 skal arbejdstagere ved opgørelsen af den skattepligtige indkomst medregne det  

 beløb, hvortil feriegodtgørelsen for hele det til grund for ansættelsen  

 liggende kalenderår er berregnet, selv om kun en del af dette beløb er kommet  

 til udbetaling.
 Såfremt arbejdstageren modtager løn under ferie, tillades det af  

 arbejdsgiveren beregnede beløb for feriefodtgørelse og tillæg til ferieløn  

 imidlertid medregnet for det år, hvori det er modtaget.
 I overensstemmelse hermed er lønmodtagere, der får løn under ferie,  

 normalt blevet beskattet af ferielønnen i det år, hvor ferien holdes.
Ligningsrådet har med udgangspunkt i disse vejledende anvisninger fastsat,  

 at lønmodtagere, der er omfattet af ferieloven, kan overgå til at få  

 feriegodtgørelsen beskattet i optjeningsåret, og at denne adgang består også  

 for året 1969. I så fald skal han ved indkomstopgørelsen for 1969 medregne  

 den for dette år beregnede feriegodtgørelse.
Det er imidlertid en  

 forudsætning, at lønmodtageren i overensstemmelse med sædvanlig skattepraksis  

 fortsætter med at følge denne fremgangsmåde fremover.
Han skal således ved  

 opgørelsen af den skattepligtige indkomst for indkomståret 1970 medregne  

 beregnet feriegodtgørelse for dette år.
Den foreløbige beskatning af feriegodtgørelsen sker i overensstemmelse med  

 § 3, pkt. 1, i finansministeriets bekendtgørelse af 28. marts 1969 om  

 A-indkomst mv.
Efter denne bestemmelse skal arbejdsgiveren, når han udbetaler  

 løn under ferie, indeholde A-skat i ferielønnen efter samme regler som for  

 ansen A-indkomst, jf. kildeskattelovens § 46, stk. 2, 1. og 2. pkt.
Selv om en lønmodtager, der får løn under fgerie, overgår til at få  

 feriegodtgørelse beskattet i optjeningsåret, sker der således ingen ændring i  

 reglerne om arbejdsgiverens tilbageholdelse af kildeskat ved udbetalingen af  

 ferielønnen.
Skattetrækket skal beregnes af hele ferielønnen uden reduktion  

 for den del, som lønmodtageren har henført til beskatning i optjeningsåret.
 Hvor en del af den ferieløn, der udbetales i 1970, er henført til  

 beskatning i optjeningsåret 1969, skal der herefter tilbageholdes kildeskat i  

 hele den udbetalte ferieløn på samme måde som i anden udbetalt løn.
