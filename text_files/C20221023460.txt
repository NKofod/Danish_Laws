Vejledning om Satser mv. på arbejdsløshedsforsikringens område 2023 Satserne er gældende fra og med 1. januar 2023 Af vejledningen fremgår satser vedrørende dagpenge, efterløn, skattefri præmie, ATP-bidrag, faktorer for indeksering af udenlandsk indkomst, samt omregning af DIS-indkomst m.v.
 Der henvises til Finansministeriets bekendtgørelse nr. 1204 af 16. august 2022.
Beløbet for dagpenge reguleres, jf. § 47, stk. 1, i lov om arbejdsløshedsforsikring m.v., pr. 1. januar med 1,7 pct. tillagt tilpasningsprocenten for det pågældende finansår, jf. lov om en satsreguleringsprocent.
Tilpasningsprocenten udgør 1,0 for finansåret 2023. Der fradrages derudover en procentsats, som for finansåret 2023 udgør 0,75 pct., hvilket betyder, at der anvendes en afdæmpet reguleringsprocent på 1,95 pct.
 Indkomstkravet ved optjening af ret til dagpenge og øvrige efter satser efter § 53, stk. 2, i lov om arbejdsløshedsforsikring m.v., reguleres med tilpasningsprocenten efter lov om en satsregulering, der i 2023 udgør 1,0 pct., og tillagt 2 procentpoint, jf. § 53, stk. 7., således, at der er fremskrevet med i alt 3,0 pct.
 Satsen ved omregning af ukontrollabel arbejdstid, B-indkomst og overskud ved selvstændig virksomhed m.v., jf. § 53, stk. 12, i lov om arbejdsløshedsforsikring m.v., reguleres pr. 1. januar med tilpasningsprocenten efter lov om en satsregulering, der i 2023 udgør 1,0 pct., og tillagt 2 procentpoint således at der er fremskrevet med i alt 3,0 pct.
 Satsen ved omregning af ukontrollabel arbejdstid, B-indkomst, pensionsudbetalinger m.v. ved fradrag i dagpenge og efterløn, jf. § 52 i lov om arbejdsløshedsforsikring m.v., reguleres pr. 1. januar med den procentvise lønudvikling for alle lønmodtagere på hele Dansk Arbejdsgiverforenings område i de seneste 4 kvartaler før den 1. juli i året forud, jf. bekendtgørelse nr. 1154 af 20. december 1995.
Beløbet for efterlønnen reguleres, jf. § 74 l, stk. 1-3, i lov om arbejdsløshedsforsikring m.v., en gang om året pr. 1. januar med 1,7 pct. tillagt tilpasningsprocenten for det pågældende finansår, jf. lov om en satsreguleringsprocent.
Tilpasningsprocenten udgør 1,0 for finansåret 2023. Der fradrages derudover en procentsats, som for finansåret 2023 udgør 0,75 pct., hvilket betyder, at der anvendes en afdæmpet reguleringsprocent på 1,95 pct.
 Bundfradraget ved beregning af fradrag i efterløn for pensionsordninger, jf. § 74 j, stk. 10, samt beløbsgrænserne i forbindelse med selvstændig virksomhed, jf. § 74 f, stk. 7, og § 74 g, stk. 1, og i forbindelse med lempet fradrag, jf. § 74 e, stk. 3, reguleres med satsreguleringsprocenten på 2,7 pct., jf. lov om en satsreguleringsprocent.
 Paragrafferne henviser til lov om arbejdsløshedsforsikring m.v., hvis ikke andet er angivet.
 Satserne er fordelt på følgende kapitler:
Kapitel 1: Satser for dagpenge og efterløn Kapitel 2: Øvrige satser mv. på dagpengeområdet Kapitel 3: Øvrige satser mv. på efterlønsområdet Kapitel 4: Arbejdsløshedsforsikringsbidrag, efterlønsbidrag og ATP-bidrag Kapitel 5: Faktorer for indeksering af udenlandsk indkomst Kapitel 6: Omregning af DIS-indkomst (
der henvises til en senere version
) Anm. : Der er taget udgangspunkt i data fra 2021, med undtagelse af Storbritannien hvor seneste oplyste data er fra 2019.
 Note 1) Der henvises til undtagelsesregel 2, der er beskrevet i afsnit 3 i ovennævnte vejledningsskrivelse.
 Bemærk: I forhold til følgende lande anvendes indekseringsfaktoren for det land, der står i parentes:
Azorerne (Portugal) Balearerne  Mallorca og Ibiza (Spanien) Ceuta (Spanien) De Kanariske øer (Spanien) Gibraltar (Storbritannien) Guadeloupe (Frankrig) Guyana (Frankrig) Hebriderne (Storbritannien) Isle of Wight (Storbritannien) Madeira (Portugal) Martinique (Frankrig) Réunion (Frankrig) Ålandsøerne (Finland) Kilde: Eurostat (datatræk af 06-09-2022) og Beskæftigelsesministeriets beregninger.
