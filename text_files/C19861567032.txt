 Til apotekernes virksomhedsområde knytter der sig en række serviceopgaver,  

 der retter sig til såvel publikum som medicinalpersoner.
 Til denne servicevirksomhed henregnes bl.a. dosisdispensering, d.v.s.  

 pakning af lægemidler til den enkelte patient i doseringsæsker, jfr.  

 bemærkningerne til § 11 i lov om apoteksvirksomhed.
 Dosisdispensering har igennem en del år, og tildels på forsøgsbasis,  

 fundet sted på en række apoteker.
 Aktiviteten har været afviklet på følgende måde:
 - Rekvireringen af lægemidler og apotekets ekspedition af ordinationerne  

 udføres i overensstemmelse med de af sundhedsstyrelsen fastsatte  

 bestemmelser.
 - Dispenseringen af doseringsæsker foretages direkte efter receptens  

 oplysninger eller efter et af lægen udskrevet doseringskort.
 - Dispenseringen kontrolleres efter de for receptekspedition gældende  

 regler, d.v.s. dispenseringen underkastes dobbeltkontrol og påbudte  

 etiketteringsbestemmelser i forbindelse med receptekspeditionen følges.
 - Recepter og eventuelle doseringskort opbevares mindst et år efter  

 ekspedition.
 - Lægemiddelpakninger, hvorfra der sker fyldning af doseringsæsker,  

 opbevares adskilt fra apotekets øvrige varelager.
 Sundhedsstyrelsen finder, at dosisdispensering under disse forudsætninger  

 kan varetages på apotekerne.
SUNDHEDSSTYRELSEN, DEN 10. MARTS 1986 P.D.V.
