 Denne datasammenskrivning omfatter lov nr. 245 af 8. juni  

 1977 om DSB med de ændringer, der følger af lov nr. 226 af 16. maj 1984 og  

 lov nr. 225 af 13. april 1988.
Lovens gyldighedsområde, internationale  

 konventioner, Lovens gyldighedsområde.
 § 1.  Loven gælder for befordringer over  

 jernbanestrækninger, som drives af DSB (Danske Statsbaner), og på DSBs  

 færgeoverfarter.
 Stk. 2.  Lovens regler om befordring af gods finder  

 tilsvarende anvendelse på befordring af gods med DSBs bilruter.
 Stk. 3.  Ministeren for offentlige arbejder kan for  

 færgeoverfarter til udlandet i tarifferne fastsætte afvigende bestemmelser.
 Internationale konventioner.
§ 2.  Regeringen kan indgå konventioner med andre  

 stater om befordring af personer, bagage og gods.
Bestemmelserne i sådanne  

 konventioner gælder her i landet efter bekendtgørelse i Lovtidende.
 Befordringsreglementer og tariffer, overenskomster med andre  

 befordringsvirksomheder.
 § 3.  DSB fastsætter i befordringsreglementer og  

 tariffer nærmere regler om befordring efter loven.
 Stk. 2.  Udgivelsen af befordringsreglementer og  

 tariffer samt tillæg til disse bekendtgøres i Statstidende med angivelse af,  

 fra hvilken dag de træder i kraft, jfr. dog § 42, stk. 4. Reglementerne og  

 tarifferne skal kunne købes gennem stationerne.
 Stk. 3.  DSB kan indgå tarifoverenskomster med inden- og  

 udenlandske befordringsvirksomheder om den gennemgåede befordring.
 Befordringspligt.
 § 4.  DSB skal befordre personer og bagage samt gods  

 efter lovens bestemmelser, når:
tilstrækkelige til dækning af trafikkens behov, Stk. 2.  Hvis befordringsmidlerne midlertidigt er  

 utilstrækkelige, kan DSB dog lade mere regelmæssigt forekommende befordringer  

 nyde forret.
 Stk. 3.  Hvis samfunds- eller tvingende driftshensyn  

 kræver det, kan DSB ved offentlig bekendtgørelse bestemme, at driften  

 midlertidigt skal indstilles helt eller delvis, at visse sendinger  

 midlertidigt skal være udelukket fra eller kun på visse betingelser modtages  

 til befordring, og at visse befordringer midlertidigt skal nyde forret.
 Ansvar for personalet.
 § 5.  DSB er ansvarlig for sit personale og andre  

 personer, som DSB anvender ved udførelsen af befordringerne.
 Befordring af passagerer.
 Ret til befordring.
§ 6.  Passageren skal fra rejsens begyndelse være i  

 besiddelse af gyldig billet eller kort, som skal opbevares under hele rejsen  

 og på forlangende forevises det kontrollerende personale.
Benyttede billetter  

 kan forlanges afleveret ved rejsens afslutning.
 Stk. 2.  Regler om overgang til anden vognklasse,  

 ændring af rejserute, anvisning og reservering af pladser samt overdragelse  

 af billetter og kort fastsættes i befordringsreglementet.
 Passagerer uden gyldig billet eller kort.
§ 7.  En passager, der ikke har gyldig billet eller  

 kort til den vognklasse, han benytter, skal snarest muligt efter rejsens  

 begyndelse uopfordret oplyse dette til det kontrollerende personale.
Han skal  

 herefter i toget købe billet mod takstmæssig betaling med et tillæg, der  

 fastsættes i befordringsreglementet.
 Stk. 2.  Undlader passageren at oplyse det  

 kontrollerende personale om forholdet eller at købe billet som nævnt i stk.  

 1. eller nægter han at forevise billet eller kort, skal han efter reglerne i  

 befordringsreglementet betale dobbelt takst, dog mindst et beløb, der  

 fastsættes i befordringsreglementet.
 Stk. 3.  For strækninger uden regelmæssig billetkontrol  

 kan ministeren fastsætte regler, der fraviger bestemmelserne i stk. 1 og 2.
 Stk. 4.  Betaler passageren ikke straks det beløb, der  

 afkræves ham efter foranstående bestemmelser, kan han udelukkes fra  

 befordring.
 Personer, som er udelukket fra eller kun på visse betingelser modtages til  

 befordring.
 § 8.  Personer, som er berusede eller opfører sig  

 upassende, er udelukket fra befordring eller fra viderebefordring.
 Stk. 2.  Personer, som af andre grunde øjensynligt vil  

 være til besvær for deres medpassagerer, herunder personer under  

 politiledsagelse, befordres kun i særskilt vognafdeling.
 Medbringelse af håndbagage og dyr.
 § 9.  Passagerer kan medbringe håndbagage og dyr i tog  

 og på færger efter bestemmelserne i befordringsreglementet.
Stk. 2.  Passageren bærer selv ansvaret for sin  

 håndbagage og de dyr, han medbringer.
Han skal erstatte enhver skade, som  

 forvoldes heraf, medmindre der foreligger fejl fra DSBs side.
 Forsinkelse af tog eller færger.
 § 10.  Forsinkelse af tog eller færger begrunder ikke  

 erstatningskrav mod DSB.
 Befordring af indskrevet bagage.
Genstande, der modtages til befordring.
Indlevering.
Bagagebevis.
§ 11.  Det bestemmes i befordringsreglementet, hvilke  

 genstande der kan indleveres til befordring som indskrevet bagage, og i  

 hvilke forbindelser befordring kan ske.
Som betingelse for befordringen skal  

 passageren forevise billet eller kort, der er gyldig mindst til bagagens  

 bestemmelsesstation.
 Stk. 2.  Ved indleveringen af bagagen udleveres der  

 passageren et bagagebevis.
Passagerens ansvar for sin indskrevne bagage.
Fragttillæg.
 § 12.  DSB har til enhver tid ret til at undersøge, om  

 den indskrevne bagage opfylder bestemmelserne i § 11. Passageren skal så vidt  

 muligt have lejlighed til at overvære undersøgelsen.
 Stk. 2.  Er genstande befordret som indskrevet bagage i  

 strid med bestemmelserne i § 11, skal passageren betale forskellen mellem  

 taksten for befordring som indskrevet bagage og taksten for befordring som  

 gods samt et fragttillæg efter regler, der fastsættes i  

 befordringsreglementet.
 Stk. 3.  I det i stk. 2 nævnte tilfælde er passageren  

 ansvarlig for enhver skade, der er en følge af overtrædelsen.
 Udlevering.
§ 13.  Bagagen udleveres mod aflevering af  

 bagagebeviset.
De nærmere regler fastsættes i befordringsreglementet.
 Stk. 2.  Passageren kan nægte at modtage bagagen, så  

 længe en forlangt undersøgelse til konstatering af en påstået skade ikke er  

 iværksat.
 Uanbringelig bagage.
§ 13a.
Bagage, som ikke afhentes, og som ikke kan anbringes hos rette  

 indehaver, kan sælges af DSB efter en nærmere i befordringsreglementet  

 fastsat frist.
Salget kan ske ved offentlig auktion, der kan afholdes af DSB  

 uden medvirken af en af justitsministeriet beskikket auktionsleder.  

 Genstande, der er udsat for hurtig fordærvelse, kan uanset 1. pkt. straks  

 sælges bedst muligt.
Salg må bortset fra offentlige auktionssalg ikke ske til  

 personer, der er ansat ved DSB, eller til disses husstande.
De nærmere regler  

 for salget fastsættes i befordringsreglementet.
 DSBs ansvar for indskrevet bagage.
 § 14.  Medmindre andet følger af stk. 2-4, er DSB  

 ansvarlig for forsinket levering og for skade, der opstår ved helt eller  

 delvist tab af indskrevet bagage eller ved beskadigelse af denne i tidsrummet  

 fra dens modtagelse til befordring og indtil udleveringen efter samme regler,  

 som gælder for gods efter kapitel 5.
 Stk. 2.  Passageren kan betragte et manglende stykke  

 bagage som tabt, hvis udlevering ikke har kunnet finde sted inden 14 dage  

 efter bagagens normale ankomsttid.
 Stk. 3.  Ved forsinket levering skal DSB, når passageren  

 ikke beviser, at der derved er opstået noget tab, betale en erstatning, der  

 fastsættes i befordringsreglementet.
Stk. 4.  Beviser passageren, at der ved forsinkelsen er  

 lidt et tab, betales erstatning for dette tab.
Erstatningen kan dog ikke  

 overstige det firdobbelte af den i stk. 3 nævnte erstatning.
 Stk. 5.  Den højeste erstatning, der kan forlanges  

 udbetalt for et bortkommet eller beskadiget stykke bagage, fastsættes i  

 befordringsreglementet, jfr. dog § 37.
 Stk. 6.  Ved forsinket levering af biler, motorcykler  

 med sidevogn, påhængsvogne og campingvogne, der befordres som indskrevet  

 bagage, skal DSB kun yde erstatning, hvis et tab påvises, og ikke ud over  

 fragtbeløbet.
 Befordring af køretøjer m.v. på  

 færgeoverfarter.
 § 15.  Bestemmelser om befordring af køretøjer m.v. på  

 færgeoverfarter fastsættes i befordringsreglementerne og tarifferne.
 Stk. 2.  DSB er ansvarlig for skade, der opstår ved helt  

 eller delvist tab eller beskadigelse af køretøjer m.v. på færgeoverfarter  

 efter samme regler, som gælder for gods efter kapitel 5. Medmindre der  

 foreligger forsæt eller grov uagtsomhed fra DSBs side, jfr. § 37, kan  

 erstatningen ikke overstige de beløb, der er fastsat i  

 befordringsreglementet.
 Stk. 3.  DSB er fritaget for ansvar efter stk. 2, når  

 tabet eller skaden er en følge af den særlige risiko, der er forbundet med  

 ombord- og ilandsætning under medvirken af køretøjets fører, og af overførsel  

 på åbent færgedæk.
 Befordring af gods.
 Befordringsarter.
 § 16.  De forskellige befordringsarter fastsættes i  

 befordringsreglementet.
 Genstande, der er udelukket fra eller kun på visse betingelser modtages  

 til befordring.
 § 17.  Udelukket fra befordring er:
 Stk. 2.  På visse betingelser modtages til befordring:
 Stk. 3.  Afsenderen skal erstatte ethvert tab, som DSB  

 påføres, hvis han indleverer gods, der er udelukket fra eller kun på visse  

 betingelser modtages til befordring, under urigtig, unøjagtig eller  

 ufuldstændig betegnelse eller i strid med gældende sikkerhedsforskrifter.
Fragtbrev.
Ansvar for angivelser i fragtbrevet.
Fragttillæg.
§ 18.  Afsenderen skal efter reglerne i  

 befordringsreglementet medgive sendinger udfyldte fragtbreve eller andre  

 befordringsdokumenter, der tillægges samme gyldighed som fragtbreve.
Han er  

 ansvarlig for rigtigheden af de angivelser og erklæringer, som han har anført  

 i fragtbrevet.
Han er ansvarlig for alle følger af, at disse angivelser eller  

 erklæringer er urigtige, unøjagtige, ufuldstændige eller ikke er anført på  

 den til dem bestemte plads.
Stk. 2.  DSB har til enhver tid ret til at undersøge, om  

 sendingen svarer til angivelserne i fragtbrevet, og om de  

 sikkerhedsforskrifter, der er fastsat i bilag A til  

 godsbefordringsreglementet, er iagttaget.
Den rådighedsberettigede skal så  

 vidt muligt have lejlighed til at overvære undersøgelsen.
Stk. 3.  Det fastsættes i befordringsreglementet, i  

 hvilket omfang DSB ved godsets modtagelse skal kontrollere, at det i  

 fragtbrevet angivne antal godsstykker og den angivne vægt er rigtig.
DSB er i  

 sådanne tilfælde ansvarlig for disse angivelser, medmindre der kan føres  

 bevis i modsat retning.
 Stk. 4.  Uanset betaling af fragtforskellen og  

 erstatning for eventuel skade kan DSB i følgende tilfælde opkræve et  

 fragttillæg, hvis størrelse fastsættes i befordringsreglementet:
 Afslutning af fragtkontrakten.
§ 19.  Fragtkontrakten er sluttet, når DSB har  

 modtaget godset til befordring med tilhørende fragtbrev.
Når fragtbrevet er  

 godtaget af DSB, udgør det bevis for fragtkontrakten.
Stk. 2.  Fragtbrevets angivelser om vægt og stykketal  

 udgør dog kun bevis mod DSB, hvis DSB efter bestemmelserne i  

 befordringsreglementet skal kontrollere rigtigheden heraf, eller hvis DSB på  

 anmodning har påtaget sig at kontrollere angivelserne.
Angivelserne kan dog  

 også bevises på anden måde.
 Leveringsfrister.
 § 20.  Godset skal leveres inden for de  

 leveringsfrister, der fastsættes i befordringsreglementet.
 Stk. 2.  Under usædvanlige forhold, der medfører en  

 ualmindelig trafikstigning eller ualmindelige driftsvanskeligheder, kan  

 leveringsfristerne midlertidigt forlænges eller sættes ud af kraft ved  

 offentlig bekendtgørelse.
Godsets tilstand.
Emballering.
 § 21.  Når DSB modtager gods til befordring, som bærer  

 åbenbare tegn på beskadigelse, kan det forlanges, at der gøres særskilt  

 bemærkning i fragtbrevet om godsets tilstand.
Stk. 2.  Når godset efter sin natur kræver emballering,  

 skal afsenderen emballere det således, at det er beskyttet mod helt eller  

 delvist tab og beskadigelse under befordringen og ikke kan volde skade på  

 personer, materiel eller andet gods.
Emballeringen skal i øvrigt opfylde  

 bestemmelserne i befordringsreglementet.
 Stk. 3.  Har afsenderen ikke overholdt bestemmelserne i  

 stk. 2, kan DSB enten nægte at modtage godset eller forlange, at afsenderen i  

 fragtbrevet anerkender, at sendingen er uemballeret eller mangelfuldt  

 emballeret.
Stk. 4.  Afsenderen er ansvarlig for alle følger af, at  

 emballeringen mangler eller er mangelfuld.
Han skal erstatte DSB det tab, som  

 lides i den anledning.
Indeholder fragtbrevet ingen angivelse derom, påhviler  

 det DSB at bevise, at emballeringen har manglet eller været mangelfuld.
 Godsets indlevering og læsning.
 § 22.  Regler om afhentning, indlevering, mærkning og  

 læsning af gods, fristerne for indlevering og læsning af gods, bestilling og  

 læsning af vogne eller andet materiel samt beregning af oplagspenge eller  

 vognleje for forsinket indlevering og læsning fastsættes i  

 befordringsreglementet.
Stk. 2.  Når læsningen er foretaget af afsenderen, er  

 denne ansvarlig for alle følger af en mangelfuld læsning.
Han skal navnlig  

 erstatte DSB den skade, som lides i den anledning.
Bevisbyrden for den  

 mangelfulde læsning påhviler DSB.
 Udlevering.
§ 23.  DSB skal på bestemmelsesstationen udlevere  

 adressaten fragtbrevet og godset mod kvittering og mod betaling af de beløb,  

 der er henvist til betaling af adressaten.
Modtagelse af fragtbrevet uden  

 indsigelse forpligter adressaten til at betale DSB de beløb, der er henvist  

 til opkrævning hos ham.
 Stk. 2.  Efter godsets ankomst til bestemmelsesstationen  

 kan adressaten af DSB kræve overgivelse af fragtbrevet og udlevering af  

 godset, jfr. dog stk. 3. Er det fastslået, at godset er gået tabt, eller er  

 det ikke ankommet inden den i § 32, stk. 1, fastsatte frist, kan adressaten i  

 eget navn gøre sine rettigheder efter fragtkontrakten gældende over for DSB.
Stk. 3.  DSB kan udlevere godset til adressaten  

 andetsteds end på bestemmelsesstationen.
I disse tilfælde regnes godset først  

 for udleveret med denne aflevering.
 Stk. 4.  Selv om adressaten har modtaget fragtbrevet og  

 betalt befordringsomkostningerne, kan han nægte at modtage godset, så længe  

 en af ham forlangt undersøgelse til konstatering af en påstået skade ikke er  

 iværksat.
 Stk. 5.  De nærmere regler om fragtbrevet og godsets  

 udlevering, herunder regler om underretning af adressaten, godsets afhentning  

 eller tilbringning, fristen for afhentning af gods og følgerne af  

 afhentningsfristens overskridelse, fastsættes i befordringsreglementet.
 Omkostningernes betaling.
§ 24.  Fragt, gebyrer og andre omkostninger, der  

 påløber fra godsets modtagelse til befordring og til dets udlevering, skal  

 betales af afsenderen eller af adressaten.
Omkostningerne kan deles efter  

 regler, der fastsættes i befordringsreglementet.
 Stk. 2.  DSB kan i befordringsreglementet bestemme, at  

 afsenderen skal betale omkostningerne for visse befordringsarter samt for  

 gods, som efter DSBs skøn er udsat for hurtig fordærvelse, eller som på grund  

 af sin ringe værdi eller sin natur ikke med sikkerhed dækker omkostningerne.
 Stk. 3.  Kan størrelsen af de omkostninger, som  

 afsenderen vil betale, ikke fastslås ved indleveringen, kan DSB som sikkerhed  

 kræve, at der mod kvittering deponeres et beløb, som skønnes at dække  

 omkostningerne.
 Efterkrav.
§ 25.  Afsenderen kan trække efterkrav på godset  

 indtil dettes værdi.
DSB har dog ikke pligt til at lade efterkrav trække på  

 sendinger, for hvilke fragten efter § 24, stk. 2, kan forlanges betalt af  

 afsenderen.
 Stk. 2.  DSB har ikke pligt til at udbetale efterkravet,  

 før beløbet er blevet indbetalt af adressaten.
Stk. 3.  Er godset eller en del deraf blevet udleveret  

 til adressaten, uden at denne har betalt efterkravet, skal DSB mod regres til  

 adressaten erstatte afsenderen hans tab.
Erstatningen kan dog ikke overstige  

 efterkravets beløb.
 Stk. 4.  For efterkrav beregnes gebyr efter regler i  

 befordringsreglementet.
 Tegning af interesse i afleveringen.
 § 26.  Der kan tegnes interesse i afleveringen for  

 visse befordringsarter efter regler, der fastsættes i befordringsreglementet.
 Afsenderens ret til at ændre fragtkontrakten.
 § 27.  Afsenderen kan ændre fragtkontrakten efter  

 regler, der fastsættes i befordringsreglementet.
Stk. 2.  Afsenderens ordrer om ændring af  

 fragtkontrakten skal gives ved en skriftlig erklæring efter en formular, der  

 optages i befordringsreglementet.
Enhver ordre, der gives af afsenderen i  

 anden form, er ugyldig.
Stk. 3.  DSB efterkommer kun afsenderens ordrer, når de  

 er givet gennem afsendelsesstationen.
Afsenderen kan forlange, at ordrerne  

 for hans regning skal videregives telegrafisk, telefonisk eller pr.  

 fjernskriver.
 Stk. 4.  Afsenderen kan ændre fragtkontrakten, indtil  

 adressaten har:
 Stk. 5.  Fra det tidspunkt, hvor afsenderens ret til at  

 ændre fragtkontrakten er ophørt efter stk. 4, skal DSB alene rette sig efter  

 adressatens ordrer.
 Stk. 6.  DSB kan kun nægte eller udskyde udførelsen af  

 afsenderens ordrer i følgende tilfælde:
 Stk. 7.  For omkostningerne, der opstår ved udførelsen  

 af afsenderens ordrer, hæfter godset, medmindre omkostningerne skyldes fejl  

 hos DSB.
Stk. 8.  Hvis der foreligger fejl hos DSB, er DSB under  

 forbehold af bestemmelserne i stk. 6 ansvarlig for følgerne af, at en efter  

 denne paragraf given ordre ikke udføres eller udføres urigtigt.
Den  

 erstatning, som skal betales, kan dog ikke overstige erstatningen for tab af  

 godset.
 Hindringer for befordringen eller afleveringen.
§ 28.  Gods, der ikke kan anbringes hos adressat eller  

 afsender, kan sælges af DSB efter en nærmere i befordringsreglementet fastsat  

 frist.
Salget kan ske ved offentlig auktion, der kan afholdes af DSB uden  

 medvirken af en af justitsministeriet beskikket auktionsleder.
Genstande, der  

 er udsat for hurtig fordærvelse, kan uanset 1. pkt. straks sælges bedst  

 muligt.
Salg må bortset fra offentlige auktionssalg ikke ske til personer,  

 der er ansat ved DSB, eller til disses husstande.
De nærmere regler for  

 salget fastsættes i befordringsreglementet.
 Stk. 2.  Regler om fremgangsmåden i tilfælde af  

 hindringer for befordringen eller afleveringen fastsættes i  

 befordringsreglementet.
 Sikkerhed for DSBs rettigheder.
§ 29.  Godset hæfter for fragten og alle andre derpå  

 hvilende afgifter og omkostninger.
Denne ret for DSB vedvarer, så længe  

 godset er i DSBs varetægt eller i en trediemands varetægt, som besidder det  

 på DSBs vegne.
 Omfanget af DSBs ansvar.
 § 30.  DSB er ansvarlig for overskridelse af  

 leveringsfristen og for skade, der opstår ved helt eller delvist tab af  

 godset eller ved beskadigelse af dette i tidsrummet fra dets modtagelse til  

 befordring og indtil udleveringen.
 Stk. 2.  Dette gælder dog ikke, såfremt DSB godtgør, at  

 overskridelsen af leveringsfristen, tabet eller beskadigelsen er forårsaget  

 ved en fejl fra den berettigedes side, en ordre fra denne, der ikke er  

 foranlediget af en fejl fra DSBs side, godsets særlige natur (indre fordærv,  

 svind o.s.v.) eller forhold, som DSB ikke har kunnet undgå, og hvis følger  

 DSB ikke har kunnet afværge.
 Stk. 3.  DSB er endvidere fritaget for ansvar efter stk.  

 1, når tabet eller beskadigelsen er en følge af de særlige farer, der er  

 forbundet med en eller flere af følgende kendsgerninger:
 Bevisbyrde.
§ 31.  Når DSB godtgør, at tabet eller beskadigelsen  

 efter omstændighederne i det pågældende tilfælde har kunnet skyldes en eller  

 flere af de i § 30, stk. 3, nævnte særlige farer, formodes skaden at have  

 denne årsag.
Den berettigede har dog ret til at bevise, at skaden ikke helt  

 eller delvis er forårsaget ved en af disse farer.
Denne formodning gælder  

 ikke i det i § 30, stk. 3, nr. 1), nævnte tilfælde, når det drejer sig om en  

 usædvanlig stor mangel eller tab af hele kolli.
 Formodning for, at godset er gået tabt.
 Genfindelse af godset.
 § 32.  Den berettigede kan betragte godset som tabt,  

 hvis det ikke er udleveret til adressaten eller stillet til hans rådighed  

 inden 30 dage efter udløbet af leveringsfristen.
Stk. 2.  Den berettigede kan ved modtagelsen af  

 erstatning for det tabtgåede gods skriftligt forlange, at han straks skal  

 have meddelelse herom, hvis godset genfindes inden et år efter erstatningens  

 udbetaling.
For dette krav skal der gives ham skriftlig bekræftelse.
Stk. 3.  Modtager den berettigede meddelelse som nævnt i  

 stk. 2, kan han inden 30 dage efter modtagelsen af meddelelsen forlange, at  

 godset skal udleveres ham på en nærmere angivet dansk station.
Han skal  

 betale omkostningerne for godsets befordring til den station, hvor udlevering  

 skal finde sted, og tilbagebetale den modtagne erstatning, eventuelt med  

 fradrag af de i denne indbefattede omkostninger.
Hans ret til erstatning for  

 overskridelse af leveringsfristen efter § 35 og eventuelt § 36 berøres ikke  

 heraf.
 Stk. 4.  Fremsættes det i stk. 2 nævnte krav ikke, eller  

 gives der ingen forholdsordre inden den i stk. 3 omhandlede 30 dages frist,  

 eller genfindes godset mere end et år efter erstatningens udbetaling,  

 tilfalder godset DSB.
 Erstatningens størrelse ved tab af godset.
§ 33.  Når DSB efter loven skal yde erstatning for  

 helt eller delvist tab af gods, regnes erstatningen efter markedspris eller i  

 mangel heraf efter den gængse værdi for gods af samme art og beskaffenhed på  

 afsendelsesstedet og på det tidspunkt, da godset blev modtaget til  

 befordring.
Erstatningen kan dog ikke overstige det beløb, der er fastsat i  

 befordringsreglementet.
Endvidere erstattes fragten, toldafgifter og andre  

 beløb, der er betalt i anledning af befordringen af det tabte gods, uden  

 nogen yderligere skadeserstatning.
 Erstatningens størrelse ved beskadigelse af godset.
§ 34.  Ved beskadigelse af gods skal DSB betale det  

 beløb, der svarer til godsets værdiforringelse, uden nogen yderligere  

 skadeserstatning, jfr. dog stk. 2 og 3. Beløbet beregnes på grundlag af den  

 efter § 33 fastslåede værdi af godset og den procentsats, hvormed værdien på  

 bestemmelsesstedet er forringet.
Med samme procentsats erstattes de i § 33,  

 sidste pkt., nævnte omkostninger.
 Stk. 2.  Erstatning efter stk. 1 kan i tilfælde, hvor  

 hele sendingen er forringet i værdi, dog ikke overstige erstatningen for  

 fuldstændigt tab af godset.
 Stk. 3.  Er kun en del af sendingen forringet i værdi  

 ved beskadigelsen, kan erstatning efter stk. 1 endvidere ikke overstige  

 erstatningen for fuldstændigt tab af den del af godset, som er blevet  

 beskadiget.
 Erstatningens størrelse ved overskridelse af leveringsfristen.
 § 35.  For tab, der opstår ved overskridelse af  

 leveringsfristen, betales erstatning, som dog ikke kan overstige det dobbelte  

 af fragten.
Stk. 2.  Erstatning efter stk. 1 kan ikke ydes ved siden  

 af erstatning for fuldstændigt tab af godset.
Ved delvist tab kan erstatning  

 ydes for den del af sendingen, der ikke er gået tabt.
Ved beskadigelse  

 betales erstatningen eventuelt ved siden af den i § 34 nævnte erstatning.  

 Erstatning efter stk. 1 sammen med erstatning efter §§ 33 og 34 kan dog ikke  

 overstige erstatningen for fuldstændigt tab af godset.
 Erstatningens størrelse, når der er tegnet interesse i afleveringen.
 § 36.  Er der tegnet interesse i afleveringen, kan der  

 foruden erstatningen efter §§ 33-35 forlanges erstatning for yderligere  

 påvist tab indtil det tegnede beløbs størrelse.
 Erstatningens størrelse ved forsæt eller grov uagtsomhed fra DSBs side.
§ 37.  Hvor overskridelse af leveringsfristen, helt  

 eller delvist tab eller beskadigelse af gods skyldes forsæt eller grov  

 uagtsomhed fra DSBs side, skal der ydes den berettigede fuld erstatning for  

 det påviste tab.
I tilfælde af grov uagtsomhed fra DSBs side ydes erstatning  

 med indtil det dobbelte af de i §§ 14, 15 og 33-36 nævnte maksimalbeløb.
 Fremsættelse af krav mod DSB.
 § 38.  Krav om tilbagebetaling af et beløb, der er  

 betalt i henhold til fragtkontrakten, tilkommer kun den, der har betalt  

 beløbet.
 Stk. 2.  Krav vedrørende de i § 25 nævnte efterkrav  

 tilkommer kun afsenderen.
 Stk. 3.  Andre krav mod DSB i henhold til  

 fragtkontrakten tilkommer afsenderen, indtil adressaten har indløst  

 fragtbrevet, modtaget godset eller gjort brug af sine rettigheder efter § 23,  

 stk. 2, og derefter adressaten.
 Stk. 4.  Krav på erstatning over for DSB skal vedlægges  

 fragtbrevet samt bevis for godsets værdi.
 Konstatering af delvist tab eller beskadigelse af gods.
§ 39.  Når DSB opdager eller formoder eller den  

 berettigede hævder, at gods er gået delvis tabt eller er blevet beskadiget,  

 skal DSB straks og om muligt i overværelse af den berettigede optage en  

 protokol vedrørende godsets tilstand og vægt, skadens art, omfang og årsag  

 samt tidspunktet for dens opståen.
En afskrift af protokollen skal på  

 forlangende udleveres gratis til den berettigede.
 Bortfald af krav mod DSB.
 § 40.  Ved den berettigedes modtagelse af godset  

 bortfalder ethvert fra fragtkontrakten stammende krav mod DSB for  

 overskridelse af leveringsfristen, delvist tab eller beskadigelse.
 Stk. 2.  Følgende krav bortfalder dog ikke:
 Forældelse af krav.
§ 41.  Krav, stammende fra fragtkontrakten, forældes  

 efter et års forløb.
Det bestemmes i befordringsreglementet, fra hvilket  

 tidspunkt forældelsen løber.
Stk. 2.  Fremsættes krav over for DSB efter § 38,  

 suspenderes forældelsesfristen indtil den dag, da den pågældende klager har  

 modtaget DSBs skriftlige afvisning af kravet.
Bliver kravet delvis  

 imødekommet, løber forældelsesfristen kun videre f.s.v. angår den øvrige del  

 af kravet.
Fremsættes kravet på ny efter afvisningen, suspenderes  

 forældelsesfristen ikke.
 Stk. 3.  Forældelsesfristen afbrydes ved, at der  

 anlægges sag mod DSB.
Betaling for befordringen, fribefordring og  

 befordring på særlige Betaling for befordringen.
§ 42.  Ministeren for offentlige arbejder fastsætter  

 betalingen for DSBs befordringer m.v.
De nærmere regler fastsættes i  

 befordringsreglementerne og tarifferne.
 Stk. 2.  Ministeren for offentlige arbejder kan  

 bemyndige DSB til at nedsætte de efter stk. 1 fastsatte takster med indtil 50  

 pct. i tilfælde, hvor hensynet til driftens økonomi gør det ønskeligt.
 Stk. 3.  Forhøjelse eller nedsættelse af DSBs  

 takstniveau skal godkendes af folketingets finansudvalg.
 Stk. 4.  Forhøjelse af taksterne må først træde i kraft  

 2 uger efter bekendtgørelsen i Statstidende, medmindre særlige omstændigheder  

 gør det påkrævet, at forhøjelsen træder i kraft på et tidligere tidspunkt.
 Stk. 5.  I DSBs årsberetning skal der gøres rede for  

 væsentlige takstændringer i årets løb. Årsberetningen skal sendes til  

 folketinget.
 Fribefordring og befordring på særlige vilkår.
 § 43.  Fribefordring med alle DSBs plantog og  

 planmæssige færgeforbindelser tilkommer:
Stk. 2.  Ministeren for offentlige arbejder kan indrømme  

 indehavere af stillinger under hofstaterne fribefordring på enkelte  

 DSB-strækninger.
I øvrigt kan ministeren i enkelte tilfælde, hvor  

 omstændighederne særligt taler derfor, indrømme fribefordring på DSB,  

 herunder til institutioner eller personer, der deltager i arbejde til fremme  

 af humane, videnskabelige, kunstneriske eller lignende formål, samt til DSBs  

 personale og dets familier.
 Stk. 3.  Ministeren for offentlige arbejder kan indgå  

 overenskomster med andre inden- eller udenlandske befordringsvirksomheder om  

 fribefordring samt indgå aftaler med dagspressen til sikring af  

 offentlighedens adgang til underretning om køreplaner og takstbestemmelser.
 Stk. 4.  Ministeren for offentlige arbejder kan  

 fastsætte særlig betaling for:
 Politibestemmelser.
 Færdsel og ophold på DSBs område.
 § 44.  DSBs område omfatter:
 Stk. 2.  Uden DSBs tilladelse må ingen:
 Sikring af private overkørsler og overgange.
§ 44a.
På baner, hvor den højest tilladte hastighed overstiger 75 km/t,  

 skal private overkørsler og overgange være forsynet med led, bomme, låger,  

 drejekors eller anden lukkeindretning.
 Stk. 2.  Lukkeindretningerne etableres og vedligeholdes  

 af DSB.
 Benyttelse af private overkørsler og overgange.
§ 45.  Trafikanter, der skal passere private  

 overkørsler og overgange, skal udvise særlig forsigtighed.
Færdsel over  

 overkørsler og overgange må ikke finde sted, når det kan ses eller høres, at  

 tog nærmer sig.
Når sporene passeres, skal dette ske uden unødigt ophold.
 Stk. 2.  Den, der skal drive eller trække dyr over  

 banen, skal ligeledes udvise særlig forsigtighed og må ikke lade dyr stå  

 stille på overkørslen.
 Stk. 3.  Særligt langsomt kørende transporter må kun  

 passere overkørslen efter aftale med DSB.
 Stk. 4.  Led og bomme skal lukkes efter benyttelsen.  

 Under arbejder, som kræver hyppig brug af en overkørsel, kan overkørslen dog  

 holdes åben, når den er under konstant opsyn af en person, der til enhver tid  

 kan standse færdslen over overkørslen.
 Stk. 5.  Brugeren af en privat overkørsel eller overgang  

 skal straks anmelde mangler ved led eller bomme til DSB.
 Stk. 6.  Brugeren er endvidere ansvarlig for forseelser,  

 som hans folk under arbejde gør sig skyldig i ved benyttelsen af overkørslen  

 eller overgangen.
 Stk. 7.  Uvedkommende må ikke benytte private  

 overkørsler og overgange.
 Reklamer m.v.
 § 46.  Reklamer og andre indretninger må ikke være  

 anbragt således, at de er til ulempe for opfattelsen af DSBs signaler.
 Jord- og ledningsarbejder m.v.
 § 47.  Uden DSBs tilladelse må der ikke:
 Forskrifter for publikum.
§ 48.  Det er forbudt at hindre den automatiske  

 dørlukning.
Når tog eller togdel er i bevægelse, er det endvidere forbudt at  

 stige på eller af vognene eller at hjælpe andre dertil eller at åbne vognenes  

 døre.
 Stk. 2.  Ind- og udstigning skal ske på den dertil  

 bestemte side af toget og på de dertil bestemte eller anviste steder på  

 stationer og færger.
 Stk. 3.  Der må ikke udkastes affald eller andre  

 genstande fra tog.
 Stk. 4.  Nødbremsen i tog må kun benyttes, når virkelig  

 fare foreligger.
 DSBs politimyndighed.
 § 49.  Enhver, der søger adgang til eller opholder sig  

 på DSBs område, skal rette sig efter de forskrifter til opretholdelse af  

 orden og sikkerhed, der meddeles af DSBs personale, eller som af DSB er  

 bekendtgjort ved opslag på DSBs område eller på anden hensigtsmæssig måde.
Stk. 2.  Enhver, der overtræder bestemmelserne i §§ 44,  

 48 og 49, stk. 1, eller forskrifter i henhold til disse bestemmelser, kan af  

 DSBs personale udvises, om fornødent udsættes, fra DSBs område.
Hvis den  

 pågældende ikke godtgør, hvem han er, og at han har fast bopæl her i landet,  

 kan han anholdes og skal snarest muligt overgives til politiet.
 Stk. 3.  Politiet skal efter anmodning bistå DSB i  

 håndhævelsen af DSBs ordens- og sikkerhedsbestemmelser.
 Glemte eller tabte genstande.
 § 50.  Glemte eller tabte genstande, der findes på  

 DSBs område, og som må antages at være glemt eller tabt af en passager, skal,  

 såfremt ejeren ikke kan findes, opbevares af DSB i 2 måneder og derefter  

 fremlyses i Statstidende.
 Stk. 2.  Indløses genstandene ikke inden 1 måned efter  

 fremlysningen, kan de sælges ved offentlig auktion, der kan afholdes af DSB  

 uden medvirken af en af justitsministeriet beskikket auktionsleder.  

 Overskuddet af auktionen tilfalder DSB.
Stk. 3.  Genstande, der er udsat for hurtig fordærvelse,  

 kan straks sælges bedst muligt.
Overskuddet anvendes som nævnt i stk. 2. Dog  

 kan det fordres udbetalt af rette vedkommende inden 3 måneder efter salget.
Stk. 4.  Penge, værdipapirer, særlig værdifulde smykker  

 og lignende skal straks afleveres til politiet tillige med de genstande,  

 sammen med hvilke de måtte være fundet.
Det samme gælder let antændelige og  

 eksplosive sager og lignende.
 Stk. 5.  Reglerne i stk. 1-4 gælder ligeledes for  

 genstande, der er indleveret i DSBs garderober, garderobebokse m.v., men ikke  

 afhentet inden afhentningsfristens udløb.
 Havnespor m.v.
 § 51.  Inden for de afstande, der fastsættes af  

 ministeren for offentlige arbejder, skal rummet over og på begge sider af  

 alle spor, der ligger på havneområdet uden at være bestemt afgrænset fra  

 dette, samt alle spor, der ligger i vej, gade eller plads, der er åben for  

 almindelig færdsel, holdes fri for faste og løse genstande.
 Stk. 2.  § 47 gælder tilsvarende for de i stk. 1 nævnte  

 spor.
 Stk. 3.  Ministeren for offentlige arbejder fastsætter  

 efter forhandling med justitsministeren i et ordensreglement de nærmere  

 bestemmelser vedrørende de i stk. 1 og 2 nævnte forhold samt de bestemmelser,  

 der i øvrigt måtte findes fornødne til sikring af driften på sporene.
 Adgang til opmåling m.v. på fremmed grund.
 § 52.  Enhver grundejer skal efter offentlig  

 bekendtgørelse eller direkte skriftlig henvendelse fra DSB med mindst 8 dages  

 varsel give alle vedkommende adgang til at foretage de  

 jordbundsundersøgelser, opmålinger, udstikninger og afmærkninger i marken,  

 som er nødvendige til planlæggelse af nye baneanlæg eller ændringer af  

 bestående baneanlæg.
 Stk. 2.  Erstatning for skade, som måtte blive påført  

 grundejeren ved de i stk. 1 nævnte foranstaltninger, fastsættes i mangel af  

 aftale ved taksation efter reglerne i lov nr. 186 af 4. juni 1964 om  

 fremgangsmåden ved ekspropriation vedrørende fast ejendom.
Hegn.
Hævd.
§ 52a.
DSB træffer afgørelse om hegnstyper og om etablering,  

 vedligeholdelse og nedtagning af egne hegn på DSB's jernbanearealer.
 Stk. 2.  Hævd kan ikke vindes over arealer, der i  

 matriklen er registreret som jernbanearealer.
 Bestemmelsernes anvendelse på privatbaner.
 § 53.  Ministeren for offentlige arbejder kan  

 bestemme, at reglerne i §§ 44-52a, stk. 1, med de fornødne ændringer helt  

 eller delvis skal gælde for jernbaner under privatdrift.
 Straffebestemmelser.
 § 54.  Med bøde straffes den, der:
 Stk. 2.  I forskrifter, der udstedes med hjemmel i § 49,  

 stk. 1, eller § 51, stk. 3, kan der fastsættes straf af bøde for  

 overtrædelser af bestemmelser i forskrifterne.
 § 55.  I sager om de i § 54, stk. 1, nr. 2), nævnte  

 overtrædelser, der ikke skønnes at ville medføre højere straf end en bøde på  

 2.000 kr., kan DSB tilkendegive den pågældende, at sagen kan afgøres uden  

 retslig forfølgning, såfremt han erkender sig skyldig i overtrædelsen og  

 erklærer sig rede til inden en nærmere angivet frist, der efter begæring kan  

 forlænges, at betale en i tilkendegivelsen angivet bøde.
 Stk. 2.  Med hensyn til den i stk. 1 nævnte  

 tilkendegivelse finder bestemmelserne i retsplejeloven om indholdet af  

 anklageskriftet i politisager tilsvarende anvendelse.
 Stk. 3.  Betales bøden i rette tid, eller bliver den  

 efter vedtagelsen inddrevet eller afsonet, bortfalder videre forfølgning.
 Undersøgelse af jernbaneulykker.
§ 56.  Når der er indtruffet en jernbaneulykke, kan  

 ministeren for offentlige arbejder, hvis han skønner det påkrævet på grund af  

 ulykkens omfang eller af andre grunde, bestemme, at der skal foretages en  

 undersøgelse ved en særlig undersøgelseskommission.
Dette gælder, selv om DSB  

 tidligere har foretaget en undersøgelse af ulykken.
 § 57.  Undersøgelseskommissionens medlemmer udnævnes  

 af ministeren for offentlige arbejder.
 Stk. 2.  Kommissionen skal bestå af en dommer som  

 formand og medlemmer, hvis antal fastsætttes af ministeren i den enkelte sag.  

 Medlemmerne skal have indgående jernbaneteknisk sagkundskab.
 Stk. 3.  Efter indstilling fra kommissionens formand kan  

 ministeren beskikke en repræsentant for det offentliges interesser under den  

 enkelte sags behandling i kommissionen.
 § 58.  Kommissionenes behandling af sagen sker efter  

 de regler, der gælder for ekstraordinære retter i straffesager, jfr.  

 retsplejelovens § 21.
 Stk. 2.  Personer, for hvis vedkommende der skønnes at  

 kunne blive spørgsmål om strafansvar, er, når de er indkaldt til afhøring,  

 berettigede til at møde med advokat.
 Stk. 3.  Kommissionens møder er offentlige, medmindre  

 kommissionen af hensyn til sagens oplysning eller af andre særlige grunde  

 træffer anden bestemmelse.
 § 59.  Når undersøgelsen er afsluttet, fremkommer  

 kommissionen med en redegørelse angående årsagen eller den sandsynlige årsag  

 til ulykken samt eventuelt med forslag til foranstaltninger, der vil være  

 egnede til at forebygge ulykker af samme eller lignende art.
Stk. 2.  Kommissionen kan i samme forbindelse fremkomme  

 med en udtalelse om, hvorvidt der bør gøres ansvar gældende mod nogen, og  

 hvilke skridt der i så fald bør foretages.
Finder kommissionen eller  

 ministeren for offentlige arbejder, at der kan være spørgsmål om at gøre  

 strafansvar gældende mod nogen, sendes redegørelsen og kommissionens  

 udtalelse til anklagemyndigheden.
 § 60.  Kommissionens redegørelse og eventuelle forslag  

 kan af ministeren for offentlige arbejder stilles til rådighed for pressen.
Lovens ikrafttræden.
Bortfald af tidligere  

 love.
 § 61.  Loven træder i kraft den 1. juli 1977.
 Stk. 2.  Statsbanelov nr. 221 af 31. maj 1968 ophæves.
 Den 16/5-88.
