 Antenneanlæg, udlejet til grundejerforeninger m.fl. medtages ikke ved  

 ejendomsvurderingen, grundet udlejningen, jf. vurderingslovens § 9, stk. 2.  

 Skattemæssigt behandles anlægget som løsøre, jf.
 afskrivningsloven afsnit I.
 Et revisionsfirma forespurgte, efter hvilke regler et antenneanlæg kunne  

 afskrives.
 Et leasingselskab påtænkte at erhverve og udleje antenneanlæg af  

 forskellig art, herunder i forbindelse med opbygning af og ombygning af  

 hybridnettet.
 Udlejningen skulle ske til grundejerforeninger, antenneforeninger,  

 ejerforeninger og lignende sammenslutninger.
 Alt efter foreningens behov skulle leases master, paraboler,  

 omsætterudstyr, antenneforstærkere, lineforstærkere, kabelnet og alt øvrigt  

 nødvendigt udstyr.
 Opsætning af anlæggene skulle typisk ske på et fællesareal, tilhørende den  

 pågældende grundejerforening, antenneforening eller lignende, og for ejer-  

 eller eventuelt lejerforeningers vedkommende på selve bygningen.
 Statsskattedirektoratet udtalte, at et anlæg som det her skitserede  

 normalt skulle medtages ved vurderingen af den faste ejendom som sædvanligt  

 tilbehør til denne, men at anlægget i den konkrete situation, hvor  

 ejendommenes ejere ikke skulle eje anlægget, ikke skulle medtages ved  

 ejendomsvurderingen og derfor kunne betragtes som løsøre, der kunne afskrives  

 i medfør af reglerne i afskrivningslovens afsnit I.
 Afgørelsen er offentliggjort i SKAT 1989/1 side 89.
