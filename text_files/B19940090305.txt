I medfør af § 1, stk. 1 og 2, § 4 og § 24 i Landbrugsministeriets lovbekendtgørelse nr. 462 af 26. maj 1994 af lov om administration af Det Europæiske Fællesskabs forordninger om markedsordninger for landbrugsvarer m.v. fastsættes:
 § 1.  Intervention kan ske her i landet i henhold til  

 Det Europæiske Fællesskabs markedsordning for korn.
§ 2.  Enhver, der ønsker at levere korn til  

 intervention, skal fremsætte tilbud herom til EF-direktoratet, Nyropsgade 26,  

 1780 København V.
Tilbud skal fremsættes på en blanket, der kan rekvireres  

 hos EF-direktoratet.
§ 3.  Det tilbudte parti skal være af ensartet  

 kvalitet og omfatte mindst 500 tons, der henligger på et nærmere angivet  

 lager.
Tilbydes korn, der henligger på flere forskellige lagre, skal  

 tilbuddet omfatte mindst 500 tons på hvert enkelt lager.
 Stk. 2.  Vandindholdet i det tilbudte korn må for blød  

 hvede og byg ikke overstige 15 pct. og for øvrige kornarter ikke overstige  

 14,5 pct.
 Stk. 3.  Der må ikke tilbydes korn iblandet bejset  

 sædekorn og korn behandlet med proprionssyre eller lignende til intervention.
 § 4.  Sælgeren skal følge EF-direktoratets anvisninger  

 vedrørende levering af kornet.
 Stk. 2.  Det nærmere tidspunkt for indlagringen af  

 kornet aftales mellem sælgeren og lagerholderen.
 Stk. 3.  EF-direktoratet godkender en vejer og måler  

 eller et akkrediteret selskab til på interventionsstedet at foretage kontrol  

 med kornets vægt, lugt og farve, at konstatere om kornet opfylder de krævede  

 minimumsegenskaber samt til efter EF-direktoratets instruks at udtage og  

 indsende prøver af kornet til Plantedirektoratet til brug ved konstatering  

 af, om kvalitetsbetingelserne i øvrigt er opfyldt.
 Stk. 4.  Kontrollen af, hvorvidt blød hvede opfylder de  

 særlige minimumskrav til bageegnethed, foretages dels af Plantedirektoratet,  

 dels af laboratorier godkendt af EF-direktoratet.
 Stk. 5.  I tilfælde af, at sælger eller lagerholder ikke  

 kan tiltræde vejer og måler/den akkrediteredes bedømmelse af kornets lugt og  

 farve, skal den pågældende vejer og måles/den akkrediterede udtage og  

 indsende prøve af kornet til bedømmelse hos Københavns bedømmelses- og  

 voldgiftsudvalg for korn og foderstofhandelen.
Stk. 6.  I tilfælde af, at sælger bestrider  

 Plantedirektoratets analyse, kan EF-direktoratet lade foretage en ny analyse  

 af prøven hos Plantedirektoratet.
Dette gælder dog ikke  

 vandindholdsresultatet.
Det endelige resultat vil være gennemsnittet af de 2  

 analyseresultater.
 § 5.  Overtrædelse af § 3 straffes med bøde, medmindre  

 højere straf er forskyldt i henhold til kapitel 5 i lovbekendtgørelse nr. 462  

 af 26. maj 1994 om administration af Det Europæiske Fællesskabs forordninger  

 om markedsordninger for landbrugsvarer m.v.
 § 6.  Denne bekendtgørelse træder i kraft den 14.  

 november 1994.
 Stk. 2.  Bekendtgørelse nr. 172 af 13. marts 1991 om  

 intervention af korn ophæves samtidig.
