Handelsværdi 19/5 93 unot. aktier - Handelsværdi pr. 19-5 1993 på unoterede aktier i A A/S Referencer: ABL § 4 Sagens omstændigheder var følgende:
 Spørgsmål:
Vil kurs 375 kunne anvendes som handelsværdi pr. 19/5 1993 ved  

 medarbejdernes salg af aktier i A A/S efter 3 års ejertid? Svar:
 Nej.
 Begrundelse:
Det fremgår, at selskabets egenkapital pr. 31/12 1992 ifølge  

 årsregnskabet udgør 23.759 tkr.
Selskabets ejendom er  

 bogført til 7.559 tkr., mens den offentlige kontantvurdering pr. 1/1  

 1993 udgør 12.800 tkr.
På basis af den indsendte selvangivelse for skatteåret 1993/94  

 kan skattekursen beregnes til 350, idet den skattepligtige indkomst for  

 skatteåret 1993/94 er opgjort til 10.027 tkr. og den skattepligtige  

 formue til 23.000 tkr.
Fabriksejendommen indgår i den skattepligtige  

 formue med 9.300 tkr., da en tilbygning med kostpris på 3.905 tkr.  

 først indgår i vurderingen pr. 1/1 1993, hvor ejendommen som  

 før nævnt vurderes til 12.800 tkr.
Indregnes ejendommen til  

 vurderingen pr. 1/1 1993 i opgørelsen af den skattepligtige formue pr.  

 31/12 1992, vil den skattepligtige formue udgøre 26.500 tkr., og  

 skattekursen vil kunne beregnes til 375.
 Ligningsrådet udtalte, at da det ikke kan anses for fuldt  

 tilstrækkeligt godtgjort, at handelsværdien afviger fra  

 skattekursen den 19/5 1993, vil fortjeneste og tab ved salg af aktierne i A  

 A/S være at opgøre med udgangspunkt i kurs 350 svarende til  

 skattekursen den 19/5 1993.
