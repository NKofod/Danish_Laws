Betænkning afgivet af Miljø- og  

 Planlægningsudvalget den 9. maj 2001 Betænkning over Forslag til lov om ændring af lov om  

 miljøbeskyttelse ( [af miljø- og energiministeren (Svend Auken)] 1. Ændringsforslag Miljø- og energiministeren har stillet 2  

 ændringsforslag til lovforslaget.
2. Udvalgsarbejdet Lovforslaget blev fremsat den 1. februar 2001 og var til  

 1. behandling den 22. februar 2001. Lovforslaget blev efter 1. behandling  

 henvist til behandling i Miljø- og Planlægningsudvalget.
Møder Udvalget har behandlet lovforslaget i 8 møder.  

 Udvalget har den 28. marts 2001 holdt et informationsmøde med  

 Bryggeriforeningen, Dansk Retursystem A/S, Danske Læskedrik Fabrikanter  

 og De Samvirkende Købmænd.
Høring Et udkast til lovforslaget har inden fremsættelsen  

 været sendt i høring, og miljø- og energiministeren  

 sendte den 19. november 2000 dette udkast til udvalget, jf. alm. del   bilag  

 275. Den 2. februar 2001 sendte miljø- og energiministeren de indkomne  

 høringssvar samt et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Advokatfirma Bech-Bruun Dragsted, Bryggeriforeningen, Dansk Handel & Service Danske Læskedrik Fabrikanter og De Samvirkende Købmænd.
 Miljø- og energiministeren har over for udvalget  

 kommenteret de skriftlige henvendelser.
Deputationer Endvidere har Bryggeriforeningen, Dansk Retursystem A/S,  

 Danske Læskedrik Fabrikanter og De Samvirkende Købmænd  

 mundtligt over for udvalget redegjort for deres holdning til  

 lovforslaget.
Spørgsmål Udvalget har stillet 21 spørgsmål til  

 miljø- og energiministeren til skriftlig besvarelse, som denne har  

 besvaret.
Nogle af udvalgets spørgsmål til miljø- og  

 energiministeren og dennes svar herpå er optrykt som bilag 2 til  

 betænkningen.
Samråd Udvalget har stillet 1 spørgsmål til  

 miljø- og energiministeren til mundtlig besvarelse.
Ministeren har  

 besvaret spørgsmålet i et samråd med udvalget den 9. maj  

 2001. Ministeren har efterfølgende sendt udvalget det talepapir, der  

 lå til grund for ministerens besvarelse af  

 spørgsmålet.
3. Udtalelse fra miljø- og energiministeren Miljø- og energiministeren har over for udvalget  

 oplyst følgende:
Investeringsrammen for effektiviseringsprogrammet Det fremgår af lovforslagets bemærkninger, at  

 den endelige fastlæggelse af kredsen af forhandlere m.v., der skal  

 kunne få godtgørelse og tilskud i forbindelse med  

 håndtering af emballager til øl og læskedrikke, vil ske  

 administrativt.
Ministeren har i den forbindelse over for udvalget oplyst, at  

 spørgsmålet om grossisternes retsstilling vil blive afklaret i  

 forbindelse med bekendtgørelsen, og at en eventuel inddragelse af  

 disse forhandlere m.v. under tilskudsordningen m.v. vil betyde en   omend  

 mindre   udvidelse af den samlede tilskudsramme, der oprindelig er  

 anslået til samlet ca. 250 mio. kr.
Dansk Retursystem A/S  

 skønner i øvrigt, at selskabet herudover vil have udgifter  

 på maksimalt 30 mio. kr. til anskaffelse af særligt edb-udstyr,  

 der skal monteres i butikkernes automater.
Udstyret gør det muligt  

 elektronisk at indlæse oplysninger om nye eller ændrede  

 emballager i automater og sorteringsanlæg, sådan at manuel  

 indlæsning i de enkelte dagligvarebutikker kan undgås.
I  

 øvrigt vil udstyret gøre det muligt at forhindre snyd med  

 udbetalinger af pant.
Dansk Retursystem A/S vil eje dette udstyr og have  

 ansvaret for den korrekte installering.
Udmøntningen af lovforslaget Udvalget har modtaget et foreløbigt udkast til  

 bekendtgørelse om indsamling m.v. af emballager til øl og  

 læskedrikke.
 Ministeren har oplyst, at det endelige udkast til  

 bekendtgørelse vil blive sendt i offentlig høring, og at det  

 vil blive notificeret til Kommissionen efter informationsproceduredirektivet  

 (Europa-Parlamentet og Rådets direktiver 98/34/EF og 98/48/EF om en  

 informationsprocedure med hensyn til tekniske standarder og forskrifter samt  

 forskrifter for informationssamfundets tjenester) og anmeldt efter  

 bestemmelserne i emballagedirektivet (Europa-Parlamentet og Rådets  

 direktiv 94/62/EF af 20. december 1994 om emballage og emballageaffald) og, i  

 det omfang reglerne om tilskud m.m. nødvendiggør det, efter  

 Traktatens bestemmelser om statsstøtte.
Bekendtgørelsen Miljø- og energiministeren har oplyst, at han vil  

 sende udkast til bekendtgørelse til udvalget, når det sendes i  

 høring.
Miljø- og energiministeren er indstillet på at  

 drøfte eventuelle spørgsmål vedrørende  

 bekendtgørelsen med udvalget.
Mellemhandlere og grossister Miljø- og energiministeren har tilkendegivet, at  

 princippet i retursystemet er, at der kun kan betales  

 håndteringsgodtgørelse for rensortering én gang.
De  

 emballager, som f.eks.
Metro får retur fra de dagligvarebutikker, som  

 får håndteringsgodtgørelse, skal være rensorterede,  

 når de afleveres til Metro.
Hvis dagligvarebutikkerne ikke returnerer  

 emballagerne rensorteret til mellemhandleren, er de ikke berettiget til denne  

 håndteringsgodtgørelse.
I forbindelse med høringen af  

 bekendtgørelsen vil det blive overvejet, om der skal være  

 yderligere sanktionsmuligheder i en sådan situation.
Hvad angår de særlige administrative  

 forpligtelser, der forventes pålagt mellemhandlere og grossister i  

 forbindelse med registrering og indberetning af data, kan det være  

 rimeligt at yde mellemhandlere et tilskud.
Ministeren har på den  

 baggrund stillet ændringsforslag, som giver hjemmel til, at der i givet  

 fald kan udarbejdes en sådan tilskudsordning.
Der er ikke på  

 nuværende tidspunkt taget stilling til, hvilke tilskud der skal  

 ydes.
Gebyrer Miljø- og energiministeren har oplyst, at de  

 gebyrer, der indføres, skal finansiere pant- og retursystemet, og at  

 der ikke er tale om en skat til staten.
Med hensyn til gebyrernes  

 størrelse har ministeren tilkendegivet, at den overvejende del af  

 udgifterne til systemet vil blive dækket af et løbende gebyr.  

 Hensigten er   både nu, og hvis engangsemballager siden skulle blive  

 tilladt   at de tilmeldingsgebyrer, det måtte blive nødvendigt  

 at indføre, ikke bliver så store, at de kan skade de mindre  

 producenters konkurrenceevne.
Gebyrerne skal godkendes af ministeren.
4. Indstillinger og politiske bemærkninger Et flertal i udvalget (udvalget med undtagelse af  

 EL) indstiller lovforslaget til vedtagelse med de stillede  

 ændringsforslag.
Venstres, Det Konservative Folkepartis og  

 Centrum-Demokraternes medlemmer af udvalget finder det positivt, at der  

 planlægges og etableres et nyt og tidssvarende pant- og retursystem,  

 der standardiserer og effektiviserer behandlingen af både  

 genbrugsflasker og engangsemballager.
Dette system bør sikre en  

 forsvarlig behandling af alle flaske- og dåsetyper, så man  

 minimerer henkastning i naturen eller ressourcespild, fordi emballagen ikke  

 bliver indsamlet, genbrugt eller destrueret forsvarligt.
Venstre, Det Konservative Folkeparti og  

 Centrum-Demokraterne er dog bekymrede over de mange nye bemyndigelser,  

 lovforslaget vil give ministeren.
En lang række af de bemyndigelser,  

 som med lovforslaget skal tilfalde ministeren, må anses for aldeles  

 unødvendige.
Bemyndigelserne har større betydning for  

 ministerens position over for de handlende og producenterne end for  

 indførelsen af et effektivt retursystem.
Det er bekymrende, at  

 ministeren med lovforslaget påkalder sig selv det sidste ord i enhver  

 forhandling med parterne i pant- og retursystemet, hvis samarbejde han i sin  

 egen præsentation af lovforslaget under 1. behandling endda selv priste  

 højt.
Det er også bekymrende, at ministeren giver sig ret til at  

 indsamle og opbevare information i langt større omfang end hidtil.  

 Langt mere bekymrende er, at ministeren kan bestemme, om en del af  

 indtægterne skal gå til almennyttige formål.
Det lyder ikke  

 meget af non-profit-selskab, men mere af pengetank.
Men det mest bekymrende  

 er, at ministeren af egen drift kan opkræve flere gebyrer fra  

 producenterne, hvis han ønsker at dække andre udgifter i  

 systemet.
Alt i alt ser dette lovforslag ud til at ændre et  

 udmærket system baseret på god vilje og samarbejde til et  

 tvangssamarbejde styret af ministeren ned i mindste detalje.
Danmark har et godt pant- og retursystem, og derfor er det  

 meget positivt, at ministeren med dette lovforslag moderniserer systemet til  

 fordel for såvel tusinder af butiksdrivende som forbrugerne og dertil  

 nu forbereder systemet til modtagelse af dåser.
Det ville være  

 trist, hvis det gode pant- og retursystem blev gidsel i ministerens korstog  

 mod dåser.
Venstre, Det Konservative Folkeparti og Centrum-Demokraterne  

 mener, at ministeren burde tage det fulde skridt med lovforslaget og ikke  

 bare forberede til modtagelse af dåser, men helt godkende brug af  

 dåser.
 Venstre, Det Konservative Folkeparti og  

 Centrum-Demokraterne vil sluttelig opfordre ministeren til at sikre, at der  

 er en bred repræsentation for såvel dagligvarehandelen som  

 udbydere, dvs. bryggerier og importører, i bestyrelsen for  

 returpantsystemet.
 Venstre, Det Konservative Folkeparti og  

 Centrum-Demokraterne er som nævnt af den opfattelse, at det er  

 nødvendigt at indføre et system, der standardiserer og  

 effektiviserer behandlingen af både genbrugsflasker og  

 engangsemballage, bl.a. på baggrund af udviklingen i dåsesagen.  

 Da lovforslaget er det bedst opnåelige, tilslutter Venstre, Det  

 Konservative Folkeparti og Centrum-Demokraterne sig lovforslaget, men vil  

 nøje følge udmøntningen af lovforslaget og specielt  

 udviklingen inden for de nævnte områder.
Dansk Folkepartis medlem af udvalget finder det yderst  

 fornuftigt, at der tilrettelægges og etableres et nyt og tidssvarende  

 pant- og retursystem, der giver en ensartet og effektiv behandling af  

 både genbrugsflasker og engangsemballager.
Med et sådant system  

 opnår man en sikker og forsvarlig behandling af alle flaske- og  

 dåsetyper, så man i videst muligt omfang undgår henkastning  

 i naturen eller ressourcespild, fordi emballagen ikke bliver indsamlet,  

 genbrugt eller destrueret forsvarligt.
Kristeligt Folkepartis medlem af udvalget anser det for  

 meget vigtigt at have et pant- og retursystem, der også i fremtiden  

 sikrer en meget høj indsamlingsprocent.
Det er ikke mindst vigtigt, at  

 et sådant system er forberedt til at håndtere dåser, hvis  

 dette måtte blive aktuelt, men det er også vigtigt, at det  

 formår at håndtere stadig flere og nye emballagevarianter.
Kristeligt Folkeparti vil ikke have brugte emballager  

 flydende i naturen, men vil heller ikke have dem til at indgå i det  

 almindelige renovationssystem.
Vi har i Danmark en god tradition for  

 indsamling af emballager, som Kristeligt Folkeparti gerne vil ikke bare  

 videreføre, men forstærke.
 Kristeligt Folkepartis betænkeligheder ved dette  

 lovforslag har især gået på den monopolstilling, som et  

 enkelt selskab får, og som store drikkevareleverandører i  

 Danmark måske kan få forstærket igennem dette  

 returhåndteringsselskab.
 Kristeligt Folkeparti henleder derfor opmærksomheden  

 på ministerens svar på spørgsmål nr. 14, der er  

 optrykt som bilag til betænkningen, og henstiller i det hele taget til  

 ministeren i sin indflydelse på returhåndteringselskabet at  

 varetage de små detailhandleres såvel som de små  

 producenters og importørers interesser, bl.a. med henblik på at  

 opnå en god konkurrencesituation på markedet.
 Et mindretal i udvalget (EL) indstiller  

 lovforslaget til forkastelse ved 3. behandling og vil stemme imod de  

 stillede ændringsforslag.
Enhedslistens medlem af udvalget kan ikke støtte  

 dette lovforslag.
Det ikke alene indebærer et knæfald for EU s  

 krav om en dansk åbning for salg af øl og sodavand på  

 dåser, hvilket i sig selv vil undergrave det yderst velfungerende  

 danske returflaskesystem, men også betyde frit løb for alle  

 mulige slags engangsemballager.
Reelt er der tale om en nødlov, der forsøger  

 at opbygge et system, som kan håndtere det kaos, vi står over  

 for, hvilket i sig selv kan være sympatisk nok.
Men Enhedslisten  

 ønsker, at den danske modstand mod dåserne og  

 engangsemballagerne i stedet fortsætter og ikke som nu reelt  

 opgives.
I den forbindelse vil Enhedslisten udtrykke kritik af, at  

 den danske regering ikke har gjort mere for at styrke returflaskesystemets  

 miljøaspekter.
Således har regeringen afvist Enhedslistens plan  

 for, hvorledes ministeren kunne styrke det danske miljøargument i  

 sagen.
 Demokratisk Folkeparti var på tidspunktet for  

 betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er  

 optrykt i betænkningen.
5. Ændringsforslag med bemærkninger Ændringsforslag Af	miljø- og energiministeren, tiltrådt af et  

flertal (udvalget med undtagelse af EL):
Til § 1 1) I det under nr. 5 foreslåede § 9 a, stk.  

 1, indsættes efter nr. 10 som nyt nummer:
» [Disposition over opsparede midler] 2) I det under nr. 14 foreslåede § 55 c, stk.  

 1,  indsættes efter 1. pkt. som nyt punktum:
» [Tilskud til forhandlere] Bemærkninger Til nr. 1 Der vil kunne forekomme tilfælde, hvor producenter  

 eller importører, der får overdraget administrationen af en  

 offentligt reguleret pant- og returordning efter regler fastsat i  

 medfør af § 9, stk. 3,  har drevet en lignende ordning på  

 frivillig basis i tiden før denne overdragelse.
Der kan i  

 sådanne tilfælde være opsparet midler under den frivillige  

 ordning, som det pågældende selskab el.lign. ønsker at  

 overføre til den offentligt regulerede ordning og anvende i  

 overensstemmelse med de forudsætninger, som lå til grund for  

 indbetalingerne af midlerne til den frivillige ordning.
Det er tilfældet med Dansk Retursystem A/S, der har  

 drevet en returordning på grundlag af frivillige tilmeldinger og  

 indbetalinger siden den 1. juli 2000, hvor selskabet blev etableret.
Under  

 denne frivillige ordning har producenter af genpåfyldelige plastflasker  

 således indbetalt et gebyr til dækning af udgifterne til  

 effektivisering af modtageanlæggene i dagligvarebutikkerne.
Dansk  

 Retursystem A/S ønsker at overføre og nyttiggøre disse  

 midler til den returordning, som det er tanken, at selskabet skal  

 administrere efter loven og regler udstedt i medfør heraf.
 Ændringsforslaget bemyndiger ministeren til at  

 fastsætte nærmere regler om overførsel og anvendelse af  

 sådanne privat opsparede midler til en offentligt reguleret pant- og  

 returordning.
En overførsel af opsparede midler er frivillig for  

 selskabet m.v.
Det forudsættes, at selskabet før en beslutning  

 om overførsel af midler indhenter samtykke fra de producenter og  

 importører, der frivilligt har indbetalt midlerne.
Til nr. 2 I tilfælde, hvor administrationen af en pant- og  

 returordning for emballager henlægges til et selskab efter regler  

 udstedt i medfør af lovens § 9, stk. 3, kan der være behov for,  

 at forhandlere registrerer og videregiver oplysninger til selskabet om  

 emballager, som forhandleren håndterer.
Det vil være  

 tilfælde i forbindelse med den ordning, som skal administreres af Dansk  

 Retursystem A/S.
Oplysningerne er nødvendige af hensyn til en korrekt  

 gebyropkrævning og udbetalingen af  

 håndteringsgodtgørelse.
Registrerings- og indberetningspligtens omfang, der vil  

 blive fastsat i en bekendtgørelse, vil blive begrænset til det  

 mest nødvendige.
Det kan dog ikke udelukkes, at de generelle  

 registrerings- og indberetningsforpligtelser, der vil skulle  

 pålægges nogle forhandlere af hensyn til det samlede systems  

 funktionsdygtighed, først og fremmest mellemhandlere/grossister, vil  

 kunne få et sådant omfang, at det kan forekomme rimeligt at yde  

 disse forhandlere et tilskud til hel eller delvis dækning af de hermed  

 forbundne udgifter.
Enkelte forhandlere har fremført, at disse  

 særlige forpligtelser vil medføre en konkurrenceforvridning i  

 forhold til forhandlere uden tilsvarende forpligtelser.
Forslaget giver hjemmel til, at der i givet fald ved  

 bekendtgørelse kan tilvejebringes en tilskudsordning for de  

 berørte forhandlere.
Der kan være tale om udgifter til  

 edb-anlæg og -programmer.
Kredsen af forhandlere, der skal være  

 berettiget til et tilskud, vil skulle fastlægges nærmere ved  

 udmøntningen af bemyndigelsen ved bekendtgørelse.
Det  

 forudsættes, at tilskudsordningen i givet fald finansieres over de  

 gebyrer, som kan opkræves i henhold til regler, der udstedes efter  

 lovens § 53.
Det bemærkes, at der ikke med lovforslaget er taget  

 endelig stilling til, hvilke udgifter tilskuddet i givet fald skal  

 dække i forbindelse med ordningen vedrørende Dansk Retursystem  

 A/S.
Tilskudsordningen vil kunne være omfattet af Traktatens  

 statsstøttebestemmelser, og ordningen vil i så fald skulle  

 notificeres til og godkendes af Kommissionen.
Martin Glerup (S)  

  Pernille Blach Hansen (S)  Inger Bierbaum (S)  

  Lis Greibe (S)  Niels Bloch Jespersen (S)  

  Jørn Jespersen (SF) fmd.  

 Ebbe Kalnæs (CD)  Vibeke Peschardt (RV)  

  Søren Kolstrup (EL)  

  Hans Christian Schmidt (V)  Bodil Thrane (V)  

  Jørgen Winther (V)  Jens Vibjerg (V)  

 Henriette Kjær (KF) nfmd.  

  Eva Møller (KF)  Svend Aage Fauerholdt (DF)  

  Ole M.
Nielsen (KRF) Demokratisk Folkeparti havde ikke medlemmer i  

 udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 17 ** Kristeligt Folkeparti (KRF) 4 Socialistisk Folkeparti (SF) 13 Demokratisk Folkeparti (DMF) 1 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for partierne (UP) 6 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende L 153 Bilagsnr.
Titel 1 Meddelelse om høringssvar 2 Høringsnotat 3 Høringsudkast, jf. alm. del   bilag 275 4 Tilmelding til møde med Bryggeriforeningen m.fl. om  

 præsentation af nyt pant- og retursystem 5 Henvendelse af 20/2-01 fra Bryggeriforeningen, Danske Læskedrik  

 Fabrikanter og De Samvirkende Købmænd 6 Spm. 1 om kommentar til henvendelse af 20/2-01 fra Bryggeriforeningen,  

 Danske Læskedrik Fabrikanter og De Samvirkende Købmænd,  

 til miljø- og energiministeren 7 Beretning nr. 4, folketingsåret 1999-2000, afgivet den 16. juni 2000 8 Spm. 2 om at sikre små producenter og importører en plads i  

 bestyrelsen for Dansk Retursystem A/S, til miljø- og energiministeren 9 Spm. 3 om at lade producenten indbetale beløbet for detailhandelens  

 håndtering direkte til detailhandelen, til miljø- og  

 energiministeren 10 Spm. 4 om, hvad der defineres som nye produkter, til miljø- og  

 energiministeren Spm. 5 om, hvordan man sikrer et lavt gebyr ved lancering af nye  

 produkter, til miljø- og energiministeren 11 Deltagerliste til orienteringsmøde med Bryggeriforeningen m.fl.  

 vedrørende nyt pant- og retursystem den 28. marts 2001 12 Henvendelse om program for orienteringsmøde om nyt pant- og  

 retursystem den 28. marts 2001 fra Bryggeriforeningen 13 Svar på spm. 1 om kommentar til henvendelse af 20/2-01 fra  

 Bryggeriforeningen, Danske Læskedrik Fabrikanter og De Samvirkende  

 Købmænd, fra miljø- og energiministeren 14 Svar på spm. 2 om at sikre små producenter og  

 importører en plads i bestyrelsen for Dansk Retursystem A/S, fra  

 miljø- og energiministeren 15 Svar på spm. 3 om at lade producenten indbetale beløbet for  

 detailhandelens håndtering direkte til detailhandelen, fra  

 miljø- og energiministeren 16 Svar på spm. 4 om, hvad der defineres som nye produkter, fra  

 miljø- og energiministeren Svar på spm. 5 om, hvordan man sikrer et lavt gebyr ved lancering af  

 nye produkter, fra miljø- og energiministeren 17 Lukning for spørgsmål den 30. marts 2001 18 Spm. 6, om forbrugere skal kunne aflevere tømt returemballage, til  

 miljø- og energiministeren 19 Materiale udleveret under informationsmøde med Bryggeriforeningen  

 m.fl. den 28. marts 2001 20 Spm. 7 om en oversigt over de bemyndigelser, ministeren tillægges i  

 lovforslaget, til miljø- og energiministeren Spm. 8 om sammenhængen mellem den afgift, man opererer med, og  

 udgifterne til at håndtere det nye system, til miljø- og  

 energiministeren Spm. 9 om en uddybning af hensigten med at fremtidssikre systemet, til  

 miljø- og energiministeren Spm. 10 om, hvordan forslaget skal indføres i praksis, til  

 miljø- og energiministeren 21 1. udkast til betænkning 22 Foreløbigt udkast til bekendtgørelse om indsamling m.v. af  

 emballager til øl og visse læskedrikke (Pant- og  

 gebyrbekendtgørelsen) 23 Svar på spm. 7 om en oversigt over de bemyndigelser, ministeren  

 tillægges i lovforslaget, fra miljø- og energiministeren Svar på spm. 8 om sammenhængen mellem den afgift, man opererer  

 med, og udgifterne til at håndtere det nye system, fra miljø- og  

 energiministeren Svar på spm. 9 om en uddybning af hensigten med at fremtidssikre  

 systemet, fra miljø- og energiministeren Svar på spm. 10 om, hvordan forslaget skal indføres i  

 praksis, fra miljø- og energiministeren 24 Svar på spm. 6, om forbrugere skal kunne aflevere tømt  

 returemballage, fra miljø- og energiministeren 25 Spm. 11 om balancen mellem det gebyr, som opkræves, og de afgifter,  

 der afholdes i systemet, til miljø- og energiministeren 26 Betænkningsbidrag fra miljø- og energiministeren 27 Svar på spm. 11 om balancen mellem det gebyr, som opkræves, og  

 de afgifter, der afholdes i systemet, fra miljø- og energiministeren 28 2. udkast til betænkning 29 Henvendelse af 17/4-01 fra Advokatfirma Bech-Bruun Dragsted 30 Spm. 12 om kommentar til henvendelse af 17/4-01 fra Advokatfirma  

 Bech-Bruun Dragsted, til miljø- og energiministeren 31 Henvendelse af 18/4-01 fra Dansk Handel & Service 32 Spm. 13 om kommentar til henvendelse af 18/4-01 fra Dansk Handel &  

 Service, til miljø- og energiministeren 33 Henvendelse af 19/4-01 fra Bryggeriforeningen om foretræde for  

 udvalget den 25. april 2001 34 Svar på spm. 12 om kommentar til henvendelse af 17/4-01 fra  

 Advokatfirma Bech-Bruun Dragsted, fra miljø- og energiministeren 35 Svar på spm. 13 om kommentar til henvendelse af 18/4-01 fra Dansk  

 Handel & Service, fra miljø- og energiministeren 36 Spm. 14 om mindre producenters, mindre importørers og små  

 handlendes betingelser, til miljø- og energiministeren 37 Svar på spm. 14 om mindre producenters, mindre importørers og  

 små handlendes betingelser, fra miljø- og energiministeren 38 3. udkast til betænkning 39 Henvendelse af 25/4-01 fra Advokatfirma Bech-Bruun Dragsted 40 Spm. 15 om kommentar til henvendelse af 25/4-01 fra Advokatfirma  

 Bech-Bruun Dragsted, til miljø- og energiministeren 41 Årsrapport 2000 fra Dansk Retursystem A/S 42 Henvendelse af 25/4-01 fra Dansk Retursystem A/S vedrørende  

 Årsrapport for 2000 43 Svar på spm. 15 om kommentar til henvendelse af 25/4-01 fra  

 Advokatfirma Bech-Bruun Dragsted, fra miljø- og energiministeren 44 Henvendelse af 1/5-01 fra Advokatfirma Bech-Bruun Dragsted 45 Spm. 16 om kommentar til henvendele af 1/5-01 fra Advokatfirma Bech-Bruun  

 Dragsted, til miljø- og energiministeren 46 Svar på spm. 16 om kommentar til henvendele af 1/5-01 fra  

 Advokatfirma Bech-Bruun Dragsted, fra miljø- og energiministeren 47 Spm. 17 om, hvordan håndteringsgodtgørelsen  

 tilrettelægges og finansieres i dag, til miljø- og  

 energiministeren Spm. 18, om der er tale om, at det er forbrugerne, der kommer til at  

 betale en ekstrabetaling for flaskerne, til miljø- og energiministeren Spm. 19, om det i dag er muligt at yde  

 håndteringsgodtgørelse, til miljø- og energiministeren Spm. 20 om, hvor stor en del af markedet der bliver omfattet af  

 håndteringsgodtgørelsen, til miljø- og energiministeren Spm. 21, om man kan forlange, at nogen i systemet skal håndtere  

 flasker, uden at de får betaling, til miljø- og energiministeren 48 Samrådsspm.
A om en uddybende redegørelse for svarene  

 på de stillede spørgsmål, til miljø- og  

 energiministeren 49 Svar på spm. 17 om, hvordan håndteringsgodtgørelsen  

 tilrettelægges og finansieres i dag, fra miljø- og  

 energiministeren Svar på spm. 18, om der er tale om, at det er forbrugerne, der  

 kommer til at betale en ekstrabetaling for flaskerne, fra miljø- og  

 energiministeren Svar på spm. 19, om det i dag er muligt at yde  

 håndteringsgodtgørelse, fra miljø- og energiministeren Svar på spm. 20 om, hvor stor en del af markedet der bliver omfattet  

 af håndteringsgodtgørelsen, fra miljø- og  

 energiministeren Svar på spm. 21, om man kan forlange, at nogen i systemet skal  

 håndtere flasker, uden at de får betaling, fra miljø- og  

 energiministeren 50 Miljø- og energiministerens supplerende bidrag til  

 betænkningen samt ændringsforslag 51 Talenotits fra samråd den 9. maj 2001 om samrådsspm.
A, fra  

 miljø- og energiministeren Bilag 2 Nogle af udvalgets spørgsmål til miljø-  

 og energiministeren og dennes svar herpå Spørgsmål 14 og miljø- og  

 energiministerens svar herpå er optrykt efter ønske fra KRF.
 Spørgsmål 17-21 og miljø- og  

 energiministerens svar herpå er optrykt efter ønske fra V.
 Spørgsmål 14:
Under 1. behandling af lovforslaget blev de mindre  

 producenters og importørers stilling drøftet, ligesom de  

 små handlendes betingelser blev nævnt.
Er der gjort tiltag  

 til:
at sikre, at de små producenters og importørers  

 tilmeldingsgebyr ikke er så stort, at det begrænser deres  

 muligheder for at komme ind med nye produkter og dermed også  

 begrænser konkurrencen på markedet? at sikre de små producenters og importørers indseende  

 med og indflydelse i Dansk Retursystem A/S? at se på de små butikkers tilmeldingsgebyr? Svar:
 Netop de mindre producenters og forhandleres forhold har  

 der været arbejdet meget med i forbindelse med udformningen af  

 lovforslaget og bekendtgørelsen   og med rette, for  

 selvfølgelig skal det ny system ikke forringe vilkårene for  

 mindre virksomheder.
Et af de hensyn, vi har arbejdet ud fra, er at sikre, at  

 tilmeldingsgebyret ikke skal begrænse mindre producenters og  

 importørers muligheder for at markedsføre deres produkter  

 på konkurrencedygtige vilkår.
Som det fremgår af udkastet  

 til bekendtgørelsen, er det hensigten i første periode at lade  

 det ny system finansiere af løbende gebyrer på de enkelte  

 emballager (logistikgebyr) frem for de i aftalen mellem bryggerierne,  

 læskedrikfabrikanterne og dagligvarehandelen nævnte  

 produkttilmeldingsgebyrer på 10.000 og 2.500 kr.
På den  

 måde bliver de udgifter, der er ved tilmelding af producenter og  

 importører og disses produkter, spredt ud på alle emballager,  

 der markedsføres.
Det har også været drøftet, hvordan det  

 sikres at producenter og importører, der ikke er repræsenteret i  

 bestyrelsen for Dansk Retursystem A/S, bliver tilgodeset i beslutninger af  

 betydning for dem.
Hertil kan jeg oplyse, at bryggerierne vil nedsætte  

 et kontaktudvalg med deltagelse af interesserede producenter og  

 importører.
Efter forslaget vil bestyrelsesformanden og direktionen  

 for Dansk Retursystem 1-2 gange årligt drøfte væsentlige  

 spørgsmål med kontaktudvalget.
Med disse to elementer er der  

 mulighed for, at alles interesser kan varetages på rimelig vis.
Hvad angår det årlige gebyr for  

 detailhandlere, må det formodes, at de butikker, for hvilke det er  

 relevant at tilmelde sig Dansk Retursystem, har en vis omsætning af  

 øl og læskedrikke.
Det vurderes, at et tilmeldingsgebyr for  

 disse på 500 kr. ikke er uoverkommeligt.
Hvis forretningerne blot  

 sælger ti kasser øl eller tolv kasser sodavand i 1½ liters  

 flasker om ugen, vil de få beløbet igen i form af  

 håndteringsgodtgørelse.
 Spørgsmål  17:
Hvordan tilrettelægges og finansieres  

 håndteringsgodtgørelsen i dag? Svar:
 Jeg har forelagt spørgsmålet for  

 Miljøstyrelsen, der har oplyst følgende:
» Hovedparten af de danske bryggerier og  

 læskedrikproducenter på den ene side og dagligvarehandelen  

 på anden side   repræsenteret ved FDB, Dansk Supermarked A/S og  

 De Samvirkende Købmænd   indgik i maj 2000 en aftale om en  

 effektivisering af returflaskesystemet.
 Ifølge aftalen forpligter bryggerierne og  

 læskedrikproducenterne sig til at betale et gebyr, således at der  

 kan udbetales en håndteringsgodtgørelse til dagligvarebutikker  

 for rensorteringen af udbydernes emballager til øl og  

 læskedrikke.
 Gebyret opkræves, og  

 håndteringsgodtgørelse udbetales af selskabet Dansk Retursystem  

 A/S, som blev stiftet af aftaleparterne den 1. juli 2000.
Dansk Retursystem A/S har over for Miljøstyrelsen  

 oplyst, at tilrettelæggelsen og finansieringen af  

 håndteringsgodtgørelsen i dag i store træk sker efter  

 samme retningslinier, som er indeholdt i Miljøstyrelsens  

 foreløbige udkast til bekendtgørelse af 23. marts 2001, jf.
L  

 153   bilag 22.
 På nogle væsentlige punkter adskiller den  

 eksisterende frivillige ordning sig dog fra den ordning, som er forudsat i  

 det foreløbige bekendtgørelsesudkast.
 Det kan bl.a. nævnes, at pligten til at være  

 tilmeldt Dansk Retursystem A/S og betale gebyr - som efter  

 bekendtgørelsen vil omfatte alle producenter og importører  

 efter aftalen i sagens natur kun gælder producenter, der har tilsluttet  

 sig aftalen.
 Dansk Retursystem A/S har endvidere oplyst, at forholdet  

 til mellemhandlere/grossister på nuværende tidspunkt, hvor  

 ordningen kører på frivillig basis, ikke er fuldt afklaret.  

 Selskabet afventer Miljøstyrelsens udkast til  

 bekendtgørelse.
 Der kan i øvrigt henvises til bemærkningerne  

 til lovforslaget, afsnit 2.3 om »Forholdet til  

 aftalen om Dansk Retursystem A/S««.
 Spørgsmål 18:
Er der tale om, at det er forbrugerne, der kommer til at  

 betale en ekstrabetaling for flaskerne til finansiering af  

 håndteringsgodtgørelsen, eller er det et lukket system mellem  

 parterne? Svar:
 Jeg har forelagt spørgsmålet for  

 Miljøstyrelsen, der har oplyst følgende:
» Som det fremgår af bemærkningerne til  

 lovforslaget, forventes det gebyr, som skal pålignes emballagen, at  

 blive i størrelsesordenen 3-15 øre, afhængig af  

 emballagens materiale og volumen.
Der er dog tale om et foreløbigt  

 skøn.
Gebyret skal dække  

 håndteringsgodtgørelse og investeringstilskud til  

 dagligvarebutikker m.v.
 Herudover forudsættes det, at dagligvarebutikker,  

 der tilmelder sig Dansk Retursystem A/S, betaler et bekendt gebyr til  

 dækning af administrationsomkostninger.
 Det skal bemærkes, at Dansk Retursystem A/S blev  

 etableret i juli 2000 og siden har været drevet på privat basis  

 på baggrund af frivillig tilslutning og indbetalinger fra producenter,  

 der tilsammen dækker hovedparten af det danske marked for øl og  

 læskedrikke.
 Miljøstyrelsen har ikke grundlag for at udtale sig  

 om, hvorvidt lovforslagets udmøntning i sig selv vil medføre  

 stigning i priserne på øl og læskedrikke.
Spørgsmålet om prisfastsættelse er i  

 øvrigt overladt til markedet.« Spørgsmål 19:
Er det muligt i dag at yde  

 håndteringsgodtgørelse, og må man i dag indregne en udgift  

 hertil i prisen? Svar:
 Jeg har forelagt spørgsmålet for  

 Miljøstyrelsen, der har oplyst følgende:
» Der er ikke efter lovgivningen noget til hinder for, at  

 den enkelte producent beslutter sig for at indregne udgiften til gebyrer til  

 Dansk Retursystem A/S i salgsprisen.« Spørgsmål 20:
Hvor stor del af markedet bliver omfattet af  

 håndteringsgodtgørelsen? Svar:
 Jeg har forelagt spørgsmålet for  

 Miljøstyrelsen, der har oplyst følgende:
» Af det samlede salg af øl og læskedrikke til  

 det danske marked udgør salget på flasker ca. 85-90 pct. (regnet  

 i volumen). Dagligvarehandelen tegner sig for ca. 85 pct. af salget på  

 flasker, mens resten leveres til hotel- og restaurationssektoren m.m.
 Miljøstyrelsen antager, at dagligvarebutikkerne i  

 det store og hele modtager det samme antal flasker retur fra forbrugerne, som  

 butikkerne har solgt.
Bl.a. med baggrund i, at en meget stor del af  

 dagligvarehandelen allerede har tilmeldt sig det frivillige system, forventer  

 Dansk Retursystem A/S, at ca. 90-95 pct. af alle flasker med øl og  

 læskedrikke, som leveres til dagligvarebutikker og visse  

 mellemhandlere, vil udløse håndteringsgodtgørelse.« Spørgsmål 21:
Kan man forlange, at nogen skal håndtere flasker,  

 uden at de får betaling   håndteringsgodtgørelse   for  

 det? Svar:
 Jeg har forelagt spørgsmålet for  

 Miljøstyrelsen, der har oplyst følgende:
» Dagligvarebutikkerne og mellemhandlerne har ingen pligt  

 til at sortere emballagerne, men får altså kun  

 håndteringsgodtgørelse i det omfang, de tilmelder sig Dansk  

 Retursystem A/S og faktisk foretager rensortering.
Derudover forudsætter systemet, at emballagerne  

 modtages og opbevares m.v. hos dagligvarebutikkerne m.v.
Det er ikke  

 forudsat, at der ydes særskilt håndteringsgodtgørelse  

 herfor.
