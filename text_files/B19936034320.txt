(Meddelelser B) KAPITEL II-2 Konstruktion - brandsikring, opdagelse og slukning af brand Afsnit A Almindelige bestemmelser Side Regel 1 Anvendelsesområde Regel 2 Grundlæggende principper Regel 3 Definitioner Regel 4 Brandpumper, hovedbrandledninger, brandstudse og brandslanger Regel 5 Fast anbragte installationer for slukning med luftarter Regel 6 Ildslukkere Regel 7 Ildslukningsinstallationer i maskinrum Regel 8 Fast anbragte lavekspanderende skumslukningsanlæg i maskinrum Regel 9 Fast anbragte højekspanderende skumslukningsanlæg i maskinrum Regel 10 Fast anbragte finfordråbningsanlæg i maskinrum KAPITEL II-2 Konstruktion - brandsikring, opdagelse og slukning af brand Afsnit A Almindelige bestemmelser Regel 1 Anvendelsesområde 1.1 Medmindre andet udtrykkeligt er bestemt, finder dette kapitel anvendelse  

 på skibe, hvis køl er lagt eller som befinder sig på et tilsvarende  

 byggestadium på eller efter den 1. juli l986.
1.2 I dette kapitel betyder udtrykket "et tilsvarende byggestadium"  

 det stadium, hvor; .1 et byggeri, der kan identificeres med et bestemt skib, påbegyndes, og .2 samling af dette skib er påbegyndt, omfattende mindst 50 tons eller 1%  

 af den anslåede samlede skrogvægt, hvis denne er mindre.
1.3 I dette kapitel .1 betyder udtrykket "skibe, der er bygget" skibe, hvis køl er  

 lagt eller som befinder sig på et tilsvarende byggestadium", .2 betyder udtrykket "alle skibe" skibe, der er bygget før, på  

 eller efter 1. juli 1986, .3 skal et lastskib (uanset hvornår det er bygget), der ombygges til et  

 passagerskib, ligestilles med et passagerskib, der er bygget på det  

 tidspunkt, da en sådan ombygning påbegyndes.
2 Medmindre andet udtrykkeligt er bestemt, .1 skal Administrationen, for så vidt angår skibe, der er bygget før 1.  

 juli l986, sikre sig, at de krav, der i henhold til kapitel II-2 i den  

 internationale konvention af 1974, som er ændret ved resolution MSC. 1 (XLV),  

 er opfyldt.
3 Alle skibe, der er under reparation, ombygning, forandringer og udrustning  

 i forbindelse dermed, skal fortsat som minimum opfylde de krav, som tidligere  

 var gældende for disse skibe.
 Hvis de er bygget før 1. juli l986, skal de som hovedregel opfylde kravene  

 for skibe, der er bygget på det nævnte tidspunkt eller senere, i mindst samme  

 omfang, som de gjorde før en sådan reparation, ombygning, forandringer, og  

 udrustning i forbindelse dermed skal opfylde kravene for skibe, der er bygget  

 den 1. juli l986 eller senere, for så vidt Administrationen anser dette for  

 rimeligt og praktisk muligt.
4.1 Administrationen kan, hvis den skønner, at rejsen foregår under så  

 betryggende forhold, at anvendelsen af en eller flere bestemmelser i dette  

 kapitel ville være urimelig eller unødvendig, fritage bestemte skibe eller  

 klasser af skibe, som under rejsen ikke fjerner sig mere end 20 sømil fra  

 nærmeste land, for at opfylde disse krav.(* 1) 4.2 Hvad angår passagerskibe, der anvendes til befordring af et større antal  

 passagerer i speciel fart, som f.eks. pilgrimsfart, kan Administrationen,  

 hvis den skønner, at det ikke er praktisk muligt at forlange kravene i dette  

 kapitel opfyldt, fritage disse skibe for at opfylde disse krav, forudsat at  

 de fuldt ud overholder reglerne i .1 bilaget til overenskomst af 1971 om passagerskibe i speciel fart, .2 bilaget til protokol af 1973 om pladskrav for passagerskibe i speciel  

 fart.
Regel 2 Grundlæggende principper 1 Dette kapitel har til formål at kræve gennemførelse af de bedst mulige  

 foranstaltninger med hensyn til brandsikring samt opdagelse og slukning af  

 brand i skibe.
2 Forskrifterne i dette kapitel hviler på følgende grundlæggende principper,  

 der efter behov er optaget i forskrifterne under hensyntagen til skibstype og  

 potentiel brandrisiko:
.1 Inddeling af skibet i lodrette hovedzoner med konstruktionselementer,  

 der er modstandsdygtige i termisk og styrkemæssig henseende, .2 adskillelse af aptering fra den øvrige del af skibet med  

 konstruktionselementer, der er modstandsdygtige i termisk og styrkemæssig  

 henseende, .3 begrænset brug af brændbare materialer, .4 opdagelse af enhver brand i den zone, hvor den er opstået, .5 afgrænsning og slukning af enhver brand i det rum, hvor den er opstået, .6 beskyttelse af udgangsveje og adgangsveje for bekæmpelse af brand, .7 hurtig adgang til brandslukningsapparater, .8 størst mulig begrænsning af risikoen for antændelse af brandfarlige  

 luftarter fra ladningen.
3 Alle materialer og konstruktioner, som indgår i den konstruktive  

 brandsikring, skal være typegodkendte af Søfartsstyrelsen eller anden  

 anerkendt myndighed eller institution.
Typegodkendelse skal ske på basis af  

 en afprøvning udført i overensstemmelse med en anerkendt international (IMO)  

 standard.
Regel 3 Definitioner I dette kapitel gælder, medmindre andet udtrykkeligt er bestemt, følgende  

 definitioner:
1 "Ikke-brændbart materiale" er et materiale, der hverken kan  

 brænde eller afgive brændbare luftarter i en sådan mængde, at der kan ske  

 selvantændelse, når det opvarmes til omkring 750 grader C, hvilket skal  

 konstateres til Administrationens tilfredshed ved en godkendt prøvemetode(*  

 2). Ethvert andet materiale er et brændbart materiale.
2 "En standardbrandprøvning" er en prøvning, hvorved prøveemner af  

 de pågældende skodder eller dæk i en prøveovn udsættes for temperaturer, der  

 omtrentligt svarer til standardkurven for tid og temperaturer.
Prøveemnerne  

 skal have en ubeskyttet overflade på mindst 4,65 kvm og en højde (eller en  

 længde af dæk) på 2,44 m, der i så høj grad som muligt ligner den påtænkte  

 konstruktion og i givet fald omfatter mindst een samling.
Standardkurven for  

 forholdet mellem tid og temperaturer er en jævn kurve trukket gennem følgende  

 temperaturpunkter målt over ovnens begyndelsestemperatur:
3 Klasse "A"-inddelinger består af skodder og dæk, der opfylder  

 følgende krav:
.1 De skal være bygget af stål eller andet tilsvarende materiale, .2 de skal være passende afstivet, .3 de skal være således konstrueret, at de kan forhindre gennemtrængning  

 af røg og flammer indtil udløbet af en standardbrandprøvning på 1 time, .4 de skal være isoleret med godkendte ikke-brændbare materialer, således  

 at gennemsnitstemperaturen på den ikke-udsatte side ikke stiger mere end 139  

 grader C over begyndelsestemperaturen, og at temperaturen ikke på noget  

 punkt, herunder en samling, stiger mere end 180 grader C over  

 begyndelsestemperaturen indenfor de nedenfor anførte tidsrum:
.5 Administrationen kan kræve, at der foretages en prøvning af prototypen  

 af et skod eller et dæk for at sikre, at det opfylder ovennævnte krav om  

 mekanisk modstandsevne og temperaturstigning.(* 3) .6 Brandisolering af blød mineraluld og lignende materiale på lodrette  

 og under-op flader, skal fastholdes med clips med ca. 300 mm indbyrdes  

 afstand og ståltrådsnet, glasvæv eller andet egnet ubrændbart materiale.
Hvis  

 isoleringen er direkte fastholdt af typegodkendt klasse "B"-loft  

 eller klasse "B"- eller "C"-garnering, kræves ikke anden  

 fastgørelse.
4 Klasse "B"-inddelinger består af skodder, dæk, lofter eller  

 garneringer, der opfylder følgende krav:
.1 De skal være således konstrueret, at de forhindrer gennemtrængning af  

 flammer indtil udløbet af den første halve time af standardbrandprøvningen, .2 de skal have en sådan isolationsevne, at gennemsnitstemperaturen på den  

 ikke-udsatte side ikke stiger mere end 139 grader C over  

 begyndelsestemperaturen, og at temperaturen ikke på noget punkt, herunder en  

 samling, stiger mere end 225 grader C over begyndelsestemperaturen inden for  

 de nedenfor anførte tidsrum:
Klasse "B-15" 15 minutter Klasse "B-0" 0 minutter, .3 de skal være konstrueret af godkendte ikke-brændbare materialer, og  

 alle materialer, der indgår i konstruktionen og opstillingen af klasse  

 "B"-inddelinger, skal være ikkebrændbare.
Anvendelsen af brændbart  

 finer kan dog tillades, forudsat at det opfylder andre krav i dette kapitel, .4 Administrationen kan kræve, at der foretages en prøvning af prototypen  

 på en inddeling for at sikre, at den opfylder ovennævnte krav om mekanisk  

 modstandsevne og temperaturstigning(* 4). 5 Klasse "C"-inddelinger er inddelinger konstrueret af godkendte,  

 ikke-brændbare materialer.
De behøver hverken opfylde krav med hensyn til  

 gennemtrængning af røg og flammer eller begrænsninger af  

 temperaturstigningen.
Anvendelsen af brændbart finer er dog tilladt, forudsat  

 at det opfylder andre krav i dette kapitel.
6 Gennemgående klasse "B"-lofter eller garneringer er sådanne, som  

 kun afsluttes ved en klasse "A"- eller en klasse  

 "B"-inddeling.(* 5) 7 "Stål eller andet tilsvarende materiale". Hvor ordene "stål  

 eller andet tilsvarende materiale" forekommer, betyder "tilsvarende  

 materiale" et ikke-brændbart materiale, som i sig selv eller ved  

 anvendelse af isolation besidder egenskaber, der svarer til stålets  

 egenskaber i henseende til holdbarhed og mekanisk modstandsevne ved  

 afslutningen af den foreskrevne standardbrandprøvning (f.eks. en passende  

 isoleret aluminiumslegering).
8 "Lav flammespredningsevne" betyder, at den således betegnede  

 overflade (f.eks. finer) på fyldestgørende måde vil begrænse  

 flammespredningen, hvilket skal konstateres til Administrationens tilfredshed  

 ved en anerkendt prøvningsmetode.(* 6) 9 "Lodrette hovedzoner" er de afdelinger, hvori skrog, overbygning  

 og dækshuse er inddelt ved klasse "A"-inddelinger, og hvis  

 middellængde normalt ikke overstiger 40 m på noget enkelt dæk.
10 "Aptering" er almindeligt tilgængelige rum, gange, toiletter,  

 kamre, kontorer, hospitaler, biografer, hobbyrum, barbersaloner, pantries,  

 der ikke indeholder kogeindretninger, og lignende rum.
Aptering omfatter  

 tillige trapperum, proviantrum og baderum.
11 "Almindeligt tilgængelige rum" er den del af apteringen, der  

 anvendes som halls, spiserum, rygesaloner og lignende fast indskoddede rum.
12 "Tjenesterum" er rum, der anvendes som kabysser, pantries, der  

 indeholder kogeindretninger, skabsrum, post- og boksrum, storesrum,  

 værksteder (bortset fra værksteder i maskinrum) og lignende rum samt trunke  

 til sådanne rum.
13 "Lastrum" er alle rum, der anvendes til ladning (herunder  

 lastolietanke) og trunke til sådanne rum.
14 "Ro/ro-lastrum" er rum, der ikke normalt er inddelt på nogen  

 måde, og som strækker sig enten i en betydelig længde eller i hele skibets  

 længde, hvori gods (emballeret eller i bulk, i skinne- eller landevejsvogne,  

 køretøjer (herunder tankvogne til landevej eller skinner), anhængere,  

 containere, lastpaller, demonterbare tanke eller lignende transportmidler  

 eller andre beholdere) normalt kan lastes og losses i horisontal retning.
15 "Åbne ro/ro-lastrum" er ro/ro-lastrum, som er åbne i begge ender  

 eller åbne i den ene ende og forsynet med tilstrækkelig naturlig ventilation,  

 der er effektiv over hele rummenes længde gennem permanente åbninger i  

 sideklædningen eller oppe under dækket, til Administrationens tilfredshed.
16 "Lukkede ro/ro-lastrum" er ro/ro-lastrum, som hverken er åbne  

 ro/ro-lastrum eller vejrdæk.
17 "Vejrdæk" er et dæk, der er helt åbent foroven og på mindst to  

 af siderne.
18 "Speciallastrum" er indskoddede rum over eller under skoddækket  

 bestemt for transport af jernbanetog og motorkøretøjer med det nødvendige  

 brændstof i egne tanke til kørslen, hvor der er til- og frakørsel for disse  

 køretøjer, og hvortil passagerer har adgang.
19 "Maskinrum af kategori A" er de rum og trunke til sådanne rum,  

 som indeholder:
.1 Forbrændingsmotorer, som benyttes til hovedfremdrivning, eller .2 forbrændingsmotorer, som benyttes til andre formål end  

 hovedfremdrivning, hvor dette maskineri har en samlet ydelse på mindst 375  

 kW, eller .3 en oliefyret kedel eller brændselsolieinstallation.
20 "Maskinrum" er maskinrum af kategori A samt alle andre rum, der  

 indeholder fremdrivningsmaskineri, kedler, brændselsolieinstallationer,  

 dampmaskiner, forbrændingsmotorer, generatorer og større elektriske maskiner,  

 oliefyldningsstationer, kølemaskiner, stabiliseringsanordninger, maskineri  

 til ventilation og luftkonditionering og lignende rum samt trunke til disse  

 rum. 21 "Brændselsolieinstallationer" er de installationer, som benyttes  

 til behandling af brændselsolie til brug i en oliefyret kedel, eller  

 installationer, som benyttes til behandling af olien for levering af  

 forvarmet olie til en forbrændingsmotor, og omfatter olietrykspumper, filtre  

 og forvarmere, der behandler olien ved et tryk på over 0,18 N/kvmm.
22 "Kontrolrum" er de rum, hvor radiostationen,  

 hovednavigationsudstyret, nødenergianlægget samt de centrale installationer  

 for brandmelding eller brandkontrol (brandslukningsanlæg) er anbragt.
23 "Rum, der indeholder møbler og inventar med begrænset  

 brandrisiko" er ved anvendelsen af regel 26 de rum, der indeholder  

 møbler og inventar med begrænset brandrisiko (hvad enten det er kamre,  

 almindeligt tilgængelige rum, kontorer eller andre typer af apteringsrum),  

 hvor:
.1 Alle skuffemøbler, som f.eks. skriveborde, klædeskabe, toiletborde,  

 kommoder og lignende, udelukkende er udført af godkendte, ikke-brændbare  

 materialer, dog kan der på arbejdsfladerne af sådant inventar anvendes  

 brændbart finer af højst 2 mm tykkelse, .2 alle fritstående møbler, som f.eks. stole, sofaer og borde, er udført  

 med stel af ikke-brændbart materiale, .3 alle forhæng, gardiner og andre ophængte tekstilstoffer har egenskaber,  

 der efter Administrationens skøn gør dem lige så modstandsdygtige over for  

 udbredelse af ild som uld med en vægt på 0,8 kg pr. kvm,(* 7) .4 alle dørkbeklædninger har egenskaber, der efter Administrationens skøn  

 gør dem lige så modstandsdygtige over for udbredelse af ild som tilsvarende  

 materialer af uld, der benyttes til samme formål, .5 alle udsatte overflader af skodder, garneringer og lofter har lav  

 flammespredningsevne, og .6 alle polstrede møbler er modstandsdygtige over for antændelse og  

 flammespredning til Administrationens tilfredshed.
24 "Skoddækket" er det øverste dæk, som de vandtætte  

 tværskibsskodder er ført op til.
25 "Dødvægt" er forskellen i tons mellem et skibs deplacement i  

 vand af en massefylde på 1,025 ved den lastevandlinie, der svarer til det  

 tildelte sommerfribord og skibets letvægt.
26 "Letvægt" betyder et skibs deplacement i tons uden last,  

 brændstof, smøreolie, ballastvand, ferskvand og fødevand i tanke,  

 skibsproviant samt passager og mandskab med deres effekter.
27 "Kombinationsskib" er et tankskib indrettet til transport af  

 såvel olie som fast ladning.
28 "Råolie" er enhver olie, der forekommer naturligt i  

 undergrunden, uanset om den er behandlet for at gøre den egnet til transport  

 eller ej, og omfatter:
.1 Råolie, hvorfra der måtte være fjernet visse destillationsfraktioner,  

 og .2 råolie, hvortil der måtte være tilsat visse destillationsfraktioner.
29 "Farligt gods" er det i regel 2 i kapitel VII omhandlede gods.
30 "Kemikalietanker" er et tankskib, der er bygget og indrettet og  

 anvendes til transport i bulk af et flydende produkt af brændbar art, der er  

 opført i enten:
.1 Den internationale kode for konstruktion og udrustning af skibe, der  

 transporterer farlige kemikalier i bulk (MSC.4(48)) kapitel 17, som er  

 vedtaget af sikkerhedskomiteen ved resolution MSC. 4(48), herefter kaldet  

 "Den internationale Kemikaliekode" (The International Bulk Chemical  

 Code), således som den måtte blive ændret af Organisationen, eller .2 koden for konstruktion og udrustning af skibe der transporterer farlige  

 kemikalier i bulk (A.212(VII)), kapitel VI, som er vedtaget af Organisationen  

 ved resolution A.212(VII) herefter kaldet "kemikaliekoden" (Bulk  

 Chemical Code), såldes som den måtte blive ændret af Organisationen, alt  

 efter, hvilken der måtte være relevant.
31 "Gastankskib" er et tankskib, der er bygget eller indrettet og  

 anvendes til transport i bulk af enhver fordråbet luftart eller andre stoffer  

 af brændbar art, der er opført i enten:
.1 Den internationale kode for konstruktion og udrustning af skibe, der  

 transporterer fordråbede luftarter i bulk (MSC.5(48)), kapitel 19, som er  

 vedtaget af sikkerhedskomiteen ved resolution MSC. 5(48), herefter kaldet  

 "den internationale gaskode" (The International Gas Carrier Code),  

 således som den måtte blive ændret af Organisationen, eller .2 koden for konstruktion og udrustning af skibe der transporterer  

 fordråbede luftarter i bulk (A.328(IX)), kapitel XIX, som er vedtaget af  

 Organisationen ved resolution A.328(IX), herefter kaldet "gaskoden"  

 (The Gas Carrier Code), således som den måtte blive ændret af Organisationen,  

 alt efter, hvilken der måtte være relevant.
32 "Lasteområder" er den del af skibet, som indeholder lasttanke  

 sloptanke, lastpumperum inkl. pumperum, cofferdamme, ballasttanke og tomme  

 rum, der støder op til lasttanke samt dæksarealer i hele skibets længde og  

 bredde over de ovennævnte områder.
Regel 4 Brandpumper, hovedbrandledninger, brandstudse og  

 brandslanger Denne regels stk. 3.3.2.5 gælder for skibe køllagt på eller efter 1.  

 februar 1992.
1 Ethvert skib skal være forsynet med brandpumper, hovedbrandledninger,  

 brandstudse og brandslanger, der opfylder de respektive krav i denne regel.
2 Brandpumpernes kapacitet 2.1 De foreskrevne brandpumper skal kunne yde en vandmængde til bekæmpelse af  

 brand ved det i stk. 4 angivne tryk af følgende omfang:
.1 Pumper i passagerskibe: mindst 2/3 af den mængde, som lænsepumperne  

 skal kunne yde, når de anvendes til lænsning, og .2 pumper i lastskibe (bortset fra en eventuel nødpumpe): mindst 4/3 af  

 den mængde, som hver af de selvstændige lænsepumper i et passagerskib af  

 samme dimensioner skal kunne yde i henhold til regel 21 i kapitel II-1, når  

 de anvendes til lænsning.
Den krævede totalydelse af brandpumperne behøver  

 dog ikke overstige 180 (m3) i timen.
2.2 Hver af de foreskrevne brandpumper (bortset fra en eventuel nødpumpe, som  

 foreskrevet i stk. 3.3.2 for lastskibe) skal have en kapacitet på mindst 80%  

 af den samlede foreskrevne kapacitet, divideret med minimumsantallet af  

 foreskrevne brandpumper, men i alle tilfælde mindst 25 (m3) i timen, og  

 enhver sådan pumpe skal under alle omstændigheder som minimum kunne yde de to  

 foreskrevne vandstråler.
Disse brandpumper skal kunne forsyne  

 hovedbrandledningen under de foreskrevne forhold.
Hvor der er installeret  

 flere pumper end det foreskrevne minimumsantal, skal kapaciteten af ekstra  

 pumper være til Administrationens tilfredshed.
3 Anbringelse af brandpumper og hovedbrandledninger 3.1 Skibe skal være forsynet med uafhængigt drevne brandpumper som følger:
 .1 Passagerskibe på 4000 brutto registertons og derover, mindst tre.
 .2 Passagerskibe på under 4000 brutto registertons og lastskibe på 1000  

 brutto registertons og derover, mindst to.
 .3 Lastskibe på under 1000 brutto registertons, til Administrationens  

 tilfredshed, dette vil sige som angivet i .2.
3.2 Sanitær-, ballast-, lænse- og almindelige servicepumper kan godtages som  

 brandpumper, forudsat at de ikke normalt anvendes til pumpning af olie, og at  

 der, dersom de lejlighedsvis anvendes til pumpning af brændselsolie,  

 forefindes egnede omskifteanordninger.
3.3 Søforbindelser, brandpumper og deres energikilder skal være således  

 indrettet, at det sikres, .1 at alle brandpumperne i passagerskibe på 1000 brutto registertons og  

 derover i tilfælde af brand i et af rummene ikke vil blive sat ud af  

 funktion, .2 at der i lastskibe på 2000 brutto registertons og derover, dersom en  

 brand i et af rummene ville kunne sætte alle pumperne ud af funktion, findes  

 et alternativt middel bestående af en fast anbragt, uafhængigt drevet  

 nødpumpe, som skal kunne yde to vandstråler til Administrationens  

 tilfredshed.
Pumpen og dens placering skal opfylde følgende krav:
 .2.1 Pumpens kapacitet skal udgøre mindst 40% af den samlede kapacitet af  

 de i denne regel foreskrevne brandpumper og under alle omstændigheder ikke  

 under 25 (m3) i timen.
 .2.2 Når pumpen yder den mængde vand, der er foreskrevet i stk. 3.3.2.1,  

 må trykket ved en brandstuds ikke ligge under de minimumstryk, der er angivet  

 i stk. 4.2.
 .2.3 Enhver dieseldrevet energikilde til pumpen skal let kunne startes i  

 kold tilstand ned til en temperatur af 0 grader C ved håndsving (manuelt).
Hvis dette ikke er muligt, eller hvor det må antages, at skibet vil komme  

 ud for lavere temperaturer, skal det overvejes at installere og opretholde  

 opvarmningsanlæg, som kan godkendes af Administrationen, således at hurtig  

 igangsætning sikres.
Hvis manuel igangsætning ikke er mulig, kan  

 Administrationen tillade andre igangsætningsmidler.
Disse midler skal være af  

 en sådan art, at den dieseldrevne energikilde kan startes mindst 6 gange  

 inden for et tidsrum af 30 minutter og mindst to gange inden for de første 10  

 minutter.
 .2.4 Enhver servicebrændstoftank skal indeholde tilstrækkeligt brændstof  

 til, at pumpen kan arbejde ved fuld belastning i mindst tre timer, og der  

 skal være tilstrækkelige brændstofreserver til rådighed uden for  

 hovedmaskinrummet, til at pumpen kan arbejde ved fuld belastning i yderligere  

 15 timer.
 .2.5 Pumpens totale sugehøjde og den positive netto sugehøjde skal være  

 således, at kravene i stk. 3.3.2, 3.3.2.1, 3.3.2.2 og 4.2 i denne regel skal  

 være opfyldt under alle krængnings- og trimrulnings- og duvningsforhold, som  

 skibet må antages at komme ud for under sejlads.
 .2.6 Afgrænsningerne af det rum, der indeholder brandpumpen, skal isoleres  

 svarende til den samme bygningsmæssige brandbeskyttelsesstandard, som i regel  

 44 er foreskrevet for et kontrolrum.
.2.7 Der må ikke være direkte adgang mellem maskinrummet og det rum, der  

 indeholder nødbrandpumpen og dens energikilde.
Hvor dette ikke er muligt, kan  

 Administrationen godtage en ordning, hvor adgangen sker ved hjælp af en  

 luftsluse, således at hver af de to døre er selvlukkende eller gennem en  

 vandtæt dør, der kan betjenes fra et rum, der ligger fjernt fra maskinrummet  

 og det rum, der indeholder nødbrandpumpen, og hvortil adgangen ikke let vil  

 blive afskåret i tilfælde af brand i disse rum.
I disse tilfælde skal der  

 tilvejebringes endnu en adgangsmulighed til det rum, der indeholder  

 nødbrandpumpen og dens energikilde.
 .2.8 Ventilationssystemet til det rum, der indeholder den selvstændige  

 energikilde til nødbrandpumpen, skal være således indrettet, at det såvidt  

 muligt udelukkes, at røg fra en maskinrumsbrand trænger ind i eller suges ind  

 i dette rum.
.3 Såfremt en brand i et af rummene i passagerskibe på under 1000 brutto  

 registertons og lastskibe på under 2000 brutto registertons ville kunne sætte  

 pumperne ud af funktion, skal de alternative midler til fremskaffelse af vand  

 og bekæmpelse af brand være til Administrationens tilfredshed.
Det  

 alternative middel til fremskaffelse af vand skal bestå af en nødpumpe, der  

 opfylder kravene i punkterne 2.1, 2.2, 2.3, 2.4, 2.5, 2.7 og 2.8 i denne  

 regel.
 .4 Endvidere skal der i lastskibe, hvor andre pumper, som f.eks.  

 almindelige servicepumper, lænse- og ballastpumper etc., er anbragt i et  

 maskinrum, træffes foranstaltninger til at sikre, at mindst en af disse  

 pumper, der har den i stk. 2.2 og 4.2 foreskrevne kapacitet og tryk, kan  

 levere vand til hovedbrandledningen.
3.4 De foranstaltninger, der er truffet med henblik på at gøre vandforsyningen  

 let tilgængelig, skal, .1 i passagerskibe på 1000 brutto registertons og derover være således  

 indrettet, at mindst en effektiv vandstråle er øjeblikkeligt tilgængelig fra  

 en indvendig brandstuds, og således at fortsat ydelse af vand sikres ved  

 automatisk igangsætning af en foreskrevet brandpumpe, .2 i passagerskibe på under 1000 brutto registertons og i lastskibe være  

 til Administrationens tilfredshed, .3 i lastskibe med et periodisk ubemandet maskinrum, eller hvor der kun  

 kræves een vagthavende person, straks kunne ydes vand fra hovedbrandledningen  

 ved et passende tryk, enten ved fjernstart af en af hovedbrandpumperne fra  

 kommandobroen og den eventuelle brandkontrolstation, eller ved opretholdelse  

 af permanent tryk i hovedbrandledningen ved en af hovedbrandpumperne.  

 Administrationen kan dog frafalde dette krav for lastskibe på under 1600  

 brutto registertons, hvis ordningen med hensyn til adgang til maskinrummet  

 gør det unødvendigt at forlange dette krav opfyldt, .4 i passagerskibe, der er indrettet med periodisk ubemandet maskinrum i  

 henhold til regel 54 i kapitel II-1, skal Administrationen fastsætte  

 bestemmelser om fast anbragte installationer for slukning med vand for  

 sådanne rum svarende til dem, der er foreskrevet for normalt bemandede  

 maskinrum.
3.5 Der skal forefindes sikkerhedsventiler i forbindelse med alle brandpumper,  

 hvis pumperne kan udvikle et tryk, der overstiger det tryk, som rørledninger,  

 brandstudse og brandslanger er konstrueret til.
Disse ventiler skal være  

 således anbragt og indstillet, at de forhindrer skadeligt overtryk i nogen  

 del af hovedbrandledningen.
Tryksiden på enhver brandpumpe skal være  

 forsynet med kontraventil.
3.6 I tankskibe skal der anbringes afspærringsventiler i hovedbrandledningen  

 ved hus eller poopfronten på et beskyttet sted og på tankdækket med mellemrum  

 på højst 40 m for at bevare hovedbrandledningens brandmodstandsevne i  

 tilfælde af brand eller eksplosion.
4 Hovedbrandledningens diameter og tryk 4.1 Hovedbrandledningens og afgreningsledningernes diameter skal være  

 tilstrækkelig til at sikre en effektiv fordeling af den foreskrevne maximum  

 vandmængde fra to brandpumper, der er i drift samtidig.
I lastskibe behøver  

 diameteren dog kun være tilstrækkelig til at sikre en vandmængde på 140 (m3)  

 i timen.
4.2 Når de to pumper samtidig gennem de i stk. 8 omhandlede strålespidser yder  

 den i stk. 4.1 anførte vandmængde til brandstudse anbragt ved siden af  

 hinanden, skal følgende minimumstryk opretholdes ved alle brandstudse:
4.3 Det maksimale tryk ved en brandstuds må ikke overstige det tryk, hvorved  

 den effektive håndtering af en brandslange kan eftervises ved afprøvning.
5 Antal og placering af brandstudse 5.1 Brandstudse skal forefindes i et sådant antal og være således placeret, at  

 mindst to vandstråler, der ikke hidrører fra samme brandstuds, og hvoraf den  

 ene skal være fra en enkelt slangelængde, kan nå et hvilket som helst sted i  

 skibet, der normalt er tilgængeligt for passagerer eller besætning under  

 sejlads, og et hvilket som helst sted i et lastrum, når dette er tomt, et  

 ro/ro-lastrum eller et speciallastrum, i hvilket sidstnævnte tilfælde de to  

 stråler skal kunne nå enhver del af rummet, hver fra en enkelt slangelængde.  

 Endvidere skal disse brandstudse være anbragt nær ved adgangsvejene til de  

 beskyttede rum.
5.2 I aptering, tjenesterum og maskinrum i passagerskibe skal brandstudse  

 forefindes i et sådant antal og være således placeret, at kravene i stk. 5.1  

 kan opfyldes, når alle vandtætte døre og alle døre i skodder i lodrette  

 hovedzoner er lukkede.
5.3 Når adgangen til et maskinrum af kategori A i et passagerskib er indrettet  

 i lav højde fra en tilstødende akselgang skal der anbringes to brandstudse  

 udenfor, men nær ved indgangen til dette maskinrum.
Når denne adgang sker fra  

 andre rum, skal der i et af disse rum være anbragt to brandstudse nær ved  

 indgangen til maskinrummet af kategori A.
 En sådan anbringelse er ikke nødvendig, hvis akselgangen eller de  

 tilstødende rum ikke udgør en del af udgangsvejen.
6 Rørledninger og brandstudse 6.1 Materialer, der let nedbrydes ved varmepåvirkning må ikke benyttes til  

 hovedbrandledninger og brandstudse, medmindre de er tilstrækkeligt  

 beskyttede.
Rørledningerne og brandstudsene skal være således anbragt, at  

 brandslangerne let kan tilkobles, og at risiko for tilfrysning undgås.
I  

 skibe, der er indrettet til at medføre dækslast, skal brandstudsene være  

 anbragt på en sådan måde, at de altid er let tilgængelige, og rørene skal  

 såvidt muligt være således oplagt, at der ikke er risiko for beskadigelse fra  

 sådan last.
Hvis der ikke forefindes en brandslange og strålespids for hver  

 brandstuds om bord, skal alle slangekoblinger og strålespidser være indbyrdes  

 ombyttelige.
6.2 Der skal være en ventil for hver brandslange, således at en brandslange  

 kan fjernes, mens brandpumperne er i drift.
6.3 Der skal på et let tilgængeligt og forsvarligt sted uden for maskinrummene  

 være anbragt afspærringsventiler for at adskille hovedbrandledningssektionen  

 i det maskinrum, der indeholder hovedbrandpumpen, fra resten af  

 hovedbrandledningen.
Hovedbrandledningen skal være således anbragt, at alle  

 brandstudsene på skibet, når afspærringsventilerne er lukkede, kan forsynes  

 med vand fra en brandpumpe, der ikke er anbragt i dette maskinrum, gennem  

 ledninger, som ikke er ført ind i det nævnte rum.
Administrationen kan  

 undtagelsesvis tillade, at korte længder af nødbrandledningens suge- og  

 afgangsrør føres igennem maskinrummet, hvis det ikke er muligt at føre dem  

 uden for dette rum, forudsat at hovedbrandledningens modstandsevne bevares  

 ved, at rørledningerne omsluttes af en solid stålcasing.
7 Brandslanger 7.1 Brandslanger skal være af et ikke-letnedbrydeligt materiale, der er  

 godkendt af Administrationen, og skal være så lange, at der kan rettes en  

 vandstråle mod ethvert sted i skibet, hvor brandslanger kan kræves anvendt.  

 Skibe køllagt på eller efter 1. februar 1992 skal være udstyret med  

 brandslanger af ikke-letnedbrydeligt materiale, og skibe køllagt før 1.  

 februar 1992 skal udstyres med denne type, når de eksisterende brandslanger  

 skal udskiftes.
De skal have en maksimumslængde, som Administrationen anser  

 for tilfredsstillende.
Enhver brandslange skal være forsynet med en  

 strålespids og de nødvendige koblinger.
Slanger, som i dette kapitel betegnes  

 som "brandslanger", skal tillige med eventuelt nødvendigt tilbehør  

 og værktøj være anbragt klar til brug på iøjnefaldende steder i nærheden af  

 brandstudse.
I de indvendige rum i passagerskibe, der kan befordre over 36  

 passagerer, skal der endvidere til stadighed være tilsluttet brandslanger til  

 brandstudsene.
7.2 Skibe skal være forsynet med brandslanger, hvis antal og diameter skal  

 tilfredsstille Administrationen.
7.3 I passagerskibe skal der være mindst en brandslange for hver af de i stk.  

 5 foreskrevne brandstudse, og disse slanger må kun anvendes til slukning af  

 brand eller afprøvning af ildslukningsapparatet under brandslukningsøvelser  

 og eftersyn.
7.4.1 I lastskibe på 1000 brutto registertons og derover skal antallet af  

 brandslanger være en for hver 30 m skibslængde og en i reserve, men aldrig  

 under fem ialt.
Dette antal omfatter ikke slanger, der kræves anbragt i et  

 maskin- eller kedelrum.
Administrationen kan forøge antallet af påbudte  

 slanger for at sikre, at et tilstrækkeligt antal slanger til enhver tid er  

 til rådighed og tilgængelige under hensyntagen til skibets type og arten af  

 den fart, skibet anvendes til.
7.4.2 I lastskibe på under 1000 brutto registertons skal antallet af  

 brandslanger være til Administrationens tilfredshed.
Dette vil sige som  

 angivet i 7.4.1.
8 Strålespidser 8.1 For så vidt angår dette kapitel skal standardstørrelserne for  

 strålespidsernes diameter være 12 mm, 16 mm og 19 mm eller så nær herved som  

 muligt.
Der kan efter Administrationens skøn tillades en større diameter.
8.2 I aptering og tjenesterum er det ikke nødvendigt at anvende strålespidser  

 med større diameter end 12 mm.
8.3 I maskinrum og på dæk skal strålespidser have en sådan diameter, at der  

 ved det i stk. 4 ovenfor nævnte tryk fra den mindste pumpe opnås den størst  

 mulige vandmængde fra to strålerør.
Det er dog ikke nødvendigt at anvende  

 strålespidser med større diameter end 19 mm.
8.4 Alle strålespidser skal være af en godkendt kombinationstype, d.v.s.  

tåge-stråle rør, og være forsynet med en afspærringsanordning.
9 Anbringelse af vandpumper m.v. til andre brandslukningsanlæg De fornødne pumper til levering af vand til andre brandslukningsanlæg  

 foreskrevet i dette kapitel, deres energikilder og betjeningssteder, skal  

 være installeret uden for det eller de rum, som er omfattet af disse anlægs  

 beskyttelse, og skal være således anbragt, at en brand i det eller de  

 beskyttede rum ikke vil sætte et sådant anlæg ud af funktion.
Regel 5 Fast anbragte installationer for slukning med luftarter 1 Almindelige bestemmelser 1.1 Anvendelse af et brandslukningsmiddel, som efter Administrationens skøn  

 enten spontant eller under de forventede forhold afgiver giftige luftarter i  

 sådanne mængder, at det frembyder fare for de ombordværende personer, er ikke  

 tilladt.
1.2 De nødvendige rør for tilførsel af et ildslukningsmiddel til beskyttede  

 rum skal være forsynet med kontrolventiler, der er således afmærket, at de  

 klart angiver de rum, hvortil rørene er ført.
Der skal træffes passende  

 forholdsregler til at forhindre, at midlet utilsigtet strømmer ind i noget  

 rum.
Hvor et lastrum, der er udstyret med et brandslukningsanlæg for slukning  

 med luftarter, benyttes som passagerrum, skal rørforbindelsen være afblændet  

 under denne benyttelse.
1.3 Rørsystemet og udstrømningsdyserne til fordeling af ildslukningsmidlet  

 skal være således indrettet og anbragt, at der opnås en ensartet fordeling af  

 midlet.
1.4 Der skal forefindes midler til lukning af alle åbninger, hvorfra der kan  

 strømme luft til et beskyttet rum eller ske udslip af luftarter fra et sådant  

 rum.
1.5 Hvor rumfanget af fri luft i luftbeholderne i et rum er af en sådan  

 størrelse, at udtømning af luft i et sådant rum i tilfælde af brand ville  

 nedsætte effektiviteten af det faste ildslukningsanlæg betydeligt, skal  

 Administrationen kræve, at der tilvejebringes et yderligere kvantum  

 ildslukningsmiddel.
1.6 Der skal forefindes midler til automatisk afgivelse af lydsignal til  

 advarsel om udtømning af et brandslukningsmiddel i et rum, hvor personalet  

 normalt arbejder eller har adgang til.
Alarmen skal gives i et passende  

 tidsrum, før midlet udtømmes.
1.7 Betjeningsarrangementerne i forbindelse med et fast brandslukningsanlæg  

 til ildslukkende luftarter skal være let tilgængelige og lette at betjene  

samt sikret mod uagtsom betjening.
De skal være samlet på så få steder  

 som muligt og være således placeret, at adgangen til dem ikke vil blive  

 afskåret ved en brand, der opstår i et beskyttet rum.
Under hensyntagen til  

 personalets sikkerhed skal der ved hvert sted være klare instruktioner om  

 anlæggets betjening.
1.8 Automatisk udtømning af et brandslukningsmiddel er ikke tilladt, jf. dog  

 stk. 3.3.5, dog bortset fra de lokale automatisk virkende apparater omhandlet  

 i stk. 3.4 og 3.5.
1.9 Hvor slukningsmidlet skal beskytte mere end et rum, behøver den mængde,  

 der er til rådighed, ikke overstige den største mængde, der kræves for et af  

 de således beskyttede rum.
1.10 Hvor ikke andet er tilladt ifølge stk. 3.3, 3.4 eller 3.5, skal de  

 trykbeholdere, der kræves for oplagring af brandslukningsmidler (bortset fra  

 damp), være anbragt uden for beskyttede rum i overensstemmelse med stk. 1.13.
1.11 Der skal forefindes midler til, at besætningen uden risiko kan kontrollere  

 mængden af slukningsmidlet i beholderne.
1.12 Beholdere til oplagring af brandslukningsmidler med tilhørende  

 trykkomponenter skal være konstrueret til Administrationens tilfredshed efter  

 de gældende regler for trykklasser under hensyntagen til deres placering og  

 de maksimale omgivelsestemperaturer, der forventes at forekomme under  

 sejladsen.
1.13 Når brandslukningsmidlet er oplagret uden for et beskyttet rum, skal det  

 være anbragt i et rum, der er beliggende på et sikkert og let tilgængeligt  

 sted og er effektivt særskilt ventileret med mekanisk udsugning fra  

 bunden af rummet til Administrationens tilfredshed.
Enhver indgang til et  

 sådant oplagringsrum skal fortrinsvis være fra det åbne dæk og skal i hvert  

 fald være uafhængig af det beskyttede rum.
Adgangsdørene skal åbne udad.  

 Skodder og dæk, herunder døre og andre midler til lukning af en åbning deri,  

 der afgrænser disse rum fra tilstødende indskoddede rum, skal være gastætte.  

 Ved anvendelsen af brandsikkerhedstabellerne i reglerne 26, 27, 44 og 58 skal  

 disse oplagringsrum ligestilles med kontrolrum.
1.14 Der skal om bord være oplagret reservedele til anlægget.
Disse reservedele  

 skal være til Administrationens tilfredshed.
1.15 Leverandører af anlæg skal medlevere en anlægsbeskrivelse, herunder en  

 checkliste for vedligeholdelse, med dansk og engelsk tekst.
1.16 Brandslukningsmidlet skal kontrolleres mindst en gang om året af enten  

 skibets maskinchef, et af Søfartsstyrelsen anerkendt klassifikationsselskab  

 eller et af Søfartsstyrelsen godkendt firma.
1.17 De periodiske eftersyn m.v., som afholdes af maskinchefen eller ved  

 skibsledelsens foranstaltning, skal indføres i skibets tilsynsbog med  

 afgivelse af eftersynets omfang og tidspunkt.
1.18 Alle døre til rum beskyttet af CO2-anlæg/halonanlæg skal være påmærket:  

 "Rummet er tilsluttet CO2-anlæg/halonanlæg og skal forlades, når  

 alarmudstyret træder i funktion".
2 CO2-anlæg 2.1 For lastrum skal, medmindre andet er bestemt, den mængde CO2, der er til  

 rådighed, være tilstrækkelig til at give et mindsterumfang af fri CO2  

 svarende til 30% af bruttorumfanget af det største, således beskyttede  

 lastrum i skibet.
.1 Såfremt der gennem ventilationskanaler er forbindelse mellem to  

 eller flere lastrum, skal disse regnes for et rum.
I skibe, som anvendes til  

 transport af biler, skal den nødvendige CO2-mængde beregnes som 45% af  

 bruttorumfanget af det største lastrum.
2.2 Hvad angår maskinrum, skal den mængde CO2, der er til rådighed, være  

 tilstrækkelig til at give et mindsterumfang af fri CO2, svarende til den  

 største af følgende rumfang:
.1 40% af bruttorumfanget af det største, således beskyttede maskinrum.  

 Rumfanget skal ikke omfatte den del af casingen, der ligger over den højde,  

 hvor casingens vandrette areal er 40% eller derunder af det vandrette areal  

 af det pågældende rum, målt midtvejs mellem tanktoppen og den nederste del af  

 casingen, eller .2 35% af bruttorumfanget af det største, således beskyttede maskinrum,  

 indbefattet casingen.
Ovennævnte procentsatser kan dog nedsættes til henholdsvis 35% og 30% for  

 lastskibe på under 2000 brutto registertons.
To eller flere maskinrum af  

 kategori A, som ikke er helt adskilt, skal betragtes som udgørende et rum.
2.3 Ved anvendelse af stk. 2 skal rumfanget af fri CO2 beregnes til 0,56 (m3)  

 pr. kg.
2.4 I maskinrum skal det faste rørsystem være således indrettet, at 85% af  

 luftarten kan tømmes ud i rummet i løbet af 2 minutter. 90% af den krævede  

 CO2-mængde skal udtømmes over dørken og resten under.
2.5 CO2-rum .1 Rummet, hvori CO2-flaskerne er anbragt, skal have direkte adgang fra  

 frit dæk og må ikke anvendes til andre formål.
 .2 Rummet skal isoleres, ventileres og arrangeres således, at temperaturen  

 normalt ikke vil overstige 40 grader C.
 .3 Afløb skal føres separat over bord eller til frit dæk.
 .4 Alle døre og lemme skal på enkel måde kunne betjenes fra begge sider.
 .5 Der skal være samtalemulighed via almindelige telefoner, transportable  

 radiotelefoner eller lign. mellem styrehus eller brandkontrolrum og anlæggets  

 udløsningssteder.
 .6 Der skal i CO 2-rummet forefindes tilkoblingsmulighed for  

 gennemblæsning af CO2-rørledningerne.
2.6 CO2-flasker .1 CO2-flaskerne skal opfylde de til enhver tid gældende danske  

 bestemmelser for beholdere af omhandlede art.
CO2-flasker af udenlandsk  

 oprindelse kan tillades anvendt, såfremt de opfylder et anerkendt  

 klassifikationsselskabs regler for sådanne flasker.
 .2 Enhver flaske eller enhver flaskeventil skal være forsynet med en  

 sprængplade, der af fabrikanten garanteres at sikre flasken mod skadeligt  

 overtryk, og arrangementet skal tillade fri passage af gassen fra flasken,  

 såfremt sprængpladen brister.
 .3 Flaskerne skal være påstemplet tara- og bruttovægt, måned og år for  

 seneste trykprøvning samt prøvetryk.
 .4 Fyldningsfirmaerne er ansvarlige for flaskernes fyldningsgrad, og  

 fyldningsgraden må ikke overstige 0,67 kg pr. liter flaskevolumen.  

 Fyldningsfirmaerne skal udstede certifikat for flaskernes fyldningsgrad.
.5 Flaskerne skal være solidt fastspændt i opretstående stilling og  

 placeret således, at flaskeventiler let kan kontrolleres.
De skal endvidere  

 være hævet over dørk og være beskyttet mod korrosion.
.6 CO2-flaskerne skal trykprøves hvert 20. år af en anerkendt  

 prøveanstalt, et anerkendt klassifikationsselskab eller af det pågældende  

 skibs maskinchef.
Såfremt der er hengået mere end 5 år siden seneste  

 trykprøvning, må en afladet flaske ikke genoplades, før fornyet trykprøve er  

 afholdt med tilfredsstillende resultat.
 .7 Hvis der i forbindelse med kontrolvejning eller kontrolmåling af  

 CO2-flasker konstateres vægtforringelse på 10% eller derover i forhold til  

 den påstemplede ladningsvægt, skal den pågældende flaske genopfyldes.
2.7 CO2-rør m.v.
 .1 Alle rør uden for maskin- og kedelrum skal være ud- og indvendigt  

 galvaniserede, ligesom anvendte fittings skal være korrosionsbestandige.
 .2 Mellem flaskeventiler og CO2-flaskernes samlerør tillades normalt kun  

 fleksible højtryksslanger.
 .3 Den indvendige diameter af CO2-flaskernes forbindelser til samlerør  

 skal være mindst 10 mm (3/8").
.4 Der skal være kontraventiler mellem de enkelte flasker og samlerøret,  

 således at en flaske, hvis nødvendigt, kan fjernes fra batteriet, uden at  

 dette sættes ud af drift.
Kontraventilen skal være fast monteret til  

 samlerøret.
.5 CO2-rørene fra og med samlerør skal være udført af sømløse  

 certifikatrør af stål.
Der må kun anvendes flanger for tryktrin 10 N/(mm2).  

 Samlerøret skal være forsynet med sikkerhedsventil, hvis afgangsrør skal  

 føres til fri luft.
Ventilen skal åbne ved 13 N/mm2 og være dimensioneret  

 således, at den kan forhindre skadeligt overtryk i samlerøret.
Udvendige  

 diametre og vægtykkelser skal være i overensstemmelse med DS/ISO 4200 for  

 svejste og sømløse stålrør.
Afvigelser i vægtykkelser vil kunne tillades for  

 rør fremstillet efter andre standarder.
 .6 Fordelingsventilerne til lastrum skal for at undgå tilfrysning være af  

 den hurtigtåbnende type, og de skal være således mærket, at det tydeligt  

 angives, til hvilke rum rørene er ført.
.7 Alle anvendte fittings mellem flaskeventiler og  

 hovedstopventil/ventilregister skal være udført af stål.
Gevindfittings må  

 kun anvendes i installationer med indtil 1 1/2'» RG.
 .8 Hovedstopventiler skal være udført af stål eller tilsvarende godkendt  

 materiale og beregnet for 10 N/(mm2) som arbejdstryk.
 .9 Afvigelser i vægtykkelser vil kunne tillades for rør fremstillet efter  

 andre standarder.
 .10 Alle anvendte fittings mellem hovedstopventiler og/eller mellem  

 ventilregister og udløbsdyser kan være udført af adusergods eller sejjern, og  

 samlingerne skal være således udført, at der ikke forekommer frie gevind.
 .11 CO2-rør for "total flooding"-anlæg til maskinrum skal  

 dimensioneres efter den CO2-mængde, de skal føre.
2.8 Trykprøver af rør .1 Hele rørsystemet skal trykprøves med væsketryk.
Prøvetrykket mellem  

 flaskeventiler og blindflange og mellem flaskeventiler og ventilregister til  

 lastrum skal være mindst 13 N/(mm2), og prøvetrykket af det øvrige rørsystem  

 skal være mindst 2,5 N/(mm2). Styreledninger skal dog trykprøves til 1,3 x  

 arbejdstrykket.
 .2 Den under .1 nævnte trykprøvning af samlerør m.v. kan evt. foretages  

 inden installationen om bord, men i så fald skal producentens  

 prøvningscertifikat foreligge.
.3 Efter at de under .1 og .2 nævnte trykprøvninger er afholdt, skal der  

 om bord foretages en tæthedsprøvning af hele rørsystemet.
Trykket skal være 1  

 N/(mm2), og prøvningen kan foretages med luft.
2.9 Såfremt CO2-mængden overstiger 225 kg, skal der til udløsning af flaskerne  

 forefindes servoarrangement til åbning af flaskeventiler og  

 hovedstopventiler.
Wiretræk må ikke anvendes i sådanne anlæg.
.2 Servobetjent udløsningssted for CO2 skal, hvis det er anbragt ved  

 CO2-rummet, være afskoddet fra dette.
Der skal være direkte adgang fra frit  

 dæk til betjeningsstedet.
 .3 Servoarrangementet skal være således indrettet og udført, at en  

 eventuel fejl i manøvrerækkefølgen ikke hindrer udtømning af CO2-mængden.
.4 Hovedstopventiler skal lokalt kunne åbnes manuelt ved fuldt CO2-tryk i  

 samlerøret.
Ventilen skal være forsynet med indikering for åben og lukket  

 stilling, og den skal være placeret således, at den er let tilgængelig.
 .5 Hvor luft og/eller hydraulisk servoarrangement anvendes, skal der i  

 rørledningen mellem startflasker og servocylindre være anbragt en  

 mellemventil, som kan betjenes fra det sted, anlægget udløses.
.6 Anvendes CO2 til drift af servoinstallation, må installationen ikke  

 kunne afluftes til et lukket rum, f.eks.
CO2-rummet, medmindre CO2-mængden  

 giver en koncentration på under 3% i det pågældende rum.
 .7 Manøvremidler og alle til et servoudstyr hørende komponenter - herunder  

 evt. energikilder og ledninger - skal i brandteknisk henseende være  

 uafhængige af det eller de rum, som anlægget beskytter.
 .8 Ethvert betjeningsarrangement skal være således indrettet, at der skal  

 udføres mindst to manøvregreb for udløsning af CO2-mængden.
 .9 Såfremt CO2-mængden er under 225 kg kan wiretræk tillades anvendt.
2.10 Alarmudstyr m.v. for "total flooding"-anlæg .1 I et CO2-beskyttet rum skal der forefindes akustisk alarmgiver, som  

 automatisk skal træde i funktion, inden første udløsergreb foretages.  

 Alarmgiverne skal - ved maksimalt støjniveau i rummet - kunne registreres  

 overalt i det CO2-beskyttede rum, og de må ikke kunne forveksles med andre  

 alarmgivere.
Alarmgiverne skal være mærket "CO2-ALARM".
.2 Der skal være truffet forsvarlige foranstaltninger til sikring mod  

 uagtsom kompromittering af alarmsystemet.
Disse foranstaltninger omfatter  

 bl.a. mærkning og blokering i åben stilling af visse ventiler for drivluft  

 til alarmgivere og speciel mærkning af elektriske afbrydere og sikringer.  

 Alarmudstyret må ikke kunne sættes ud af drift på grund af brand i det  

 CO2-beskyttede rum, ligesom elektrisk alarmudstyr skal strømforsynes fra  

 nødenergikilden.
 Alarmsignalapparater, der drives af den udstrømmende CO2, kan ikke  

 godkendes som forskriftsmæssigt alarmsignalapparat i arbejdsrum.
 .3 Hovedsamlerøret skal være forsynet med manometer og pressostat.  

 Pressostaten skal være tilsluttet maskinalarmanlægget eller anden  

 hensigtsmæssig alarmgiver.
2.11 Prøvning af anlægget .1 Prøvning af det færdigmonterede anlæg skal udføres til  

 Søfartsstyrelsens tilfredshed.
Prøvning omfatter bl.a.:
 .1.1 Tæthedsprøvning og trykprøvning, såfremt sidstnævnte ikke er afholdt  

 tidligere.
 .1.2 Kontrol af fri gennemstrømning i alle rør og dyser ved  

 gennemblæsning.
 .1.3 Alarmudstyrets funktion.
 .1.4 Betjeningsudstyrets funktion - herunder udløsning af anlægget frem  

 til hovedstopventil og derefter frem til den under 2.12.1 omhandlede  

 blindflange ("total flooding"-prøve).
2.12 Særlige bestemmelser .1 Anlægget skal kunne sikres mod utilsigtet udløsning under værftsophold  

 o.lign. ved isætning af blindflanger (skydeflanger) efter hovedstopventiler.
 .2 CO2-anlæg, som installeres med det formål at slukke brande i  

 maskineriet, f.eks. skylleluftbrande i dieselmotorer, kan tillades  

 installeret på et hensigtsmæssigt sted i maskinrummet, såfremt  

 CO2-koncentrationen ikke overstiger 3% i det pågældende rum.
2.13 Lavtryks-CO2-anlæg .1 Med undtagelse af afsnittet om CO2-flasker finder bestemmelserne  

 for højtryks-CO2-anlæg tilsvarende anvendelse, idet dog rør- og  

 dyseberegninger skal fremsendes til Søfartsstyrelsen i hvert enkelt tilfælde.
.2 Tanke til opbevaring af CO2 skal med hensyn til konstruktion,  

 materiale, materialedimensioner og prøvningstryk opfylde regler svarende til  

 de af et anerkendt klassifikationsselskab eller af anerkendt myndighed  

 anvendte.
Tankene skal være mærket, så de kan identificeres, og være påmærket  

 prøvetryk og -dato samt arbejdstryk, rumindhold og kontrollantmærke.
.3 Nye CO2-tanke skal trykprøves inden de anbringes om bord, derefter skal  

 tankene med tilbehør besigtiges udvendigt hvert 5. år.
Trykprøven samt  

 udvendige besigtigelser skal udføres af enten Søfartsstyrelsen, et anerkendt  

 klassifikationsselskab eller det pågældende skibs maskinchef.
Ved de  

 udvendige besigtigelser hvert 5. år skal tankisolationen kun fjernes på de  

 steder, hvor det i det pågældende tilfælde skønnes nødvendigt.
Rør og ventiler i overgange mellem isolerede og uisolerede områder  

 (kuldebroer) samt tankunderstøtninger, rørstudse og ventiler skal omfattes af  

 den udvendige besigtigelse hvert 5. år.
Endvidere skal skibets maskinchef  

 mindst en gang hvert år foretage en grundig udvendig besigtigelse af  

 forannævnte tankunderstøtninger, rørstudse og ventiler.
Resultatet af en  

 sådan besigtigelse skal indføres i skibets tilsynsbog med angivelse af tid og  

 sted.
 .4 Direkte på hver tank skal der være anbragt mindst 2 sikkerhedsventiler.  

 Trevejsventil tillades monteret mellem sikkerhedsventiler og tank, når  

 ventilen er indrettet, så kun 1 sikkerhedsventil ad gangen kan afspærres, og  

 når der uanset ventilens stilling altid er fri gennemstrømning.
 .5 Sikkerhedsventilernes åbningstryk må ikke overstige tankens tilladte  

 arbejdstryk, og hver ventils gennemstrømningsareal skal være tilstrækkeligt  

 til, at tankene ikke udsættes for overtryk, selv om begge under pkt. 2.13.11  

 nævnte køleaggregater svigter.
.6 Afgangsrør fra sikkerhedsventiler skal være ført til frit dæk, og  

 rørets udmunding skal være placeret således, at CO2 ikke kan strømme til  

 skibets indre.
Rørets gennemstrømningsareal skal være mindst 2 x ventilernes  

 samlede gennemstrømningsareal.
 .7 Der skal på hver tank være monteret mindst 1 trykmåler, som skal kunne  

 afspærres fra tanken.
 .8 På hver tank skal der være monteret et udvendigt rør for måling af  

 CO2-væskeniveauet, og hver tank skal have automatisk virkende niveaukontrol,  

 der alarmerer ved min. 95% CO2-indhold.
 .9 Midler til kontrol af CO2-mængden skal være konstrueret således, at  

 beskadigelse ikke medfører lækage.
 .10 Alle fra tanken udgående rør med undtagelse af montagestuds for  

 sikkerhedsventil skal kunne afspærres ved et direkte på tanken anbragt  

 afspærringsmiddel.
 .11 CO2-lavtrykstanke skal have mindst 2 af hinanden fuldstændig  

 uafhængige køleaggregater med lige stor kapacitet og med alarm for  

 driftssvigt.
 .12 Automatisk virkende alarm for CO2-lækage i tankrummet skal forefindes.  

 Alarmen skal være tilsluttet maskinalarmsystemet, og den skal træde i  

 funktion, før koncentrationen har nået 3%.
 .13 Hovedstopventilen på tanken skal kunne låses i lukket stilling.
3 Halonanlæg 3.1 Anvendelse af halon som brandslukningsmiddel er kun tilladt i maskinrum og  

 pumperum samt i lastrum, der udelukkende er bestemt til overførsel af  

 køretøjer, der ikke medfører last.
3.2 Når der anvendes halon som brandslukningsmiddel i "total  

 flooding"-anlæg, gælder følgende krav:
 .1 Anlægget må kun være indrettet til manuel udløsning.
 .2 Hvis halonanlæg skal betjene mere end et rum, skal indretningen for  

 dens oplagring og udtømning opfylde kravene i henholdsvis stk. 3.2.9 eller  

 3.2.10.
.3 Der skal forefindes midler til automatisk stop af alle ventilatorer,  

 der betjener det beskyttede rum før midlet udtømmes.
Samtlige  

 forbrændingsmotorer, som er anbragt i rum beskyttet af halonanlæg, skal kunne  

 standses øjeblikkeligt fra et centralt sted uden for rummet.
 .4 Der skal forefindes midler til manuel lukning af alle spjæld i det  

 ventilationsanlæg, der betjener et beskyttet rum.
 .5 Udtømningsanordningerne skal være således konstrueret, at det  

 minimumskvantum slukningsmiddel, der henholdsvis i stk. 3.2.9 eller 3.2.10  

 kræves til lastrum eller maskinrum, i alt væsentligt kan udtømmes på nominelt  

 20 sekunder eller mindre, baseret på udtømningen i den flydende fase.
 .6 Anlægget skal være konstrueret til at virke inden for et  

 temperaturområde, der tilfredsstiller Administrationen.
 .7 Udtømningen må ikke frembyde fare for personale, der er beskæftiget med  

 vedligeholdelse af udrustning, eller som benytter de normale adgangslejdere  

 og udgange, der hører til rummet.
 .8 Der skal forefindes midler til, at besætningen uden risiko kan  

 kontrollere trykket i beholderne.
.9 Den mængde slukningsmiddel til lastrum, som udelukkende er bestemt til  

 anbringelse af køretøjer, der ikke medfører last, skal beregnes i  

 overensstemmelse med tabel 5.1. Grundlaget for beregningen af denne mængde  

 skal være bruttorumfanget af det beskyttede rum.
Hvad angår halon 1301 og  

 1211, skal beregningen ske på grundlag af et volumetrisk forhold, og hvad  

 angår halon 2402 på grundlag af en masse pr. volumenenhed.
.10 Mængden af slukningsmidler til maskinrum skal beregnes i  

 overensstemmelse med tabel 5.2 (samt stk. 3.5.1.) Grundlaget for beregningen  

 af dette kvantum skal være rummets bruttorumfang, for så vidt angår  

 minimumskoncentrationen og rummets nettorumfang, for så vidt angår  

 maksimumskoncentrationen, indbefattet casingen.
Hvad angår halon 1301 og 1211  

 skal mængden beregnes på grundlag af et volumetrisk forhold, og hvad angår  

 halon 2402 på grundlag af en masse pr. volumen enhed.
 .11 Ved anvendelsen af stk. 3.2.9 og 3.2.10 skal rumfanget af halon 1301  

 beregnes til 0,16 kbm pr. kg og rumfanget af halon 1211 til 0,14 kbm pr. kg.
3.3 Kun halon 1301 må oplagres i et beskyttet maskinrum.
Beholderne skal  

 fordeles enkeltvis over hele dette rum, og følgende krav skal være opfyldt.
.1 Der skal forefindes et manuelt igangsat servodrevet udløserarrangement,  

 beliggende uden for det beskyttede rum.
Der skal til dette udløserarrangement  

 være installeret to energikilder, som skal være beliggende uden for det  

 beskyttede rum og straks være til rådighed.
Hvad angår maskinrum, kan en af  

 disse energikilder dog være beliggende i det beskyttede rum.
.2 Elektriske strømkredse, der forbinder beholderne, skal overvåges for  

 fejl og spændingssvigt.
Der skal forefindes optiske og akustiske alarmgivere  

 til angivelse heraf.
.3 Pneumatiske eller hydrauliske udløserkredse, der forbinder beholderne,  

 skal være dublerede.
De pneumatiske eller hydrauliske trykkilder skal  

 overvåges for tab af tryk.
Der skal forefindes optiske og akustiske  

 alarmgivere til angivelse heraf.
.4 I det beskyttede rum skal de elektriske strømkredse, der er nødvendige  

 for anlæggets udløsning, være varmebestandige, f.eks. mineralisoleret kabel  

 eller lignende.
De nødvendige rørsystmer til hydraulisk eller pneumatisk  

 betjening, skal være af stål eller andet lignende varmebestandigt materiale,  

 der tilfredsstiller Administrationen.
 .5 Enhver trykbeholder skal være udstyret med en automatisk virkende  

 anordning til udløsning af overtryk, som i tilfælde af, at beholderen  

 udsættes for virkningerne af ild mens anlægget ikke er i drift, uden risiko  

 vil tømme beholderens indhold ud i det beskyttede rum.
.6 De elektriske strømkredse og rørledninger, der er nødvendige for  

 udløsningen af et anlæg, samt placeringen af beholderne skal være således  

 arrangeret, at mindst 2/3 af den brandslukningsladning, der er foreskrevet i  

 stk. 3.2.9 eller 3.2.10, for et beskyttet rum, i tilfælde af beskadigelse af  

 en udløserledning ved brand eller eksplosion i det pågældende rum dvs. et  

 enkeltfejlsbegreb, stadig kan tømmes under hensyntagen til kravet om ensartet  

 fordeling af slukningsmidlet i hele rummet.
Arrangementerne i forbindelse med  

 anlæg for rum, der kun kræver en eller to beholdere, skal være til  

 Administrationens tilfredshed.
 .7 Der må ikke anbringes flere end to udtømningsdyser på en trykbeholder,  

 og det maksimale kvantum slukningsmiddel i hver beholder skal være til  

 Administrationens tilfredshed under hensyntagen til kravet om ensartet  

 fordeling af midlet i hele rummet.
.8 Beholderne skal overvåges for faldende tryk som følge af lækage og  

 udtømning.
Der skal forefindes optiske og akustiske alarmgivere i det  

 beskyttede område og på kommandobroen eller i det rum, hvor  

 brandkontroludstyret er samlet, for at angive en sådan tilstand.
For lastrum  

 kræves der dog kun alarmgivere på kommandobroen eller i det rum, hvor  

 brandkontroludstyret er samlet.
3.4 Lokale, automatisk virkende og fast anbragte brandslukningsinstallationer  

 indeholdende halon 1301 eller 1211, (kun halon 1301 tillades) som er  

 anbragt i indskoddede områder med stor brandrisiko i maskinrum, ud over og  

 uafhængigt af et foreskrevet, fast anbragt brandslukningsanlæg, kan  

 accepteres, forudsat at de opfylder følgende krav:
.1 Det område, hvori en sådan yderligere lokal beskyttelse forefindes,  

 skal fortrinsvis være på et arbejdsniveau og på samme niveau som adgangen til  

 rummet.
Efter Administrationens skøn kan der tillades mere end et  

 arbejdsniveau, hvis der indrettes en adgangsvej på hvert niveau.
 .2 Rummets størrelse og adgangsvejene dertil samt maskineriet i rummet  

 skal være således indrettet, at man kan komme ud fra alle steder i rummet på  

 højst 10 sekunder.
 .3 Aktiveringen af et anlæg skal vises både optisk og akustisk uden for  

 enhver adgang til maskinrummet og ved kommandobroen eller i det rum, hvor  

 brandkontroludstyret er samlet.
 .4 Et opslag om, at rummet indeholder et eller flere automatisk virkende  

 brandslukningsanlæg med angivelse af, hvilket slukningsmiddel, der anvendes,  

 skal forefindes uden for enhver adgang dertil.
.5 Udtømningsdyser skal være således anbragt, at udtømningen ikke  

 frembyder fare for det personale, der gør brug af de normale adgangslejdere  

 og udgangsveje, der hører til rummet.
Der skal ligeledes drages omsorg for at  

 beskytte det personale, der er beskæftiget med vedligeholdelse af maskineri,  

 mod uagtsom udtømning af slukningsmidler.
 .6 Brandslukningsanlæggene skal være konstrueret til at virke inden for et  

 temperaturområde, der tilfredsstiller Administrationen.
 .7 Der skal træffes foranstaltninger til, at besætningen uden risiko kan  

 kontrollere trykket i beholderne.
.8 Den samlede mængde slukningsmiddel i de lokale, automatisk drevne  

 installationer skal være af en sådan størrelse, at en koncentration af 7% for  

 halon 1301 og 5,5% for halon 1211 ved 20 grader C, baseret på det indskoddede  

 rums nettorumfang ikke overskrides.
Dette krav finder anvendelse, når enten  

 et lokalt, automatisk virkende anlæg eller et fast anlæg installeret i  

 henhold til stk. 3.2 har været udløst, men ikke hvor begge anlæg har været  

 udløst.
Halon 1301 skal give et rumfang svarende til 0,16 (m3) pr. kg og  

 halon 1211 et rumfang svarende til 0,14 (m3) pr. kg.
 .9 Et anlægs udtømningstid baseret på grundlag af udtømningen i den  

 flydende fase skal være 10 sekunder eller derunder.
 .10 Lokale, automatisk drevne brandslukningsinstallationer skal være  

 således indrettet, at deres udløsning ikke bevirker tab af elektrisk energi  

 eller nedsættelse af skibets manøvredygtighed.
3.5 Automatiske brandslukningsanlæg, som beskrevet i stk. 3.4, der er  

 installeret i maskinrum oven over udstyr, der frembyder stor brandrisiko, ud  

 over og uafhængigt af et foreskrevet fast brandslukningsanlæg, kan  

 accepteres, forudsat at de opfylder kravene i stk. 3.4.3, 3.4.6, 3.4.9 og  

 3.4.10 samt følgende krav:
 .1 Mængden af slukningsmiddel i lokale, automatisk virkende anlæg skal  

 være af en sådan størrelse, at der udvikles damp i luftkoncentration, som  

 ikke overstiger 1,25% ved 20 grader C baseret på maskinrummets bruttorumfang,  

 i tilfælde af samtidig drift af anlæggene.
.2 Rumfanget af halon 1301 beregnes som 0,16 (m3) pr. kg, og rumfanget af halon 1211 beregnes som 0,14 (m3) pr. kg.
3.6 Halonbeholdere .1 Forskrifterne i stk. 2.6. 1, 2.6.4 samt 2.6.6 (CO2-flasker) finder  

 tilsvarende anvendelse på halonbeholdere, dog må halonbeholdernes  

 fyldningsgrad ikke overstige 1,10 kg pr. liter beholdervolumen.
 .2 Kombinerede anlæg skal godkendes af Søfartsstyrelsen i hvert enkelt  

 tilfælde.
4 Dampanlæg Administrationen må normalt ikke tillade anvendelse af damp som  

 brandslukningsmiddel i faste brandslukningsinstallationer.
Hvor anvendelse af  

 damp er tilladt af Administrationen, må den kun anvendes i begrænsede områder  

 som supplement til det foreskrevne brandslukningsmiddel og under forudsætning  

 af, at den eller de kedler, der er til rådighed til levering af damp, kan  

 udvikle mindst 1 kg damp i timen pr. 0,75 (m3) af bruttorumfanget af det  

 største således beskyttede rum.
 Foruden at opfylde de foranstående bestemmelser skal indretningen i enhver  

 henseende være i overensstemmelse med Administrationens forskrifter og anses  

 for tilfredsstillende af denne.
5 Andre anlæg for slukning med luftarter 5.1 Hvor en anden luftart end CO2, halon eller damp, som tilladt ifølge stk.  

 4, produceres i skibet og anvendes som slukningsmiddel, skal det være et  

 luftformigt forbrændingsprodukt, hvor ilt- og kulilteindholdet, de  

 korroderende bestanddele og eventuelle faste, brændbare bestanddele er blevet  

 reduceret til et tilladt minimum.
5.2 Hvor en sådan luftart anvendes som slukningsmiddel i et fast  

 brandslukningssystem til beskyttelse af maskinrum, skal den yde samme  

 beskyttelse som et fast anlæg, der anvender CO2 som slukningsmiddel.
5.3 Hvor en sådan luftart anvendes som slukningsmiddel i et fast  

 brandslukningssystem til beskyttelse af lastrum, skal der være et  

 tilstrækkeligt kvantum af denne luftart til rådighed til at levere en mængde  

 fri luftart i timen, der mindst svarer til 25% af bruttorumfanget af det  

 største rum, der er beskyttet på denne måde, i et tidsrum af 72 timer.
Regel 6 Ildslukkere 1 Alle ildslukkere skal være af godkendte typer og konstruktioner.
1.1 Foreskrevne transportable væskeildslukkeres kapacitet skal være højst 13,5  

 liter og mindst 9 liter.
Andre ildslukkere skal være mindst lige så lette at  

 transportere som væskeildslukkeren med en kapacitet på 13,5 liter og skal  

 have mindst samme slukkeevne som en ildslukker med en kapacitet på 9 liter.
1.2 Administrationen skal fastsætte ækvivalenser for ildslukkere af forskellig  

 type.
2 Der skal forefindes reserveladninger i overensstemmelse med krav, der  

 fastsættes af Administrationen.
2.1 For ildslukkere af typer, der kan genoplades om bord, skal der forefindes  

 mindst en reserveladning for hver foreskreven ildslukker.
2.2 For ildslukkere af typer, der ikke kan genoplades om bord, skal der  

 forefindes mindst een komplet i reserve for hver 4. ildslukker eller del  

 deraf, som er krævet.
3 Ildslukkere, som indeholder et slukkemiddel, der efter Administrationens  

 mening enten spontant eller under de forventede anvendelsesforhold afgiver  

 giftige luftarter i sådanne mængder, at de frembyder en fare for de  

 ombordværende personer, må ikke anvendes.
4 Et transportabelt skumaggregat, der kan tilsluttes brandledningen ved  

 hjælp af en brandslange, skal bestå af et luftskumstrålerør af injektortypen,  

 en transportabel beholder, der mindst indeholder 20 liter skumdannende væske  

 og en reservebeholder.
Strålerøret skal kunne producere effektivt skum, som  

 egner sig til slukning af en oliebrand i en mængde af mindst 1,5 (m3) i  

 minuttet.
5 Ildslukkere skal underkastes periodisk eftersyn og sådanne prøver, som  

 Administrationen måtte foreskrive.
6 En af de transportable ildslukkere til brug i bestemte rum, skal anbringes  

 i nærheden af indgangen til det pågældende rum.
7 Aptering, tjenesterum og kontrolrum skal være forsynet med transportable  

 ildslukkere af passende type og i tilstrækkeligt antal til Administrationens  

 tilfredshed.
Skibe på 1000 brutto registertons og derover skal have mindst  

 fem transportable ildslukkere.
8 Periodiske eftersyn m.v. af ildslukkere 8.1 Generelt 8.1.1 Ildslukkere og reserveladninger skal til stadighed være i orden og under  

 rutinemæssig kontrol.
8.1.2 Et passende antal af skibets transportable ildslukkere fra såvel aptering  

 som maskinrum skal systematisk funktionsprøves i forbindelse med afholdelse  

 af brandøvelser.
8.1.3 De under .2 og .3 foreskrevne eftersyn må foretages om bord under ansvar  

 af det pågældende skibs fører, maskinchef eller overstyrmand på vilkår, at  

 fabrikantens serviceinstruktion for hver enkelt slukkertype, der forefindes  

 om bord, følges.
De under 8.4 nævnte trykprøvninger må foretages om bord af  

 det pågældende skibs maskinchef på vilkår, at vedkommende har erhvervet bevis  

 som skibsmaskinchef.
Såfremt nævnte eftersyn og trykprøvninger ikke foretages  

 om bord, skal de her i landet udføres af godkendte firmaer, personer eller  

 prøvningsinstitutioner.
I udlandet kan eftersyn og prøver foretages af  

 stedlige anerkendte firmaer.
8.2 4-månedlige eftersyn af visse skumslukkere .1 Proteinskumslukkere med opblandet skumladning.
 Anbragt i maskinrum eller i rum, hvor normaltemperaturen i rummet  

 overstiger 25 grader C, skal ladningen udskiftes hver 4. måned med en ny af  

 leverandøren datomærket reserveladning, der ikke må være ældre end 1 år.  

 Reserveladninger skal opbevares ved en temperatur under 15 grader C.
8.3 Årlige eftersyn, alle typer slukkere 8.3.1 CO 2-slukkere.
.1 Slukkeren skal kontrolvejes i komplet monteret stand.
Såfremt der  

 konstateres en reduktion på mere en 10% af den på beholderen påstemplede  

 ladningsvægt, skal slukkeren genoplades.
8.3.2 Nitrogen- eller CO2-trykladede pulverslukkere .1 Det skal kontrolleres, at manometret er funktionsdygtigt.
Endvidere skal det kontrolleres, at manometret ved normal temperatur viser  

 korrekt drivtryk.
Såfremt drivtrykket er under det på manometret anførte  

 normalområde, skal slukkeren genoplades.
I forbindelse med de under .4  

 foreskrevne trykprøvninger skal pulverladningen udskiftes.
8.3.3 Patrondrevne pulver-, vand- og skumslukkere .1 Drivpatron m.v. skal afmonteres, og ladningen skal udskiftes med en ny.  

 Pulverladninger skal dog ikke udskiftes, såfremt det effektivt kan  

 konstateres, at pulveret er "let-flydende" og absolut tørt.
.2 Drivpatronen skal rengøres og kontrolvejes.
Såfremt der ikke  

 konstateres formindskelse på mere end 10% af den på patronen påstemplede  

 ladningsvægt, må patronen genanvendes.
I forbindelse med de under 8.4  

 foreskrevne periodiske trykprøvninger, skal drivgaspatronen udskiftes med en  

 ny.
8.3.4 Fælles for de under .3.1, .3.2 og .3.3 omhandlede slukkere .1 Beholderen skal inspiceres for udvendige deformiteter og begyndende  

 udvendige rustangreb.
Beholderen til de under .3 omhandlede slukkere skal  

 tillige inspiceres indvendig.
Konstateres begyndende rustangreb, skal disse  

 fjernes, og genopmaling skal foretages.
I tilfælde, hvor der er konstateret  

 væsentlige ydre deformiteter, og/eller kraftige udvendige rustangreb, skal  

 beholderen enten kasseres eller trykprøves og besigtiges indvendig i henhold  

 til 8.4 med tilfredsstillende resultat.
.2 Ventil og slange m.v. skal være ubeskadiget.
Evt. beskadigede dele skal  

 udskiftes.
Det skal nøje kontrolleres, at der er fri gennemstrømning.
I  

 forbindelse med eventuel udskiftning af beskadigede dele skal: .1 Pakninger  

 være af olie, vejr- og ældningsbestandigt gummi af god kvalitet eller af  

 andet materiale med tilsvarende egenskaber, .2 slanger være af hensigtsmæssig  

 længde, og de skal bestå af olie-, vejr- og ældningsbestandigt gummi af god  

 kvalitet eller af andet materiale med tilsvarende egenskaber, .3 slanger med  

 tilhørende armatur for CO2-slukkere skal kunne tåle et prøvningstryk på 25  

 N/(mm2) og for øvrige slukkertyper det dobbelte af drifttrykket.
.3 Det skal kontrolleres, at slukkerens betjeningsinstruktion er  

 ubeskadiget og let læselig.
I modsat fald skal instruktionen udskiftes.
 .4 Eftersynet skal afsluttes med, at slukkerens betjeningsgreb plomberes,  

 og at slukkeren på holdbar måde forsynes med kontroletiket, hvoraf skal  

 fremgå: .1 Måned og årstal for seneste årlige eftersyn, .2 navn og adresse på  

 den person eller det firma, jf. .l.3, som har foretaget eftersynet.
8.4 Periodiske trykprøvninger m.v.
8.4.1 CO2-slukkere.
.1 Beholdere for CO2-slukkere skal rengøres og besigtiges indvendig samt  

 trykprøves hvert 15. år.
Prøvningstrykket skal være 20N/(mm2) eller  

 25N/(mm2), afhængigt af det på beholderen indstemplede prøvningstryk.
 .2 Såfremt der er hengået mere end 5 år siden seneste trykprøvning, må en  

 afladet CO2-slukker ikke genoplades, forinden ny trykprøvning er afholdt med  

 tilfredsstillende resultat.
8.4.2 Nitrogen- eller CO2-trykladede slukkere.
.1 Beholdere for trykladede slukkere skal rengøres og besigtiges indvendig  

 samt trykprøves hvert 10. år.
Prøvningstrykket skal være 1,5 x  

 fyldningstrykket, dog ikke under 1 N/(mm2), jf. i øvrigt det i beholderen  

 indstemplede prøvningstryk.
 .2 Såfremt der er hengået mere end 5 år siden seneste trykprøvning, må en  

 trykladet slukker ikke genoplades, forinden ny trykprøvning er afholdt med  

 tilfredsstillende resultat.
8.4.3 Patrondrevne pulver-, vand- og skumslukkere.
.1 Beholdere for slukkere med drivgaspatron skal rengøres og besigtiges  

 indvendig samt trykprøves hvert 5. år.
Prøvningstrykket skal være 1,5 x  

 driftstrykket, dog ikke under 1 N/(mm2), jf. i øvrigt det i beholderen  

 indstemplede prøvningstryk.
8.4.4 Fælles for de under ophold omhandlede slukkere.
.1 8.4.1, 8.4.2 og 8.4.3 Alle trykprøvninger skal foretages med væsketryk,  

 og det skal omhyggeligt kontrolleres, at beholderen er helt væskefyldt.  

 Prøvetrykket skal holdes konstant i mindst 15 sekunder, og beholderne må ikke  

 vise tegn på utæthed eller blivende forandring.
Efter trykprøvningen skal  

 beholderen udtørres omhyggeligt.
 .2 Måned og årstal for trykprøvningen skal på holdbar måde påmærkes  

 beholderen.
Regel 7 Ildslukningsinstallationer i maskinrum 1 Rum, der indeholder oliefyrede kedler eller brændselsolieaggregater.
1.1 Maskinrum af kategori A, der indeholder oliefyrede kedler eller  

 brændselsolieaggregater, skal være forsynet med et af følgende, fast anbragte  

 brandslukningsanlæg:
.1 Et anlæg med ildslukkende luftarter, der opfylder bestemmelserne i  

 regel 5, .2 et højekspanderende skumslukningsanlæg, der opfylder bestemmelserne i  

 regel 9, .3 et anlæg, der finfordråber vand under tryk, og som opfylder  

 bestemmelserne i regel 10.
 Hvis maskinrummet og kedelrummet ikke er helt adskilte, eller hvis  

 brændselsolie kan løbe fra kedelrummet til maskinrummet, skal disse to rum  

 betragtes som et rum.
1.2 Der skal til hvert kedelrum forefindes mindst et transportabelt  

 skumaggregat, der opfylder bestemmelserne i regel 6.4.
1.2.1 For passagerskibe kan derudover til bekæmpelse af brand over og under dørk  

 kræves fast anbragte eller transportable anlæg til finfordråbning af vand  

 under tryk eller spredning af skum.
1.3 På hver fyrplads i ethvert kedelrum og i ethvert rum, hvor en del af  

 brændselsinstallationen er beliggende, skal der være mindst to transportable  

 skumslukkere eller tilsvarende apparater.
Der skal i ethvert kedelrum være  

 mindst en godkendt skumslukker med en kapacitet på mindst 135 liter eller et  

 tilsvarende apparat.
Disse ildslukkere skal være forsynet med slanger  

 oprullet på tromler, således at de kan nå ethvert sted i kedelrummet.
Hvor  

 det drejer sig om centralvarmekedler på under 175 kW i lastskibe, kan  

 Administrationen overveje en lempelse af kravene i dette stykke.
1.4 På hver fyrplads skal der findes en beholder indeholdende 300 liter sand,  

 sodamættet savsmuld eller andet godkendt tørstof i sådan mængde, som  

 Administrationen måtte kræve.
I stedet for en sådan beholder kan der anvendes  

 en godkendt transportabel ildslukker.
2 Rum, der indeholder forbrændingsmaskineri Maskinrum af kategori A, som indeholder forbrændingsmaskineri, skal være  

 forsynet med følgende indretninger:
.1 Et af de brandslukningsanlæg, som er foreskrevet i stk. 1.1, .2 mindst et sæt transportabelt luftskumslukningsudstyr, der opfylder  

 bestemmelserne i regel 6.4., .3 godkendte ildslukkere af skumslukningstypen i ethvert sådant rum, hver  

 med en kapacitet på mindst 45 liter eller tilsvarende apparater i et antal  

 tilstrækkeligt til, at skum eller tilsvarende slukningsmiddel kan rettes mod  

 enhver del af brændstof- og tryksmøreoliesystemerne, geararrangementet og  

 andre brandfarlige installationer.
Endvidere skal der forefindes et  

 tilstrækkeligt antal transportable skumslukkere eller tilsvarende apparater,  

 som skal være således placeret, at man højst skal gå 10 m fra ethvert sted i  

 rummet for at nå frem til en ildslukker i hvert rum.
Hvor det drejer sig om  

 mindre rum i lastskibe, kan Administrationen overveje en lempelse af dette  

 krav.
3 Rum, der indeholder dampturbiner eller lukkede dampmaskiner I rum, der indeholder dampturbiner eller lukkede dampmaskiner, som  

 benyttes til hovedfremdrivning eller til andre formål skal der, når dette  

 maskineri tilsammen har en ydelse på mindst 375 kW, forefindes:
.1 Godkendte skumslukningsapparater, hver med en kapacitet på mindst 45  

 liter, eller tilsvarende apparater i et antal, der er tilstrækkeligt til, at  

 skum eller dets ækvivalent kan rettes mod enhver del af tryksmøringsanlægget  

 og mod enhver del af de casinger, der indeholder tryksmurte dele af turbiner,  

 maskiner eller dermed forbundet gear samt eventuelle andre brandfarlige  

 installationer.
Disse ildslukkere er dog ikke nødvendige, hvis der i disse  

 rum er opnået en lige så god beskyttelse ved hjælp af et fast  

 brandslukningsanlæg, der er installeret efter bestemmelserne i stk. 1.1, .2 et tilstrækkeligt antal transportable skumslukkere eller tilsvarende  

 apparater, der skal være således placeret, at man højst skal gå 10 m fra  

 ehvert sted i rummet for at nå frem til en ildslukker, og at der er mindst to  

 sådanne ildslukkere i hvert sådant rum.
Sådanne ildslukkere er dog ikke  

 nødvendige, hvis der allerede er installeret ildslukkere i henhold til stk.  

 1.3, .3 et af de brandslukningsanlæg, som er foreskrevet i stk. 1.1, når de  

 omhandlede rum periodisk er ubemandede.
4 Ildslukningsmidler i andre maskinrum Hvor Administrationen finder, at der består brandfare i et maskinrum, for  

 hvilket der ikke er foreskrevet særlige bestemmelser om ildslukningsmidler i  

 stk. 1, 2 og 3, skal der i eller ved siden af det pågældende rum forefindes  

 et sådant antal godkendte transportable ildslukkere eller andre midler til  

 slukning af brand, som Administrationen måtte anse for tilstrækkeligt.
5 Fast anbragte brandslukningsanlæg, der ikke er påbudt i dette kapitel Hvor der er installeret et fast brandslukningsanlæg, som ikke er påbudt i  

 dette kapitel, skal dette godkendes af Administrationen.
6 Maskinrum af kategori A i passagerskibe I passagerskibe, der kan befordre over 36 passagerer, skal ethvert  

 maskinrum af kategori A være forsynet med mindst to egnede tågedyser med  

 forlængerrør.(* 8) Regel 8 Fast anbragte lavekspanderende skumslukningsanlæg i  

 maskinrum 1 Hvor der i et maskinrum er installeret et fast lavekspanderende  

 skumslukningsanlæg ud over kravene i regel 7, skal dette anlæg gennem fast  

 anbragte skumdyser på højst 5 minutter kunne udsende en skummængde til en  

 højde af 150 mm til at dække det største areal, hvorover det må antages, at  

 brændselsolie kan brede sig.
Systemet skal kunne udvikle skum, der egner sig  

 til slukning af oliebrande.
Der skal forefindes midler til en effektiv  

 fordeling af skummet gennem et fast rørsystem og kontrolventiler til passende  

 skumdyser, og således at skummet ved hjælp af faste spredere kan blive  

 effektivt rettet mod andre hovedbrandrisici i det beskyttede rum.
Skummets  

 ekspansionsforhold må ikke overstige 12:1.
2 Kontrolmidlerne i forbindelse med disse systemer skal være let  

 tilgængelige og lette at betjene.
De skal være samlet på så få steder som  

 muligt og være således placeret, at adgangen til dem ikke vil blive afskåret  

 ved en brand, der opstår i det beskyttede rum.
Regel 9 Fast anbragte højekspanderende skumslukningsanlæg i  

 maskinrum 1.1 Ethvert foreskrevet fast anbragt højekspanderende skumslukningsanlæg i  

 maskinrum skal hurtigt gennem fast anbragte skumdyser kunne udsende en  

 skummængde, der er tilstrækkelig til at fylde det største rum, der skal  

 beskyttes, i en højde af mindst 1 m i minuttet.
Det kvantum skumdannende  

 væske, der er til rådighed, skal være tilstrækkeligt til at producere en  

 mængde skum, der svarer til fem gange rumfanget af det største rum, der skal  

 beskyttes.
Skummets ekspansionsforhold må ikke overstige 1000:1.
1.2 dministrationen kan tillade andre indretninger og leveringshastigheder,  

 forudsat at den finder det godtgjort, at der derved opnås samme beskyttelse.
2 Tilførselskanaler for skum, luftindsugninger til skumgeneratoren og  

 antallet af skumproducerende aggregater skal muliggøre en produktion og  

 fordeling af skum, som Administrationen anser for effektiv.
3 Tilførselskanalerne fra skumgeneratoren skal være således indrettet, at en  

 brand, der opstår i det beskyttede rum, ikke vil berøre  

 skumproduktionsapparatet.
4 Skumgeneratoren, dens kraftforsyning, den skumdannende væske og  

 betjeningsarrangementerne skal være let tilgængelige og lette at betjene.
De  

 skal være samlet på så få steder som muligt og være placeret således, at  

 adgangen til dem ikke vil blive afskåret ved en brand, der opstår i det  

 beskyttede rum.
Regel 10 Fast anbragte finfordråbningsanlæg i maskinrum 1 Ethvert foreskrevet fast anbragt anlæg til finfordråbning af vand under  

 tryk i maskinrum skal være forsynet med dyser af godkendt type.
2 Dysernes antal og fordeling skal være tilfredsstillende for  

 Administrationen og skal kunne sikre en effektiv gennemsnitlig fordeling af  

 vand med mindst 5 liter pr. (m2) i minuttet i de rum, der skal beskyttes.  

 Hvis Administrationen finder, at højere udløbshastigheder er nødvendige, skal  

 eventuelle forskrifter herom opfyldes.
Der skal anbringes dyser over  

 rendestene, tanktoppe og andre områder, hvorover brændselsolie kan brede sig,  

 samt over andre steder i maskinrummene, der frembyder særlig brandfare.
3 Anlægget kan inddeles i sektioner, hvis fordelingsventiler skal betjenes  

 fra let tilgængelige steder uden for de rum, der skal beskyttes, og hvortil  

 adgangen ikke let vil blive afskåret i tilfælde af brand i det beskyttede  

 rum.
4 Anlægget skal holdes under det nødvendige tryk, og pumpen, der forsyner  

 anlægget med vand, skal automatisk sættes i gang ved et trykfald i anlægget.
5 Pumpen skal være i stand til, ved det nødvendige tryk, samtidig at forsyne  

 alle sektioner af anlægget i ethvert rum, der skal beskyttes.
Pumpen og dens  

 betjeningsarrangementer skal være anbragt uden for det eller de rum, der skal  

 beskyttes.
En brand i det eller de rum, der skal beskyttes af  

 finfordråbningsanlægget, må ikke kunne sætte anlægget ud af drift.
6 Pumpen kan drives af en uafhængig forbrændingsmotor, men hvis den er  

 afhængig af kraftforsyning fra nødgeneratoren, og anbragt i overensstemmelse  

 med bestemmelserne i kapitel II-1, regel 44 eller regel 45, alt efter  

 omstændighederne, skal denne generator være således indrettet, at den starter  

 automatisk i tilfælde af, at hovedkraftforsyningen svigter, således at  

 kraftforsyningen til den pumpe, der er påbudt ifølge stk. 5, er øjeblikkeligt  

 til rådighed.
Når pumpen drives af en uafhængig forbrændingsmotor, skal denne  

 være således anbragt, at en brand, der opstår i det beskyttede rum, ikke vil  

 berøre luftforsyningen til motoren.
7 Der skal træffes forholdsregler med henblik på at forhindre, at dyserne  

 bliver tilstoppet af urenheder i vandet eller af korrosion i rørledninger,  

 dyser, ventiler og pumpe.
(* 1) Uanset den i stk. 4.1 nævnte bestemmelse skal de for skibet krævede konstruktive brandsikringsmæssige bestemmelser opfyldes.
 (* 2) Jf. forbedret rekommandation om en prøvemetode, der gør det muligt  

 at klassificere skibsbygningsmaterialer som ikke-brændbare, vedtaget af  

 Organisationen ved resolution A.472 (XII).
 (* 3) Jf. rekommandation om brandprøvningsmetoder for klasse  

 "A", "B" og "F"-inddelinger, vedtaget af  

 Organisationen ved resolution A.517 (13).
 (* 4)Jf. rekommandation om brandprøvningsmetoder for klasse "A",  

 "B" og "F"-inddelinger, vedtaget af Organisationen ved  

 resolution A.517 (13).
 (* 5) De nævnte klasse "B"-lofter eller garneringer kan i  

 forbindelse med ståldæk og skodder indgå i en klasse "A"-inddeling.
 (* 6) Jf. rekommandation for forbedret brandprøvningsmetode for  

 overfladebrændbarhed for skodder, lofter og dæksbeklædning (gulvtæpper  

 o.l.) vedtaget af Organisationen ved resolution A.653(16).
(* 7) Jf. rekommandation om en prøvemetode til bestemmelse af ophængte tekstilstoffers og films modstandsdygtighed over for flammer, vedtaget af Organisationen ved resolution A.471 (XII).
(* 8) En tågedyse med forlængerrør kan bestå af et »L«-formet  

 rør, hvis lange side, der måler ca. 2 m, kan fastgøres til en brandslange, mens den korte side, der måler ca. 250 mm, er fast udstyret med et tågestrålerør eller kan forsynes med et vandstrålerør.
