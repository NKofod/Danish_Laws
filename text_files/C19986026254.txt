Bilag D og E i Vejtransportrådets  

 årsberetning for 1997 Bilag D Retningslinier vedrørende dispensation fra  

 kursuskravet.
(Vedtaget af Vejtransportrådet på et  

 møde den 1. oktober 1990) Der kan dispenseres i sager, hvor ansøgeren   en  

 vognmandssøn, en enke, en hustru, en svigersøn, en datter, en  

 søster og lignende.   igennem de seneste 10 år har deltaget  

 alsidigt i driften af virksomheden og har haft overordnede funktioner,  

 jf. nedenfor.
Der kan dispenseres i sager, hvor ansøgeren igennem  

 de seneste 10 år har været aktiv  ejer eller medejer af en  

 vognmandsvirksomhed med en eller flere små biler, og det seneste  

 årsregnskab viser økonomisk forsvarlig drift af virksomheden.  

 Ved "aktiv" forstås, at den pågældende har  

 varetaget funktioner og har haft selvstændigt ansvar.
Vedrørende  

 overordnede funktioner henvises til det nedenfor under pkt. 7  

 anførte.
Der kan dispenseres i sager, hvor ansøgeren er  

 ophørt inden for de seneste 3 år.
Dvs. der kan ikke dispenseres,  

 hvis ansøgeren er ophørt for mere end 3 år siden og ikke  

 siden har haft beskæftigelse inden for transportvirksomhed af en  

 sådan karakter, at erfaring og viden er holdt ved lige.
Der kan dispenseres i sager, hvor ansøgeren igennem  

 de seneste 10 år har haft en stilling med overordnede funktioner og  

 selvstændigt ansvar.
Vedrørende overordnede funktioner og  

 selvstændigt ansvar.
Vedrørende overordnede funktioner henvises  

 til den nedenfor under pkt. 7 anførte.
 Der kan dispenseres i sager, hvor ansøgeren igennem  

 de seneste 10 år aktivt har drevet selvstændig  

 speditionsvirksomhed eller har været ansat som speditør i en  

 stilling med overordnede funktioner og selvstændigt ansvar.  

 Vedrørende overordnede funktioner henvises til det nedenfor under pkt.  

 7 anførte.
Der kan dispenseres i sager, hvor ansøgeren igennem  

 de seneste 10 år har drevet selvstændig virksomhed med  

 firmakørsel eller har været ansat i en ledende stilling med  

 overordnede funktioner og selvstændigt ansvar vedrørende  

 firmaets kørselsafdeling, og firmaet har haft en selvstændig  

 kørselsafdeling med mindst 5 biler.
Ved drift af selvstændig  

 virksomhed skal det seneste regnskab vise økonomisk forsvarlig drift  

 af virksomheden.
Vedrørende overordnede funktioner henvises til det  

 nedenfor under pkt. 7 anførte.
 Følgende funktioner kan indgå i vurderingen  

 af, om en ansøger har haft en overordnet stilling med et indhold, der  

 gør kurset overflødigt:
 ·  

 	Indkøb af materiel.
 ·  

 	Finansiering og låneoptagelse.
 ·  

 	Vedligeholdelse af vognpark.
 ·  

 	Budgetplanlægning.
 ·  

 	Regnskabsførelse og aflæggelse af regnskab samt varetagelse  

 af told og skattespørgsmål.
 ·  

 	Varetagelse af ansvars- og forsikringsspørgsmål.
 ·  

 	Kørselstilrettelæggelse.
 ·  

 	Varetagelse af takst- og kalkulationsspørgsmål, herunder  

 afgivelse af tilbud og indgåelse af kørselskontrakter  

 (kundekontrakter).
 ·  

 	Forhandlinger med leverandører.
 ·  

 	Personaleadministration, herunder ansættelse og afskedigelse af  

 personale.
 Herudover kan andre funktioner eller relevant uddannelse  

 indgå i vurderingen.
Bilag E Regler og vilkår for tilladelsen Kørslen skal udføres af indehaveren selv  

 eller en af de hos ham ansatte chauffører.
Indehaveren kan ligeledes  

 benytte chauffører, som er ansat hos andre i henhold til  

 godskørselslovgivningen og godkendte vognmandsvirksomheder.  

 Såfremt tilladelsesindehaveren benytter chauffører ansat hos  

 andre vognmænd, skal han sikre sig, at den pågældende  

 chauffør modtager overenskomstmæssige løn, og at  

 chaufførens arbejdsgiver i øvrigt følger bestemmelserne  

 om arbejdsvilkår for chauffører i overensstemmelse med  

 overenskomsterne på det pågældende område.
 Tilladelsesindehaveren skal ved anvendelse af andre  

 vognmænds chauffører tillige  sikre sig, at han disponerer over  

 chaufføren på en sådan måde, at chaufførens  

 kørsel kan planlægges under iagttagelse af bestemmelserne om  

 køre- og hviletid.
Når der benyttes en chauffør, der er ansat i  

 en anden godkendt vognmandsvirksomhed, skal tilladelsesindehaverne i begge de  

 involverede virksomheder udfylde og underskrive en af Færdselsstyrelsen  

 udfærdiget blanket, hvori de erklærer, at de ovenfor  

 anførte forudsætninger vedrørende chaufførens  

 løn- og arbejdsvilkår og iagttagelsen af bestemmelserne om  

 køre- og hviletid er opfyldt.
Erklæringen skal udfærdiges  

 i 2 eksemplarer, hvoraf der opbevares et eksemplar i hver virksomhed.  

 Tilladelsesindehaveren er forpligtet til at opbevare erklæringen sammen  

 med virksomhedens diagramark i mindst et år efter anvendelsen og  

 erklæringen skal ved virksomhedskontrol indsendes til  

 Færdselsstyrelsen.
