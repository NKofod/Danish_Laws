1. Indledning Ved lov nr. 327 af 4. juni 1986 er der gennemført forskellige ændringer i  

 landbrugsloven, jf. lovbekendtgørelse nr. 424 af 1. juli 1986.
 Siden er administrationen af landbrugslovens kapitel I-IV overført fra  

 Matrikeldirektoratet til Jordbrugsdirektoratet ved bekendtgørelse nr. 664 af  

 14. oktober 1988 om administrationen af landbrugsloven.
 Dette cirkulære giver retningslinier for de lokale jordlovsmyndigheders  

 behandling af ansøgninger i henhold til loven, jf. bekendtgørelse nr. 666 af  

 14. oktober 1988 om ansøgninger i henhold til landbrugsloven  

 (ansøgningsbekendtgørelsen), og for deres deltagelse i kontrollen med  

 overholdelsen af lovens regler.
 Opgaverne varetages af enten Jordlovsudvalgets stedlige medlem (også  

 kaldet »det tilsynsførende medlem«), af jordbrugskommissionen (hvis  

 formand er det stedlige medlem) eller af viceformanden for  

 jordbrugskommissionen, jf. nærmere nedenfor.
1.1. Sagsgang Ansøgninger i henhold til landbrugsloven sendes som hovedregel til det  

 stedlige medlem af Jordlovsudvalget efter reglerne i § 2 i  

 ansøgningsbekendtgørelsen.
Efter at medlemmet har sikret sig, at alle nødvendige oplysninger og bilag  

 foreligger, sendes ansøgningen med medlemmets udtalelse til  

 Jordbrugsdirektoratet.
Medlemmet giver samtidig underretning herom til  

 ansøgeren, normalt ved kopi af udtalelsen.
Hvis en indsendt sag ikke er oplyst i overensstemmelse med reglerne i  

 ansøgningsbekendtgørelsen, og de manglende oplysninger er af betydning for  

 medlemmets bedømmelse af sagen, sendes sagen til Jordbrugsdirektoratet med  

 henblik på fremskaffelse af manglende oplysninger, og medlemmet giver  

 samtidig meddelelse herom til ansøgeren.
Medlemmet kan dog også vælge at  

 kontakte ansøgeren eller eventuelt sende ansøgningen tilbage med henblik på  

 fremskaffelse af supplerende oplysninger.
 Hvis medlemmet ønsker visse spørgsmål belyst i forhold til bestemmelserne  

 i landbrugsloven eller ønsker sagen oplyst i forhold til eventuelle  

 lokalplanforslag m.v., forinden der afgives udtalelse i sagen, kan medlemmet  

 henvende sig til Jordbrugsdirektoratet herom.
1.2. Besigtigelse i marken, forhandlinger m.v.9 Det kan ofte være nødvendigt, at der som led i en sags bedømmelse  

 foretages besigtigelse.
I mere betydningsfulde sager bør der deltage flere  

 medlemmer af jordbrugskommissionen, eventuelt hele kommissionen, ved  

 besigtigelsen.
Hvis sagens parter (eller landinspektøren, advokaten,  

 ejendomsmægleren/ejendomshandleren m.v.) har fremsat ønske om en drøftelse i  

 forbindelse med besigtigelsen, bør der træffes fornøden aftale herom.  

 Eventuelt vil drøftelsen kunne ske telefonisk før eller efter besigtigelsen.
 1.3. Udtalelsernes indhold m.v.
I udtalelsen over en sag bør indgå en vurdering af samtlige relevante  

 omstændigheder.
Oplysninger om jordernes bonitet, bygningernes stand,  

 vejforhold og øvrige særlige driftsmæssige forhold m.v. bør medtages i  

 fornødent omfang.
Det gælder såvel forhold, der taler for at tillade det  

 ansøgte, som forhold, der taler imod.
Det bør endvidere overvejes, om der bør  

 stilles betingelser for sagens godkendelse.
Hvis erklæringen går ud på, at  

 der bør meddeles afslag på det ansøgte, skal der altid anføres nærmere  

 begrundelse.
2. Sager om overgang af landbrugsjord til anden  

 anvendelse (lovens §§ 4 og 7a) 2.1. Generelt Ved medlemmernes behandling af sådanne sager bør det tilstræbes, I bynære områder må hensynet til de jordbrugsmæssige interesser afvejes i  

 forhold til de bymæssige dispositioner.
Det bør endvidere overvejes, om der bør stilles betingelser efter  

 landbrugsloven i forbindelse med udstykning m.v.
Dette gælder f.eks.  

 betingelser efter landbrugslovens § 4, stk. 2, om jordernes drift eller efter  

 § 4, stk. 3, om afhændelse af ejendommens øvrige jorder til sammenlægning med  

 anden landbrugsejendom.
2.2. Sammenhæng med lokalplansager For så vidt angår sager efter landbrugslovens § 4 vil der ofte være  

 sammenhæng med lokalplansager og spørgsmål om offentlige myndigheders  

 erhvervelse af landbrugsjord.
Der henvises til Landbrugsministeriets  

 cirkulære nr. 17 af 10. februar 1983 om jordbrugskommissionernes medvirken  

 ved behandlingen af kommuneplaner og lokalplaner m.v.
 Hvis en lokalplan er endeligt vedtaget inden udstykningssagen, vil der i  

 almindelighed alene være anledning til at overveje betingelser i forbindelse  

 med ophævelse af landbrugspligten, jf. landbrugslovens § 4, stk. 2 og 3, idet  

 der i forbindelse med lokalplanproceduren er taget stilling til jordernes  

 inddragelse til det pågældende formål.
 Hvis lokalplanpligten derimod indtræder senere end udstykningssagen,  

 f.eks. ved udstykning vedrørende kommuners opkøb af jord med henblik på  

 senere udstykning til bebyggelse m.v., må der i forbindelse med udstykningen  

 tages stilling til spørgsmålet om jordernes inddragelse til bebyggelse m.v.  

 efter samme retningslinier, som gælder for behandlingen af lokalplansager,  

 jf. fornævnte cirkulære af 10. februar 1983.
2.3. Midlertidig inddragelse af landbrugsjord til  

 ikke-jordbrugsmæssige formål I sager om midlertidig inddragelse af landbrugsjord til  

 ikke-jordbrugsmæssige formål, f.eks. ved etablering af lossepladser,  

 golfbaner, idrætspladser, campingpladser, flyvepladser, motorbaner,  

 skydebaner m.v., må der overvejes betingelser til sikring af, at jorderne på  

 ny kan inddrages til jordbrugsmæssig drift, hvis den særlige anvendelse  

 ophører, jf. § 4, stk. 2, eller § 7 a, stk. 4, i landbrugsloven.
De  

 omhandlede anlæg vil normalt forudsætte, at der tilvejebringes lokalplan for  

 området, inden der meddeles tilladelse efter landbrugsloven.
3. Sager om landbrugsejendommes drift (lovens §§ 7-12) 3.1. Selvstændig drift, bygninger m.v.
Ved behandlingen af en sag om en landbrugsejendoms drift eller om  

 bygninger på en landbrugsejendom, jf. §§ 7-8 i landbrugsloven, bør det bl.a.  

 indgå i vurderingen, I tilfælde med ubeboede eller skæmmende bygninger må desuden tages  

 stilling til, om der eventuelt bør nedlægges forbud mod opførelse af nye  

 bygninger, jf. § 8, stk. 6, i landbrugsloven.
 Der skal endvidere tages stilling til, om en eventuel frastykning af en  

 ejendoms beboelsesbygning bør betinges af, at ejendommen ikke bebygges, men  

 på et senere tidspunkt sammenlægges med en anden landbrugsejendom.
3.2. Samdrift og forpagtning Ved medlemmets behandling af en sag om samdrift og forpagtning bør det  

 bl.a. indgå i vurderingen, Det må desuden vurderes, om angivelsen af vedvarende græsningsarealer,  

 skovarealer og arealer helt uden dyrkningsmæssig værdi er i overensstemmelse  

 med de faktiske forhold.
4. Sager om udstykning og sammenlægning af  

 landbrugsejendomme (lovens §§ 13 og 14) 4.1. Generelle krav ved sammenlægning Ved medlemmets behandling af sagen må det indgå i vurderingen, om den  

 ansøgte sammenlægning vil medvirke til en hensigtsmæssig udvikling af  

 jordbrugserhvervene i overensstemmelse med landbrugslovens  

 formålsbestemmelser.
Det må herunder vurderes, Medlemmet skal endvidere, i den udstrækning det er muligt, vurdere, om  

 ansøgerens erklæring om alder, statsborgerskab, fast bopæl,  

 landmandsuddannelse og jordbrug som væsentligste erhverv m.v. er rigtigt  

 udfyldt.
4.2. Dispensationer Ved sammenlægning, hvor der søges om dispensation fra en eller flere af  

 landbrugslovens betingelser, skal medlemmet altid vurdere, om der er behov  

 for jorden til andre nærliggende landbrugsejendomme.
Ved sammenlægning, der overstiger arealgrænserne på 50 ha, henholdsvis 100  

 ha, må der desuden bl.a. indgå en vurdering af, 4.3. Suppleringsjord Ved behandling af en sammenlægningssag, hvorved den supplerede ejendom får  

 et areal på over 50 ha, skal det stedlige medlem påse, at der er foretaget  

 fornøden undersøgelse af suppleringsbehovet.
Som dokumentation herfor skal  

 ansøgeren vedlægge naboerklæring fra samtlige ejere af nærliggende ejendomme.  

 Medlemmet skal kontrollere, om der er vedlagt de nødvendige naboerklæringer.  

 Hvis en nabo ikke har villet afgive en erklæring, eller hvis erklæring ikke  

 er fremskaffet, fordi ansøgeren finder det åbenbart, at et eventuelt ønske om  

 suppleringsjord ikke vil kunne imødekommes, vurderer medlemmet, om der er  

 grundlag for at gennemføre sagen ud fra ansøgerens oplysninger om forholdet.
Hvis der er fremsat ønsker om suppleringsjord, vurderer medlemmet, om der  

 er grundlag for at imødekomme ønskerne.
Ved bedømmelsen heraf må indgå, Hvis en nabo har fremsat ønske om suppleringsjord, men parterne ikke kan  

 blive enige om en pris for jorden, skal medlemmet vurdere, hvad der må anses  

 som sædvanlig handelspris for landbrugsjord i området.
Hvis naboen, der  

 ønsker suppleringsjord, ikke er indstillet på at betale den sædvanlige  

 handelspris, vil ønsket om suppleringsjord ikke kunne tilgodeses.
 Naboerklæringsskemaer kan rekvireres i Jordbrugsdirektoratet eller hos  

 jordbrugskommissionernes formænd og viceformænd.
 Der henvises i øvrigt til pkt. 14.2 i Landbrugsministeriets cirkulære nr.  

 54 af 19. marts 1987 om lov om landbrugsejendomme.
5. Sager om erhvervelse af landbrugsejendomme (lovens  

 §§ 16-21) 5.1. Uddannelsesattester Enhver, der opfylder de fastsatte uddannelseskrav, jf. § 1 i  

 Landbrugsministeriets bekendtgørelse nr. 131 af 19. marts 1987 om  

 uddannelseskrav m.v. i henhold til lov om landbrugsejendomme  

 (uddannelsesbekendtgørelsen), kan henvende sig til jordbrugskommissionens  

 viceformand i det område, hvor den pågældende har bopæl, og få attestation  

 for, at et af de fastsatte uddannelseskrav er opfyldt.
Dokumentation herfor  

 kan være eksamens-, uddannelses - eller kursusbeviser, anbefalinger,  

 lønsedler, selvangivelser, skøder eller forpagtningskontrakter m.v.
Hvis viceformanden kan godkende den forelagte dokumentation, påtegnes  

 uddannelsesattesten (afsnit I i den særlige fortrykte blanket), som forinden  

 skal være dateret og underskrevet.
I tvivlstilfælde må uddannelsesattesten  

 ikke attesteres af viceformanden, men skal indsendes til  

 Jordbrugsdirektoratet vedlagt dokumentation.
 Når uddannelsesattest ønskes af en person, der er statsborger i et land,  

 hvis borgere i medfør af Det europæiske økonomiske Fællesskabs regler har  

 adgang til at erhverve landbrugsjord i Danmark, kan attesten påtegnes af  

 viceformanden, såfremt et af de i uddannelsesbekendtgørelsen anførte krav er  

 opfyldt.
Hvis den pågældende fremlægger bevis for en udenlandsk  

 jordbrugsuddannelse, skal spørgsmålet om, hvorvidt denne uddannelse kan  

 sidestilles med en af de i uddannelsesbekendtgørelsens § 1, stk. 1, nr. 1-3  

 og 5 samt stk. 2, nr. 1-2 nævnte uddannelser forelægges Jordbrugsdirektoratet  

 til afgørelse.
I disse tilfælde skal uddannelsesattestens afsnit II anvendes,  

 og attesten skal indsendes til Jordbrugsdirektoratet, vedlagt fornøden  

 dokumentation som angivet i blanketten.
Opmærksomheden henledes på uddannelsesbekendtgørelsens krav til arten af  

 den forudgående selvstændige drift, der kan danne grundlag for opfyldelse af  

 uddannelseskravet.
I forhold til de under 1978-loven gældende krav er der  

 indført en skærpelse derved, at den pågældende drift skal have været af ikke  

 uvæsentlig omfang i forhold til bedriftens størrelse og være i  

 overensstemmelse med bekendtgørelsens definition af begrebet »egen  

 drift«.
Det er ikke en betingelse, at driften har fundet sted på en  

 landbrugsnoteret ejendom.
I særlige tilfælde kan kravet om uddannelse fraviges mod, at erhververen  

 af en landbrugsejendom forpligter sig til for en periode på mindst 4 år at  

 ansætte en heltidsbeskæftiget bestyrer på ejendommen.
Om de nærmere  

 betingelser for anvendelsen af denne undtagelsesregel henvises til  

 uddannelsesbekendtgørelsens § 1, stk. 4. Som det fremgår, skal sagen med de  

 nødvendige oplysninger i disse tilfælde indsendes til godkendelse i  

 Jordbrugsdirektoratet.
5.2. Dispensationer Det stedlige medlem afgiver indstilling til Jordlovsudvalget i  

 overensstemmelse med det ovenfor i pkt. 1.3. anførte.
Forinden kan der efter  

 behov være foretaget besigtigelse eller være forhandlet med ansøgeren eller  

 eventuelt andre interesserede, jf. det ovenfor i pkt. 1.2. anførte.
Det skal  

 af indstillingen fremgå, om besigtigelse og forhandling har fundet sted.
Det  

 bør normalt fremgå, om de ejendomme, ansøgningen vedrører, kan anses for  

 bevaringsværdige.
Det kan i indstillingen anføres, at den pågældende sag  

 ønskes særskilt behandlet ved møde i Jordlovsudvalget eller dettes  

 forretningsudvalg.
Ved ansøgning om dispensation fra uddannelseskrav i henhold til lovens §  

 16, jf. uddannelsesbekendtgørelsens § 1, kan der meddeles tilladelse til  

 erhvervelse i tilfælde, hvor erhververen på grundlag af tidligere  

 beskæftigelse eller anden uddannelse end den, der kræves i henhold til § 16,  

 må antages at være kvalificeret til at forestå driften af den pågældende  

 ejendom, jf. lovens § 18, stk. 2. Der bliver i disse tilfælde tale om en  

 eventuel sidestilling med kravene i henhold til loven.
Hvis ansøgerens  

 kvalifikationer under alle omstændigheder må anses for utilstrækkelige, skal  

 sagen vurderes ud fra, om den pågældende ejendom på grund af dårlige  

 driftsbygninger, dårlig jordbonitet eller lignende bør sidestilles med  

 ejendomme, der er undergivet lempeligere erhvervelsesregler i henhold til §  

 16.
 Behandling af sager om køb af ejendom nr. 2, hvor de to ejendommes areal  

 tilsammen overstiger 50 ha, jf. lovens § 18, stk. 6, sker efter samme  

 retningslinier som ved tilsvarende sager om sammenlægning, jf. pkt. 16.2.9. i  

 Landbrugsministeriets cirkulære nr. 54 af 19. marts 1987 om lov om  

 landbrugsejendomme.
6. Tilsynsopgaver Det påhviler jordbrugskommissionens medlemmer i forbindelse med deres  

 arbejde i området at være opmærksom på, om reglerne i landbrugsloven  

 overholdes.
 Det gælder således bestemmelserne i lovens §§ 7-8 om landbrugsejendommes  

 drift m.v., herunder reglerne om fast bopæl for den, der som ejer, forpagter  

 eller bestyrer driver en landbrugsejendom, og reglerne om beboelsesbygninger,  

 drift af jorderne og inddragelse af jorder til andre formål.
 Det gælder også tilsynet med overholdelsen af bestemmelserne i §§ 9-12 om  

 samdrift og forpagtning m.v., herunder navnlig begrænsningerne med hensyn til  

 afstand, areal og antal ejendomme, og om forpagteren i øvrigt opfylder lovens  

 betingelser.
 Det gælder endvidere tilsynet med overholdelsen af vilkår om fast bopæl og  

 jordbrug som væsentligste erhverv, der har været en forudsætning for  

 godkendelse af sammenlægning, supplering eller erhvervelse af  

 landbrugsejendomme.
 Der henvises til uddannelsesbekendtgørelsens regler om den nærmere  

 forståelse af lovens krav om uddannelse, fast bopæl, jordbrug som  

 væsentligste erhverv og egen drift samt til Jordbrugsdirektoratets vejledning  

 om landbrugslovens bestemmelser om erhvervelse af adkomst på  

 landbrugsejendomme.
 Til brug for kontrollen hermed sender Jordbrugsdirektoratet kopi af  

 afgørelser i dispensationssager til formanden for jordbrugskommissionen.
 Indberetning om overtrædelser af landbrugslovens bestemmelser indsendes  

 til Jordbrugsdirektoratet.
 7. Ikrafttræden m.v.
 Reglerne i dette cirkulære gælder fra den 1. januar 1989. Samtidig ophæves  

 cirkulære nr. 93 af 11. juli 1986.
