Cirkulæreskrivelse  

 om dispensation fra kravet om lovligt ophold ved indgåelse af  

 ægteskab i  

 Danmark (ægteskabslovens §  

 11 a  

 , stk. 2) Efter ægteskabslovens §  

 11  

 a  

 , stk. 1, er det en betingelse for at indgå ægteskab i  

 Danmark, at begge parter har lovligt ophold, dvs. et egentligt  

 opholdsgrundlag  

 i form af f.eks. opholdstilladelse, turistvisum, dansk eller nordisk  

 statsborgerskab, statsborgerskab i et EU/EØS-land eller i et visumfrit land.
 Statsamtet kan efter lovens §  

 11 a  

 , stk. 2, give tilladelse til indgåelse  

 af ægteskab, når en udlænding ikke har lovligt ophold i Danmark, hvis ganske  

 særlige omstændigheder, navnlig varigheden af en udlændings ophold her i  

 landet, taler derfor.
Ved cirkulæreskrivelse af 27. juni 2002 orienterede  

 Civilretsdirektoratet statsamterne om disse bestemmelser, navnlig om  

 dispensationsadgangen.
I skrivelsen er nævnt en række situationer fra  

 forarbejderne til lovændringen, hvor der bør meddeles dispensation, selvom  

 den  

 udenlandske part ikke har opholdt sig i Danmark i lang tid, bl.a. hvis  

 parterne  

 har eller venter barn sammen.
 Uden for disse situationer skal dispensationsadgangen efter  

 forarbejderne navnlig anvendes for udlændinge, der har opholdt sig her i  

 landet  

 i meget lang tid og derved har opnået en påviselig tilknytning til den  

 person,  

 med hvem ægteskabets agtes indgået.
 Forarbejderne indeholder imidlertid ikke bidrag til nærmere  

 fastlæggelse af, i hvilke situationer disse betingelser er opfyldt.
 Direktoratet har for nylig truffet nogle afgørelser, som belyser  

 dispensationsadgangen i relation til spørgsmålet om varigheden af  

 udlændingens  

 ophold i Danmark og til den udenlandske parts tilknytning til den herboende  

 part.
I det følgende refereres disse sager.
Direktoratet skal dog  

 understrege, at afgørelser om dispensation i disse situationer altid træffes  

 ud  

 fra en konkret vurdering af den enkelte sag.
 I referaterne er alle angivelser af varigheden af opholdet i  

 Danmark, parternes bekendtskab mv. opgjort pr. ultimo april / primo maj 2004,  

 hvor sagerne blev afgjort.
Sag 1, Civilretsdirektoratets afgørelse af 30. april  

 2004, M kom til Danmark som flygtning sammen med sin mor i juni 1999.
 Udlændingestyrelsen meddelte M afslag på asyl, hvilket  

 Flygtningenævnet stadfæstede i september 2002. Af forskellige grunde kunne M  

 imidlertid ikke udvises, og han havde derfor tålt ophold i  

 Danmark.
 Asylsagen blev senere genoptaget, og i efteråret 2003 besluttede  

 Udlændingestyrelsen at udvise M, men Flygtningenævnet hjemviste sagen til  

 fornyet behandling.
Samtidig ansøgte M om tilladelse til at indgå ægteskab med H,  

 der er dansk statsborger.
M og H havde kendt hinanden siden maj 2001, og De  

 havde været kærester siden februar 2002, hvor de flyttede sammen.
 M søgte endvidere om familiesammenføring på baggrund af samlivet  

 med H.
 Statsamtet afslog dispensationsansøgningen, hvilket  

 Civilretsdirektoratet ændrede og gav M tilladelse til indgå ægteskab med H.
 Direktoratet lagde vægt på, at M havde opholdt sig i Danmark i 4  

 år og 10 måneder, at M og H havde kendt hinanden i næsten 3 år, og at de  

 havde  

 boet sammen og været kærester i 2 år og 2 måneder.
Sag 2, Civilretsdirektoratets afgørelse af 30. april  

 2004, H indrejste i Danmark i februar 2001 og ansøgte om asyl.  

 Flygtningenævnet afslog i april 2002 ansøgningen om asyl og pålagde H at  

 udrejse af Danmark inden 1 måned.
I efteråret 2002 fastholdt nævnet  

 afgørelsen.
H søgte herefter om humanitær opholdstilladelse.
Hun oplyste, at  

 hun ved tilbagevenden til sit hjemland risikerede dødsstraf, fordi hun har et  

 forhold til M, der er dansk statsborger og kristen, og fordi hun ønskede at  

 konvertere fra islam til kristendom.
Det var bekræftet, at H skulle påbegynde  

 oplæring i den kristne tro.
Integrationsministeriet besluttede i efteråret 2002, at H kunne  

 opholde sig i Danmark, mens sagen behandles.
Hun fik herefter igen  

 processuelt  

 ophold.
 H lærte M at kende i juni 2002. De har boet sammen siden januar  

 2003, hvor de holdt forlovelsesfest.
 H ansøgte herefter om tilladelse til at indgå ægteskab med M.
 Statsamtet afslog dispensationsansøgningen, hvilket  

 Civilretsdirektoratet ændrede og gav H tilladelse til indgå ægteskab med M.
 Direktoratet lagde vægt på, at H havde opholdt sig i Danmark i 3  

 år og 2 måneder, at H og M havde kendt hinanden i 1 år og 10 måneder, og at  

 de  

 havde boet sammen i 1 år og 3 måneder.
Sag 3, Civilretsdirektoratets afgørelse af 30. april  

 2004, M indrejste i Danmark i april 2001, hvor han søgte om asyl.
 Flygtningenævnet afslog i efteråret 2002 ansøgningen om asyl og  

 pålagde M at udrejse straks.
M ansøgte herefter om opholdstilladelse på grund af familiemæssig  

 tilknytning til Danmark, bl.a. en bror.
Udlændingestyrelsen afslog i  

 efteråret  

 2003 denne ansøgning og pålagde igen M at udrejse straks.
M, der stadig opholdt sig her i landet, ansøgte i efteråret 2003  

 om tilladelse til at indgå ægteskab med H, der er udenlandsk statsborger med  

 opholdstilladelse i Danmark.
Parterne, der stammer fra samme land, havde  

 kendt  

 hinanden siden sommeren 2001, og de havde boet sammen siden efteråret 2003.
 Statsamtet afslog dispensationsansøgningen, hvilket  

 Civilretsdirektoratet ændrede og gav M tilladelse til indgå ægteskab med H.
 Direktoratet lagde vægt på, at M havde opholdt sig i Danmark i 3  

 år, at M og H havde kendt hinanden i 2 år og 9 måneder, og at de havde boet  

 sammen i ca. 6 måneder.
Sag 4, Civilretsdirektoratets afgørelse af 4. maj  

 2004, I denne sag stadfæstede Civilretsdirektoratet statsamtets afslag  

 på dispensation med følgende begrundelse:
 »Civilretsdirektoratet har nu behandlet Deres klage over  

 Statsamtets afgørelse af 4. december 2003. Ved afgørelsen afslog statsamtet  

 at  

 give Dem tilladelse til at indgå ægteskab med M efter ægteskabslovens §  

 11 a  

 , stk. 2, - dispensation fra kravet  

 om lovligt ophold i Danmark.
 De har bedt om, at De må indgå ægteskab med H.
 Vi har gennemgået sagen, og vi ændrer ikke statsamtets afgørelse.
Vi har truffet afgørelsen efter §  

 11 a  

 i ægteskabsloven.
Efter §  

 11 a  

 , stk. 1, må ægteskab kun indgås,  

 når begge parter har dansk indfødsret eller lovligt ophold her i landet.
 Statsamterne kan efter §  

 11  

 a  

 , stk. 2, give tilladelse til at indgå ægteskab, selvom  

 en udlænding ikke har lovligt ophold, hvis ganske særlige omstændigheder  

 taler  

 derfor.
 Efter forarbejderne til bestemmelsen skal der i den forbindelse  

 navnlig lægges vægt på, om den pågældende har opholdt sig i landet i meget  

 lang  

 tid og derved har opnået påviselig tilknytning til den person, med hvem  

 ægteskabet ønskes indgået.
 Det beror på en konkret vurdering af hver enkelt sag, om den  

 udenlandske part har opholdt sig her i landet så længe, og derved har opnået  

 en  

 sådan påviselig tilknytning til den anden part, at der bør meddeles  

 dispensation for kravet om lovligt ophold.
 I forarbejderne til bestemmelsen er der endvidere omtalt  

 følgende situationer, hvor der kan være grundlag for at give tilladelse til  

 indgåelse af ægteskab, selvom en udlænding ikke har lovligt ophold her i  

 landet:
   

 	  

 Hvis det på grund af  

 alvorlig sygdom eller alvorligt handicap vil være urimeligt ikke at tillade  

 de  

 pågældende at gifte sig her i landet.
   

 	  

 Hvis parterne venter  

 barn sammen.
   

 	  

 Hvis begge parter er  

 asylansøgere og inden indrejsen i Danmark havde tilknytning til hinanden.
 Det fremgår af sagen, at De indrejste i Danmark [i foråret]  

 2001, hvor De søgte om asyl.
Udlændingestyrelsen afslog [i efteråret] 2003 Deres ansøgning om  

 asyl.
Denne afgørelse er indbragt for Flygtningenævnet, der endnu ikke har  

 taget stilling til sagen.
 I klagen af 4. februar 2004 oplyste H, at hun på det tidspunkt  

 havde kendt Dem i ca. 1 år, og at De havde boet sammen med hende i 7 måneder.
 H, der er 19 år, har ikke selvstændig bolig, men bor  sammen med  

 Dem  hos sine forældre.
 H har oplyst, at De har indgået som et ligeværdigt familiemedlem  

 i den tid, hvor De har boet sammen med hende.
 Vi har ved afgørelsen lagt vægt på varigheden af Deres ophold  

 her i landet, sammenholdt med at De og H kun har kendt hinanden siden  

[foråret]  

 2003 og kun har boet sammen siden juli 2003 i hendes forældres bolig.
Efter en konkret vurdering finder vi på denne baggrund, at der  

 ved Deres ophold i Danmark og Deres tilknytning til H ikke foreligger sådanne  

 ganske særlige omstændigheder, at der er grundlag for at meddele Dem  

 dispensation til at indgå ægteskab med H efter ægteskabslovens §  

 11 a  

 , stk. 2.« I de ovennævnte 3 sager, hvor Civilretsdirektoratet ændrede  

 statsamtets afgørelse og meddelte dispensation, vejledte direktoratet  

 parterne  

 om betydningen af indgåelse af ægteskab i relation til meddelelse af  

 opholdstilladelse således:
