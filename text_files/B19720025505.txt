 I medfør af § 57, stk. 4, og § 165, stk. 1, i lov om rettens pleje, jfr.  

 lovbekendtgørelse nr. 609 af 19. december 1969, som ændret bl.a. ved lov nr.  

 66 af 8. marts 1972, fastsættes:
§ 1.  Anmodninger om forkyndelse skal efterkommes  

 snarest muligt og senest 48 timer efter modtagelsen.
Stævningsmanden  

 attesterer efter anmodning tiden for modtagelsen.
 § 2.  En stævningsmand må ikke foretage forkyndelse,  

 når:
§ 3.  Stævningsmanden er forpligtet til at foretage  

 forkyndelse inden for det område, for hvilket han er beskikket.
I særligt  

 påtrængende tilfælde, eller når han anmodes derom af en ret, politiet eller  

 af en anden offentlig myndighed, skal han dog også foretage forkyldelse uden  

 for dette område.
 § 4.  Forkyndelse, som sker på den pågældendes bopæl  

 eller sædvanlige opholdssted, skal så vidt muligt foregå mellem kl. 7 og kl.  

 20, på søn- og helligdage mellem kl. 9 og kl. 16.
 § 5.  Stævningsmanden skal foretage forkyndelse  

 hensynsfuldt og diskret.
§ 6.  Forkyndelse bør så vidt muligt ske over for den  

 pågældende selv på hans bopæl, midlertidige opholdssted eller arbejdssted.  

 Forkyndelse må dog kun ske på den pågældendes arbejdssted, såfremt det ikke  

 kan antages, at der kan træffes nogen på hans bopæl eller opholdssted, over  

 for hvem forkyndelse kan ske, eller særlige grunde i øvrigt taler for, at  

 forkyndelsen sker på arbejdsstedet.
Over for patienter på hospitaler bør  

 forkyndelse kun ske efter indhentet samtykke fra hospitalet.
Forkyndelse for  

 den pågældende personlig er dog gyldig, uanset hvor den sker. (formular I og  

 II).
 Stk. 2.  På bopælen eller opholdsstedet kan forkyndelse  

 foruden for den pågældende selv ske for personer over 18 år, der hører til  

 husstanden, eller, hvis den pågældende bor til leje i en andens bolig, for  

 udlejeren (logiværten) eller dennes ægtefælle, for så vidt den pågældende er  

 over 18 år og træffes på bopælen eller opholdsstedet. (formular III).
 Stk. 3.  På arbejdsstedet kan forkyndelse ske over for  

 arbejdsgiveren eller dennes repræsentant eller, for så vidt den pågældende er  

 selvstændig næringsdrivende, på hans kontor, værksted eller forretningslokale  

 over for personer over 18 år, der er ansat i virksomheden. (formular IV og  

 V).
 Stk. 4.  Når forkyndelse efter stk. 2 og 3 sker for  

 andre end den pågældende selv, gør stævningsmanden den, over for hvem  

 forkyndelse sker, bekendt med, at ubeføjet nægtelse af at modtage  

 forkyndelsen eller undladelse af at overbringe det modtagne til rette  

 vedkommende i tilfælde, hvor dette kan ske uden væsentlig udgift eller  

 besvær, kan bevirke, at han pådrager sig erstatningsansvar for omkostninger,  

 der er en følge af nægtelsen eller undladelsen.
 Stk. 5.  Hvis det ikke er muligt at foretage forkyndelse  

 efter reglerne i stk. 1-3, skal stævningsmanden ved at forhøre sig på stedet,  

 ved henvendelse til den, der har anmodet om foretagelse af forkyndelse, eller  

 på anden måde søge at indhente sådanne oplysninger, at han kan foretage  

 forkyndelse.
 Stk. 6.  Viser de fremkomne oplysninger, at den  

 pågældende er flyttet til et sted, hvor stævningsmanden ikke skal foretage  

 forkyndelse, tilbagesender han sagen med oplysninger herom til den, der har  

 anmodet om foretagelse af forkyndelse. (formular VI).
 Stk. 7.  Fører de foretagne undersøgelser - herunder en  

 forespørgsel til folkeregisteret fra den, der har anmodet om forkyndelse  

 eller fra stævningsmanden - ikke til oplysning om den pågældendes bopæl,  

 opholdssted eller arbejdssted, afgiver stævningsmanden sagen til det stedlige  

 politi og underretter den, der har anmodet om forkyndelse. (formular VII).
 § 7.  Ved forkyndelse overgives en genpart af  

 meddelelsen til den, for hvem forkyndelse sker.
Stk. 2.  Sker forkyndelse ikke over for vedkommende  

 personlig, skal genparten overgives i lukket stand eller i en lukket kuvert,  

 der påføres tydelig navn og adresse på vedkommende.
På genparten eller  

 kuverten skal anføres, hvornår og over for hvem forkyndelse er sket.
 Stk. 3.  Stævningsmanden tilbagesender snarest sagen til  

 den, der har anmodet om forkyndelsen.
§ 8.  Ved forkyndelse af anklageskrifter i  

 straffesager skal tiltalte på begæring af den, der iværksætter forkyndelse,  

 spørges, om han har antaget en forsvarer.
Bemærkning herom og om tiltaltes  

 erklæring optages i stævningsmandens påtegning. (formular VIII).
 Stk. 2.  Ved forkyndelse af anklageskrifter i  

 forbindelse med bødeforelæg eller forelæg af konfiskation skal tiltalte  

 spørges, om han ønsker den i anklageskriftet nævnte sag afgjort ved betaling  

 af den forelagte bøde eller konfiskation. (formular IX).
Stk. 3.  Ved forkyndelse af en fældende straffedom for  

 den domfældte skal stævningsmanden give domfældte vejledning om reglerne om  

 anke eller overgive ham en trykt ankevejledning.
Såfremt domfældte begærer  

 dommen anket, skal stævningsmanden spørge ham, om anken skal omfatte  

 bedømmelsen af beviserne for hans skyld eller ikke.
Stævningsmanden skal i  

 forkyndelsespåtegningen gøre bemærkning om den erklæring, domfældte afgiver  

 om ankegrunden, således at det er ganske klart, hvad anken omfatter.  

 (formular X).
 § 9.  Ved forkyndelse af en indkaldelse til et vidne  

 (syns- og skønsmand) til at møde i retten skal stævningsmanden tilbyde vidnet  

 forskud på vidne- og rejsegodtgørelse.
 Stk. 2.  Såfremt stævningsmanden ikke i forvejen har  

 modtaget forskudsbeløbet, anfører han i forkyndelsespåtegningen, at den  

 pågældende har anmodet om forskud.
 § 10.  I sager, der ikke behandles af retten, skal  

 vederlag og kørselsgodtgørelse til stævningsmænd betales forud af den, der  

 anmoder om foretagelsen af forkyndelse.
 § 11.  Opstår der hos en stævningsmand tvivl om  

 forståelse af reglerne i denne instruks, kan han få vejledning hos dommeren i  

 den retskreds, hvor han er ansat.
 § 12.  Reglerne i instruksen finder tilsvarende  

 anvendelse, når en polititjenestemand eller sognefoged foretager forkyndelse.
 § 13.  Bekendtgørelsen træder i kraft den 1. juli  

 1972.
 Stk. 2.  Bekendtgørelse nr. 64 af 9. marts 1939 ophæves.
 Justitsministeriet, den 20. juni 1972.
K.
Axel Nielsen.
 /Taksøe-Jensen.
 FORMULAR I.
