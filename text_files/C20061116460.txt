Vejledning  

 om vielse nr. 2: Dokumentation for at en part er ugift, herunder anerkendelse  

 af udenlandske skilsmisser (Denne vejledning er en del af en serie af vejledninger,  

 som Familiestyrelsen har udarbejdet om vielser.
Vejledningerne revideres  

 løbende og offentliggøres i Retsinformation (www.retsinfo.dk); vejledningerne  

 ligger samlet på www.familiestyrelsen.dk under Ægteskab og registreret  

 partnerskab/Vielse) Indhold 1.
Indledning 2.
Dokumentation for  

 at en part aldrig har været gift 2.1.
Parten har ingen  

 relevant tilknytning til udlandet 2.2.
Parten har relevant  

 tilknytning til udlandet 2.2.1.
Hvornår kræves  

 civilstandsattest fremlagt 2.2.2.
Hvornår kan  

 civilstandsattest ikke kræves fremlagt 2.3.
 Civilstandsattester  

 mv.
 3.
Dokumentation for  

 ophør af ægteskab (skilsmisse, død mv.) 3.1.
Skilsmisser og  

 dødsfald i Danmark 3.1.1.
Skilsmissebevillinger 3.1.2.
Skilsmisse- og omstødelsesdomme 3.1.3.
Dokumentation for  

 dødsfald i Danmark 3.2.
Skilsmisse,  

 dødsfald mv. fra de nordiske lande 3.3.
Udenlandske  

 skilsmisser og dødsfald udenfor Norden 3.3.1.
Generelle dokumentationskrav 3.3.2.
Retskraftpåtegning 3.3.3.
Dokumentation for, at et udenlandsk dokument er ægte 3.3.3.1.
Legalisering 3.3.3.2.
Apostillepåtegning 3.3.4.
Særlige krav til anerkendelse af udenlandske  

 skilsmisser 3.3.4.1.
Sager omfattet af Haagerkonventionen om anerkendelse  

 af skilsmisser 3.3.4.2.
Sager ikke omfattet af Haagerkonventionen om  

 anerkendelse af skilsmisser 3.3.5.
Affidavit og civilstandsattester 4.
Oversættelser 5.
Forelæggelse for  

 Familiestyrelsen 6.
Sagsbehandling,  

 herunder klageadgang Denne vejledning er knyttet til »Vejledning om vielse nr. 1:  

 Ægteskabsbetingelserne«.
1. Indledning Denne vejledning indeholder en gennemgang af behandlingen af én  

 af ægteskabsbetingelserne, nemlig betingelsen i § 9 i lov om ægteskabs  

 indgåelse og opløsning (ægteskabsloven) om, at begge parter på  

 vielsestidspunktet skal være ugifte.
 Ægteskabslovens § 9:
»Den, som tidligere har indgået ægteskab eller har været part i  

 et registreret partnerskab, må ikke indgå ægteskab, så længe det tidligere  

 ægteskab eller registrerede partnerskab består.« Efter denne bestemmelse kan kommunen kræve, at en part  

 dokumenterer,   

 	  

 at parten aldrig har  

 været gift eller indgået registreret partnerskab, eller   

 	  

 at et eventuelt  

 ægteskab eller partnerskab er opløst ved skilsmisse/omstødelse/annullation  

 eller død Vejledningen knytter sig til »Vejledning om vielse nr. 1:  

 Ægteskabsbetingelserne«.
 I det følgende omfatter ægteskab også registreret partnerskab.
 Vejledningen indeholder 2 hovedpunkter:
   

 	  

 Dokumentation for at  

 en part aldrig har været gift (pkt. 2).
   

 	  

 Dokumentation for at  

 et eventuelt tidligere ægteskab er ophørt ved død, skilsmisse mv. (pkt. 3).
2. Dokumentation for at en part aldrig har været gift Ved indgåelse af ægteskab i Danmark skal hver part på  

 ægteskabserklæringen oplyse, om de tidligere har været gift.
Afgivelse af  

 urigtig oplysning herom er strafbart efter straffelovens § 163.
Kommunen har mulighed for at anmode en part, der har erklæret  

 at være ugift (dvs. aldrig at have indgået ægteskab), om at fremlægge  

 dokumentation herfor.
I det følgende beskrives:
   

 	  

 Hvornår kommunen bør  

 kræve dokumentation for, at en part er ugift.
   

 	  

 I hvilke situationer  

 kommunen ikke kan kræve dokumentation.
   

 	  

 Hvilken dokumentation  

 kommunen kan pålægge parten at fremlægge.
2.1. Parten har ingen relevant tilknytning til  

 udlandet Opfyldelse af betingelsen om at være ugift for parter, der ikke  

 har nogen relevant tilknytning til udlandet, prøves normalt således:
   

 	  

 Parten underskriver  

 under strafansvar ægteskabserklæringen.
   

 	  

 Kommunen undersøger  

 oplysninger om parten i CPR.
Dette gælder parter, der har boet i Danmark hele deres voksne  

 liv.
Hvis der er mulighed for, at parten har haft en sådan tilknytning til  

 udlandet, at parten kan have indgået ægteskab i udlandet, følges  

 fremgangsmåden  

 i pkt. 2.2.
2.2. Parten har relevant tilknytning til udlandet For parter, der ikke har boet i Danmark hele deres voksne liv,  

 kan kommunen kræve fremlagt en erklæring fra den kompetente udenlandske  

 myndighed om, at den pågældende ikke har indgået ægteskab i det land.
En sådan erklæring benævnes ofte »civilstandsattest«, men den  

 kan have andre navne.
Dette er nærmere gennemgået i pkt. 2.3. I det følgende  

 kaldes alle sådanne erklæringer mv. »civilstandsattest«.
2.2.1. Hvornår kræves civilstandsattest fremlagt Der stilles ikke krav om, at en part med relevant tilknytning  

 til udlandet altid fremlægger en civilstandsattest, men kommunen kan altid  

 kræve en civilstandsattest fremlagt.
 Følgende forhold kan begrunde, at kommunen kræver, at en part  

 fremlægger en civilstandsattest:
   

 	  

 Parten bor ikke i  

 Danmark.
   

 	  

 Konkret mistanke om,  

 at parten er eller har været gift.
   

 	  

 Stikprøve.
 Det beror på en konkret vurdering, om kommunen kræver fremlagt  

 en civilstandsattest.
 Kommunen kan kræve civilstandsattest fra følgende lande:
   

 	  

 Lande, hvor parten har  

 eller har haft bopæl.
   

 	  

 Lande, hvor parten har  

 eller har haft ophold.
   

 	  

 Lande, hvor parten har  

 eller har haft statsborgerskab.
 Dette kan illustreres ved følgende eksempel:
 En thailandsk statsborger, der midlertidigt opholder sig i  

 Tyskland, ønsker at indgå ægteskab med en tysk statsborger, der bor i  

 Tyskland.  

 Kommunen kan kræve fremlagt følgende civilstandsattester:
   

 	  

  

 Fra den tyske statsborger:
 Civilstandsattest fra  

 Tyskland.
   

 	  

  

 Fra den thailandske statsborger:
Civilstandsattest fra  

 Thailand Civilstandsattest fra  

 Tyskland (Der vil her næppe være tale om en civilstandsattest, men om  

 eventuelle oplysninger om partens civilstand fra f.eks. de tyske  

 udlændingemyndigheder,  

 jf. pkt. 2.3.).
2.2.2. Hvornår kan civilstandsattest ikke kræves  

 fremlagt I følgende situationer kan kommunen ikke kræve, at parten  

 fremlægger civilstandsattest:
   

 	  

 Parten er flygtning  

 eller asylansøger.
   

 	  

 Umuligt for parten at  

 fremskaffe en civilstandsattest.
   

 	  

 Meget vanskeligt eller  

 byrdefyldt for parten at fremskaffe en civilstandsattest.
Parten er flygtning eller asylansøger Man kan bl.a. opnå flygtningestatus i Danmark, hvis  

 udlændingemyndighederne anerkender, at man er forfulgt af myndighederne i sit  

 hjemland; disse personer betegnes flygtninge.
En asylansøger er ikke en  

 flygtning, men en person, der anmoder om at blive anerkendt som flygtning,  

 fordi den pågældende mener sig forfulgt af myndighederne i sit hjemland; de  

 danske  

 udlændingemyndigheder har endnu ikke taget stilling til denne anmodning.
På grund af risikoen for (yderligere) forfølgelse, kan man ikke  

 kræve, at en flygtning eller asylansøger kontakter myndighederne i det land,  

 som den pågældende er flygtet fra.
Af samme grund må danske myndigheder  

 heller  

 ikke kontakte de pågældende myndigheder for at få oplysninger om parten.
Det  

 gælder også, selvom flygtningen har opnået dansk indfødsret.
 Dette gælder dog ikke, hvis parten flere gange har rejst til  

 det land, hvorfra parten er flygtet, efter parten har opnået flygtningestatus  

 i  

 Danmark.
 Oplysninger om, hvorvidt en part er flygtning eller  

 asylansøger, kan findes på UdlændingeInformationsPortalen (UIP) på  

 www.nyidanmark.dk.
 Der er ikke noget til hinder for at kræve civilstandsattest fra  

 lande, som en flygtning eller asylansøger har boet i, men som den pågældende  

 ikke er flygtet fra.
Umuligt for parten at fremskaffe en civilstandsattest Det er ikke alle lande, der udsteder civilstandsattester, og  

 selvom et land udsteder civilstandsattester, er det ikke sikkert, at de  

 udstedes for alle, der har en tilknytning til landet.
Civilstandsattester kan  

 f.eks. være forbeholdt landets egne statsborgere eller parter med permanent  

 opholdstilladelse.
 I så fald bør det i stedet overvejes at bede parten fremlægge  

 de oplysninger om partens civilstand, som udlændingemyndighederne i det land,  

 hvor parten aktuelt bor eller opholder sig, er i besiddelse af, jf. pkt. 2.3.
 Det er parten, der skal dokumentere, at parten ikke kan få  

 udstedt en civilstandsattest fra det pågældende land.
Meget vanskeligt eller byrdefyldt for parten at  

 fremskaffe en civilstandsattest Det vil kunne tage nogen tid for en part at fremskaffe en  

 civilstandsattest fra udlandet, og parten vil ofte også skulle betale et  

 gebyr  

 for attesten.
Dette er ikke til hinder for at kræve civilstandsattest  

 fremlagt.
I nogle situationer kan det imidlertid være meget vanskeligt  

 eller byrdefuldt for parten at fremskaffe en civilstandsattest.
Det er  

 parten,  

 der skal dokumentere, at det vil være meget vanskeligt eller byrdefuldt at  

 fremskaffe en civilstandsattest.
I så fald bør kommunen efter et konkret skøn  

 undlade at kræve attesten fremlagt.
Som eksempler på dette kan nævnes:
   

 	  

 Den udenlandske  

 myndighed reagerer ikke på henvendelser om udstedelse af civilstandsattest.
   

 	  

 Udstedelse af  

 civilstandsattest forudsætter personligt fremmøde hos en udenlandsk myndighed  

 i  

 et fjerntliggende land. (Det skal dog her undersøges, om parten i stedet kan  

 møde på det pågældende lands ambassade i Danmark eller i et andet sted i  

 Europa).
 2.3. Civilstandsattester mv.
 Erklæring om, at en part ikke har indgået ægteskab, benævnes  

 ofte »civilstandsattest«, men den kan have andre navne og udformninger.  

 Attesten indeholder normalt oplysninger om partens civilstand, f.eks. gift,  

 ugift, enke/enkemand.
Civilstandsattester udstedes ofte af  

 folkeregistreringsmyndigheder, fødselsmyndigheder el.lign.
På  

 www.familiestyrelsen.dk under Ægteskab og registreret partnerskab findes  

 oplysninger om fremskaffelse af civilstandsattester fra enkelte lande, i det  

 omfang Familiestyrelsen har sikre oplysninger herom.
 I stedet for en civilstandsattest kan der være tale om en  

 erklæring om partens civilstand fra en kompetent myndighed i det pågældende  

 land.
Som nævnt i pkt. 2.2.2. er det ikke alle lande, der udsteder  

 civilstandsattester for statsborgere fra andre lande.
I så fald bør det i  

 stedet overvejes at bede parten fremlægge de oplysninger om partens  

 civilstand,  

 som udlændingemyndighederne i det land, hvor parten aktuelt bor eller  

 opholder  

 sig, er i besiddelse af.
Ægtheden af en civilstandsattest mv. skal bekræftes, jf. pkt.  

 3.3.3. om legalisering og apostillepåtegning.
Dette er dog ikke nødvendigt,  

 hvis kommunen er vant til at se civilstandsattester, der er udstedt af den  

 pågældende myndighed.
3. Dokumentation for ophør af ægteskab (skilsmisse, død mv.) 3.1. Skilsmisser og dødsfald i Danmark 3.1.1. Skilsmissebevillinger Hvis det fremgår af CPR, at en parts tidligere ægteskab er  

 ophørt ved skilsmisse meddelt af statsforvaltningerne (tidligere statsamterne  

 og Københavns Overpræsidium), Rigsombudsmanden i Grønland eller  

 Rigsombudsmanden  

 på Færøerne, behøver parten ikke at fremlægge bevillingen.
3.1.2. Skilsmisse- og omstødelsesdomme Hvis det fremgår af CPR, at en parts ægteskab er ophørt ved  

 dansk dom til skilsmisse eller omstødelse, behøver parten ikke at fremlægge  

 dommen.
Ønsker en ægtefælle at indgå nyt ægteskab, inden en  

 skilsmissedom er registreret i CPR, dokumenteres skilsmissen ved en udskrift  

 af  

 dommen, der er påtegnet af den byret, der har afsagt dommen, om, at dommen  

 ikke  

 er anket (ankepåtegning). I stedet for ankepåtegning kan der forevises bevis  

 for, at den tidligere ægtefælle har givet afkald på anke, eller for at anken  

 vil blive begrænset til at gælde vilkårene for skilsmissen.
Dette er dog ikke  

 nødvendigt, hvis det fremgår af dommen, at den tidligere ægtefælle har  

 erklæret  

 sig indforstået med påstanden om skilsmisse, også selv om ægtefællen ikke har  

 været indforstået med vilkårene for skilsmissen.
3.1.3. Dokumentation for dødsfald i Danmark Hvis en parts tidligere ægtefælle er død, og dødsfaldet er  

 registreret i CPR, behøver den efterlevende ægtefælle ikke at fremlægge  

 dokumentation for dødsfaldet.
Ellers dokumenteres dødsfaldet ved dødsattest  

 eller attest fra skifteretten.
 Er dødsfaldet fastslået ved dødsformodningsdom, skal der  

 fremlægges en udskrift af dommen med ankepåtegning som ved skilsmissedomme,  

 jf.  

 pkt. 3.1.2.
3.2. Skilsmisser, dødsfald mv. fra de nordiske lande Hvis det tidligere ægteskab er opløst ved dom til skilsmisse  

 eller omstødelse afsagt i Finland, Island, Norge eller Sverige, skal der  

 forevises en domsudskrift forsynet med erklæring om, at dommen er  

 retskraftig.
 Er det tidligere ægteskab opløst ved islandsk eller norsk  

 skilsmissebevilling, skal der fremlægges den originale bevilling eller en  

 genpart heraf, bekræftet af den udstedende myndighed.
 Hvis ægteskabet er opløst ved dødsfald, skal den originale  

 dødsattest el.lign. fremlægges.
3.3. Udenlandske skilsmisser og dødsfald uden for  

 Norden I pkt. 3.3. gennemgås de betingelser, der skal være opfyldt,  

 for at kommunen kan anerkende, at et ægteskab er opløst ved en udenlandsk  

 skilsmisse eller et dødsfald, der er sket i udlandet.
3.3.1. Generelle dokumentationskrav Som dokumentation for en udenlandsk skilsmisse eller et dødsfald,  

 der er sket i udlandet, skal der fremlægges følgende dokumenter:
   

 	  

 Det originale dokument  

 eller en original genpart eller udskrift, der er bekræftet af den myndighed,  

 der har udstedt det originale dokument.
   

 	  

 Retskraftpåtegning (se  

 pkt. 3.3.2.).
   

 	  

 Legaliseringspåtegning  

 (se pkt. 3.3.3.1.) eller apostillepåtegning (se pkt. 3.3.3.2.).
   

 	  

 Oversættelse af  

 dokumentet med alle påtegninger (se pkt. 4.).
 Hvis en part er  

  

 flygtning  

 eller asylansøger  

  

 , kan kommunen ikke kræve, at parten fremlægger dokumenter  

 fra det land, som den pågældende er flygtet fra, jf. om flygtninge og  

 asylansøgere i pkt. 2.2.2. Det gælder også, selvom flygtningen har opnået  

 dansk  

 indfødsret.
 Dette gælder dog ikke, hvis parten flere gange har rejst til  

 det land, hvorfra parten er flygtet, efter parten har opnået flygtningestatus  

 i  

 Danmark, eller hvis parten er blevet skilt i det land, hvor parten er flygtet  

 fra, efter parten har fået flygtningestatus i Danmark, forudsat at parten  

 selv  

 har anlagt skilsmissesagen eller aktivt deltaget i behandlingen af den.
3.3.2. Retskraftpåtegning Ved en retskraftpåtegning dokumenteres det, at en afgørelse  

 (normalt en dom) er endelig, dvs. at den ikke kan ankes, eller at den ikke er  

 anket inden udløbet af ankefristen.
Dødsattester udstedes i mange lande ikke af domstolene, men af  

 administrative myndigheder.
Hvis en dødsattest er udstedt af en administrativ  

 myndighed, skal den ikke forsynes med retskraftpåtegning.
3.3.3. Dokumentation for, at et udenlandsk dokument er  

 ægte Danske myndigheder bør som udgangspunkt altid sikre sig, at  

 dokumenter, der er af væsentlig betydning for afgørelsen af en sag, og som er  

 udstedt af udenlandske myndigheder, er ægte.
Dette gælder ikke kun  

 dokumenter,  

 der anvendes i vielsessager.
Der findes et vidt udstrakt internationalt samarbejde om  

 bekræftelse af ægtheden af dokumenter, der skal anvendes i andre lande.
Dette  

 samarbejde beskrives i det følgende i relation til anerkendelse af  

 udenlandske  

 skilsmisser og dødsattester mv. i Danmark.
3.3.3.1. Legalisering Legalisering er en bekræftelse af, at underskriften på et  

 dokument eller en påtegning på et dokument stammer fra en person, som har  

 arbejdet hos den pågældende myndighed, og som havde ret til at udstede det  

 pågældende dokument mv.
Formålet med legalisering er at få dokumentation for dokumentets  

 ægthed og udstederens kompetence.
Der er ikke tale om en bekræftelse af et  

 dokuments indhold.
 For at et dokument eller en påtegning på et dokument er  

 legaliseret, skal det indeholde en ubrudt kæde af underskrifter, der typisk  

 ser  

 således ud:
 1.  

 	  

 Det originale dokument  

 med underskrift eller en original genpart eller udskrift, der er bekræftet af  

 den myndighed, der udstedte det originale dokument.
2.  

 	  

 Den myndighed, der er  

 overordnet for den udstedende myndighed, bekræfter underskriften på  

 dokumentet  

 eller påtegningen.
Det er typisk det ministerium, hvorunder den udstedende  

 myndighed  

 hører (fagministerium).
 3.  

 	  

 Den overordnede  

 myndigheds underskrift skal bekræftes af det pågældende lands  

 udenrigsministerium.
 4.  

 	  

 Udenrigsministeriets  

 underskrift skal bekræftes af den stedlige danske repræsentation; oplysninger  

 herom findes på www.um.dk.
 Disse bekræftelser skal anføres direkte på det originale  

 dokument eller på den originale genpart eller udskrift.
 Punkt 2 omfatter bekræftelse af følgende underskrifter:
a)  

 	  

 Underskriften på den,  

 der har udstedt   

 	  

 det originale  

 dokument, hvis det originale dokument fremlægges, eller   

 	  

 genparten eller  

 udskriften af dokumentet, hvis det originale dokument ikke fremlægges b)  

 	  

 Underskriften på en  

 eventuel retskraftpåtegning.
Retskraftpåtegningen skal som udgangspunkt være  

 anført direkte på det originale dokument eller på den originale genpart eller  

 udskrift.
Nogle lande anvender  

  

 andre  

 legaliseringsprocedure  

  

 r, og i nogle lande er legalisering ikke muligt på  

 grund af forholdene i landet.
På  

 www.familiestyrelsen.dk  

 under Ægteskab og registreret partnerskab  

 findes oplysninger om disse legaliseringsprocedurer, i det omfang  

 Familiestyrelsen har sikre oplysninger herom.
 Legalisering kræves  

 normalt ikke  

  

 for dokumenter, der stammer fra følgende lande:
  

 	  

 Europa (Følgende lande  

 henregnes i relation til legalisering ikke til Europa: De tidligere  

 jugoslaviske  

 lande (Bosnien-Herzegovina, Kosovo, Kroatien, Slovenien), Albanien samt  

 landene  

 fra det tidligere Sovjetunionen (Armenien, Azerbajdjan, Belarus, Georgien,  

 Kazakstan, Kirgizistan, Tadkjikistan, Ukraine og Uzbekistan))   

 	  

 USA   

 	  

 Canada   

 	  

 Australien   

 	  

 New Zealand For lande, der har tiltrådt Apostillekonventionen, er der  

 heller ikke krav om legalisering, men om en apostillepåtegning, jf. pkt.  

 3.3.3.2.
3.3.3.2. Apostillepåtegning Den 29. december 2006 træder Haagerkonventionen af 5. oktober  

 1961 om afskaffelse af kravet om legalisering af udenlandske offentlige  

 dokumenter (Apostillekonventionen) i kraft for Danmark.
Konventionen begrænser kravet om legalisering af offentlige  

 dokumenter i forhold til de legaliseringsprocedurer, der er beskrevet i pkt.  

 3.3.3.1. Efter konventionen bekræftes ægtheden af et udenlandsk dokument  

 således  

 alene ved, at det forsynes med en særlig bekræftelsespåtegning  en  

 såkaldt  

 apostille  der reelt er en legalisering.
Det er herefter ikke  

 nødvendigt for  

 dokumentation af ægtheden, at dokumentet er forsynet med de underskrifter,  

 der  

 er beskrevet i pkt. 3.3.3.1.
 Det er vigtigt, at både selve dokumentet og en eventuel  

 retskraftpåtegning bliver påført en apostillepåtegning.
 En apostillepåtegning skal, i modsætning til hvad der gælder  

 for legalisering, ikke bekræftes af den stedlige danske repræsentation, men  

 alene af det pågældende lands egne myndigheder.
Apostillepåtegningen skal påføres på selve dokumentet eller på  

 en allonge (tilføjelse) til dokumentet.
Det følger af konventionens artikel  

 4,  

 at titlen på apostillen skal være udformet på fransk (Apostille).
Lande, der har tiltrådt konventionen, har udpeget en eller  

 flere apostillemyndighed(er), der bl.a. skal føre et register over samtlige  

 udstedte apostillepåtegninger.
Hvis kommunen mener, at der er behov for det,  

 kan den anmode apostillemyndigheden om at bekræfte indholdet af en  

 apostillepåtegning.
Apostillekonventionen er tiltrådt af samtlige EU-lande.  

 Endvidere er konventionen tiltrådt af et stort antal andre lande, herunder  

 bl.a.
Norge, Island, Schweiz, Tyrkiet, Estland, Letland, Litauen, Rusland,  

 Belarus, Ukraine, Serbien, Makedonien, USA, Australien, New Zealand, Japan,  

 Indien, Israel, Argentina, Colombia, Venezuela, Ecuador, Mexico og Sydafrika.  

 I  

 alt har omkring 90 lande tiltrådt konventionen.
På  

 http://www.hcch.net/index_en.php?act=conventions.status&cid=41  

 findes en oversigt over de lande, der har tiltrådt konventionen sammen med  

 dato  

 for ikrafttræden i de enkelte lande.
 Apostillepåtegninger, der er foretaget i udlandet, inden  

 konventionen er trådt i kraft for Danmark, skal anerkendes efter ovenstående  

 retningslinier.
 Apostillepåtegninger  

 kræves normalt ikke  

  

 for dokumenter, der stammer fra følgende lande:
  

 	  

 Europa (følgende lande  

 henregnes i relation til legalisering ikke til Europa: De tidligere  

 jugoslaviske  

 lande (Bosnien-Herzegovina, Kosovo, Kroation, Slovenien), Albanien samt  

 landene  

 fra det tidligere Sovjetunionen (Armenien, Azerbajdjan, Belarus, Georgien,  

 Kazakstan, Kirgizistan, Tadkjikistan, Ukraine og Uzbekistan))   

 	  

 USA   

 	  

 Canada   

 	  

 Australien   

 	  

 New Zealand 3.3.4. Særlige krav til anerkendelse af udenlandske skilsmisse  


  

 r 3.3.4.1. Sager omfattet af Haagerkonventionen om anerkendelse  

 af skilsmisser Danmark har tiltrådt Haagerkonventionen af 1. juni 1970 om  

 anerkendelse af skilsmisse og separation.
Efter konventionen skal Danmark som  

 udgangspunkt anerkende skilsmisser fra de lande, der har tiltrådt  

 konventionen,  

 hvis konventionens betingelser for anerkendelse er opfyldt.
 Efter konventionens artikel 2 skal skilsmisser fra et land, der  

 har tilsluttet sig konventionen, som udgangspunkt anerkendes i Danmark, når  

 en  

 af følgende betingelser var opfyldt den dag, sagen blev rejst, i den stat  

 hvor  

 skilsmissen eller separationen er meddelt:
 1)  

 	  

 Den ægtefælle, fra hvem  

 skilsmisse eller separation søgtes, havde bopæl der.
 2)  

 	  

 Sagsøgeren/ansøgeren  

 havde bopæl der, og en af følgende yderligere betingelser var opfyldt:
 a)  

 	  

 Sådan bopæl havde bestået  

 i mindst et år, umiddelbart før sagen blev rejst.
 b)  

 	  

 Ægtefællernes sidste  

 fælles bopæl var der.
 3)  

 	  

 Begge ægtefæller var  

 statsborgere i denne stat.
 4)  

 	  

 Sagsøgeren/ansøgeren  

 var statsborger i denne stat, og en af følgende yderligere betingelser var  

 opfyldt:
 a)  

 	  

 Sagsøgeren/ansøgeren  

 havde bopæl der.
 b)  

 	  

 Sagsøgeren/ansøgeren  

 havde haft sin bopæl der i en sammenhængende periode på et år, som i hvert  

 fald  

 delvis falder inden for de sidste to år, før sagen blev rejst.
 5)  

 	  

 Den, der søger  

 skilsmisse, var statsborger i denne stat, og begge de følgende yderligere  

 betingelser  

 var opfyldt:
a)  

 	  

 Sagsøgeren/ansøgeren  

 opholdt sig i denne stat, da sagen blev rejst, og b)  

 	  

 Ægtefællernes sidste  

 fælles bopæl var i en stat, hvis lovgivning, da sagen blev rejst, ikke gav  

 adgang til skilsmisse.
En skilsmisse anerkendes ikke, hvis den strider mod  

 grundlæggende danske retsprincipper (ordre public). For at en skilsmisse ikke  

 strider mod grundlæggende danske retsprincipper, er det bl.a. en betingelse,  

 at  

 stævningen i skilsmissesagen har været forkyndt for sagsøgte, eller at  

 sagsøgte  

 på anden måde er blevet bekendt med sagen.
Denne betingelse er bl.a. opfyldt,  

 hvis det fremgår af dommen, at sagsøgte har udtalt sig i sagen, eller  

 sagsøgte  

 har underskrevet skilsmissedokumentet.
Endvidere anerkendes skilsmisser, der  

 er  

 foretaget privat uden medvirken af myndigheder eller domstole, ikke.
Konventionen er tiltrådt af: Australien, Cypern, Egypten,  

 Estland, Finland, Italien, Luxembourg, Holland, Norge, Polen, Portugal,  

 Slovakiet, Sverige, Schweiz, Storbritannien og Tjekkiet.
Liste over lande,  

 der  

 har tiltrådt konventionen, findes på  

 http://www.hcch.net/index_en.php?act=conventions.status&cid=80.
3.3.4.2. Sager, der ikke er omfattet af  

 Haagerkonventionen om anerkendelse af skilsmisser Anerkendelse af en udenlandsk skilsmisse forudsætter, at den  

 myndighed, som foretog skilsmissen, havde international kompetence i  

 overensstemmelse med reglerne i § 448 c i den danske retsplejelov.
Dette indebærer, at på tidspunktet, hvor skilsmissesagen  

 startede, skulle parterne have en tilknytning til det land, hvor skilsmissen  

 blev foretaget.
En tilknytning, der svarer til den tilknytning, som man skal  

 have til Danmark for at få behandlet en skilsmissesag her i landet.
Denne  

 betingelse er opfyldt, hvis en af parterne boede i skilsmisselandet, eller  

 hvis  

 begge parter var statsborgere i skilsmisselandet, selvom ingen af dem havde  

 bopæl der.
Der henvises til retsplejelovens § 448 c, stk. 1, nr. 1, nr. 2 og  

 nr. 4.
 Retsplejelovens § 448 c har følgende ordlyd:
»Sag om ægteskab kan behandles her i riget, såfremt 1)  

 	  

 sagsøgte har bopæl her, 2)  

 	  

 sagsøgeren har bopæl  

 her og enten har boet her i de sidste to år eller tidligere har haft bopæl  

 her, 3)  

 	  

 sagsøgeren er dansk  

 statsborger, og det godtgøres, at han på grund af sit statsborgerskab ikke  

 vil  

 kunne anlægge sag i det land, hvor han har bopæl, 4)  

 	  

 begge parter er danske  

 statsborgere, og sagsøgte ikke modsætter sig indbringelsen for dansk domstol,  

 eller 5)  

 	  

 skilsmisse søges på  

 grundlag af separation meddelt her i landet inden for de sidste 5 år.
Stk. 2.  

  

 Sag om ægteskabs omstødelse eller beståen kan  

 indbringes for retten her i riget, når ægteskabet er indgået her.« Dette kan illustreres af følgende eksempler:
 Eksempel 1: Parterne har haft tilknytning til  

 udlandet:
Både hustruen og manden er statsborgere i det land, hvor  

 parterne bliver skilt.
Begge parter bor imidlertid i Danmark.
Parterne anses  

 for at have tilknytning til det land, hvor de bliver skilt på grund af deres  

 statsborgerskab; den udenlandske skilsmisse kan derfor anerkendes.
 Eksempel 2: Ingen af parterne har haft  

 tilknytning til udlandet:
Begge parter er danske statsborgere, og de bor i Danmark.
De  

 har indgået ægteskab i Las Vegas, USA, under et ferieophold, og de er  

 ligeledes  

 blevet skilt i USA under et ferieophold.
Selvom parterne har indgået ægteskab  

 i  

 USA, har de ikke tilstrækkelig tilknytning til USA til at få anerkendt  

 skilsmissen i Danmark.
Dette skyldes, at de begge er danske statsborgere og  

 bosiddende i Danmark.
 Endelig må skilsmissen ikke være stridende mod grundlæggende  

 danske retsprincipper (ordre public), jf. pkt. 3.3.4.1.
3.3.5. »Affidavit« og civilstandsattester En  

  

 affidavit  

  

 er en  

 ensidig erklæring, der ofte afgives for en notar.
I nogle lande, herunder  

 Indien, anvendes affidavits meget.
Kommunerne kan derfor få forelagt sager,  

 hvor parterne hævder, at en affidavit er dokumentation for, at de f.eks. er  

 blevet skilt, eller at en ægtefælle er død.
En affidavit er imidlertid en  

 ensidig erklæring, og der er ingen myndigheder, der har taget stilling til  

 indholdet af den.
En affidavit kan derfor ikke anvendes som dokumentation  

 for,  

 at en part er fraskilt eller enke/enkemand.
Civilstandsattester  

  

 anvendes  

 som nævnt i pkt. 2.2.1. som dokumentation for, at en part er ugift, dvs.  

 aldrig  

 har indgået ægteskab.
En civilstandsattest kan imidlertid ikke anvendes  

 selvstændigt som dokumentation for, at en part er fraskilt eller  

 enke/enkemand.  

 Selvom en part f.eks. fremlægger en civilstandsattest, ifølge hvilken parten  

 er  

 fraskilt, skal den originale skilsmissedom med diverse påtegninger, jf. pkt.  

 3.3.1., fremlægges.
I nogle lande kan en civilstandsattest dog være en del af  

 en retskraftpåtegning.
4. Oversættelser Kommunen kan kræve, at ovennævnte udenlandske dokumenter  

 oversættes til dansk ved en autoriseret translatør.
Translatøren kan være  

 dansk  

 eller udenlandsk.
Kommunen kan dog acceptere dokumenter på andre sprog, hvis  

 kommunen er i stand til at læse dem.
 En liste over translatører, der er autoriserede af Erhvervs- og  

 Selskabsstyrelsen, findes på  

 http://www.cvr.dk/Site/Forms/PublicService/LiberalRegOverview.aspx  

 ?status=A&type=13.
 Dokumenter fra de andre nordiske lande kan ikke kræves oversat.
 Udgifterne til oversættelse afholdes af parterne, uanset om de  

 har bopæl her i landet eller ej.
 Hvis det er muligt at behandle sagen på betryggende vis uden oversættelse  

 af dokumenterne, f.eks. fordi kommunens medarbejder behersker det fremmede  

 sprog, er det ikke nødvendigt at lade dokumenterne oversætte.
 Se nærmere om oversættelser og tolkebistand i »Vejledning om  

 vielse nr. 1: Ægteskabsbetingelserne«.
5. Forelæggelse for Familiestyrelsen Kommunen kan forelægge en sag for Familiestyrelsen, hvis parterne  

 ikke kan fremskaffe dokumentation for en udenlandsk skilsmisse eller for den  

 tidligere ægtefælles død.
Også sager, der giver anledning til tvivl, kan  

 forelægges for Familiestyrelsen.
 Forelæggelsen skal indeholde følgende:
 a)  

 	  

 Kommunen skal angive  

 grunden til, at sagen forelægges, herunder hvilken problemstilling kommunen  

 ønsker belyst.
b)  

 	  

 Parterne skal have udfyldt  

 et oplysningsskema om henholdsvis skilsmisse eller dødsfald.
Begge skemaer  

 findes på www.familiestyrelsen.dk under Ægteskab og registreret partnerskab.
 c)  

 	  

 Eventuelle originale  

 dokumenter skal fremsendes sammen med oversættelse til dansk eller engelsk.  

 Familiestyrelsen kan ikke udtale sig om dokumenter, der alene er fremsendt i  

 kopi.
d)  

 	  

 Hvis sagen forelægges,  

 fordi en part gør gældende, at det ikke er muligt at fremskaffe de originale  

 dokumenter, idet parten er flygtning, skal kommunen vedlægge kopi af partens  

 sag hos Udlændingeservice.
Kommunen må som udgangspunkt kun indhente disse  

 akter med partens samtykke.
Kommunen skal sørge for, at de personer, om hvem der indsendes  

 personoplysninger til Familiestyrelsen i forelæggelsessager, er bekendt med  

 deres rettigheder efter persondataloven, og med at sagen forelægges for  

 Familiestyrelsen.
Det skal fremgå af forelæggelsen, at dette er sket.
6. Sagsbehandling, herunder klageadgang Afgørelser om anerkendelse af udenlandske skilsmisser kan  

 påklages til Familiestyrelsen, jf. ægteskabslovens § 58 b.
Om klageadgangen,  

 se  

 »Vejledning om vielse nr. 1: Ægteskabsbetingelserne« på  

  

 www.familiestyrelsen.dk  

.
 Afgørelser om fremlæggelse af civilstandsattester samt om  

 anerkendelse af udenlandske dødsattester mv. kan ikke påklages til  

 Familiestyrelsen.
 Ovennævnte vejledning indeholder en kort beskrivelse af  

 behandlingen af sager, der er omfattet af denne vejledning.
