I medfør af § 13, stk. 1, i arvelov nr. 215 af 31. maj 1963 har  

 justitsministeriet ladet udfærdige en blanket til opgørelse over fællesboet  

 ved den efterlevende ægtefælles hensidden i uskiftet bo.
Eksemplarer kan  

 rekvireres fra statens trykningskontor under angivelse af bestillings nr.
E.  

 37.
 Blanketen træder fra 1. april 1964 i stedet for den hidtil ved  

 finansministeriets foranledning udsendte blanket til fællesboopgørelser.
 Opmærksomheden henledes på, at der fra den nævnte dato også skal indgives  

 anmeldelse, såfremt den efterlevende ægtefælle har midler, der er særeje.  

 Hertil vil den samme blanket kunne anvendes med følgende rettelser: Ordene  

 »fællesbo, der er overtaget til hensidden i uskiftet bo« ændres til  

 »den efterlevende ægtefælles særeje«, spørgsmålene under a-d  

 udstreges, i punkt 7 indføjes foran ordet »indgår« ordet  

 »ikke«, og under passiver udstreges post C.
 P.M.V.
E.B Borg Hansen Præsidenten for Københavns byret og skifteretterne.
