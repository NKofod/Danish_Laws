Skattefri tilførsel af aktiver   

 efterfølgende udlodning B ApS ejes 100 pct. af A.
B ApS blev stiftet i  

 1998 og har et agentur på forhandlingen af et tysk produkt.
B ApS har retten  

 til at distribuere produktet i hele Skandinavien.
 Herudover ejer B ApS 5 udlejningsejendomme, der  

 blev erhvervet i slutningen af 1999 og begyndelsen af 2000.
 B ApS ejer C  

 A/S 100 pct.  

 C A/S udøver aktivitet med  

 investering i samt udlejning af fast ejendom.
For at opnå en mere forretningsmæssig rigtig  

 struktur på selskaberne blev der anmodet om tilladelse til at tilføre en del  

 af  

 virksomheden i B ApS til C A/S og en anden del til et nystiftet selskab, D  

 ApS.  

 Aktiviteten som vedrører ejendommene skulle tilføres C A/S, som i forvejen  

 udelukkende beskæftiger sig med ejendomme.
Aktiviteten med forhandling af det  

 tyske produktet skulle tilføres til D ApS.
Herved fås en mere klar og rationel adskillelse  

 af de forskellige aktiviteter.
Endvidere opnås mulighed for at få et bedre og  

 mere naturligt udgangspunkt for eventuelle fremtidige omstruktureringer og at  

 undgå at sammenblande forskellige typer investeringer.
 Af denne årsag vil det også være mere naturligt  

 at aktiviteterne optræder i søsterselskaber og ikke i moder/datterselskab.
 Der blev i 2002 meddelt tilladelse til skattefri  

 tilførsel af aktiver.
 Efter gennemførelsen af den skattefri tilførsel  

 af aktiver blev SKAT anmodet om at tage stilling til, om en udlodning fra C  

 A/S  

 til B ApS var i strid med den meddelte tilladelse til skattefri tilførsel af  

 aktiver, idet en udlodning af udbytte fra det modtagende selskab til det  

 indskydende selskab i tiden efter en skattefri tilførsel af aktiver efter  

 omstændighederne kan anses for at udgøre et kontant vederlag, jf.  

 fusionsskatteloven § 15 c, stk. 2 og ligningsvejledningen S.D.3.5.4.
Af regnskabet for C A/S i året forud for den  

 skattefri tilførsel af aktiver fremgik det, at aktiekapitalen udgjorde  

 500.000  

 kr.. Egenkapitalen udgjorde i alt 3.000.000 kr.
Den del af egenkapitalen der  

 ikke udgjorde aktiekapital, var ikke bunden egenkapital.
Ved den skattefri  

 tilførsel af aktiver tilførte B ApS aktiver og passiver til C A/S til en  

 nettoværdi af 500.000 kr.
Vederlaget herfor udgjorde nominelt 100.000 kr.  

 aktier.
De resterende 400.000 kr. blev posteret som overkurs.
Af regnskabet for C A/S for året efter den  

 skattefri tilførsel af aktiver fremgik det, at C A/S havde et overskud på  

 500.000 kr.
Der blev imidlertid udloddet 1.500.000 kr. i udbytte fra C A/S  

 til  

 B ApS.
Spørgsmålet var herefter, om udbytteudbetalingen var i strid med  

 forbuddet mod kontantvederlag i fusionsskatteloven § 15 c, stk. 2 e.c.
SKAT fandt efter en konkret vurdering, at udlodningen  

 ikke var i strid med forbuddet mod kontantvederlag.
Det var SKATs opfattelse,  

 at C A/S kunne udlodde den ikke bundne egenkapital i selskabet, der stammede  

 fra tiden før den skattefri tilførsel af aktiver samt årets overskud.
Det var  

 således SKATs opfattelse, at C ApS kunne have foretaget en udlodning på i alt  

 3.000.000 kr. (fri egenkapital; 2.500.000 kr. + årets resultat; 500.000 kr.),  

 uden at dette var i strid med den meddelte tilladelse til skattefri tilførsel  

 af aktiver.
Der var således ikke tale om, at de ved den skattefri tilførsel  

 af  

 aktiver overførte aktiver og passiver fra B ApS til C A/S blev vederlagt med  

 andet end aktier i C A/S.
