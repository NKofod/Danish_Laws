Fremsat den 2. oktober 2002 af  

 integrationsministeren  (Bertel Haarder) Forslag til Lov om ophævelse af lov om midlertidig  

 opholdstilladelse til  

 visse personer fra det tidligere Jugoslavien m.v.  

 (jugoslaverloven) samt ændring af udlændingeloven og  

 forskellige skattelove (Ophævelse af jugoslaverloven) § 1 Lov om midlertidig opholdstilladelse til visse personer fra det tidligere  

 Jugoslavien m.v. (jugoslaverloven), jf. lovbekendtgørelse nr. 563 af  

 30. juni 1995, ophæves.
§ 2 I udlændingeloven, jf. lovbekendtgørelse nr. 608 af 17. juli  

 2002, foretages følgende ændringer:
 1. § 9 e, stk. 1, ophæves.
 Stk. 2 bliver herefter stk. 1.
 2. I § 27, stk. 2, udgår », jf. dog  

 stk. 3«.
 3. § 27, stk. 3, ophæves.
 Stk. 4-6 bliver herefter stk. 3-5.
 4. I § 27, stk. 4, der bliver stk. 3,  

 ændres »stk. 1-3« til: »stk. 1 og 2«.
 5. I § 33, stk. 12, ændres »§ 9 e,  

 stk. 2,« til: »§ 9 e«.
 6. I § 46, stk. 2, udgår »§ 9 e,  

 stk. 1,«.
§ 3 I lov om opkrævning af indkomstskat samt kommunal og amtskommunal  

 ejendomsværdiskat for personer m.v. (kildeskat), jf.  

 lovbekendtgørelse nr. 678 af 12. august 2002, foretages  

 følgende ændringer:
 1. I § 5 A, stk. 5, udgår », samt personer  

 omfattet af lov om midlertidig opholdstilladelse til visse personer fra det  

 tidligere Jugoslavien m.v. eller lov om midlertidig opholdstilladelse til  

 nødstedte fra Kosovoprovinsen i Forbundsrepublikken Jugoslavien  

 (Kosovonødloven)«.
 2. I § 7, stk. 2, udgår »samt personer  

 omfattet af lov om midlertidig opholdstilladelse til visse personer fra det  

 tidligere Jugoslavien m.v. eller lov om midlertidig opholdstilladelse til  

 nødstedte fra Kosovoprovinsen i Forbundsrepublikken Jugoslavien  

 (Kosovonødloven)«.
 3. I § 8, stk. 3, udgår »samt personer  

 omfattet af lov om midlertidig opholdstilladelse til visse personer fra det  

 tidligere Jugoslavien m.v. eller lov om midlertidig opholdstilladelse til  

 nødstedte fra Kosovoprovinsen i Forbundsrepublikken Jugoslavien  

 (Kosovonødloven)«.
§ 4 I lov om indkomstskat for personer m.v. (personskatteloven), jf.  

 lovbekendtgørelse nr. 683 af 18. august 2002, foretages  

 følgende ændring:
 1. I § 10, stk. 5, 3. pkt., udgår », samt  

 personer omfattet af lov om midlertidig opholdstilladelse til visse personer  

 fra det tidligere Jugoslavien m.v. eller lov om midlertidig opholdstilladelse  

 til nødstedte fra Kosovoprovinsen i Forbundsrepublikken Jugoslavien  

 (Kosovonødloven)«.
§ 5 I lov om påligningen af indkomstskat til staten (ligningsloven), jf.  

 lovbekendtgørelse nr. 887 af 8. oktober 2001, som senest ændret  

 ved lov nr. 438 af 10. juni 2002, foretages følgende  

 ændring:
 1. I § 9 F, stk. 3, udgår », samt personer  

 omfattet af lov om midlertidig opholdstilladelse til visse personer fra det  

 tidligere Jugoslavien m.v. eller lov om midlertidig opholdstilladelse til  

 nødstedte fra Kosovoprovinsen i Forbundsrepublikken Jugoslavien  

 (Kosovonødloven)«.
§ 6 Stk. 1. Loven træder i kraft dagen efter  

 bekendtgørelsen i Lovtidende.
 Stk. 2. Loven finder ikke anvendelse for personer, der inden  

 lovens ikrafttræden har indgivet ansøgning om opholdstilladelse  

 efter udlændingelovens § 7.
§ 7 Loven gælder ikke for Færøerne og Grønland.
Bemærkninger til lovforslaget Almindelige bemærkninger 1. Lovforslagets baggrund og indhold Den 24. november 1992 vedtog Folketinget lov om  

 midlertidig opholdstilladelse til visse personer fra det tidligere  

 Jugoslavien m.v. (jugoslaverloven). Loven trådte i kraft den 1.  

 december 1992 som lov nr. 933 af 28. november 1992.
 Baggrunden for loven var borgerkrigen i det tidligere  

 Jugoslavien, som havde forårsaget, at hundredtusinder af mennesker var  

 blevet drevet på flugt.
 Med jugoslaverloven blev der skabt retligt grundlag for,  

 at Danmark kunne modtage visse særlig nødstedte personer fra det  

 tidligere Jugoslavien på midlertidig basis, samt at personer fra det  

 tidligere Jugoslavien, der inden lovens ikrafttræden den 1. december  

 1992 var indrejst i Danmark og i forbindelse hermed eller senere havde  

 ansøgt om asyl, kunne meddeles midlertidig opholdstilladelse,  

 såfremt de pågældende på grund af krigshandlinger  

 eller lignende uroligheder i det område, de pågældende  

 ellers kunne vende tilbage til, måtte antages at have behov for  

 midlertidig beskyttelse.
 Ved lov nr. 459 af 30. juni 1993 blev ordningen for  

 midlertidig opholdstilladelse til spontane asylansøgere udvidet til  

 også at omfatte personer, der var indrejst som spontane  

 asylansøgere den 1. december 1992 eller senere.
Samtidig blev der indført adgang til at meddele  

 midlertidig opholdstilladelse til personer, der befandt sig i det tidligere  

 Jugoslavien eller nærområdet hertil, såfremt det på  

 baggrund af oplysninger tilvejebragt i samarbejde med De Forenede Nationers  

 Højkommissær for Flygtninge (UNHCR) måtte antages, at de  

 pågældende på grund af krigshandlinger eller lignende  

 uroligheder umiddelbart havde et behov for beskyttelse.
Ved lov nr. 327 af  

 30. april 1996 blev ordningen ændret til en kvoteordning.
Ved lov nr. 34 af 18. januar 1995 indførtes  

 udlændingelovens § 9, stk. 2, nr. 5, hvorefter der kan  

 meddeles opholdstilladelse til en udlænding med opholdstilladelse efter  

 jugoslaverloven, som uden for de i udlændingelovens § 7,  

 stk. 1 og 2 (asyl), nævnte tilfælde må antages at have  

 behov for midlertidig beskyttelse her i landet.
Bestemmelsen er ved lov nr.  

 365 af 6. juni 2002 afløst af udlændingelovens § 9 e,  

 stk. 1.
 I praksis har jugoslaverloven og udlændingelovens  

 § 9, stk. 2, nr. 5 (nu § 9 e, stk. 1), fundet anvendelse  

 for personer fra Bosnien-Hercegovina.
 Det må i dag lægges til grund, at der ikke  

 længere foregår krigshandlinger eller lignende uroligheder i  

 Bosnien-Hercegovina, som i sig selv kan begrunde, at personer fra  

 Bosnien-Hercegovina med hensyn til behovet for beskyttelse skal indtage en  

 retlig særstilling i forhold til personer fra andre lande, som Danmark  

 modtager asylansøgere fra.
 Det foreslås på den baggrund, at  

 jugoslaverloven og udlændingelovens § 9 e, stk. 1,  

 ophæves, således at den retlige særstilling for personer  

 fra Bosnien-Hercegovina for så vidt angår adgangen til  

 beskyttelse her i landet bringes til ophør.
2. Status på administrationen af jugoslaverlovens  

 opholdsbestemmelser og udlændingelovens § 9, stk. 2, nr. 5  

 (nu § 9 e, stk. 1) 2.1. Invitationsordningen (jugoslaverlovens § 1) Efter jugoslaverlovens § 1 kan regeringen efter  

 aftale med UNHCR eller lignende international organisation invitere et antal  

 særlig nødstedte personer fra det tidligere Jugoslavien til at  

 tage ophold her i landet med henblik på lægelig behandling eller  

 anden hjælp, som ikke kan ydes i det område, hvori vedkommende  

 befinder sig.
Udvælgelsen af de personer, der inviteres til Danmark,  

 skal ske i samarbejde med UNHCR eller lignende international  

 organisation.
Ved invitationsordningens etablering i 1993 ankom personer  

 med behov for psykisk rehabilitering efter ophold i fangelejre samt civile  

 personer med krigsskader.
Siden 1994 ankom navnlig personer, der som  

 følge af krigstilstanden ikke kunne behandles lokalt.
Det drejede sig  

 navnlig om børn med leukæmi og hjertesygdomme og om voksne med  

 kræftsygdomme.
I perioden fra jugoslaverlovens ikrafttræden den 1.  

 december 1992 til udgangen af 1995 blev der inviteret og meddelt  

 opholdstilladelse efter jugoslaverlovens § 1 til i alt 615 personer.
I  

 perioden fra 1. januar 1996 til oktober 1998 blev der meddelt  

 opholdstilladelse efter bestemmelsen til i alt 13 personer.  

 Udlændingestyrelsen har oplyst, at bestemmelsen ikke har været  

 anvendt siden oktober 1998.
2.2. Spontane asylansøgere fra det tidligere Jugoslavien  

 (jugoslaverlovens § 15) Efter jugoslaverlovens § 15, stk. 1, kan der  

 meddeles opholdstilladelse til en person fra det tidligere Jugoslavien, som  

 er indrejst i Danmark og i forbindelse hermed eller senere har indgivet  

 ansøgning om asyl, hvis den pågældende på grund af  

 krigshandlinger eller lignende uroligheder i det område, den  

 pågældende ellers kan vende tilbage til, må antages at have  

 behov for midlertidig beskyttelse her i landet.
 Oprindelig omfattede bestemmelsen alene personer, der var  

 indrejst i Danmark inden den 1. december 1992, men ved lov nr. 459 af 30.  

 juni 1993 blev ordningen udvidet til også at omfatte personer, der var  

 indrejst som spontane asylansøgere den 1. december 1992 eller senere,  

 da der på daværende tidspunkt ikke var nogen bedre udsigt til  

 løsning af konfliktsituationen i det tidligere Jugoslavien, end der  

 var ved jugoslaverlovens vedtagelse.
Efter jugoslaverlovens § 15, stk. 2, kan  

 udlændingemyndighederne i forbindelse med en tilladelse efter  

 jugoslaverlovens § 15, stk. 1, bestemme, at asylansøgningen  

 ikke færdigbehandles, så længe den pågældende  

 har opholdstilladelse efter jugoslaverloven.
Udskydelsen af sagsbehandlingen  

 af en asylansøgning kan dog ikke udstrækkes ud over 2 år  

 fra det tidspunkt, hvor beslutningen herom er taget.
 I årene umiddelbart efter jugoslaverlovens  

 vedtagelse meddelte Udlændingestyrelsen typisk asylansøgere fra  

 Bosnien-Hercegovina opholdstilladelse efter jugoslaverlovens § 15,  

 stk. 1, på tidspunktet for de pågældendes indgivelse  

 af ansøgning om asyl, idet der samtidig blev truffet afgørelse  

 efter jugoslaverlovens § 15, stk. 2, om udsættelse af  

 asylsagsbehandlingen.
Ved lov nr. 34 af 18. januar 1995 indførtes  

 udlændingelovens § 9, stk. 2, nr. 5, hvorefter der kunne  

 meddeles opholdstilladelse til en udlænding med opholdstilladelse efter  

 jugoslaverloven, som uden for de i udlændingelovens § 7,  

 stk. 1 og 2 (asyl), nævnte tilfælde på grund af  

 krigshandlinger eller lignende uroligheder i det område, den  

 pågældende ellers kunne vende tilbage til, måtte antages at  

 have behov for fortsat midlertidig beskyttelse her i landet.
Ved lov nr. 427  

 af 31. maj 2000 ændredes formuleringen af bestemmelsen, således  

 at der kan meddeles opholdstilladelse til en udlænding med  

 opholdstilladelse efter jugoslaverloven, som må antages at have behov  

 for midlertidig beskyttelse her i landet.
Bestemmelsen er ved lov nr. 365 af  

 6. juni 2002 afløst af udlændingelovens § 9 e,  

 stk. 1.
 Omtrent samtidig med indførelsen af  

 udlændingelovens § 9, stk. 2, nr. 5, påbegyndte  

 Udlændingestyrelsen behandlingen af de tidligere indgivne  

 asylansøgninger, for hvilke sagsbehandlingen havde været  

 suspenderet i medfør af jugoslaverlovens § 15, stk. 2.
Fra ultimo august 1996 meddelte Udlændingestyrelsen  

 ikke længere opholdstilladelse efter jugoslaverlovens § 15 i  

 forbindelse med asylansøgningens indgivelse.
I stedet fulgte  

 Udlændingestyrelsen en praksis, hvorefter proceduren for meddelelse af  

 opholdstilladelse efter jugoslaverloven afhang af, om den  

 pågældende asylsag afgjordes i normal- eller i åbenbart  

 grundløs-procedure, jf. nærmere nedenfor.
 Afgørelse i asylsager træffes i 1. instans af  

 Udlændingestyrelsen, jf. udlændingelovens § 46, stk. 1.  

 Afslår Udlændingestyrelsen at give opholdstilladelse efter  

 udlændingeloven § 7 (asyl) til en udlænding, der opholder  

 sig her i landet, anses afgørelsen for påklaget til  

 Flygtningenævnet, jf. udlændingelovens § 53 a, stk. 2.  

 I sager, hvor asylansøgningen må anses for åbenbart  

 grundløs, kan Udlændingestyrelsen efter forelæggelse for  

 Dansk Flygtningehjælp bestemme, at afgørelsen ikke kan  

 indbringes for Flygtningenævnet, jf. udlændingelovens § 53  

 b.
I sager, som blev afgjort i normalprocedure, meddelte  

 Udlændingestyrelsen opholdstilladelse efter jugoslaverlovens § 15  

 i forbindelse med Udlændingestyrelsens afslag på asyl i 1.  

 instans.
Blev asylafslaget stadfæstet i Flygtningenævnet, tog  

 Udlændingestyrelsen derefter stilling til, hvorvidt der skulle meddeles  

 den pågældende opholdstilladelse efter udlændingelovens  

 § 9, stk. 2, nr. 5. Afgørelsen herom blev truffet på  

 grundlag af en konkret, individuel vurdering.
 I sager, som blev afgjort i åbenbart  

 grundløs-procedure, traf Udlændingestyrelsen   efter at have  

 meddelt den pågældende afslag på asyl   ud fra en konkret,  

 individuel vurdering afgørelse om, hvorvidt der skulle meddeles den  

 pågældende opholdstilladelse efter jugoslaverlovens § 15.  

 Opfyldte den pågældende betingelserne herfor, meddelte  

 Udlændingestyrelsen den pågældende opholdstilladelse efter  

 jugoslaverlovens § 15 og samtidig hermed opholdstilladelse efter  

 udlændingelovens § 9, stk. 2, nr. 5, hvorved  

 opholdstilladelsen efter jugoslaverloven bortfaldt, jf. jugoslaverlovens  

 § 8, stk. 5.
I april 2001 ændrede Udlændingestyrelsen denne  

 praksis, således at der herefter først er taget stilling til  

 spørgsmålet om opholdstilladelse efter jugoslaverlovens  

 § 15, når den pågældende er meddelt endeligt afslag  

 på asyl.
Det gælder både, når asylsagen er afgjort i  

 normalprocedure, og når asylsagen er afgjort i åbenbart  

 grundløs-procedure.
Har den pågældende opfyldt  

 betingelserne herfor, er den pågældende meddelt opholdstilladelse  

 efter jugoslaverlovens § 15 og samtidig hermed opholdstilladelse efter  

 udlændingelovens § 9, stk. 2, nr. 5 (nu § 9 e,  

 stk. 1), hvorved opholdstilladelsen efter jugoslaverloven er bortfaldet,  

 jf. jugoslaverlovens § 8, stk. 5. Baggrunden for, at den  

 pågældende er meddelt opholdstilladelse efter jugoslaverlovens  

 § 15, er, at opholdstilladelse efter jugoslaverloven er en betingelse  

 for meddelelse af opholdstilladelse efter udlændingelovens § 9,  

 stk. 2, nr. 5 (nu § 9 e, stk. 1).
 Den gældende procedure for meddelelse af  

 opholdstilladelse efter jugoslaverlovens § 15 og udlændingelovens  

 § 9 e, stk. 1 (tidligere § 9, stk. 2, nr. 5),  

 indebærer således, at meddelelse af opholdstilladelse efter  

 jugoslaverlovens § 15 alene danner grundlag for den samtidige meddelelse  

 af opholdstilladelse efter udlændingelovens § 9 e, stk. 1  

 (tidligere § 9, stk. 2, nr. 5), og ikke tjener som  

 selvstændigt opholdsgrundlag for de pågældende personer,  

 idet en opholdstilladelse efter jugoslaverloven bortfalder, når den  

 pågældende meddeles opholdstilladelse efter  

 udlændingeloven, jf. jugoslaverlovens § 8, stk. 5.
 Den gældende procedure betyder hermed, at der  

 på nuværende tidspunkt ikke er personer, hvis opholdsgrundlag her  

 i landet består i en opholdstilladelse efter jugoslaverlovens  

 § 15, idet denne er bortfaldet ved den samtidige meddelelse af  

 opholdstilladelse efter udlændingelovens § 9 e, stk. 1 (eller  

 § 9, stk. 2, nr. 5).
 Det fremgår af forarbejderne til jugoslaverloven og  

 den tidligere bestemmelse i udlændingelovens § 9, stk. 2, nr.  

 5 (nu § 9 e, stk. 1), at der i forbindelse med  

 beskyttelsesvurderingen skal lægges vægt på UNHCRs  

 tilkendegivelser.
 Udlændingestyrelsen har således løbende  

 fulgt UNHCRs anbefalinger om, hvilke grupper af personer fra  

 Bosnien-Hercegovina der har haft behov for international beskyttelse, ved  

 afgørelserne om meddelelse af opholdstilladelse efter jugoslaverlovens  

 § 15 og udlændingelovens § 9, stk. 2, nr. 5 (nu § 9  

 e, stk. 1).
 UNHCR har senest i positionspapirer fra august 2000  

 (»Update of UNHCRs Position on Categories of Persons from Bosnia and  

 Herzegovina in Need of International Protection«) og september 2001  

 (»UNHCRs Position on Categories of Persons from Bosnia and Herzegovina  

 in Continued Need of International Protection«) tilkendegivet, hvilke  

 kategorier af personer fra Bosnien-Hercegovina der   uanset den generelt  

 forbedrede situation i området   efter UNHCRs opfattelse fortsat  

 har behov for international beskyttelse.
Det er som følge af den generelt forbedrede  

 situation i Bosnien-Hercegovina UNHCRs opfattelse, at  

 tilhørsforhold til en befolkningsgruppe, der i de  

 pågældendes område af hjemlandet udgør et mindretal  

 af indbyggerne, ikke længere i sig selv kan begrunde behov for  

 international beskyttelse.
Ved vurderingen af beskyttelsesbehovet udtaler  

 UNHCR i positionspapiret fra august 2000, at det bl.a. skal tillægges  

 betydning, om de pågældende kan vende hjem i sikkerhed og med  

 værdighed.
Der lægges i den forbindelse vægt på, at  

 ændringerne i de politiske, sikkerhedsmæssige, legale,  

 administrative og sociale systemer skal være tilstrækkelig  

 substantielle til at garantere de pågældendes sikre,  

 værdige og varige tilbagevenden.
Såfremt sådanne  

 ændringer ikke har fundet sted, bør tilbagevenden til et bestemt  

 område, hvor de pågældendes befolkningsgruppe udgør  

 et mindretal af indbyggerne (såkaldt minoritetsområde), efter  

 UNHCRs anbefalinger alene finde sted på frivilligt grundlag.  

 Generelt er UNHCR af den opfattelse, at forholdene i Bosnien-Hercegovina ikke  

 er forbedret i en sådan grad, at tvungen tilbagevenden til  

 såkaldte minoritetsområder kan anbefales.
 UNHCR anfører endvidere, at personer med  

 humanitært begrundet behov herfor (f.eks. krigsfanger og ekstremt  

 sårbare personer, herunder gamle, handicappede og stærkt  

 traumatiserede personer), personer af blandet afstamning eller i blandede  

 ægteskaber, potentielt statsløse personer, visse medlemmer af  

 »Demokratska Narodna Zajednica«, desertører, militærunddragere,  

 sigøjnere samt visse journalister og intellektuelle fortsat har behov  

 for beskyttelse.
 På baggrund af UNHCRs positionspapir fra  

 august 2000 ændrede Udlændingestyrelsen   efter  

 forelæggelse for Indenrigsministeriet (nu Integrationsministeriet)   i  

 april 2001 praksis for meddelelse af opholdstilladelse efter jugoslaverlovens  

 § 15 og udlændingelovens § 9, stk. 2, nr. 5 (nu § 9  

 e, stk.1).
 Forud for praksisændringen meddelte  

 Udlændingestyrelsen opholdstilladelse efter de nævnte  

 bestemmelser til bl.a. bosniske asylansøgere, der var meddelt afslag  

 på asyl under henvisning til, at de pågældende ville kunne  

 opnå beskyttelse i et andet område af Bosnien-Hercegovina end  

 deres oprindelige hjemområde.
 Praksisændringen indebar, at der som udgangspunkt  

 ikke længere meddeles opholdstilladelse efter jugoslaverlovens  

 § 15 og udlændingelovens § 9, stk. 2, nr. 5 (nu § 9  

 e, stk. 1), i tilfælde, hvor personer, der er meddelt afslag  

 på asyl under henvisning til, at de pågældende ville kunne  

 opnå beskyttelse i et andet område af Bosnien-Hercegovina end  

 deres oprindelige hjemområde, forud for indrejsen i Danmark har boet  

 eller opholdt sig i længere tid i et område af  

 Bosnien-Hercegovina, som ikke er deres oprindelige hjemområde, men hvor  

 de pågældendes egen befolkningsgruppe udgør flertallet af  

 indbyggerne (såkaldt majoritetsområde). Ved fastlæggelsen  

 af, om opholdet har været af længerevarende karakter, kan der  

 endvidere lægges vægt på varigheden af den  

 pågældendes ophold i andre, sikre lande.
 Udlændingestyrelsen har på baggrund af  

 UNHCRs seneste tilkendegivelser efter en konkret og individuel  

 vurdering typisk meddelt opholdstilladelse efter jugoslaverlovens § 15  

 og udlændingelovens § 9 e, stk. 1 (eller § 9,  

 stk. 2, nr. 5) i følgende tilfælde, hvor personer fra  

 Bosnien-Hercegovina er meddelt endeligt afslag på asyl:
 Personen har ikke tilknytning til det område,  

 hvori den pågældendes egen befolkningsgruppe udgør  

 befolkningsflertallet, og den pågældende er i  

 asylafgørelsen blevet henvist til at tage ophold dér.
 Personen er blevet udsat for særlig  

 traumatiserende overgreb og er fortsat i behandling herfor.
Personen har ud fra en humanitær synsvinkel  

 fortsat behov for midlertidig beskyttelse, idet en reintegration i det  

 bosniske samfund ses som særdeles vanskelig.
Der kan f.eks. være  

 tale om ældre personer og enlige kvinder med børn uden familie  

 eller andet socialt netværk i hjemlandet.
 Personens psykiske tilstand har igennem en længere  

 periode været svækket i en sådan grad, at den  

 pågældende aktuelt og konkret er selvmordstruet, og  

 selvmordstruslen er ikke alene relateret til den forestående udsendelse  

 af Danmark.
 Personen lider af en alvorlig og  

 behandlingskrævende sygdom.
 I perioden fra jugoslaverlovens ikrafttræden den 1.  

 december 1992 til 1. kvartal 1997 blev der meddelt opholdstilladelse efter  

 jugoslaverlovens § 15 til i alt 13.549 personer, heraf 12.329 personer i  

 1993.
Ifølge Udlændingestyrelsens oplysninger er  

 opdateringen af meddelte opholdstilladelser efter jugoslaverlovens § 15  

 efter 1. kvartal 1997 ikke fuldt ud retvisende.
Et stort antal af de  

 personer, som er meddelt opholdstilladelse efter jugoslaverlovens § 15,  

 er senere meddelt opholdstilladelse efter udlændingelovens § 9,  

 stk. 2, nr. 5 (nu § 9 e, stk. 1), jf. afsnit 2.6. Antallet af  

 meddelte tilladelser efter udlændingelovens § 9, stk. 2, nr.  

 5 (nu § 9 e, stk. 1), angiver således tilnærmelsesvis  

 et mindstemål for antallet af meddelte tilladelser efter  

 jugoslaverlovens § 15 for så vidt angår perioden fra 1.  

 kvartal 1997 til april 2001, hvor praksis for meddelelse af opholdstilladelse  

 efter jugoslaverlovens § 15 og udlændingelovens § 9,  

 stk. 2, nr. 5 (nu § 9 e, stk. 1), blev ændret, jf.  

 nærmere herom ovenfor.
Efter praksisændringen i april 2001 har  

 der været fuldstændig overensstemmelse mellem antallet af  

 meddelte opholdstilladelser efter jugoslaverlovens § 15 og antallet af  

 meddelte opholdstilladelser efter udlændingelovens § 9,  

 stk. 2, nr. 5 (nu § 9 e, stk. 1).
2.3. Modtagelse af personer fra nærområdet  

 (jugoslaverlovens § 15 a) 2.3.1. Åben modtagelsesordning (juli 1993   1. maj 1996) Den oprindelige bestemmelse i jugoslaverlovens § 15 a  

 blev indsat ved lov nr. 459 af 30. juni 1993. Efter denne bestemmelse kunne  

 personer, der befandt sig i det tidligere Jugoslavien eller  

 nærområdet hertil, meddeles midlertidig opholdstilladelse,  

 såfremt det måtte antages, at de pågældende på  

 grund af krigshandlinger eller lignende uroligheder umiddelbart havde behov  

 for beskyttelse.
 Vurderingen af, hvorvidt der var behov for beskyttelse,  

 skulle efter bestemmelsen ske på baggrund af oplysninger tilvejebragt i  

 samarbejde med UNHCR.
 Baggrunden for indsættelsen af bestemmelsen var et  

 ønske om at målrette indsatsen over for de personer i det  

 tidligere Jugoslavien, som måtte anses for at have det mest akutte  

 eller største behov for hjælp i form af beskyttelse efter at  

 være flygtet fra krigsområder i Bosnien-Hercegovina.
Bestemmelsen blev administreret som en åben  

 modtagelsesordning, således at personer, der havde behov for  

 beskyttelse, blev meddelt opholdstilladelse.
Opholdstilladelse blev meddelt  

 dels på grundlag af ansøgninger fra enkeltpersoner, dels  

 på grundlag af forelæggelser fra UNHCR.
Samtidig med  

 indsættelsen af bestemmelsen i jugoslaverloven oprettedes et  

 lokalkontor i Zagreb (Kroatien) til modtagelse og behandling af de indgivne  

 og fra UNHCR forelagte ansøgninger, idet ansøgning om  

 midlertidig opholdstilladelse efter den dagældende bestemmelse i  

 jugoslaverlovens § 15 a, stk. 2, skulle indgives til en dansk  

 repræsentation i ansøgerens hjemland eller det land, hvor  

 ansøgeren havde ophold.
 I perioden fra juli 1993 til 1. juli 1996 blev der  

 meddelt opholdstilladelse efter den dagældende bestemmelse i  

 jugoslaverlovens § 15 a til i alt 6.590 personer.
2.3.2. Kvoteordning (fra 1. maj 1996) Ved lov nr. 327 af 30. april 1996 ændredes  

 jugoslaverlovens § 15 a til en kvoteordning, således at der inden  

 for nærmere fastsatte rammer kan meddeles opholdstilladelse til en  

 person fra det tidligere Jugoslavien, der befinder sig i det tidligere  

 Jugoslavien eller i nærområdet hertil, såfremt det på  

 baggrund af oplysninger tilvejebragt i samarbejde med UNHCR må antages,  

 at vedkommende på grund af krigshandlinger eller lignende uroligheder  

 umiddelbart har behov for beskyttelse.
Baggrunden for ændringen af bestemmelsen var bl.a.  

 indgåelsen i efteråret 1995 af fredsaftalen i Dayton mellem  

 Kroatien, Bosnien-Hercegovina og Den Føderative Republik Jugoslavien.  

 Hertil kom, at der i EU-regi havde været en række  

 drøftelser om etablering af en byrdefordeling for flygtninge og  

 indvandrere.
Endelig blev der i andre lande opereret med kvoter for, hvor  

 mange personer der som led i en aftale med UNHCR kunne modtages fra det  

 tidligere Jugoslavien.
 Kvoteordningen trådte i kraft den 1. maj 1996. Der  

 blev i forbindelse hermed på baggrund af bl.a. oplysninger fra UNHCR  

 fastsat en kvote på 400 personer.
Ved indførelsen af kvoteordningen ophævedes  

 den tidligere bestemmelse i jugoslaverlovens § 15 a, stk. 2,  

 hvorefter ansøgning om opholdstilladelse skulle indgives via en dansk  

 repræsentation i udlandet.
I forbindelse hermed blev lokalkontoret i  

 Zagreb (Kroatien) lukket.
Kvoteordningen blev herefter administreret som en  

 ren forelæggelsesordning, hvorefter alle sager om opholdstilladelse  

 efter jugoslaverlovens § 15 a blev forelagt for  

 Udlændingestyrelsen gennem UNHCR.
I perioden fra 1. maj 1996 til maj 1997 blev der meddelt  

 opholdstilladelse efter jugoslaverlovens § 15 a som led i kvoteordningen  

 til i alt 10 personer.
Udlændingestyrelsen har oplyst, at bestemmelsen  

 ikke har været anvendt siden.
2.4. Familiesammenføring (jugoslaverlovens § 4) Efter jugoslaverlovens § 4, stk. 1, har personer  

 med opholdstilladelse efter jugoslaverloven ikke krav på at få  

 familiemedlemmer her til landet.
I særlige tilfælde af  

 humanitær karakter kan nære familiemedlemmer til personer med  

 opholdstilladelse efter §§ 1, 15 eller 15 a, efter ansøgning  

 meddeles midlertidig opholdstilladelse, jf. jugoslaverlovens § 4,  

 stk. 2. Udtrykket »nære familiemedlemmer« omfatter  

 ægtefæller og mindreårige børn.
 I perioden fra 1993 til november 1998 blev der meddelt  

 opholdstilladelse efter jugoslaverlovens § 4 til i alt 492 personer.  

 Udlændingestyrelsen har oplyst, at bestemmelsen ikke har været  

 anvendt siden november 1998.
2.5. Aftaler med andre stater om udveksling af personer fra det  

 tidligere Jugoslavien (jugoslaverlovens § 4 a) Jugoslaverlovens § 4 a blev indført ved lov  

 nr. 425 af 1. juni 1994. Efter bestemmelsen kan indenrigsministeren (nu  

 integrationsministeren) indgå aftale med andre stater om udveksling af  

 personer fra det tidligere Jugoslavien.
Udlændingestyrelsen kan give  

 midlertidig opholdstilladelse til personer, der ankommer til Danmark i  

 forbindelse med indgåelsen af en sådan aftale.
Udlændingestyrelsen har oplyst, at der ikke er sket  

 særskilt registrering i udlændingeregistret af opholdstilladelser  

 efter jugoslaverlovens § 4 a.
Udlændingestyrelsen mener dog at  

 kunne erindre, at bestemmelsen har været anvendt i et mindre antal  

 sager i midten af 1990erne.
2.6. Administrationen af udlændingelovens § 9, stk. 2,  

 nr. 5 (nu § 9 e, stk. 1) Ved lov nr. 34 af 18. januar 1995 indførtes  

 udlændingelovens § 9, stk. 2, nr. 5, hvorefter der kunne  

 meddeles opholdstilladelse til en udlænding med opholdstilladelse efter  

 jugoslaverloven, som uden for de i udlændingelovens § 7,  

 stk. 1 og 2 (asyl), nævnte tilfælde på grund af  

 krigshandlinger eller lignende uroligheder i det område, den  

 pågældende ellers kunne vende tilbage til, måtte antages at  

 have behov for fortsat midlertidig beskyttelse her i landet.
 Ved lov nr. 427 af 31. maj 2000 ændredes  

 formuleringen af bestemmelsen, således at der kan meddeles  

 opholdstilladelse til en udlænding med opholdstilladelse efter  

 jugoslaverloven, som må antages at have behov for midlertidig  

 beskyttelse her i landet.
 Bestemmelsen er ved lov nr. 365 af 6. juni 2002  

 afløst af udlændingelovens § 9 e, stk. 1.
 Der kan kun meddeles opholdstilladelse efter  

 udlændingelovens § 9 e, stk. 1 (tidligere § 9,  

 stk. 2, nr. 5), hvis den pågældende uden for de i  

 udlændingelovens § 7 nævnte tilfælde har et behov for  

 beskyttelse, dvs. hvis der er meddelt den pågældende endeligt  

 afslag på asyl.
 For så vidt angår meddelelse af  

 opholdstilladelse efter udlændingelovens § 9, stk. 2, nr. 5  

 (nu § 9 e, stk. 1), til personer med opholdstilladelse efter  

 jugoslaverlovens § 15 henvises til afsnit 2.2.
 I tilfælde, hvor en person har haft  

 opholdstilladelse efter en anden bestemmelse i jugoslaverloven, f.eks. i  

 medfør af invitationsordningen i § 1, er det en betingelse for  

 meddelelse af opholdstilladelse efter udlændingelovens § 9,  

 stk. 2, nr. 5 (nu § 9 e, stk. 1), at den  

 pågældende har indgivet ansøgning om opholdstilladelse  

 efter udlændingelovens § 7 og er meddelt endeligt afslag  

 herpå.
 I perioden fra 1995 til 31. december 2001 blev der meddelt  

 opholdstilladelse efter udlændingelovens § 9, stk. 2, nr. 5,  

 til i alt 1.592 personer fra Bosnien-Hercegovina, heraf 858 personer i 1997.  

 I perioden fra 1. januar 2002 til 31. juli 2002 er der meddelt  

 opholdstilladelse efter bestemmelsen til i alt 109 personer.
3. Behov for ophævelse af jugoslaverloven og  

 udlændingelovens § 9 e, stk. 1 Jugoslaverloven blev vedtaget i slutningen af 1992  

 på et tidspunkt, hvor borgerkrigen i det tidligere Jugoslavien havde  

 drevet hundredtusinder af mennesker på flugt.
Loven har dannet det  

 retlige grundlag for, at Danmark i 1990erne har kunnet tilbyde  

 beskyttelse til et stort antal mennesker fra det tidligere Jugoslavien,  

 først og fremmest fra Bosnien-Hercegovina.
Der henvises nærmere  

 til afsnit 2.
 I dag anvendes loven udelukkende over for visse spontane  

 asylansøgere fra Bosnien-Hercegovina, der meddeles endeligt afslag  

 på asyl, og som efter Udlændingestyrelsens praksis opfylder  

 betingelserne for at blive meddelt opholdstilladelse efter  

 udlændingelovens § 9 e, stk. 1 (tidligere § 9,  

 stk. 2, nr. 5). De pågældende personer meddeles  

 således opholdstilladelse efter jugoslaverlovens § 15 som en  

 forudsætning for den samtidige meddelelse af opholdstilladelse efter  

 udlændingelovens § 9 e, stk. 1 (eller § 9, stk. 2,  

 nr. 5). Der henvises nærmere til afsnit 2.2.
Jugoslaverlovens øvrige opholdsordninger, herunder  

 invitationsordningen og kvoteordningen, har derimod ikke været anvendt  

 i flere år.
Der henvises nærmere til afsnit 2.1 og 2.3-2.5.
Som anført i afsnit 2.2 fremgår det af  

 forarbejderne til jugoslaverloven og den tidligere bestemmelse i  

 udlændingelovens § 9, stk. 2, nr. 5 (nu § 9 e,  

 stk. 1), at der i forbindelse med vurderingen af beskyttelsesbehovet for  

 de pågældende personer skal lægges vægt på  

 UNHCRs tilkendegivelser.
UNHCRs seneste anbefalinger er indeholdt  

 i positionspapirer fra august 2000 og september 2001. Det fremgår bl.a.  

 heraf, at visse grupper af personer fra Bosnien-Hercegovina efter  

 UNHCRs opfattelse fortsat har behov for beskyttelse.
Der henvises  

 nærmere til afsnit 2.2.
 Der foregår i dag ikke længere krigshandlinger  

 eller lignende uroligheder i Bosnien-Hercegovina, som efter regeringens  

 opfattelse kan begrunde, at asylansøgere fra Bosnien-Hercegovina med  

 hensyn til international beskyttelse skal indtage en retlig særstilling  

 i forhold til personer fra andre lande, som Danmark modtager  

 asylansøgere fra.
 Det bemærkes i den forbindelse, at det er oplyst fra  

 myndighederne i Sverige, Norge, Finland, Tyskland og Holland, at der i disse  

 lande ikke (længere) eksisterer særlige retlige  

 beskyttelsesordninger for personer, der indrejser fra  

 Bosnien-Hercegovina.
 Regeringen er endvidere generelt af den opfattelse, at  

 Danmark alene skal yde beskyttelse til asylansøgere i tilfælde,  

 hvor Danmark er internationalt forpligtet hertil.
 Denne opfattelse ligger bl.a. bag ændringen af  

 udlændingelovens asylregler ved lov nr. 365 af 6. juni 2002 om  

 ændring af udlændingeloven med flere love (Afskaffelse af de  

 facto-flygtningebegrebet, effektivisering af asylsagsbehandlingen,  

 skærpede betingelser for meddelelse af tidsubegrænset  

 opholdstilladelse og stramning af betingelserne for  

 familiesammenføring m.v.), som trådte i kraft den 1. juli 2002.  

 Lovændringen indebærer bl.a., at der meddeles opholdstilladelse  

 med konventionsstatus i tilfælde, hvor en asylansøger er  

 omfattet af flygtningekonventionen, jf. udlændingelovens § 7,  

 stk. 1, og opholdstilladelse med beskyttelsesstatus i tilfælde,  

 hvor en asylansøger ved en tilbagevenden til sit hjemland risikerer  

 dødsstraf eller at blive underkastet tortur eller umenneskelig eller  

 nedværdigende behandling eller straf, jf. udlændingelovens  

 § 7, stk. 2. Herved sikres det, at der meddeles asyl i de  

 tilfælde, hvor det ville være i strid med Danmarks internationale  

 forpligtelser   navnlig efter flygtningekonventionen, Den Europæiske  

 Menneskerettighedskonvention og torturkonventionen   at udsende den  

 pågældende af Danmark.
Herudover giver udlændingeloven mulighed for, at der  

 efter ansøgning kan meddeles humanitær opholdstilladelse til en  

 udlænding, der   uden for asylområdet   befinder sig i en  

 sådan situation, at væsentlige hensyn af humanitær karakter  

 afgørende taler for at imødekomme ansøgningen, jf.  

 udlændingelovens § 9 b.
Endelig kan der efter ansøgning  

 gives opholdstilladelse til en udlænding, hvis ganske særlige  

 grunde taler derfor, jf. udlændingelovens § 9 c, stk. 1.
Det er regeringens opfattelse, at udlændingelovens  

 § 7, stk. 1 og 2, § 9 b og § 9 c, stk. 1, giver et  

 tilstrækkeligt beskyttelsesgrundlag såvel i forhold til personer  

 fra Bosnien-Hercegovina som i forhold til personer fra andre lande, hvorfra  

 Danmark modtager asylansøgere.
Regeringen finder det endvidere  

 på baggrund af den nuværende situation i Bosnien-Hercegovina  

 ikke rimeligt, at der fortsat eksisterer et særskilt, retligt  

 beskyttelsesgrundlag for personer fra Bosnien-Hercegovina.
Det foreslås på den baggrund, at  

 jugoslaverloven og udlændingelovens § 9 e, stk. 1,  

 ophæves.
Asylansøgere fra Bosnien-Hercegovina vil herefter  

 være undergivet de samme regler i udlændingeloven som andre  

 asylansøgere.
4. Økonomiske og administrative konsekvenser af lovforslaget Den foreslåede ophævelse af jugoslaverloven og  

 udlændingelovens § 9 e, stk. 1, vil medføre, at  

 behandlingen af sager vedrørende asylansøgere fra  

 Bosnien-Hercegovina bliver mindre ressourcekrævende, idet der   i  

 modsætning til tidligere   ikke efter meddelelse af endeligt afslag  

 på asyl skal tages stilling til spørgsmålet om, hvorvidt  

 de pågældende skal meddeles opholdstilladelse efter  

 jugoslaverloven og udlændingelovens § 9 e, stk. 1 (tidligere  

 § 9, stk. 2, nr. 5). En ophævelse af jugoslaverloven og  

 udlændingelovens § 9 e, stk. 1, vil således  

 indebære, at asylansøgere fra Bosnien-Hercegovina fremover  

 behandles efter samme regler som andre asylansøgere.
Det skønnes, at en ophævelse af  

 jugoslaverloven og udlændingelovens § 9 e, stk. 1, vil  

 medføre en årlig besparelse i Udlændingestyrelsen på  

 ca. 0,4 mio. kr. svarende til ca. 1 årsværk.
Skønnet er  

 baseret på den realiserede tilgang af sager vedrørende bosniske  

 asylansøgere i 1. halvår af 2002 svarende til en årlig  

 tilgang på ca. 300 sager.
Det må tilsvarende antages, at en ophævelse af  

 jugoslaverloven vil medføre en reduktion af udgifterne til  

 indkvartering af asylansøgere.
Omfanget af denne besparelse, der  

 afhænger af mulighederne for hurtig udsendelse til Bosnien-Hercegovina  

 af personer, som meddeles endeligt afslag på asyl, kan dog ikke  

 nærmere fastsættes på nuværende tidspunkt.
 Mindreudgiften i 2003 optages på forslag til lov om  

 tillægsbevilling for 2003. Mindreudgiften i 2004 og fremefter  

 indbudgetteres på forslag til finanslov for 2004.
5. Erhvervsadministrative, erhvervsøkonomiske og  

 miljømæssige konsekvenser af lovforslaget og lovforslagets  

 administrative konsekvenser for borgerne Lovforslaget forventes ikke at medføre  

 erhvervsadministrative eller erhvervsøkonomiske konsekvenser.
 Lovforslaget forventes endvidere ikke at medføre  

 miljømæssige konsekvenser eller administrative konsekvenser for  

 borgerne.
6. Forholdet til EU-retten Lovforslaget indeholder ikke EU-retlige aspekter.
 7. Hørte myndigheder m.v.
 Lovforslaget er sendt til høring hos  

 følgende myndigheder og organisationer:
 Advokatrådet, Amnesty International,  

 Amtsrådsforeningen, Dansk Arbejdsgiverforening, Dansk  

 Flygtningehjælp, Dansk Retspolitisk Forening, Dansk Røde Kors,  

 Dansk Socialrådgiverforening, Datatilsynet, De Etniske Minoriteters  

 Landsorganisation, Den Danske Dommerforening, Det Danske Center for  

 Menneskerettigheder, Dokumentations- og Rådgivningscentret om  

 Racediskrimination, Dommerfuldmægtigforeningen, Domstolsstyrelsen,  

 Flygtningenævnet, Foreningen af Politimestre i Danmark, Foreningen af  

 Statsamtmænd, Frederiksberg Kommune, Kommunernes Landsforening,  

 Københavns Kommune, Landsorganisationen i Danmark, Mellemfolkeligt  

 Samvirke, Nævnet for Etnisk Ligestilling, Politidirektøren i  

 København, Politiforbundet i Danmark,  

 Politifuldmægtigforeningen, præsidenterne for Østre og  

 Vestre Landsret, retterne i København, Århus, Odense, Aalborg og  

 Roskilde, Rigsadvokaten, Rigspolitichefen, Rådet for Etniske  

 Minoriteter, Statsamtsjuristforeningen samt UNHCR.
8. Vurdering af konsekvenser af lovforslaget Positive konsekvenser/mindreudgifter (hvis ja, angiv  

 omfang) Negative konsekvenser/merudgifter (hvis ja, angiv  

 omfang) Økonomiske konsekvenser for stat, kommuner og  

 amtskommuner Mindreudgifter for Udlændingestyrelsen på ca. 0,4  

 mio. kr. i 2003 og 0,4 mio. kr. i 2004 og fremefter svarende til ca. 1  

 årsværk.
Mindreudgiften i 2003 optages på forslag til lov  

 om tillægsbevilling for 2003. Mindreudgiften i 2004 og fremefter  

 indbudgetteres på forslag til finanslov for 2004.
Nej Administrative konsekvenser for stat, kommuner og  

 amtskommuner Se ovenfor.
Nej Økonomiske konsekvenser for erhvervslivet Nej Nej Administrative konsekvenser for erhvervslivet Nej Nej Miljømæssige konsekvenser Nej Nej Administrative konsekvenser for borgerne Nej Nej Forholdet til EU-retten Lovforslaget indeholder ikke EU-retlige aspekter.
Bemærkninger til lovforslagets  

 enkelte bestemmelser Til § 1 Det foreslås, at lov om midlertidig opholdstilladelse til visse personer fra det  

 tidligere Jugoslavien m.v. (jugoslaverloven) ophæves, således at  

 den retlige særstilling for personer fra Bosnien-Hercegovina for  

 så vidt angår adgangen til beskyttelse her i landet bringes til  

 ophør.
 Ophævelsen omfatter også administrativt  

 fastsatte bestemmelser m.v., der er udstedt med hjemmel i  

 jugoslaverloven.
 Der henvises i øvrigt til lovforslagets almindelige  

 bemærkninger, navnlig afsnit 1-3.
Til § 2 Til nr. 1 Det foreslås, at udlændingelovens § 9 e,  

 stk. 1, ophæves, således at den retlige særstilling  

 for personer fra Bosnien-Hercegovina for så vidt angår adgangen  

 til beskyttelse her i landet bringes til ophør.
 Der henvises i øvrigt til lovforslagets almindelige  

 bemærkninger, navnlig afsnit 1, 2.6 og 3.
Til nr. 2-6 Der er tale om konsekvensændringer som følge  

 af lovforslagets § 1 og § 2, nr. 1.
Til § 3-5 Der er for så vidt angår henvisningerne til  

 jugoslaverloven tale om konsekvensændringer som følge af  

 lovforslagets § 1.
 For så vidt angår henvisningerne til lov om  

 midlertidig opholdstilladelse til nødstedte fra Kosovoprovinsen i  

 Forbundsrepublikken Jugoslavien (Kosovonødloven) er der tale om  

 konsekvensændringer som følge af lov nr. 427 af 31. maj 2000 om  

 ophævelse af lov om midlertidig opholdstilladelse til nødstedte  

 fra Kosovoprovinsen i Forbundsrepublikken Jugoslavien (Kosovonødloven)  

 og lov om ændring af udlændingeloven.
Til § 6 Det foreslås i § 6, stk. 1, at  

 loven træder i kraft dagen efter bekendtgørelsen i  

 Lovtidende.
 Det foreslås endvidere i § 6,  

 stk. 2, at loven ikke finder anvendelse for personer, der inden  

 lovens ikrafttræden har indgivet ansøgning om opholdstilladelse  

 efter udlændingelovens § 7.
 Den foreslåede bestemmelse indebærer, at  

 personer, der har indgivet ansøgning om opholdstilladelse efter  

 udlændingelovens § 7 (asyl) inden lovens ikrafttræden, kan  

 meddeles opholdstilladelse efter jugoslaverlovens § 15, og at denne  

 opholdstilladelse bortfalder, når der meddeles opholdstilladelse efter  

 udlændingeloven, jf. jugoslaverlovens § 8, stk. 5. Personer,  

 der har indgivet ansøgning om opholdstilladelse efter  

 udlændingelovens § 7 inden lovens ikrafttræden, kan  

 endvidere meddeles opholdstilladelse efter udlændingelovens § 9 e,  

 stk. 1, hvis betingelserne herfor i øvrigt er opfyldt.
 Det forudsættes i den forbindelse, at  

 Udlændingestyrelsen fortsat anvender den gældende procedure for  

 meddelelse af opholdstilladelse efter jugoslaverlovens § 15 og  

 udlændingelovens § 9 e, stk. 1 (tidligere § 9,  

 stk. 2, nr. 5), hvorefter meddelelse af opholdstilladelse efter  

 jugoslaverlovens § 15 alene danner grundlag for samtidig meddelelse af  

 opholdstilladelse efter udlændingelovens § 9 e, stk. 1  

 (tidligere § 9, stk. 2, nr. 5), og ikke tjener som  

 selvstændigt opholdsgrundlag for de pågældende personer,  

 idet opholdstilladelsen efter jugoslaverloven bortfalder, når den  

 pågældende meddeles opholdstilladelse efter  

 udlændingeloven, jf. jugoslaverlovens § 8, stk. 5. Der  

 henvises nærmere til lovforslagets almindelige bemærkninger,  

 afsnit 2.2.
Til § 7 Bestemmelsen vedrører lovens ikrafttræden  

 på Færøerne og Grønland.
Bilag I Datasammenskrivning af  

 Lov om midlertidig opholdstilladelse til visse personer fra det tidligere  

 Jugoslavien m.v.  

 (jugoslaverloven)1) § 1. Regeringen kan efter aftale med De Forenede Nationers  

 Højkommissær for Flygtninge (UNHCR) eller lignende international  

 organisation invitere et antal særlig nødstedte personer fra det  

 tidligere Jugoslavien til at tage ophold her i landet med henblik på  

 lægelig behandling eller anden hjælp, som ikke kan ydes i det  

 område, hvor vedkommende befinder sig.
 Stk. 2. Udvælgelsen af de personer, der inviteres til  

 Danmark, skal ske i samarbejde med UNHCR eller lignende international  

 organisation.
 Stk. 3. De i stk. 1 nævnte personer meddeles  

 opholdstilladelse med henblik på midlertidigt ophold for en periode af  

 6 måneders varighed.
 Stk. 4. Regeringen kan beslutte at indgå aftaler med  

 UNHCR eller lignende international organisation om tilsvarende ordninger for  

 særlig nødstedte personer fra andre områder, der er ramt  

 af krigshandlinger eller lignende uroligheder.
§ 2. Efter ansøgning kan en opholdstilladelse efter  

 denne lov forlænges.
Ved afgørelsen af, om opholdstilladelsen  

 skal forlænges, skal der lægges vægt på, om de  

 omstændigheder, der begrundede opholdstilladelsen, fortsat er til  

 stede.
Der skal endvidere lægges vægt på, om  

 ansøgeren på grund af krigshandlinger eller lignende uroligheder  

 i det område, vedkommende ellers kan vende tilbage til, må  

 antages at have behov for fortsat midlertidig beskyttelse her i landet.
 Stk. 2. Opholdstilladelsen forlænges i 6 måneder  

 ad gangen.
 § 3. En person med opholdstilladelse efter denne lov må  

 udføre opgaver i forbindelse med driften af det indkvarteringscenter,  

 hvor vedkommende er indkvarteret, jf. § 7, stk. 2, samt medvirke  

 ved gennemførelsen af den undervisning, der tilbydes i henhold til  

 § 5.
Stk. 2. En opholdstilladelse efter denne lov giver ikke ret  

 til at tage lønnet eller ulønnet beskæftigelse, til at  

 udøve selvstændig erhvervsvirksomhed eller til med eller uden  

 vederlag at udføre tjenesteydelser her i landet.
Dog må en  

 person med opholdstilladelse efter denne lov deltage i ulønnet  

 humanitært arbejde eller andet lignende frivilligt arbejde.
Stk. 3. En person med opholdstilladelse efter denne lov  

 må tage beskæftigelse i forbindelse med et særligt  

 tilrettelagt trænings- og arbejdsprogram.
En person med  

 opholdstilladelse efter denne lov må endvidere tage beskæftigelse  

 i forbindelse med et praktikophold, der indgår som led i den  

 undervisning, der tilbydes i medfør af lovens § 5. En person med  

 opholdstilladelse efter denne lov må endvidere tage lønnet  

 beskæftigelse, såfremt den pågældende stilling har  

 været udbudt gennem arbejdsformidlingen, relevante fagblade eller  

 på lignende måde i 3 måneder uden at være blevet  

 besat.
 Stk. 4. Indenrigsministeren kan fastsætte nærmere  

 regler om, på hvilken måde personer med opholdstilladelse efter  

 denne lov kan tage beskæftigelse som nævnt i stk. 3.
 Stk. 5. Indenrigsministeren kan fastsætte nærmere  

 regler om, i hvilket omfang personer, der tager lønnet  

 beskæftigelse i henhold til stk. 3, skal have deres og deres  

 husstands udgifter til underhold dækket af Udlændingestyrelsen,  

 samt i hvilket omfang de pågældende skal pålægges at  

 betale for deres og deres husstands ophold og undervisning, som tilbydes i  

 medfør af § 5, samt de i § 7 b nævnte udgifter.  

 Udlændingestyrelsen kan fastsætte nærmere retningslinjer  

 for beregningen af de i 1. pkt. nævnte udgifter, herunder  

 fastsætte gennemsnitstakster for en given ydelse over en given periode.  

 Et pålæg til en udlænding om at betale de i 1. pkt.  

 nævnte udgifter tillægges udpantningsret.
Stk. 6. Indenrigsministeren kan efter forhandling med  

 socialministeren fastsætte regler om, i hvilket omfang personer, der er  

 meddelt opholdstilladelse i medfør af denne lov, er omfattet af  

 reglerne i lov om forsikring mod følger af arbejdsskade.
De herved  

 forbundne udgifter afholdes af staten.
Stk. 7. Indenrigsministeren kan fastsætte regler om  

 erstatning for skader, som den af stk. 3, 1. pkt., omhandlede  

 personkreds forvolder på andre eller disses ejendele under det  

 særligt tilrettelagte trænings- og arbejdsprogram.
De herved  

 forbundne udgifter afholdes af staten.
 § 4. En person med opholdstilladelse efter denne lov har ikke  

 krav på at få familiemedlemmer her til landet.
 Stk. 2. Nære familiemedlemmer til de af §§ 1, 15 og  

 15 a omfattede personer med midlertidig opholdstilladelse kan dog efter  

 ansøgning i særlige tilfælde af humanitær karakter  

 meddeles midlertidig opholdstilladelse her i landet.
Stk. 3. Ansøgning om midlertidig opholdstilladelse  

 efter stk. 2 skal indgives til en dansk repræsentation i  

 ansøgerens hjemland eller i det land, hvor ansøgeren har  

 ophold.
Ansøgning kan dog i helt særlige tilfælde indgives  

 her i landet til Udlændingestyrelsen.
§ 4 a.
Indenrigsministeren kan indgå aftale med andre  

 stater om udveksling af personer fra det tidligere Jugoslavien.
 Stk. 2. Udlændingestyrelsen kan give midlertidig  

 opholdstilladelse til personer fra det tidligere Jugoslavien, der ankommer  

 til Danmark i forbindelse med en i medfør af stk. 1 indgået  

 udvekslingsaftale.
 § 5. Børn i den undervisningspligtige alder, der er  

 meddelt opholdstilladelse efter denne lov, skal modtage særskilt  

 tilrettelagt undervisning.
Stk. 2. For andre personer, der er meddelt opholdstilladelse  

 efter denne lov, tilrettelægges tilbud om undervisning og kurser i fag  

 af betydning for tilbagevenden til hjemlandet.
Gennemførelsen af  

 undervisningen vil være afhængig af, at personer med  

 opholdstilladelse efter denne lov medvirker hertil som undervisere,  

 instruktører og lignende.
 Stk. 3. Den af stk. 1 og 2 omfattede undervisning kan ske  

 i samarbejde med skoler og uddannelsesinstitutioner under Arbejdsministeriet,  

 Kulturministeriet og Undervisningsministeriet eller kan erstattes af  

 undervisning udbudt af disse.
 Stk. 4. Undervisningsministeren kan efter forhandling med  

 indenrigsministeren fastsætte regler om, at børn i den  

 undervisningspligtige alder, der er meddelt opholdstilladelse efter denne  

 lov, kan deltage i folkeskolens undervisning.
 Stk. 5. En person med opholdstilladelse efter denne lov kan  

 deltage i almen folkeoplysende virksomhed, som udbydes af oplysningsforbund  

 og andre folkeoplysende kredse, af foreninger samt af fritids- og  

 ungdomsklubber m.v.
Stk. 6. Udlændingestyrelsen tilrettelægger den  

 undervisning, der tilbydes i medfør af stk. 1 og 2, og de  

 uddannelser og aktiviteter, der tilbydes i medfør af stk. 3 og 5.  

 Dette kan ske i samarbejde med Dansk Røde Kors, Dansk  

 Flygtningehjælp eller andre private organisationer eller selskaber, som  

 er godkendt hertil af indenrigsministeren.
Beredskabsstyrelsen eller andre  

 statslige styrelser, som er godkendt hertil af indenrigsministeren, eller  

 kommuner kan endvidere efter aftale med Udlændingestyrelsen  

 tilrettelægge undervisning, uddannelser og aktiviteter.
 Stk. 7. Indenrigsministeren kan fastsætte nærmere  

 regler om den undervisning, som tilbydes i medfør af stk. 1 og 2.  

 Indenrigsministeren kan efter forhandling med undervisningsministeren  

 fastsætte nærmere regler for, hvilke uddannelser og aktiviteter  

 der tilbydes i medfør af stk. 3 og 5. Indenrigsministeren kan  

 herunder fravige § 13, stk. 1.
 Stk. 8. De af stk. 1-7 omfattede personer har ikke krav  

 på at modtage anden form for undervisning eller uddannelse.
§ 6. En person, der er meddelt opholdstilladelse efter denne  

 lov, har ret til sygehusbehandling af de sygdomme eller lidelser, der har  

 dannet grundlag for meddelelse af opholdstilladelsen.
Udgifterne hertil  

 afholdes af Sundhedsministeriet.
Sundhedsministeren kan fastsætte  

 nærmere regler om tilrettelæggelsen af denne behandling.
Stk. 2. En person, der er meddelt opholdstilladelse efter  

 denne lov, har endvidere ret til sygehusbehandling og anden lægelig  

 behandling m.v. af andre sygdomme og lidelser.
Udgifterne hertil afholdes af  

 Udlændingestyrelsen.
 § 7. En person, der er meddelt opholdstilladelse efter denne  

 lov, får udgifterne til underhold dækket af  

 Udlændingestyrelsen, jf. dog stk. 4.
Stk. 2. Udlændingestyrelsen tilvejebringer og driver  

 særskilte indkvarteringssteder for personer, der er meddelt  

 opholdstilladelse efter denne lov.
Dette kan ske i samarbejde med Dansk  

 Røde Kors eller andre private organisationer eller selskaber, som er  

 godkendt hertil af indenrigsministeren.
Beredskabsstyrelsen eller andre  

 statslige styrelser, som er godkendt hertil af indenrigsministeren, eller en  

 kommune kan endvidere efter aftale med Udlændingestyrelsen  

 tilvejebringe og drive sådanne indkvarteringssteder.
Stk. 3. En person med midlertidig opholdstilladelse efter  

 denne lov har pligt til at medvirke ved udførelsen af de  

 nødvendige opgaver i forbindelse med driften af det i stk. 2  

 nævnte indkvarteringscenter.
Indenrigsministeren fastsætter  

 nærmere regler om udførelsen af de i 1. pkt. og i § 3,  

 stk. 1, nævnte opgaver og kan herunder fastsætte regler om  

 nedsættelse af beboervalgte organer på de enkelte  

 indkvarteringscentre samt om disse organers kompetence.
Stk. 4. Udlændingestyrelsen eller den statslige  

 styrelse, private organisation eller kommune, som Udlændingestyrelsen  

 bemyndiger hertil, kan meddele en person med midlertidig opholdstilladelse  

 efter denne lov pålæg om at udføre de i stk. 3  

 nævnte opgaver.
Udlændingestyrelsen kan bestemme, i hvilket  

 omfang tilsidesættelse af et pålæg meddelt efter 1. pkt.  

 skal medføre flytning til et andet indkvarteringscenter.
 Stk. 5. Indenrigsministeren fastsætter regler for  

 kommunernes deltagelse i finansieringen af tilvejebringelsen og driften af  

 indkvarteringscentre for personer, der er meddelt opholdstilladelse efter  

 denne lov, herunder om statens dækning af udgifterne.
 Stk. 6. Udlændingestyrelsen kan bestemme, at en person,  

 der er meddelt opholdstilladelse efter denne lov, uanset om vedkommende har  

 tilstrækkelige midler til sit underhold, skal tage ophold efter  

 Udlændingestyrelsens nærmere bestemmelse.
 Stk. 7. Indenrigsministeren kan fastsætte nærmere  

 regler om, i hvilket omfang Udlændingestyrelsens beføjelser  

 efter stk. 2 og 6 kan overføres til andre myndigheder.
§ 7 a.
Udlændingestyrelsen kan tillade, at en person med  

 opholdstilladelse efter denne lov kan tage ophold uden for de i § 7  

 nævnte indkvarteringssteder hos en i Danmark fastboende person efter  

 Udlændingestyrelsens nærmere godkendelse.
 Stk. 2. Udlændingestyrelsen kan tillade, at en person  

 med opholdstilladelse efter denne lov kan tage ophold i en bolig, der er  

 godkendt af Udlændingestyrelsen.
 Stk. 3. Indenrigsministeren kan fastsætte nærmere  

 regler om, i hvilket omfang de i stk. 1 og 2 nævnte  

 afgørelser kan træffes af andre myndigheder.
 Stk. 4. Udlændingestyrelsen kan tillade, at en person  

 med opholdstilladelse efter denne lov som led i den undervisning, der  

 tilbydes i henhold til § 5, kan tage ophold uden for de i § 7  

 nævnte indkvarteringssteder.
 Stk. 5. De i stk. 1, 2 og 4 nævnte personer  

 får udgifterne til underhold dækket af  

 Udlændingestyrelsen.
 Stk. 6. Udlændingestyrelsen kan give tilskud til  

 udgifter til indkvartering af de i stk. 1, 2 og 4 nævnte personer.  

 Indenrigsministeren kan fastsætte nærmere regler herom.
 Stk. 7. Indenrigsministeren kan fastsætte nærmere  

 regler for den i stk. 1, 2 og 4 nævnte indkvartering.
§ 7 b.
Indenrigsministeren kan fastsætte regler om  

 erstatning for skader, som personer med midlertidig opholdstilladelse efter  

 denne lov forvolder på andre eller andres ejendele, og for skader, som  

 påføres de pågældende personer eller disses  

 ejendele.
Indenrigsministeren kan fastsætte regler om forsikring mod  

 sådanne skader.
De herved forbundne udgifter afholdes af staten, jf.  

 dog § 3, stk. 5.
§ 8. En opholdstilladelse efter denne lov bortfalder,  

 når personen opgiver sin bopæl i Danmark.
Tilladelsen bortfalder  

 endvidere, når personen har opholdt sig uden for landet i mere end tre  

 på hinanden følgende måneder.
 Stk. 2. For personer, der er meddelt opholdstilladelse efter  

 denne lov, og som er udrejst af Danmark med henblik på at vende tilbage  

 til det område, vedkommende stammer fra, bortfalder opholdstilladelsen  

 først, når vedkommende har opholdt sig uden for landet i mere  

 end tre på hinanden følgende måneder.
 Stk. 3. En person, der er meddelt opholdstilladelse efter  

 denne lov, kan kun udnytte den i stk. 2 nævnte ret en gang.
 Stk. 4. Det kan dog efter ansøgning bestemmes, at  

 opholdstilladelsen ikke skal anses for bortfaldet.
 Stk. 5. En opholdstilladelse efter denne lov bortfalder,  

 når der meddeles opholdstilladelse efter udlændingeloven.
§ 9. En opholdstilladelse efter denne lov kan inddrages, hvis  

 det grundlag, som er angivet i ansøgningen eller tilladelsen, var  

 urigtigt eller ikke længere er til stede.
Opholdstilladelsen kan  

 endvidere inddrages, såfremt udlændingen har opnået  

 opholdstilladelsen ved svig, eller såfremt der foreligger  

 omstændigheder som nævnt i udlændingelovens § 10.  

 Udlændingelovens § 19, stk. 6, og § 26, stk. 1,  

 finder tilsvarende anvendelse ved afgørelsen om inddragelse af en  

 opholdstilladelse efter denne lov.
§ 10. En udlænding med opholdstilladelse efter denne lov  

 kan udvises, hvis den pågældende idømmes betinget eller  

 ubetinget frihedsstraf eller anden strafferetlig retsfølge, der  

 indebærer eller giver mulighed for frihedsberøvelse, for en  

 lovovertrædelse, der ellers ville have medført en straf af denne  

 karakter.
Udlændingen kan endvidere udvises efter  

 udlændingelovens §§ 25 og 51. Udlændingelovens §§ 26,  

 32, 49, 50 og 50 a finder tilsvarende anvendelse.
 § 11. Beslutning om ikke at forlænge eller at inddrage  

 en opholdstilladelse og beslutning om udvisning skal indeholde en frist for  

 udrejse, der bortset fra påtrængende tilfælde ikke må  

 være kortere end 1 måned, jf. dog stk. 3. Afgørelsen  

 skal endvidere indeholde oplysning om reglen i stk. 2.
Stk. 2. Påklages en afgørelse efter stk. 1  

 inden 7 dage efter, at den er meddelt den pågældende, har  

 personen ret til at forblive i landet, indtil klagen er afgjort.
Opretholdes  

 afgørelsen, fastsættes der en ny frist for udrejse efter  

 reglerne i stk. 1.
Stk. 3. Er udvisning sket ved dom, fastsætter politiet  

 udrejsefristen til straks.
Udrejsefristen regnes fra tidspunktet for  

 løsladelse eller udskrivning fra hospital eller forvaring.
Er dommen  

 betinget, eller er udvisning sket ved dom til ambulant behandling med  

 mulighed for frihedsberøvelse, regnes fristen fra tidspunktet for  

 endelig dom i sagen eller, hvis udlændingen ikke har været til  

 stede ved domsafsigelsen, fra tidspunktet for dommens forkyndelse.
 Stk. 4. Med hensyn til udrejse finder udlændingelovens  

 §§ 30 og 31 anvendelse.
 § 12. Over for en person med opholdstilladelse efter denne lov  

 kan politiet foretage frihedsberøvelse eller mindre indgribende  

 foranstaltninger i overensstemmelse med reglerne i udlændingelovens  

 § 34, stk. 1, og § 36, stk. 1, 1. pkt., og stk. 2.  

 Udlændingelovens §§ 37-37 f og § 58 finder herunder  

 anvendelse.
 Stk. 2. En person med opholdstilladelse efter denne lov kan  

 varetægtsfængsles under de i udlændingelovens § 35  

 nævnte betingelser.
 § 13. Afgørelser i henhold til denne lov træffes  

 med de undtagelser, der fremgår af stk. 3, af  

 Udlændingestyrelsen.
 Stk. 2. Udlændingestyrelsens afgørelser kan  

 bortset fra afgørelser i henhold til §§ 1, 4, 4 a, 7, stk. 4  

 og 6, 7 a, 14, 15 og 15 a påklages til indenrigsministeren.
 Stk. 3. Afgørelser i henhold til § 11,  

 stk. 3, og § 12, stk. 1, træffes af vedkommende  

 politimester, politidirektøren og af Rigspolitichefen, hvis  

 afgørelser kan påklages til indenrigsministeren.  

 Udlændingelovens § 48, 5.-7. pkt., finder tilsvarende  

 anvendelse.
§ 14. I tilfælde af at en person med midlertidig  

 opholdstilladelse efter denne lov ansøger om asyl her i landet i  

 medfør af udlændingeloven, kan udlændingemyndighederne  

 bestemme, at denne ansøgning ikke færdigbehandles, så  

 længe den pågældende har opholdstilladelse i medfør  

 af denne lov.
Udskydelsen af sagsbehandlingen af en ansøgning i  

 henhold til udlændingelovens § 7 kan dog ikke udstrækkes ud  

 over 2 år fra det tidspunkt, hvor beslutningen herom er taget.
 § 15. En person fra det tidligere Jugoslavien, der er indrejst  

 til Danmark og i forbindelse hermed eller senere har ansøgt om asyl i  

 henhold til udlændingelovens § 7, kan meddeles opholdstilladelse  

 efter denne lov, såfremt vedkommende på grund af krigshandlinger  

 eller lignende uroligheder i det område, vedkommende ellers kan vende  

 tilbage til, må antages at have behov for midlertidig beskyttelse her i  

 landet.
Stk. 2. Udlændingemyndighederne kan i forbindelse med en  

 tilladelse efter stk. 1 bestemme, at asylansøgningen ikke  

 færdigbehandles, så længe den pågældende har  

 opholdstilladelse i medfør af denne lov.
Udskydelsen af  

 sagsbehandlingen af en ansøgning i henhold til udlændingelovens  

 § 7 kan dog ikke udstrækkes ud over 2 år fra det tidspunkt,  

 hvor beslutningen herom er taget.
Indenrigsministeren kan fastsætte  

 nærmere regler om behandlingen af ansøgninger om asyl fra  

 personer med midlertidig opholdstilladelse efter denne lov.
Stk. 3. En person, der er meddelt opholdstilladelse efter  

 stk. 1, kan få tilladelsen forlænget for 6 måneder ad  

 gangen.
Ved afgørelsen om forlængelse skal de hensyn, der er  

 nævnt i § 2, stk. 1, 2. pkt., iagttages.
§ 15 a.
En person fra det tidligere Jugoslavien, der befinder  

 sig i det tidligere Jugoslavien eller i nærområdet hertil, kan  

 inden for nærmere fastsatte rammer meddeles opholdstilladelse efter  

 denne lov, såfremt det på baggrund af oplysninger tilvejebragt i  

 samarbejde med De Forenede Nationers Højkommissær for Flygtninge  

 (UNHCR) må antages, at vedkommende på grund af krigshandlinger  

 eller lignende uroligheder umiddelbart har behov for beskyttelse.
§ 16. Indenrigsministeren kan fastsætte regler om  

 udstedelse af særlig rejselegitimation til en person med  

 opholdstilladelse efter denne lov, der ikke kan skaffe sig pas, eller som af  

 andre grunde har behov for et sådant dokument.
Indenrigsministeren kan  

 tillige fastsætte regler om inddragelse af sådan  

 rejselegitimation.
 Stk. 2. Indenrigsministeren kan fastsætte regler om, at  

 personer med midlertidig opholdstilladelse efter denne lov til stadighed skal  

 medføre deres pas eller anden legitimation under ophold her i landet.  

 Indenrigsministeren kan herunder fastsætte bestemmelser om straf af  

 bøde for overtrædelse af de fastsatte regler.
§ 16 a.
Til personer, der er meddelt opholdstilladelse efter  

 denne lov, og som ønsker at vende tilbage til det område,  

 vedkommende stammer fra, kan der ydes økonomisk støtte.
Stk. 2. Hjælpen efter stk. 1 omfatter 1)	udgifter til billet til fly, tog, bus m.v. i  

 forbindelse med tilbagerejsen, 2)	nødvendige udgifter til transport (overfladetransport) af  

 personlige ejendele, 3)	højst 5.000 kr. pr. familie til transport af udstyr, der er  

 nødvendigt for den pågældendes eller familiens erhverv i  

 det område, vedkommende stammer fra, 4)	2.000 kr. pr. person over 18 år og 1.000 kr. pr. person under  

 18 år til dækning af andre udgifter i tilknytning til  

 tilbagerejsen og den umiddelbare tilbagevenden og 5)	andre udgifter, der er forbundet med rejsen.
 Stk. 3. Til de i stk. 1 nævnte personer kan der  

 under særlige omstændigheder ydes økonomisk støtte  

 mere end en gang.
§ 16 b.
Til personer, der er vendt tilbage til det  

 område, vedkommende stammer fra, og som efter reglerne i denne lov har  

 opholdstilladelse her i landet, kan der ydes økonomisk støtte  

 til deres tilbagerejse her til landet i det i § 16 a, stk. 2, nr.  

 1, 2 og 5, nævnte omfang.
§ 16 c.
Til personer, der er meddelt midlertidig  

 opholdstilladelse efter denne lov, kan der, hvis vedkommende ikke selv har  

 midler hertil, ydes økonomisk støtte til rejse til et  

 tredjeland, hvor vedkommende har opnået indrejse- og opholdstilladelse,  

 hvis den pågældende frafalder en ansøgning om  

 opholdstilladelse her i landet.
Stk. 2. Hjælpen efter stk. 1 omfatter 1)	udgifter til billet til fly, tog m.v., 2)	nødvendige udgifter til transport af personlige ejendele, 3)	højst 5.000 kr. pr. familie til transport af udstyr, der er  

 nødvendigt for den pågældendes eller familiens erhverv i  

 det pågældende tredjeland, og 4)	andre udgifter, der er forbundet med rejsen.
 Stk. 3. En person kan kun modtage støtte efter  

 stk. 1 en gang.
 Stk. 4. Beløbet i stk. 2, nr. 3, reguleres en gang  

 årligt med satsreguleringsprocenten, jf. lov om en  

 satsreguleringsprocent.
 § 17. En person med opholdstilladelse efter denne lov skal  

 ikke folkeregistreres.
 § 18. Loven træder i kraft dagen efter  

 bekendtgørelsen i Lovtidende.
 § 19. Indenrigsministeren fremsætter forslag om revision  

 af loven i folketingsåret 1994-95.
 § 20. Loven gælder ikke for Færøerne og  

 Grønland.
 1)   Datasammenskrivningen består af  

 en sammenskrivning af jugoslaverloven, jf. lovbekendtgørelse nr. 563  

 af 30. juni 1995, som ændret ved § 2 i lov nr. 290 af 24. april  

 1996, lov nr. 327 af 30. april 1996, § 5 i lov nr. 140 af 17. marts 1999  

 og § 3 i lov nr. 425 af 31. maj 2000.
Bilag II Lovforslaget sammenholdt med gældende lov Gældende formulering Lovforslaget § 1 For gengivelse af de gældende bestemmelser i jugoslaverloven, jf.  

 lovbekendtgørelse nr. 563 af 30. juni 1995, som ændret ved  

 § 2 i lov nr. 290 af 24. april 1996, lov nr. 327 af 30. april 1996,  

 § 5 i lov nr. 140 af 17. marts 1999 og § 3 i lov nr. 425 af 31. maj  

 2000, henvises til bilag I.
 Lov om midlertidig opholdstilladelse til visse  

 personer fra det tidligere Jugoslavien m.v. (jugoslaverloven), jf.  

 lovbekendtgørelse nr. 563 af 30. juni 1995, ophæves.
§ 2 I det følgende gengives de relevante dele af de relevante  

 gældende bestemmelser i udlændingeloven, jf.  

 lovbekendtgørelse nr. 608 af 17. juli 2002.
 I udlændingeloven, jf. lovbekendtgørelse nr. 608 af 17. juli  

 2002, foretages følgende ændringer:
§ 9 e.
Der kan gives opholdstilladelse til en udlænding  

 med opholdstilladelse i medfør af lov om midlertidig opholdstilladelse  

 til visse personer fra det tidligere Jugoslavien m.v., der uden for de i  

 § 7, stk. 1 og 2, nævnte tilfælde må antages at  

 have behov for midlertidig beskyttelse her i landet.
 1. § 9 e, stk. 1, ophæves.
 Stk. 2 bliver herefter stk. 1.
 Stk. 2. Der kan gives opholdstilladelse til en udlænding  

 fra Kosovoprovinsen i Forbundsrepublikken Jugoslavien, der har eller har haft  

 opholdstilladelse i medfør af lov om midlertidig opholdstilladelse til  

 nødstedte fra Kosovoprovinsen i Forbundsrepublikken Jugoslavien  

 (Kosovonødloven), eller som på grundlag af en ansøgning  

 om opholdstilladelse efter § 7 indgivet inden den 30. april 1999 er  

 eller har været registreret som asylansøger efter reglerne i  

 § 48 e, stk. 1, såfremt udlændingen må antages at  

 have behov for midlertidig beskyttelse her i landet.
§ 27. --- Stk. 1.
 Stk. 2. For så vidt angår udlændinge, der er  

 meddelt opholdstilladelse efter § 7, stk. 1 og 2, regnes de i  

 stk. 1 nævnte tidsrum fra tidspunktet for den første  

 meddelelse af opholdstilladelsen, jf. dog stk. 3.
 2. I § 27, stk. 2, udgår », jf. dog  

 stk. 3«.
Stk. 3. For så vidt angår udlændinge, der er  

 meddelt opholdstilladelse i medfør af udlændingelovens § 7  

 og § 9 e, stk. 1, i umiddelbar forlængelse af en  

 opholdstilladelse efter lov om midlertidig opholdstilladelse til visse  

 personer fra det tidligere Jugoslavien m.v., regnes de i stk. 1  

 nævnte tidsrum fra tidspunktet for den første meddelelse af  

 opholdstilladelse i medfør af lov om midlertidig opholdstilladelse til  

 visse personer fra det tidligere Jugoslavien m.v. eller, hvis  

 ansøgningen om opholdstilladelse er indgivet her i landet, fra  

 tidspunktet for ansøgningens indgivelse.
Fristen regnes fra det  

 tidligste af de i 1. pkt. nævnte begyndelsestidspunkter.
 3. § 27, stk. 3, ophæves.
 Stk. 4-6 bliver herefter stk. 3-5.
Stk. 4. Beregningen af de i stk. 1 nævnte tidsrum  

 afbrydes, når en meddelt opholdstilladelse udløber, bortfalder  

 eller inddrages af Udlændingestyrelsen.
Forlænges  

 opholdstilladelsen, anses opholdstilladelsen ikke for bortfaldet, eller  

 omgøres afgørelsen om inddragelse, regnes de i stk. 1  

 nævnte tidsrum fra de tidspunkter, der er angivet i stk. 1-3, i  

 forhold til den tidligere meddelte opholdstilladelse.
Stk. 5 og 6. --- 4. I § 27, stk. 4, der bliver stk. 3,  

 ændres »stk. 1-3« til: »stk. 1 og 2«.
§ 33. --- Stk. 2-11. --- Stk. 12. Påklager en udlænding fra Kosovoprovinsen  

 i Forbundsrepublikken Jugoslavien, der har eller har haft opholdstilladelse i  

 medfør af lov om midlertidig opholdstilladelse til nødstedte  

 fra Kosovoprovinsen i Forbundsrepublikken Jugoslavien  

 (Kosovonødloven), eller som på grundlag af en ansøgning  

 om opholdstilladelse efter § 7 indgivet inden den 30. april 1999 er  

 eller har været registreret som asylansøger efter § 48 e,  

 stk. 1, en afgørelse om afslag på en ansøgning om  

 opholdstilladelse efter § 9 e, stk. 2, eller en beslutning om  

 inddragelse af en sådan opholdstilladelse inden 7 dage efter, at  

 afgørelsen eller beslutningen er meddelt udlændingen, har den  

 pågældende ret til at blive her i landet, indtil sagen er  

 afgjort.
 5. I § 33, stk. 12, ændres »§ 9 e,  

 stk. 2,« til »§ 9 e«.
§ 46. --- Stk. 2. Udlændingestyrelsens afgørelser kan,  

 bortset fra de i § 9 e, stk. 1, § 33, § 42 a,  

 stk. 7, 1. pkt., § 42 a, stk. 8, 1. pkt., § 42 d,  

 stk. 2, § 53 a og § 53 b nævnte afgørelser,  

 påklages til ministeren for flygtninge, indvandrere og integration.
Stk. 3. --- 6. I § 46, stk. 2, udgår »§ 9 e,  

 stk. 1,«.
§ 3 I det følgende gengives de relevante dele af de relevante  

 gældende bestemmelser i kildeskatteloven, jf. lovbekendtgørelse  

 nr. 678 af 12. august 2002, som senest ændret ved § 2 i lov nr.  

 460 af 31. maj 2000.
 I lov om opkrævning af indkomstskat samt kommunal og amtskommunal  

 ejendomsværdiskat for personer m.v. (kildeskat), jf.  

 lovbekendtgørelse nr. 678 af 12. august 2002, foretages  

 følgende ændringer:
§ 5 A. --- Stk. 2-4. --- Stk. 5. Stk. 1-4 finder ikke anvendelse på personer  

 der ansøger om opholdstilladelse efter udlændingelovens  

 § 7, samt personer omfattet af lov om midlertidig opholdstilladelse til  

 visse personer fra det tidligere Jugoslavien m.v. eller lov om midlertidig  

 opholdstilladelse til nødstedte fra Kosovoprovinsen i  

 Forbundsrepublikken Jugoslavien (Kosovonødloven).
 1. I § 5 A, stk. 5, udgår », samt personer  

 omfattet af lov om midlertidig opholdstilladelse til visse personer fra det  

 tidligere Jugoslavien m.v. eller lov om midlertidig opholdstilladelse til  

 nødstedte fra Kosovoprovinsen i Forbundsrepublikken Jugoslavien  

 (Kosovonødloven)«.
§ 7. --- Stk. 2. For personer, der ansøger om opholdstilladelse  

 efter udlændingelovens § 7, samt personer omfattet af lov om  

 midlertidig opholdstilladelse til visse personer fra det tidligere  

 Jugoslavien m.v. eller lov om midlertidig opholdstilladelse til  

 nødstedte fra Kosovoprovinsen i Forbundsrepublikken Jugoslavien  

 (Kosovonødloven) indtræder skattepligten efter § 1,  

 stk. 1, nr. 1, på tidspunktet for meddelelse af opholdstilladelse  

 efter udlændingeloven.
 2. I § 7, stk. 2, udgår »samt personer  

 omfattet af lov om midlertidig opholdstilladelse til visse personer fra det  

 tidligere Jugoslavien m.v. eller lov om midlertidig opholdstilladelse til  

 nødstedte fra Kosovoprovinsen i Forbundsrepublikken Jugoslavien  

 (Kosovonødloven)«.
§ 8. --- Stk. 2. --- Stk. 3. For personer, der ansøger om opholdstilladelse  

 efter udlændingelovens § 7, samt personer omfattet af lov om  

 midlertidig opholdstilladelse til visse personer fra det tidligere  

 Jugoslavien m.v. eller lov om midlertidig opholdstilladelse til  

 nødstedte fra Kosovoprovinsen i Forbundsrepublikken Jugoslavien  

 (Kosovonødloven) indtræder skattepligten efter § 1,  

 stk. 1, nr. 2, på tidspunktet for meddelelse af opholdstilladelse  

 efter udlændingeloven.
 3. I § 8, stk. 3, udgår »samt personer  

 omfattet af lov om midlertidig opholdstilladelse til visse personer fra det  

 tidligere Jugoslavien m.v. eller lov om midlertidig opholdstilladelse til  

 nødstedte fra Kosovoprovinsen i Forbundsrepublikken Jugoslavien  

 (Kosovonødloven)«.
§ 4 I det følgende gengives de relevante dele af de relevante  

 gældende bestemmelser i personskatteloven, jf. lovbekendtgørelse  

 nr. 683 af 18. august 2002, som senest ændret ved § 6 i lov nr.  

 460 af 31. maj 2000.
 I lov om indkomstskat for personer m.v. (personskatteloven), jf.  

 lovbekendtgørelse nr. 683 af 18. august 2002, foretages  

 følgende ændring:
§ 10. --- Stk. 2-4. --- Stk. 5. For personer, som er skattepligtige efter  

 kildeskattelovens § 2, nedsættes de beregnede skatter med  

 skatteværdien af et personfradrag efter reglerne i stk. 1 og 2,  

 hvis de skattepligtige indtægter er omfattet af kildeskattelovens  

 § 43, stk. 1 eller stk. 2, litra b, c, d og f.
Bestemmelserne  

 i 1. pkt. finder ikke anvendelse, i det omfang de skattepligtige  

 indtægter beskattes efter reglerne i kildeskattelovens § 48 C.  

 Bestemmelsen i 1. pkt. finder endvidere ikke anvendelse på personer,  

 der ansøger om opholdstilladelse efter udlændingelovens  

 § 7, samt personer omfattet af lov om midlertidig opholdstilladelse til  

 visse personer fra det tidligere Jugoslavien m.v. eller lov om midlertidig  

 opholdstilladelse til nødstedte fra Kosovoprovinsen i  

 Forbundsrepublikken Jugoslavien (Kosovonødloven).
Stk. 6. --- 1. I § 10, stk. 5, 3. pkt., udgår », samt  

 personer omfattet af lov om midlertidig opholdstilladelse til visse personer  

 fra det tidligere Jugoslavien m.v. eller lov om midlertidig opholdstilladelse  

 til nødstedte fra Kosovoprovinsen i Forbundsrepublikken Jugoslavien  

 (Kosovonødloven)«.
§ 5 I det følgende gengives de relevante dele af de relevante  

 gældende bestemmelser i ligningsloven, jf. lovbekendtgørelse nr.  

 887 af 8. oktober 2001, som senest ændret ved lov nr. 135 af 20. marts  

 2002.
 I lov om påligningen af indkomstskat til staten (ligningsloven), jf.  

 lovbekendtgørelse nr. 887 af 8. oktober 2001, som senest ændret  

 ved lov nr. 438 af 10. juni 2002, foretages følgende  

 ændring:
§ 9 F. --- Stk. 2. --- Stk. 3. Stk. 1 og 2 finder ikke anvendelse på  

 personer, der ansøger om opholdstilladelse efter  

 udlændingelovens § 7, samt personer omfattet af lov om midlertidig  

 opholdstilladelse til visse personer fra det tidligere Jugoslavien m.v. eller  

 lov om midlertidig opholdstilladelse til nødstedte fra Kosovoprovinsen  

 i Forbundsrepublikken Jugoslavien (Kosovonødloven).
 1. I § 9 F, stk. 3, udgår », samt personer  

 omfattet af lov om midlertidig opholdstilladelse til visse personer fra det  

 tidligere Jugoslavien m.v. eller lov om midlertidig opholdstilladelse til  

 nødstedte fra Kosovoprovinsen i Forbundsrepublikken Jugoslavien  

 (Kosovonødloven)«.
Bilag III Spalte- og sidehenvisninger til Folketingstidende  

 vedrørende behandlingen i Folketinget af den oprindelige lov om  

 midlertidig opholdstilladelse til visse personer fra det tidligere  

 Jugoslavien m.v. (jugoslaverloven) og den oprindelige udlændingelov  

 samt senere relevante ændringslove Lov nr. 226 af 8. juni 1983 (Udlændingeloven)  

 (Lovforslag nr.
L 105 af 20. januar 1983) Skriftlig fremsættelse den 20. januar 1983:
Folketingstidende 1982/83 FF sp. 4502 Lovforslaget som fremsat:
Folketingstidende 1982/83 Tillæg A sp. 2027 1. behandling den 2. februar 1983:
Folketingstidende 1982/83 FF sp. 5316 Betænkning afgivet den 27. maj 1983:
Folketingstidende 1982/83 Tillæg B sp. 1935 1. del af 2. behandling den 30. maj 1983:
Folketingstidende 1982/83 FF sp. 12152 Tilføjelse til betænkning den 31. maj 1983:
Folketingstidende 1982/83 Tillæg B sp. 2775 2. del af 2. behandling den 2. juni 1983:
Folketingstidende 1982/83 FF sp. 12587 Tillægsbetænkning afgivet den 2. juni 1983:
Folketingstidende 1982/83 Tillæg B sp. 2845 3. behandling den 3. juni 1983:
Folketingstidende 1982/83 FF sp. 12847 Lovforslaget som vedtaget:
Folketingstidende 1982/83 Tillæg C sp. 609 Lov nr. 933 af 28. november 1992 om midlertidig  

 opholdstilladelse til visse personer fra det tidligere Jugoslavien m.v.  

 (Lovforslag nr.
L 41 af 8. oktober 1992) Skriftlig fremsættelse den 8. oktober 1992:
Folketingstidende 1992/93 FF sp. 151 Lovforslaget som fremsat:
Folketingstidende 1992/93 Tillæg A sp. 1237 1. behandling den 21. oktober 1992:
Folketingstidende 1992/93 FF sp. 517 Betænkning afgivet den 17. november 1992:
Folketingstidende 1992/93 Tillæg B sp. 105 2. behandling den 19. november 1992:
Folketingstidende 1992/93 FF sp. 2143 Tillægsbetænkning afgivet den 20. november 1992:
Folketingstidende 1992/93 Tillæg B sp. 131 3. behandling den 24. november 1992:
Folketingstidende 1992/93 FF sp. 2325 Lovforslaget som vedtaget:
Folketingstidende 1992/93 Tillæg C sp. 75 Lov nr. 459 af 30. juni 1993 om ændring af lov om  

 midlertidig opholdstilladelse til visse personer fra det tidligere  

 Jugoslavien m.v. (Lovforslag nr.
L 282 af 28. april 1993) Skriftlig fremsættelse den 28. april 1993:
Folketingstidende 1992/93 FF sp. 8712 Lovforslaget som fremsat:
Folketingstidende 1992/93 Tillæg A sp. 9313 1. behandling den 19. maj 1993:
Folketingstidende 1992/93 FF sp. 9327 Betænkning afgivet den 22. juni 1993:
Folketingstidende 1992/93 Tillæg B sp. 3181 2. behandling den 23. juni 1993:
Folketingstidende 1992/93 FF sp. 11529 3. behandling den 25. juni 1993:
Folketingstidende 1992/93 FF sp. 12025 Lovforslaget som vedtaget:
Folketingstidende 1992/93 Tillæg C sp. 1879 Lov nr. 462 af 30. juni 1993 om ændring af  

 udlændingeloven og lov om midlertidig opholdstilladelse til visse  

 personer fra det tidligere Jugoslavien m.v. (Lovforslag nr.
L 333 af 27. maj  

 1993) Skriftlig fremsættelse den 27. maj 1993:
Folketingstidende 1992/93 FF sp. 9805 Lovforslaget som fremsat:
Folketingstidende 1992/93 Tillæg A sp. 10425 1. behandling den 3. juni 1993:
Folketingstidende 1992/93 FF sp. 10405 Betænkning afgivet den 15. juni 1993:
Folketingstidende 1992/93 Tillæg B sp. 1875 2. behandling den 17. juni 1993:
Folketingstidende 1992/93 FF sp. 11040 3. behandling den 18. juni 1993:
Folketingstidende 1992/93 FF sp. 11151 Lovforslaget som vedtaget:
Folketingstidende 1992/93 Tillæg C sp. 1479 Lov nr. 1085 af 22. december 1993 om ændring af  

 lov om midlertidig opholdstilladelse til visse personer fra det tidligere  

 Jugoslavien m.v. (Øget aktivering på indkvarteringscentrene)  

 (Lovforslag nr.
L 49 af 27. oktober 1993) Skriftlig fremsættelse den 27. oktober 1993:
Folketingstidende 1993/94 FF sp. 851 Lovforslaget som fremsat:
Folketingstidende 1993/94 Tillæg A sp. 915 1. behandling den 2. november 1993:
Folketingstidende 1993/94 FF sp. 1224 Betænkning afgivet den 30. november 1993:
Folketingstidende 1993/94 Tillæg B sp. 119 2. behandling den 7. december 1993:
Folketingstidende 1993/94 FF sp. 3224 3. behandling den 15. december 1993:
Folketingstidende 1993/94 FF sp. 3955 Lovforslaget som vedtaget:
Folketingstidende 1993/94 Tillæg C sp. 129 Lov nr. 421 af 1. juni 1994 om ændring af  

 udlændingeloven og lov om midlertidig opholdstilladelse til visse  

 personer fra det tidligere Jugoslavien m.v. (Effektivisering af  

 asylsagsbehandlingen, foranstaltning af isolation og brev- og  

 besøgskontrol over for frihedsberøvede udlændinge,  

 betalingsordning for asylansøgeres underhold m.v.) (Lovforslag nr.
L  

 214 af 2. marts 1994) Skriftlig fremsættelse den 2. marts 1994:
Folketingstidende 1993/94 FF sp. 7345 Lovforslaget som fremsat:
Folketingstidende 1993/94 Tillæg A sp. 7295 1. behandling den 15. marts 1994:
Folketingstidende 1993/94 FF sp. 7681 Betænkning afgivet den 5. maj 1994:
Folketingstidende 1993/94 Tillæg B sp. 1257 2. behandling den 10. maj 1994:
Folketingstidende 1993/94 FF sp. 10912 3. behandling den 17. maj 1994:
Folketingstidende 1993/94 FF sp. 11142 Lovforslaget som vedtaget:
Folketingstidende 1993/94 Tillæg C sp. 1049 Lov nr. 425 af 1. juni 1994 om ændring af lov om  

 midlertidig opholdstilladelse til visse personer fra det tidligere  

 Jugoslavien m.v. (Forbedring af vilkårene for personer fra det  

 tidligere Jugoslavien) (Lovforslag nr.
L 258 af 10. maj 1994) Skriftlig fremsættelse den 10. maj 1994:
Folketingstidende 1993/94 FF sp. 10871 Lovforslaget som fremsat:
Folketingstidende 1993/94 Tillæg A sp. 8793 1. behandling den 11. maj 1994:
Folketingstidende 1993/94 FF sp. 10981 Betænkning afgivet den 20. maj 1994:
Folketingstidende 1993/94 Tillæg B sp. 1777 2. behandling den 24. maj 1994:
Folketingstidende 1993/94 FF sp. 11784 3. behandling den 27. maj 1994:
Folketingstidende 1993/94 FF sp. 12332 Lovforslaget som vedtaget:
Folketingstidende 1993/94 Tillæg C sp. 1419 Lov nr. 33 af 18. januar 1995 om ændring af  

 udlændingeloven, lov om midlertidig opholdstilladelse til visse  

 personer fra det tidligere Jugoslavien m.v. og lov om social bistand  

 (Opstramninger i åbenbart grundløs-proceduren m.v.) (Lovforslag  

 nr.
L 85 af 30. november 1994) Skriftlig fremsættelse den 30. november 1994:
Folketingstidende 1994/95 FF sp. 1188 Lovforslaget som fremsat:
Folketingstidende 1994/95 Tillæg A sp. 895 1. behandling den 6. december 1994:
Folketingstidende 1994/95 FF sp. 1453 Betænkning afgivet den 13. december 1994:
Folketingstidende 1994/95 Tillæg B sp. 191 2. behandling den 15. december 1994:
Folketingstidende 1994/95 FF sp. 1817 3. behandling den 12. januar 1995:
Folketingstidende 1994/95 FF sp. 2123 Lovforslaget som vedtaget:
Folketingstidende 1994/95 Tillæg C sp. 217 Lov nr. 34 af 18. januar 1995 om ændring af lov  

 om midlertidig opholdstilladelse til visse personer fra det tidligere  

 Jugoslavien m.v., udlændingeloven og lov om social bistand (Behandling  

 af asylansøgninger fra personer fra det tidligere Jugoslavien med  

 midlertidig opholdstilladelse m.v.) (Lovforslag nr.
L 86 af 30. november  

 1994) Skriftlig fremsættelse den 30. november 1994:
Folketingstidende 1994/95 FF sp. 1189 Lovforslaget som fremsat:
Folketingstidende 1994/95 Tillæg A sp. 943 1. behandling den 6. december 1994:
Folketingstidende 1994/95 FF sp. 1465 Betænkning afgivet den 13. december 1994:
Folketingstidende 1994/95 Tillæg B sp. 196 2. behandling den 15. december 1994:
Folketingstidende 1994/95 FF sp. 1818 Tillægsbetænkning afgivet den 10. januar 1995:
Folketingstidende 1994/95 Tillæg B sp. 228 3. behandling den 12. januar 1995:
Folketingstidende 1994/95 FF sp. 2125 Lovforslaget som vedtaget:
Folketingstidende 1994/95 Tillæg C sp. 223 Lov nr. 290 af 24. april 1996 om ændring af  

 udlændingeloven, lov om midlertidig opholdstilladelse til visse  

 personer fra det tidligere Jugoslavien m.v. og lov om social bistand  

 (Midlertidig opholdstilladelse til personer fra Serbien-Montenegro m.v.)  

 (Lovforslag nr.
L 41 af 11. oktober 1995) Skriftlig fremsættelse den 11. oktober 1995:
Folketingstidende 1995/96 FF s. 188 Lovforslaget som fremsat:
Folketingstidende 1995/96 Tillæg A s. 1423 1. behandling den 26. oktober 1995:
Folketingstidende 1995/96 FF s. 464 Betænkning afgivet den 12. marts 1996:
Folketingstidende 1995/96 Tillæg B s. 376 2. behandling den 26. marts 1996:
Folketingstidende 1995/96 FF s. 4866 Tillægsbetænkning afgivet den 11. april 1996:
Folketingstidende 1995/96 Tillæg B s. 486 3. behandling den 18. april 1996:
Folketingstidende 1995/96 FF s. 5606 Lovforslaget som vedtaget:
Folketingstidende 1995/96 Tillæg C s. 406 Lov nr. 327 af 30. april 1996 om ændring af lov  

 om midlertidig opholdstilladelse til visse personer fra det tidligere  

 Jugoslavien m.v. (Indførelse af kvoteordning for bosniske  

 krigsflygtninge) (Lovforslag nr.
L 93 af 29. november 1995) Skriftlig fremsættelse den 29. november 1995:
Folketingstidende 1995/96 FF s. 1436 Lovforslaget som fremsat:
Folketingstidende 1995/96 Tillæg A s. 2378 1. behandling den 1. december 1995:
Folketingstidende 1995/96 FF s. 1636 Betænkning afgivet den 18. april 1996:
Folketingstidende 1995/96 Tillæg B s. 546 2. behandling den 23. april 1996:
Folketingstidende 1995/96 FF s. 5669 3. behandling den 25. april 1996:
Folketingstidende 1995/96 Tillæg B s. 5831 Lovforslaget som vedtaget:
Folketingstidende 1995/96 Tillæg C s. 423 Lov nr. 140 af 17. marts 1999 om ændring af  

 udlændingeloven og lov om midlertidig opholdstilladelse til visse  

 personer fra det tidligere Jugoslavien m.v. (Ophævelse af  

 revisionsbestemmelse, registrering af personfotografi m.v.) (Lovforslag nr.
L  

 71 af 29. oktober 1998) Skriftlig fremsættelse den 29. oktober 1998:
Folketingstidende 1998/99 Tillæg A s. 1864 Lovforslaget som fremsat:
Folketingstidende 1998/99 Tillæg A s. 1832 1. behandling den 12. november 1998:
Folketingstidende 1998/99 FF s. 1040 Betænkning afgivet den 23. februar 1999:
Folketingstidende 1998/99 Tillæg B s. 374 2. behandling den 2. marts 1999:
Folketingstidende 1998/99 FF s. 4251 3. behandling den 4. marts 1999:
Folketingstidende 1998/99 FF s. 4363 Lovforslaget som vedtaget:
Folketingstidende 1998/99 Tillæg C s. 333 Lov nr. 425 af 31. maj 2000 om ændring af  

 udlændingeloven, lov om midlertidig opholdstilladelse til visse  

 personer fra det tidligere Jugoslavien m.v. og straffeloven (Skærpelse  

 af strafniveauet for ulovlig beskæftigelse af udlændinge,  

 Danmarks indtræden i det praktiske Schengensamarbejde,  

 præcisering af Udlændingestyrelsens og politiets  

 underholdsforpligtelse m.v.) (Lovforslag nr.
L 264 af 30. marts  

 2000) Skriftlig fremsættelse den 30. marts 2000:
Folketingstidende 1999/2000 Tillæg A s. 7438 Lovforslaget som fremsat:
Folketingstidende 1999/2000 Tillæg A s. 7376 1. behandling den 12. april 2000:
Folketingstidende 1999/2000 FF s. 6550 Betænkning afgivet den 9. maj 2000:
Folketingstidende 1999/2000 Tillæg B s. 764 2. behandling den 16. maj 2000:
Folketingstidende 1999/2000 FF s. 8004 3. behandling den 18. maj 2000:
Folketingstidende 1999/2000 FF s. 8201 Lovforslaget som vedtaget:
Folketingstidende 1999/2000 Tillæg C s. 755 Lov nr. 427 af 31. maj 2000 om ophævelse af lov  

 om midlertidig opholdstilladelse til nødstedte fra Kosovoprovinsen i  

 Forbundsrepublikken Jugoslavien (Kosovonødloven) og lov om  

 ændring af udlændingeloven (Ophævelse af  

 Kosovonødloven) (Lovforslag nr.
L 285 af 28. april 2000) Skriftlig fremsættelse den 28. april 2000:
Folketingstidende 1999/2000 Tillæg A s. 7855 Lovforslaget som fremsat:
Folketingstidende 1999/2000 Tillæg A s. 7829 1. behandling den 4. maj 2000:
Folketingstidende 1999/2000 FF s. 7482 Betænkning afgivet den 16. maj 2000:
Folketingstidende 1999/2000 Tillæg B s. 1090 Ændringsforslag:
Folketingstidende 1999/2000 Tillæg B s. 1157 2. behandling den 23. maj 2000:
Folketingstidende 1999/2000 FF s. 8412 3. behandling den 26. maj 2000:
Folketingstidende 1999/2000 FF s. 8756 Lovforslaget som vedtaget:
Folketingstidende 1999/2000 Tillæg C s. 1168 Lov nr. 365 af 6. juni 2002 om ændring af  

 udlændingeloven og ægteskabsloven med flere love (Afskaffelse af  

 de facto-flygtningebegrebet, effektivisering af asylsagsbehandlingen,  

 skærpede betingelser for meddelelse af tidsubegrænset  

 opholdstilladelse og stramning af betingelserne for  

 familiesammenføring m.v.) (Lovforslag nr.
L 152 af 28. februar  

 2002) Skriftlig fremsættelse den 28. februar 2002:
Folketingstidende 2001/2002 Tillæg A s. 4091 Lovforslag som fremsat:
Folketingstidende 2001/2002 Tillæg A s. 3952 1. behandling den 21. marts 2002:
Folketingstidende 2001/2002 FF s. 3885 Betænkning afgivet den 17. maj 2002:
Folketingstidende 2001/2002 Tillæg B 2. behandling den 23. maj 2002:
Folketingstidende 2001/2002 FF s. 7049 Tillægsbetænkning afgivet den 28. maj 2002:
Folketingstidende 2001/2002 Tillæg B 1. del af 3. behandling den 30. maj 2002:
Folketingstidende 2001/2002 FF s. 7575 2. del af 3. behandling den 31. maj 2002:
Folketingstidende 2001/2002 FF s. 7774 Lovforslaget som vedtaget:
