I medfør af § 4 i lov nr. 363 af 10. juni 1987 om økologisk jordbrugsproduktion og efter bemyndigelse fastsættes:
 § 1.  En jordbrugsbedrift, der agtes omlagt til  

 økologisk jordbrugsproduktion, skal autoriseres af Plantedirektoratet.
 Stk. 2.  Ansøgning skal indsendes inden 1. april det år,  

 omlægningen påbegyndes og direktoratet meddeler autorisation, når det er  

 konstateret, at produktionen er tilrettelagt og gennemføres efter  

 bestemmelserne i bilag 1, 2 og 3.
 § 2.  Plantedirektoratet kan efter indhentet udtalelse  

 fra det Økologiske Jordbrugsråd i særlige tilfælde og på særlige vilkår  

 autorisere jordbrugsbedrifter, der ikke opfylder bestemmelserne i bilag 1 og  

 3.
 Stk. 2.  Direktoratet kan efter indhentet udtalelse fra  

 det Økologiske Jordbrugsråd tillade, at en autoriseret jordbrugsbedrift, i et  

 nærmere fastsat tidsrum fraviger betingelserne i bilag 1 og 3.
 Stk. 3.  Direktoratet kan efter indhentet udtalelse fra  

 det Økologiske Jordbrugsråd og under hensyn til den tidligere anvendelse af  

 bedriftens arealer forlænge eller forkorte de omlægningsperioder, der er  

 fastsat i bilag 2, nr. 1.
 § 3.  En autoriseret jordbrugsbedrift kan først sælge  

 bedriftens produkter som økologiske, når Plantedirektoratet har konstateret,  

 at det pågældende produktionsareal eller husdyr opfylder  

 omlægningsbetingelsen i hhv. bilag 2, nr. 1, og bilag 3, nr. 1.
 § 4.  Virksomheder registreret i henhold til  

 bekendtgørelserne om hhv. sædekorn, markfrø, grønsagsfrø, planter og  

 foderstoffer samt virksomheder autoriseret som sorterevirksomheder i henhold  

 til bekendtgørelse om kartofler skal autoriseres særskilt i henhold til denne  

 bekendtgørelse af Plantedirektoratet, hvis de agter at behandle, opbevare og  

 sælge de nævnte produkter som økologiske med henblik på produktion af  

 økologiske jordbrugsprodukter.
 Stk. 2.  Ansøgning skal indsendes, inden salg af  

 økologiske produkter indledes.
 § 5.  Sædekorn, markfrø, grønsagsfrø, læggekartofler  

 og planter kan sælges som økologiske med henblik på produktion af økologiske  

 produkter, hvis de er avlet på et godkendt økologisk areal eller er indført  

 fra et land, hvis produktion m.m. af økologiske produkter det er besluttet at  

 ligestille med produktion af økologiske produkter her i landet.
 Stk. 2.  Produkter nævnt i stk. 1 må ikke behandles med  

 kemiske plantebeskyttelsesmidler, herunder bejdsemidler.
 Stk. 3.  Produkter nævnt i stk. 1 skal under  

 fremstilling, behandling, oplagring og transport holdes klart adskilt fra  

 tilsvarende ikke-økologiske produkter.
 § 6.  Husdyrgødning fra dyr under økologiske  

 produktionsforhold og vegetabilsk materiale fra godkendte økologiske arealer  

 kan sælges med angivelsen »Godkendt til økologisk  

 jordbrugsproduktion«.
 Stk. 2.  Gødninger og jordforbedringsmidler m.m. nævnt i  

 bilag 2, tabel 1, kan sælges med angivelsen »Godkendt til økologisk  

 jordbrugsproduktion i særlige tilfælde«.
 Stk. 3.  Gødninger og jordforbedringsmidler m.m., der  

 ikke er mærket som anført i stk. 2, må kun anvendes i forbindelse med  

 økologisk planteproduktion indtil den 31. december 1992.
 § 7.  Uforarbejdede foderstoffer avlet på et godkendt  

 økologisk areal kan sælges som økologisk foder.
 Stk. 2.  Uforarbejdede foderstoffer avlet i 1992 på et  

 areal, der i mindst 12 måneder har været dyrket efter principperne i bilag 2,  

 kan sælges som økologisk foder.
 Stk. 3.  Foderstoffer nævnt i stk. 2, der er avlet efter  

 den 1. januar 1993, kan indtil den 1. juli 1994 sælges som  

 »Omlægningsfoder« og regnes som 50 pct. økologisk foder.
 § 8.  Foderblandinger kan sælges som økologiske, hvis  

 mindst 75 pct. af energiindholdet, for så vidt angår en fuldfoderblanding, og  

 mindst 50 pct. af energiindholdet, for så vidt angår en  

 tilskudsfoderblanding, stammer fra vegetabilske råvarer avlet på et godkendt  

 økologisk areal.
 Stk. 2.  Den økologiske oprindelse af råvarer i  

 foderblandinger skal anføres for hver enkelt råvare og skal sammen med  

 angivelsen af de økologiske råvarers andel af det samlede energiindhold  

 angives klart adskilt fra den mærkning, der er foreskrevet i bekendtgørelse  

 om foderstoffer.
 Stk. 3.  Tilsætningsstoffer nævnt i bilag 3, nr. 3, må  

 ikke anvendes.
 Stk. 4.  Behandling af foderstoffer med ioniserende  

 stråling er ikke tilladt.
 Stk. 5.  Uanset stk. 1 og 2 kan foderblandinger  

 fremstillet, inden bekendtgørelsen træder i kraft, sælges som økologiske  

 indtil den 31. oktober 1992 og må anvendes i forbindelse med økologisk  

 husdyrhold indtil den 31. december 1992.
 § 9.  Økologiske foderstoffer og omlægningsfoder skal  

 under fremstilling, behandling, oplagring og transport holdes klart adskilt  

 fra ikke-økologiske foderstoffer.
 § 10.  Autoriserede jordbrugsbedrifter skal hvert år  

 inden den 1. april skriftligt meddele Plantedirektoratet oplysninger om  

 bedriftens planteproduktion i vækståret, herunder om afgrødesammensætning og  

 arealforhold i øvrigt og om husdyrproduktionen i den løbende periode 1. juli  

 - 30. juni, herunder om husdyrholdets størrelse og sammensætning, samt om  

 forbrug af foderstoffer og hjælpestoffer til produktionen.
 § 11.  Skifter en autoriseret jordbrugsbedrift eller  

 virksomhed ejer, bruger eller ansvarlig driftsleder, eller ophører den med  

 produktion og salg af økologiske produkter omfattet af bekendtgørelsen, skal  

 Plantedirektoratet underrettes skriftligt herom.
 § 12.  Plantedirektoratet foretager eftersyn af  

 autoriserede jordbrugsbedrifter og virksomheder og af disses regnskaber og  

 forretningsbøger m.m. og udtager prøver af hjælpestoffer og produkter til  

 kontrol med, at produktion og salg sker efter bestemmelserne i  

 bekendtgørelsen.
 Stk. 2.  Direktoratet kan efter indhentet udtalelse fra  

 det Økologiske Jordbrugsråd tilbagekalde en autorisation, hvis produktionen  

 ikke gennemføres efter bestemmelserne i bekendtgørelsen.
 § 13.  Plantedirektoratet udsteder efter anmodning  

 erklæring om, at planteprodukter, der er avlet på et godkendt økologisk  

 areal, og som agtes udført, er fremstillet i overensstemmelse med  

 bestemmelserne i bekendtgørelsen.
 § 14.  Bekendtgørelsen træder i kraft den 1. september  

 1992.
 Stk. 2.  Samtidig ophæves bekendtgørelse nr. 730 af 4.  

 november 1991 om økologisk jordbrugsproduktion.
Plantedirektoratet, den 19. august 1992 Erik Madsen / Henrik Wanscher Bilag 1 Generelle krav Bilag 2 Planteavl Den økologiske produktionsmetode indebærer, at følgende principper skal  

 være overholdt ved produktionen af planter og andre vegetabilske produkter:
 Enge noteres som økologiske arealer, når de økologiske principper har  

 været anvendt i mindst 12 måneder.
 Andre supplerende tilskud af organiske eller uorganiske gødningsstoffer,  

 der er nævnt i tabel 1, kan kun anvendes, for så vidt en passende næring af  

 de planter, der indgår i sædskifteplanen, eller jordens gødskning ikke  

 udelukkende kan sikres ved de fremgangsmåder, der er anført i nr. 2 a og 2 b.
 Med henblik på aktivering af kompost kan der anvendes egnede præparater  

 (biodynamiske præparater) på basis af mikroorganismer eller planter.
- valg af hensigtsmæssige arter og sorter, - en hensigtsmæssig sædskifteplan, - mekaniske dyrkningsmetoder, - beskyttelse af skadegørernes naturlige fjender på passende måder (f.eks.  

 ved hjælp af levende hegn og ynglemuligheder samt ved udsætning af  

 prædatorer), eller - flammebehandling af ukrudt.
 De stoffer og midler, der er anført i tabel 2, må kun anvendes i tilfælde  

 af akut fare for afgrøden.
Tabel 1 Gødningsstoffer og jordforbedringsmidler, der må anvendes i særlige  

 tilfælde (Til bilag 2, nr. 2) Den samlede gødningstildeling må ikke overstige 25 pct. af de  

 retningsgivende kvælstofmængder pr. arealenhed, der er fastsat efter den  

 bekendtgørelse, der er nævnt i bilag 1, nr. 1.
Bilag 3 Husdyrhold Mælk og æg betegnes som økologisk, når produktionen kommer fra dyr, der  

 har levet mindst 30 dage under økologiske produktionsforhold.
Til grovfoder medregnes friskt grønt, hø, ensilage, rodfrugter, løv,  

 frugt- og grønsagsrester.
For drøvtyggere medregnes ligeledes halm.
 Dog regnes foder, der har oprindelse på arealer, hvor de økologiske  

 principper har været anvendt i mindst 12 måneder, for 100 pct. økologisk  

 foder.
 For ikke drøvtyggere skal mindst 75 pct. af foderet pr. dyr pr. dag  

 beregnet efter energiindhold (foderenheder) være økologisk.
- at de naturlige bevægelsesmønstre tilgodeses, - at alle dyr har adgang til jævnlig motion hele året, - at indendørs liggearealer er tilstrækkelig store og velforsynede med ren  

 strøelse, - tilstrækkelig frisk luft og dagslys i stalden, - at der er adgang til læ og skygge ved udendørs ophold, - at der er mulighed for at foretage hudpleje, og - at flokstørrelsen ikke har negativ indflydelse på trivslen.
Dog kan tyre over 9 måneder samt slagtesvin holdes i en udendørs løbegård,  

 når de fodres med grovfoder efter ædelyst.
Løbegården skal indrettes således,  

 at næringsstoffer ikke kan nedvaskes.
I bekendtgørelsen er medtaget visse bestemmelser fra De Europæiske  

 Fællesskabers rådsforordning (EØF) nr 2092/91 (EF-tidende 1991, L 198 s. 1).  

 Ifølge artikel 188 i EØF-traktaten gælder en forordning umiddelbart i hver  

 medlemsstat.
Gengivelsen af bestemmelserne i bekendtgørelsen er begrundet i  

 praktiske hensyn og berører ikke forordnings middelbare gyldighed i Danmark.
