Bekendtgørelse om forretningsorden for  

 Retslægerådet I medfør af § 4 i lov nr. 60 af 25. marts 1961 om  

 Retslægerådet fastsættes:
 § 1. Retslægerådet består af  

 indtil 12 læger.
Stk. 2. Rådet arbejder i 2 afdelinger.
Den ene behandler  

 retspsykiatriske spørgsmål og den anden alle øvrige  

 retsmedicinske spørgsmål.
 Stk. 3. Justitsministeren udpeger blandt rådets  

 medlemmer en formand og 2 næstformænd, en for hver afdeling.
 § 2. Justitsministeren beskikker et antal  

 sagkyndige, af hvilke rådet kan tilkalde en eller flere til deltagelse  

 i en sags behandling.
 Stk. 2. Hvis en sags behandling forudsætter en  

 særlig sagkundskab, som rådets medlemmer og de i stk. 1  

 nævnte sagkyndige ikke i tilstrækkeligt omfang er i besiddelse  

 af, kan rådet tilkalde andre sagkyndige til at deltage i sagens  

 behandling.
 § 3. En sag behandles i almindelighed af 3  

 medlemmer eller sagkyndige.
Stk. 2. Formanden bestemmer i hvilken afdeling, en sag skal  

 behandles, og hvilke medlemmer og sagkyndige, der skal deltage i  

 behandlingen.
Den hørende myndighed underrettes efter begæring  

 snarest muligt om formandens bestemmelse herom.
 Stk. 3. I rådets erklæringer angives, hvem der har  

 deltaget i sagens behandling.
§ 4. Den, der er inhabil i forhold til en sag,  

 må ikke medvirke ved rådets behandling af den  

 pågældende sag.
Inhabilitet foreligger i samme tilfælde som  

 nævnt i forvaltningsloven.
 Stk. 2. Bestemmelsen i stk. 1 gælder ikke, hvis det  

 ville være umuligt eller forbundet med væsentlige vanskeligheder  

 eller betænkelighed at lade en anden træde i den  

 pågældendes sted under sagens behandling.
 § 5. Et medlem eller en sagkyndig, der er udpeget  

 til at deltage i rådets behandling af en sag, og som er bekendt med, at  

 der for den pågældendes vedkommende foreligger forhold, som er  

 nævnt i forvaltningslovens § 3, stk. 1, skal snarest  

 underrette rådets formand herom, medmindre det er åbenbart, at  

 forholdet er uden betydning.
 Stk. 2. Spørgsmålet om, hvorvidt et medlem eller  

 en sagkyndig på grund af inhabilitet er udelukket fra at deltage i  

 rådets behandling af en sag, afgøres af rådets  

 formand.
 § 6. Sagerne behandles i almindelighed skriftligt.  

 Mundtlig behandling finder dog sted, hvis formanden, vedkommende  

 næstformand eller et medlem eller en sagkyndig, der er udpeget til at  

 deltage i behandlingen af sagen, ønsker det.
§ 7. Hvis det skriftlige materiale, der er  

 forelagt for rådet, ikke skønnes at give tilstrækkeligt  

 grundlag for rådets bedømmelse af sagen, meddeler rådet  

 den hørende myndighed, hvilke yderligere oplysninger der vil  

 være af betydning herfor.
Rådet tilkendegiver samtidig, om disse  

 oplysninger skønnes mest hensigtsmæssigt at kunne  

 tilvejebringes 1)	ved fremsendelse af yderligere skriftligt materiale til rådet,  

 eventuelt på baggrund af en fornyet undersøgelse, 2)	ved at rådet forhandler med den læge, der tidligere har  

 afgivet erklæring i sagen eller i øvrigt har kendskab til den  

 person eller det forhold, sagen vedrører, eller 3)	ved at rådet lader den person, sagen angår,  

 undersøge af et eller flere af rådets medlemmer eller  

 sagkyndige.
 Stk. 2. Hvis de i stk. 1 nævnte yderligere  

 oplysninger ikke kan fremskaffes eller nægtes tilvejebragt, besvarer  

 rådet de stillede spørgsmål på det foreliggende  

 grundlag, hvis dette er muligt.
 § 8. Rådets erklæringer skal  

 være ledsaget af en begrundelse.
Stk. 2. Begrundelsen skal om fornødent indeholde en  

 kort redegørelse for de oplysninger vedrørende sagens faktiske  

 omstændigheder, som er tillagt væsentlig betydning for  

 erklæringen.
I det omfang erklæringen beror på et  

 skøn, skal begrundelsen angive de hovedhensyn, der har været  

 bestemmende for skønsudøvelsen.
 Stk. 3. Hvis bedømmelsen af forhold, der er af  

 væsentlig betydning for rådets erklæring, giver anledning  

 til tvivl, skal der i begrundelsen redegøres nærmere herfor.
 Stk. 4. Hvis der ikke er enighed om besvarelsen af de stillede  

 spørgsmål, skal dette fremgå af rådets svar.
Stk. 5. Hvis det findes nødvendigt, at en  

 repræsentant for Retslægerådet afgiver forklaring under en  

 retssag, afgør rådets formandskab, hvem af de voterende der skal  

 anmodes om at afgive forklaring.
Hvis der er afgivet dissens, møder  

 rådet i retten både ved en repræsentant for flertallet og  

 en for mindretallet.
§ 9. Har der fundet forhandling sted efter reglen  

 i § 7, nr. 2, skal udfaldet af forhandlingen angives i  

 erklæringen.
Har forhandlingen været skriftlig, skal genparter af  

 skrivelserne vedlægges.
 § 10. Det påhviler formanden at indkalde  

 medlemmerne til mindst et årligt møde, hvor  

 spørgsmål af almindelig interesse for rådets virksomhed  

 drøftes.
§ 11. Rådet afgiver en årlig beretning  

 om sin virksomhed til justitsministeren.
Beretningen  

 offentliggøres.
 § 12. Bekendtgørelsen træder i kraft  

 den 1. januar 2002.
 Stk. 2. Forretningsorden nr. 97 af 20. april 1961 for  

 Retslægerådet ophæves.
