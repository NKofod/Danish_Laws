Bestemmelser for kostforplejningsvirksomheden i søværnets skibe Ref.: a.
Vejledning om kostsammensætning i søværnets skibe  

 (bespisningsvejledning). b.
Kogebog for søværnets skibe. c.
FKO BST Ø. 560-2.
 Tilæg: Fordelingsliste.
Erstatter: LOB 16. hæfte (søværnet), afsnit 1. kostforplejningsvirk-  

 somheden i søværnet.
FKO skr. nr. Ø.627.8-0/A4-433 af 29 MAR 1973.
FORMÅL 1. Nærværende bestemmelse har til formål at fastsætte  

 de overordnede retninglinier for kostforplejningsvirksomheden i søværnets  

 skibe.
GENERELT 2. Søværnets Operative Kommando (SOK) træffer  

 bestemmelse om oprettelse og nedlæggelse af kostforplejninger.
 I skibe og fartøjer under kommando, hvor kostforplejning ikke er oprettet,  

 sker forplejning som selvforplejning.
ORGANISATION 3. Forsvarskommandoen (FKO) har det overordnede ansvar  

 for kostforplejningsvirksomheden i forsvaret, herunder søværnets skibe.
 4. SOK er i egenskab af kommandomyndighed (KOMY)  

 ansvarlig for den økonomiske planlægning og budgettering samt styring og  

 kontrol med det økonomiske forbrug på kostforplejningsområdet.
 SOK udøver styrings- og budgetkontrolfunktionerne via eskadrerne samt  

 udsender nødvendige detailbestemmelser i forbindelse hermed.
 SOK udarbejder instruks for det forplejningsmæssige beredskab i søværnets  

 skibe i samarbejde med Søværnets Materielkommando (SMK).
 5. SMK er ansvarlig for indretningen af  

 forplejningslokaliteter m.v. i søværnets skibe og varetager den centrale  

 indkøbsfunktion vedrørende proviant, herunder indgåelse af rammeaftaler.
 6. Forsvarets sundhedstjeneste er ansvarlig for  

 planlægning, gennemførelse og kontrol af den sundhedsfaglige tjeneste i  

 forsvaret, bl.a. omfattende de hygiejniske og veterinærfaglige områder i  

 forbindelse med kostforplejningsvirksomheden i søværnets skibe.
 7. Forsvarets Forvaltningsinspektør varetager den  

 forvaltningsfaglige inspektion af kostforplejningsvirksomheden gennem  

 anmeldte og uanmeldte inspektioner.
KOSTORDNINGEN 8. Bespisningen i søværnets skibe tilrettelægges efter  

 nærværende bestemmelse samt de i ref. a. fastsatte rammer.
9. SOK fastsætter et beløb til råvarer til  

 bespisningsvejledningens måltider (basisprisen), som er beregnet på grundlag  

 af vejledningens mængder m.v., en række opskrifter fra ref. b. samt  

 leverandørens kontraktpriser.
Denne basispris reguleres i takt med  

 prisændringerne.
Til basisprisen kan lægges et beløb til supplerende forplejning m.v., som  

 fastlægges efter de enkelte skibes/skibstypers særlige forhold m.v.
SOK  

 fastsætter omfanget af og de økonomiske rammer for den supplerende kost til  

 de enkelte enheder.
 Basisprisen og evt. tillæg udgør tilsammen kostprisen.
 Ved udregning af de enkelte enheders pris pr. kostportion, foretages der  

 en regulering for MOMS - og i muligt omfang øvrige afgiftsfritagelser -  

 således af alle enheder stilles lige i driftsregnskabsmæssig henseende.
 SOK meddeler eskadrerne de fastsatte kostpriser.
INDKøB 10. SMK fastsætter bestemmelser for indgåelse af  

 rammeaftaler og anvendelse af kontraktleverandører.
 SMK udarbejder oversigt over de til enhver tid gældende  

 kontraktleverandører samt disses vare- og leveringsområder, priser og øvrige  

 leveringsbetingelser.
REGNSKAB 11. Alle skibe, hvor der er oprettet  

 kostforplejningsvirksomhed, skal aflægge et kostforplejningsregnskab.
 Der aflægges samlet regnskab for enhederne i de respektive eskadrer til  

 SOK.
 Regnskabet skal udvise en sammenlignelig og faktisk udgift pr.  

 kostportion/pr. skib.
BETALING FOR KOST/UDBETALING AF KOSTGODTGØRELSE 12. Bestemmelser herfor er fastsat i ref. c.
SÆRLIGE BESTEMMELSER 13. Salg af proviant til messer kan kun finde sted som  

 supplement til skibskosten.
Afregning finder sted månedsvis bagud, og varerne faktureres incl. ikke  

 afløftet købsmoms.
Såfremt varerne er anskaffet fra leverandøren uden  

 købsmoms, sker fakturering uden momspålæg.
14. Der kan ved særlige anledninger, med skibschefens  

 godkendelse, tilberedes specielle måltider til messerne.
I disse tilfælde kan  

 der til hver enkelt person med ret til fri kost udbetales et  

 erstatningsbeløb.
Satserne fremgår af ref. c.
 Herudover er enhver anden form for tilberedning af kost ikke tilladt.
