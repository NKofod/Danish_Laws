Nr BTL 28 Betænkning over Forslag til lov om afgift af øl, vin og frugtvin m.m.   

 Nr L 28 1992-93, 1. samling Afgivet af Skatteudvalget Afgivet: 19921209 Udvalget har behandlet lovforslaget i en række møder og har herunder stillet spørgsmål til skatteministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
A/S Bryggeriet Vestfyen, Bryggeriforeningen og Restaurations- og Bryggeriarbejder Forbundet og A-kasse.
 Der er af skatteministeren stillet ændringsforslag, hvorom henvises til de  

 ledsagende bemærkninger.
 Herefter indstiller udvalget lovforslaget til vedtagelse med  

 de stillede ændringsforslag.
 ÆndringsforslagAf skatteministeren , tiltrådt af udvalget :
 Til § 2 1) Stk. 2 affattes således:
» Stk. 2 . Afgiftslettelsens størrelse afhænger af bryggeriets  

 udlevering i det foregående finansår af stærkt øl, der er fremstillet af  

 bryggeriet.
For bryggerier, der højst udleverede 3.700 hl, udgør  

 afgiftslettelsen 70 kr. pr. hl.
For bryggerier, der udleverede over 3.700 hl,  

 men højst 20.000 hl, udgør afgiftslettelsen 236.073 kr. divideret med den  

 udleverede hl-mængde stærkt øl tillagt 6,20 kr.
For bryggerier med en  

 udlevering på over 20.000 hl udgør afgiftslettelsen 20 kr. pr. hl reduceret  

 med et kronebeløb, der fremkommer ved at dividere den udleverede hl-mængde  

 stærkt øl med 10.000. Der forhøjes til nærmeste hele ørebeløb, der er  

 deleligt med 5.« Til § 3 2) I stk. 2, nr. 1 og 2 , ændres  

 »8,5« til: »6«.
 Til § 24 3) I stk. 1 indsættes efter »frugtvin«  

 ordene: », herunder om betaling for banderoler«.
 Til § 32 4) I stk. 2, 1. pkt. , ændres »og varens  

 art« til: », varens art og skatteklasse«.
Bemærkninger Til nr. 1 Det mindste bryggeri under moderationsordningen ville efter det  

 oprindelige lovforslag få en nedgang i moderationsbeløbet.  

 Moderationsordningen foreslås nu ændret således, at der sker en mindre  

 forhøjelse af moderationsbeløbet for det pågældende bryggeri i forhold til de  

 nuværende regler, uden at de øvrige bryggeriers moderationsbeløb påvirkes i  

 forhold til det oprindelige lovforslag, når der tages udgangspunkt i  

 bryggeriernes udlevering af stærkt øl i 1991. Den foreslåede ændring skønnes  

 at medføre et provenutab på omkring 175.000 kr. i forhold til det oprindelige  

 lovforslag.
 Til nr. 2 Ifølge strukturdirektivet for alkoholafgifterne kan  

 medlemsstaterne anvende en reduceret punktafgiftssats på vin med et  

 alkoholindhold på højst 8,5 pct. vol.
 EF-Kommissionen har nu givet udtryk for, at bestemmelsen skal forstås  

 således, at medlemslandene godt kan fastsætte en lavere grænse end de 8,5  

 pct.
 Det foreslås derfor at beholde den gældende grænse på 6 pct., der  

 betragtes som den absolutte undergrænse for markedsføring af druevin og  

 derfor er at foretrække.
 Den foreslåede ændring skønnes at medføre en meget beskeden provenugevinst  

 i forhold til det oprindelige lovforslag, idet der efter det oplyste er meget  

 få vine med et alkoholindhold mellem 6 og 8,5 pct.
 Til nr. 3 Der er tale om en præcisering af, at skatteministeren, som det  

 er tilfældet i dag, kan udstede en bekendtgørelse om betaling for banderoler  

 til vin, ligesom for spiritusbanderoler.
 Til nr. 4 Det foreslås, at øllets skatteklasse skal angives på etiketten  

 ligesom efter de nugældende regler.
