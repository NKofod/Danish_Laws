I vejledning nr.
I-20/78 af 2. november 1978 om ydelse af  

 produktionsrestitution til majs, blød hvede og hvedemel heraf, der  

 forarbejdes til stivelse, samt til majs og blød hvede, der forarbejdes til  

 kvældemel til brug ved brødfremstilling, senest ændret ved vejledning nr.  

 I-35/83 af 15. september 1983, foretages følgende ændringer:
 1. Indledningen til vejledningen affattes således:
»I overensstemmelse med Det europæiske økonomiske Fællesskabs  

 forordninger nr. 2727/75 af 29. oktober 1975 om den fælles markedsordning for korn,  

 senest ændret ved forordning nr. 1018/84 af 31. marts 1984, nr. 2742/75 af 29. oktober 1975 om produktionsrestitutioner inden for  

 korn- og rissektoren, senest ændret ved forordning nr. 1026/84 af 31. marts  

 1984 og nr. 1570/78 af 4. juli 1978 om gennemførelsesbestemmelser til forordning  

 nr. 2742/75 om produktionsrestitutioner for stivelsesholdige varer, senest  

 ændret ved forordning nr. 801/83 af 6. april 1983, samt bekendtgørelse nr. 388 af 22. juli 1981 om ydelse af  

 produktionsrestitution til blød hvede, majs og brudris, der anvendes til  

 særlige produktioner, senest ændret ved bekendtgørelse nr. 360 af 5. juli  

 1984, gælder følgende:
 2. Vejledningens § 4, stk. 2, affattes således:
 »Stk. 2.  Produktionsrestitution er fastsat til  

 19,41 ECU (for tiden 163,33 kr.) pr. 1.000 kg majs, som anvendes til  

 fremstilling af stivelse og af kvældemel til brødfremstilling, medens  

 produktionsrestitutionen er fastsat til 27,79 ECU (for tiden 233,85 kr.) pr.  

 1.000 kg blød hvede, som anvendes til fremstilling af stivelse og af  

 kvældemel til brødfremstilling«.
 3. Vejledningens § 10 affattes således:
 »Vejledningen har gyldighed til 31. juli 1985«.
