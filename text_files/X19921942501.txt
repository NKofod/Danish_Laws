Halslidelse hos musiker En musiker havde en lang årrække været ansat som messingblæser i et  

 orkester.
Han blev syg, og det viste sig, at han gennem årene havde pådraget  

 sig en lidelse i halsen i form af luftrørsbrok, som betød, at han måtte  

 ophøre med sit arbejde som musiker.
Han var ansat som tjenestemand.
Sygdommen er ikke nævnt i fortegnelsen over erhvervssygdomme.
Sagen blev  

 derfor behandlet i Erhvervssygdomsudvalget.
 Udvalget indstillede, at skaden blev anerkendt som arbejdsskade, og  

 Arbejdsskadestyrelsen fulgte udvalgets indstilling.
 Resultatet blev, at musikeren fik en mindre erstatning for men og en  

 større erstatning for tab af erhvervsevne.
 KOMMENTAR:
Sagen viser, at også sjældne sygdomme kan anerkendes som opstået på grund  

 af arbejdet, selv om de ikke står på listen over erhvervssygdomme.
Der vil  

 ofte være tale om sygdomme, der skyldes ansættelse i specielle erhverv.
 Lidelser, der muligvis er arbejdsbetingede uden at stå på listen, kan  

 kræves forelagt Erhvervssygdomsudvalget, eller Arbejdsskadestyrelsen kan selv  

 på eget initiativ forelægge sådanne sager for Erhvervssygdomsudvalget.
 Arbejdsskadeforsikringsloven giver ret til erstatning både for men, dvs.  

 for varige og ikke ubetydelige gener i dagliglivet, og for tab af  

 erhvervsevne, dvs. for nedsat indtjeningsmulighed i fremtiden.
 Mindre skader fører ofte til små menerstatninger og en lille eller ingen  

 erstatning for erhvervsevnetab - det sidste, fordi skaden nok giver visse  

 gener, men ikke nogen (væsentlig) indtægtsnedgang.
 Omvendt fører store skader typisk til betydelige erstatninger både for  

 môen og erhvervsevnetab, fordi de store skader ofte giver væsentlige  

 gener i hverdagen, samtidig med at de i høj grad påvirker indtjeningsevnen.
 Den her omtalte sag er imidlertid et eksempel på, at visse helt specielle  

 lidelser i særlige erhverv kan medføre ret beskedne gener i dagligdagen, men  

 til gengæld betyde arbejdsophør i det særlige erhverv, det drejer sig om.
I denne sag udbetales der en høj, løbende erstatning for tab af  

 erhvervsevnen.
Styrelsen skønnede, at musikeren, der nærmede sig  

 pensionsalderen, næppe kunne skaffe sig andet passende arbejde eller  

 omskoles.
 I en del arbejdsskadesager øver pensionsvilkår indflydelse på størrelsen  

 af den udbetalte erstatning for tab af erhvervsevnen.
 Da musikeren havde optjent fuld pensionsalder, fik han ved sin afsked ikke  

 forhøjet pension ved fratrædelsen i form af tilskadekomstpension.  

 Erstatningen for tab af erhvervsevnen kunne derfor udbetales uden det  

 fradrag, som bliver aktuelt, hvis en tjenestemand får tilskadekomstpension og  

 erstatning for erhvervsevnetab samtidig.
 Yderligere oplysninger kan fås hos kontorchef Viggo Bertram.
