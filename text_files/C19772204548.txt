Opbygning og varighed Uddannelsens mål Lærlingen skal i læretiden opnå erhvervskompetence som instrumentmager i  

 overensstemmelse med nedenstående uddannelsesregler og den for uddannelsen  

 fastsatte kursusplan.
Uddannelsens tilrettelægning De krævede praktiske og teoretiske færdigheder behandles/indlæres på  

 teknisk skole.
 Uddannelsen på virksomheden tilrettelægges således, at lærlingen  

 beskæftiges ved og opnår praktiske færdigheder i de arbejdsdiscipliner, der  

 er nævnt under uddannelsesreglerne.
Teknisk skole Den faglige del af undervisningen på teknisk skole omfatter praktik og  

 teori med hovedvægten lagt på brug af håndværktøj, spåntagende maskiner,  

 måleudstyr og andet værkstedsudstyr.
 Pensum er opdelt således:
 Trin 1 (forskole) - varighed 12 uger.
 Skruestiksarbejde, drejning, fræsning, måling, slibning af håndværktøj,  

 drejestål og bor, hærdning samt øvelser i demontage og montage.
 Trin 2 - varighed 9 uger (brancherettet undervisning).
 Drejning, fræsning, boring, gevindskæring, rivning, slibning af bor og  

 drejestål, montage, elektronik samt punktsvejsning og hårdlodning.
Trin 3 - varighed 9 uger (brancherettet undervisning) Drejning, fræsning, boring, gevindskæring, rivning, slibning af bor og  

 drejestål, el og pneumatisk styringsteknik, måle, og kontrolteknik samt  

 gassvejsning og el-svejsning.
Undervisningen på teknisk skole omfatter endvidere arbejderbeskyttelse og sikkerhed på arbejdspladsen samt undervisning i almene fag.
Uddannelsesregler Fastsat af Lærlingerådet i henhold til § 24, stk. 5, i lov nr. 261 af 2.  

 oktober 1956 om læringeforhold.
 Uddannelsen hos læremesteren skal omfatte fremstilling, tilpasning,  

 montering, afprøvning og justering samt reparation af elektriske, nautiske  

 og/eller kirurgiske instrumenter.
 Følgende arbejdsområder skal indgå i uddannelsen:
- drejning, herunder gevindskæring - fræsning - montering, tilpasning, skrabning, rivning, fjedervikling samt blød- og  

 hårdlodning - skruestikarbejde, herunder opmærkning - slibning af drejestål og håndværktøj - pleje og vedligeholdelse af værktøj og værktøjsmaskiner.
Ønskeligt supplement til virksomhedsuddannelsen - rundslibning, planslibning, betjening af filemaskiner og metalbåndsav  

 samt el- g autogensvejsning.
 I øvrigt beskæftigelse ved andet på virksomheden forekommende fagligt og  

 for oplæringen værdifuldt arbejde.
 Lærlingerådet, den 23. september 1977.
N.C.
Bitsch.
/M.
Bülow-Ludvigsen.
