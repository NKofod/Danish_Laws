Nr LSF 226 Forslag til Lov om ændring af lov om søfartsuddannelse og lov om  

 stempelafgift Fremsat af erhvervsministeren (Jan Trøjborg) den 16. april 1997 Vedtaget ved tredjebehandling den 23. maj 1997 Lov nr. 388 af 10/06/1997 § 1 I lov nr. 16 af 13. januar 1997 om søfartsuddannelse foretages følgende  

 ændring:
 1. Efter § 14 indsættes:
»Tilskud til praktikpladser § 14 a.
Søfartsstyrelsen fastsætter regler om refusion af  

 rederiers løn-, kost- og rejseudgifter i forbindelse med beskæftigelse af  

 personer, herunder ubefarne skibsassistenter, der gennemfører en uddannelse,  

 som omfattes af denne lov og lov om uddannelse af maskinmestre.« § 2 I lov om stempelafgift, jf. lovbekendtgørelse nr. 1066 af 6. december  

 1996, som ændret ved § 18 i lov nr. 234 af 2. april 1997, foretages følgende  

 ændringer:
 1. § 39, stk. 1, 1. pkt., ophæves, og i stedet indsættes:
»Dokumenter om overdragelse af handelsskibe med tilbehør stemples med  

 1 promille af vederlaget.
Dokumenter om overdragelse af andre fartøjer med  

 tilbehør stemples dog med 4 promille af vederlaget.« 2. § 40 ophæves.
§ 3 Stk. 1. Erhvervsministeren fastsætter tidspunktet for  

 ikrafttrædelsen af § 1.
 Stk. 2. Lovens § 2 træder i kraft den 1. december 1997 og finder  

 anvendelse på dokumenter indleveret til registrering i Skibsregisteret efter  

 denne dato.
Oprindeligt fremsat forslag § 1 I lov nr. 16 af 13. januar 1997 om søfartsuddannelse foretages følgende ændring:
 1. Efter § 14 indsættes:
»Tilskud til praktikpladser § 14 a.
Søfartsstyrelsen fastsætter regler om refusion af  

 rederiers udgifter i forbindelse med beskæftigelse af elever, der gennemfører  

 en uddannelse, som omfattes af denne lov og lov om uddannelse af  

 maskinmestre.«.
§ 2 I lov om stempelafgift, jf. lovbekendtgørelse nr. 1066 af 6. december 1996, foretages følgende ændringer:
 1. § 39, stk. 1, 1. pkt., ophæves og i stedet indsættes:
»Dokumenter om overdragelse af handelsskibe med tilbehør stemples med  

 1 promille af vederlaget.
Dokumenter om overdragelse af andre fartøjer med  

 tilbehør stemples dog med 4 promille af vederlaget.«.
 2. § 40 ophæves.
§ 3 Erhvervsministeren fastsætter tidspunktet for ikrafttrædelsen af § 1.
 Stk. 2. Lovens § 2 træder i kraft den 1. december 1997 og finder  

 anvendelse for dokumenter indleveret til registrering i Skibsregisteret efter  

 denne dato.
Bemærkninger til lovforslaget Almindelige bemærkninger I rapporten fra Funder-udvalget fra marts 1996 indgik en række forslag til forbedring af dansk skibsfarts konkurrenceevne.
Regeringen har allerede gennemført en del heraf.
Der blev således i 1996 vedtaget lovgivning om adgangen til at modregne udenlandske fragtskatter, lov om ændring af Dansk Internationalt Skibsregister og lov om skibsregistrering, hvorved man indførte et bareboatregister og gav DIS-skibe adgang til carbotagesejlads, lov om ophævelse af skoleskibsafgiften samt lov om søfartsuddannelser, som muliggjorde en omlægning til mere tidssvarende søfartsuddannelser.
Med dette lovforslag gennemføres en yderligere del af udvalgets forslag.
Forslaget indebærer en afskaffelse af stempelafgift på bilbreve (overdragelsesdokument vedrørende nybyggede skibe), en nedsættelse af stempelafgiften for skibsskøder samt en styrkelse af beskæftigelsesmulighederne ved indførelse af praktikpladstilskud til officersaspiranter.
Afskaffelsen af stempling af bilbreve vil mindske omkostningerne ved  

 registrering af nye skibe under dansk flag og kunne medvirke til en  

 udskiftning af tonnage i handelsflåden.
En nedsættelse af skibsskødesstemplet  

 vil også nedsætte erhvervets omkostninger til internationalt niveau og dermed  

 fremme konkurrenceevnen.
 Den nye skibsofficersuddannelse for handelsflåden varer ca. 7 år og er en  

 vekselvirkning mellem teoretisk uddannelse og praktisk uddannelse -  

 (praktiktid til søs). Uddannelsen er opdelt i en fællesuddannelse af  

 aspiranter til juniorofficer og en seniorofficersuddannelse.  

 Fællesuddannelsen veksler mellem teoretiske studier (5 halvårs semestre på  

 skole) og praktiktid til søs (3 halvårssemestre). Seniorofficersuddannelsen  

 varer 3 år og indledes med en praktikperiode, hvor den pågældende som  

 juniorofficer indgår i skibets foreskrevne besætning.
Juniorofficersaspiranter vil være ansat som praktikanter til søs i en  

 periode svarende til 1 1/2 år.
I denne periode indgår aspiranterne ikke i  

 skibenes foreskrevne besætning, og rederiernes nytte af disse er derfor  

 begrænset.
Det skønnes derfor nødvendigt med en statslig refusion af en del  

 af de omkostninger, som rederierne påtager sig ved at stille praktikpladser  

 til rådighed.
Ordningen vil medvirke til at fremme dansk beskæftigelse og  

 skal tilskynde rederier til at indgå uddannelsesaftaler med unge søfarende.
 Høring Forslaget har været sendt til høring hos  

 Assurandør-Societetet, Krigsforsikringen for danske Skibe, Dansk  

 Arbejdsgiverforening, Dansk Industri, Danmarks Rederiforening, Bilfærgernes  

 Rederiforening, Rederiforeningen af 1895, Rederiforeningen for Mindre Skibe,  

 Amtsrådsforeningen i Danmark, Kommunernes Landsforening, Landsorganisationen  

 i Danmark, Dansk Navigatørforening, Maskinmestrenes Forening,  

 Specialarbejderforbundet i Danmark, Sømændenes Forbund i Danmark, Metal  

 Søfart, Statsministeriet, Finansministeriet, Udenrigsministeriet,  

 Justitsministeriet, Forsvarsministeriet, Undervisningsministeriet,  

 Skatteministeriet og Trafikministeriet.
Erhvervsøkonomiske, miljømæssige, statsfinansielle og administrative  

 konsekvenser Ydelsen af praktikpladstilskuddet og begrænsningen af  

 stempelafgifterne skal medvirke til at fremme konkurrenceevnen og  

 beskæftigelsen for danske søfolk, således at Danmark kan bevare sin status  

 som en betydende søfartsnation med danske søfolk ombord i skibene.
Forslaget  

 har ingen miljømæssige konsekvenser.
Det forventes, at der er behov for i årene fremover at optage 300  

 aspiranter om året.
Da praktiktiden til søs i løbet af  

 juniorofficersuddannelsen er 1 1/2 år, skønnes antallet af praktikpladser i  

 skibene at skulle være ca. 450, når omlægningen af uddannelsen er fuldt ud  

 gennemført.
Praktikpladstilskuddet ydes inden for en ramme, der fastsættes ved de  

 årlige bevillingslove.
Udgifterne vil variere som følge af det varierende  

 antal aspiranter.
Da de nye uddannelser først forventes fuldt i gang i år  

 2001, vil de samlede udgifter til praktikpladstilskud være jævnt stigende  

 frem til år 2001, hvor ordningen forventes at koste ca. 24 mio. kr.
I 1998  

 forventes udgiften at være ca. 8 mio. kr.
 Praktikpladsordningen vil medføre mindre udgifter til forøget  

 administration i Søfartsstyrelsen, der vil afholdes ved omprioritering inden  

 for Styrelsens rammer.
 Ændringen af stempelafgiften for skibe til erhvervsmæssig brug forventes  

 at indebære et provenutab for staten på ca. 14 mio. kr. årligt.
 Forslagets meromkostning for staten skal også ses som et led i  

 nedlæggelsen af Krigsforsikringen for danske Skibe, der indebærer eventuelle  

 præmiestigninger der følger af en privatisering af Krigsforsikringen for  

 danske Skibe i fredstid.
Forholdet til EU retten Lovforslagets § 1 rejser spørgsmål i  

 forhold til EF-traktatens statsstøtteregler, jf. artikel 92 og 93, og vil  

 derfor skulle notificeres for Europa-Kommissionen.
Loven vil først kunne  

 sættes i kraft, når Kommissionens godkendelse foreligger.
Bemærkninger til lovforslagets enkelte bestemmelser Til § 1 Reglerne om praktikpladstilskud tænkes bygget op omkring en række  

 rederier, hvis skibe Søfartsstyrelsen godkender til praktikplads for  

 aspiranter under fællesuddannelsen til juniorofficer.
Der vil kun blive ydet  

 praktikpladstilskud i den første del af praktikperioden, hvor den pågældende  

 ikke indgår i besætningsfastsættelsen, dvs. det første 1 1/2 års praktiktid  

 til søs.
Beløbet dækker delvist løn, kost og rejseomkostninger og kan  

 maksimalt udgøre ca. 40.000 kr. halvårligt.
Det samlede udgiftsbeløb vil  

 blive reguleret på de årlige finanslove og kan variere, afhængig af antallet  

 af aspiranter.
En forudsætning for at tildele praktikpladstilskud vil være, at der mellem  

 rederiet og aspiranten er indgået en af Søfartsstyrelsen godkendt  

 uddannelsesaftale.
Aftalen skal bl.a. sikre, at der udbetales aspirantløn  

 under praktikperioden, og at rederiet forpligter sig til at fremskaffe den  

 nødvendige praktiktid.
Reglerne vil endvidere indeholde en forpligtelse for  

 redere, der oppebærer tilskud, til at sikre, at aspiranten, efter den første  

 del af praktikperioden, som uddannet juniorofficer får den nødvendige  

 tjeneste som henholdsvis vagthavende styrmand eller maskinmester, således at  

 hele uddannelsen gennemføres.
Til § 2 Til nr. 1 Bestemmelsen nedsætter stempelafgiften ved overdragelse af skibe  

 (skibsskøder) for handelsskibe fra 4 promille til 1 promille for at forbedre  

 handelsflådens konkurrenceevne ved at nedsætte erhvervets omkostninger til  

 internationalt niveau.
Begrebet handelsskibe er defineret i § 1, nr. 1, i lov  

 om skibes besætning.
Bestemmelsen indebærer en bibeholdelse af den hidtidige stempelafgift ved  

 overdragelse af andre skibe, herunder lystfartøjer.
Begrebet  

 »lystfartøjer« er ikke begrænset til skibe over eller under en vis  

 størrelse; også store skibe og mindre både vil kunne være omfattet.  

 Stempelafgiften på 4 promille skal fortsat erlægges, uanset om lystfartøjet  

 anvendes til erhvervsmæssig udlejning.
Til nr. 2 Stempelafgiften på 1 promille på bilbreve og lignende dokumenter, der  

 danner grundlag for registrering af nybyggede skibe, foreslås afskaffet.
Til § 3 Stk. 1 og 2. Da lovforslaget skal notificeres for  

 Europa-Kommissionen, kan loven ikke sættes i kraft, før Kommissionens  

 godkendelse foreligger.
Det foreslås derfor, at erhvervsministeren bemyndiges  

 til at fastsætte tidspunktet for ikrafttrædelsen af § 1. § 2 træder i kraft  

 den 1. december 1997 og finder anvendelse for dokumenter, der er indleveret  

 til registrering i Skibsregisteret efter denne dato.
Skriftlig fremsættelse Erhvervsministeren (Jan Trøjborg):
 Hermed har jeg den ære for det Høje Ting at fremsætte:
 Forslag til lov om ændring af lov om søfartsuddannelse og lov om  

 stempelafgift.
(Lovforslag nr.
L 226).
 Ved ændringen af lov om stempelafgift afskaffes stempelafgifter på 1  

 promille på bilbreve (overdragelsesdokument vedrørende nybyggede skibe) og  

 skødeafgifterne på handelsskibe nedsættes fra 4 promille til 1 promille,  

 således at erhvervets omkostninger nedsættes til internationalt niveau.  

 Herved fremmes konkurrenceevnen.
 Ændringen af stempelafgifterne forventes at indebære et provenutab for  

 staten på 14 mio. kr. årligt.
Med ændringen af loven om søfartsuddannelserne foreslås der indført  

 praktikpladstilskud til officersaspiranter for at styrke  

 beskæftigelsesmulighederne.
Praktikpladstilskuddet skal ses i sammenhæng med  

 etableringen af den nye officersuddannelse for handelsflåden.
Tilskuddet  

 gives under den 1. del af uddannelsen, når aspiranter gennemfører praktiktid  

 til søs.
Herved refunderes en del af omkostningerne, som rederierne påtager  

 sig ved at stille praktikpladser til rådighed.
Ordningen skal tilskynde  

 rederier til at indgå uddannelsesaftaler med unge søfarende.
 Da de nye uddannelser først forventes at være fuldt i gang i år 2001, vil  

 de samlede udgifter til praktikpladstilskud være jævnt stigende indtil år  

 2001, hvor ordningen forventes at koste ca. 24 mio. kr. årligt.
 Forslagets meromkostninger for staten skal ses i sammenhæng med det  

 samtidigt fremsatte lovforslag om krigsforsikring af skibe, hvor det  

 nuværende Krigsforsikringsinstitut for danske Skibe nedlægges.  

 Ændringsforslagene imødekommer forslag fra Funderudvalgets rapport, jfr.  

 Betænkning nr. 1312.
 Idet jeg i øvrigt henviser til bemærkningerne til lovforslagene, skal jeg  

 anbefale forslagene til det Høje Tings velvillige behandling.
Efter 2. behandling den 20. maj 1997 § 1 I lov nr. 16 af 13. januar 1997 om søfartsuddannelse foretages følgende  

 ændring:
 1. Efter § 14 indsættes:
»Tilskud til praktikpladser § 14 a.
Søfartsstyrelsen fastsætter regler om refusion af  

 rederiers løn-, kost- og rejseudgifter i forbindelse med beskæftigelse af  

 personer, herunder ubefarne skibsassistenter, der gennemfører en uddannelse,  

 som omfattes af denne lov og lov om uddannelse af maskinmestre.« § 2 I lov om stempelafgift, jf. lovbekendtgørelse nr. 1066 af 6. december  

 1996, som ændret ved § 18 i lov nr. 234 af 2. april 1997, foretages følgende  

 ændringer:
 1. § 39, stk. 1, 1. pkt., ophæves, og i stedet indsættes:
»Dokumenter om overdragelse af handelsskibe med tilbehør stemples med  

 1 promille af vederlaget.
Dokumenter om overdragelse af andre fartøjer med  

 tilbehør stemples dog med 4 promille af vederlaget.« 2. § 40 ophæves.
§ 3 Stk. 1. Erhvervsministeren fastsætter tidspunktet for  

 ikrafttrædelsen af § 1.
 Stk. 2. Lovens § 2 træder i kraft den 1. december 1997 og finder  

 anvendelse på dokumenter indleveret til registrering i Skibsregisteret efter  

 denne dato.
