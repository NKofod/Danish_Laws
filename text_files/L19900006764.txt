Den 14. oktober 1988 undertegnedes i Bonn den anden tillægsoverenskomst til den mellem Danmark og Forbundsrepublikken Tyskland indgåede overenskomst af 30. juni 1956 om grænsepassage uden for de for den internationale persontrafik tilladte grænseovergangssteder på den dansk-tyske grænse, som ændret ved tillægsoverenskomst af 16. marts 1959, jf.
Udenrigsministeriets bekendtgørelser nr. 74 af 24. november 1956 og nr. 16 af 16. marts 1960, Lovtidende C.
 Overenskomsten har følgende ordlyd:
ANDEN TILLÆGSOVERENSKOMST TIL OVERENSKOMST AF 30. JUNI 1956 MELLEM DEN  

 KGL.
DANSKE REGERING OG FORBUNDSREPUBLIKKEN TYSKLANDS REGERING OM  

 GRÆNSEPASSAGE UDEN FOR DE FOR DEN INTERNATIONALE PERSONTRAFIK TILLADTE  

 GRÆNSEOVERGANGSSTEDER (GRÆNSETRAFIKOVERENSKOMST), SOM ÆNDRET VED  

 TILLÆGSOVERENSKOMST AF 16. MARTS 1959 Artikel 1 De grænseovergangssteder, der er nævnt i art. 1 i  

 grænsetrafikoverenskomsten, kan passeres af statsborgere i en EF-medlemsstat  

 og af statsborgere i et nordisk land, såfremt de pågældende personer er i  

 besiddelse af gyldigt rejsepas/nationalitetspas eller - for statsborgere fra  

 Forbundsrepublikken Tyskland - eventuelt et Kinderausweis.
Artikel 2 Såfremt de pågældende personer er bosat i en omkreds af indtil ca. 5 km  

 fra pågældende grænseovergangssted, skal statsborgere i en EF-medlemsstat og  

 statsborgere i et nordisk land have adgang til at passere grænsen også ved de  

 grænseovergangssteder, der er nævnt i art. 2 i grænsetrafikoverenskomsten,  

 såfremt de pågældende personer er i besiddelse af gyldigt  

 rejsepas/nationalitetspas eller - for statsborgere fra Forbundsrepublikken  

 Tyskland - et Kinderausweis.
Artikel 3 Såfremt de personer, som er nævnt i art. 3 i grænsetrafikoverenskomsten,  

 er statsborgere i en EF-medlemsstat eller i et nordisk land, har de adgang  

 til at passere grænsen også uden for de offentligt tilladte  

 grænseovergangssteder, såfremt de pågældende personer er i besiddelse af et  

 gyldigt rejsepas/nationalitetspas eller - for statsborgere fra  

 Forbundsrepublikken - et Kinderausweis.
Artikel 4 De øvrige bestemmelser i grænsetrafikoverenskomsten og i  

 tillægsoverenskomsten finder tilsvarende anvendelse.
Artikel 5 Nærværende overenskomst finder ligeledes anvendelse i Land Berlin,  

 medmindre en erklæring om det modsatte afgives af Forbundsrepublikken  

 Tysklands regering over for Kongeriget Danmarks regering senest 3 måneder  

 efter datoen for overenskomstens ikrafttræden.
Artikel 6 Nærværende overenskomst træder i kraft på det tidspunkt, hvor begge  

 regeringer har meddelt hinanden, at de nødvendige nationale forudsætninger  

 for ikrafttrædelsen er tilvejebragt.
Artikel 7 Denne overenskomst anses for opsagt fra samme dato, på hvilken  

 grænsetrafikoverenskomsten opsiges i henhold til sin art. 16.
Udfærdiget i Bonn, den 14. oktober 1988  

 i to originaleksemplarer, idet aftalens tekster på dansk og tysk  

 har samme gyldighed.
For Kongeriget Danmarks regering Paul Fischer For Forbundsrepublikken Tysklands regering Freiherr von Stein Tillægsoverenskomsten trådte i medfør af artikel 6 i kraft den 1. marts  

 1990.
