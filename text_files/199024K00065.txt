Nr BTL 65 Betænkning over Forslag til lov om ændring af færdselsloven  

 (Ønskenummerplader)   

 Nr L 65 1990-91, 2. samling Afgivet af Retsudvalget Afgivet: 19910411 Udvalget har behandlet lovforslaget i en række møder og har herunder stillet spørgsmål til justitsministeren, som denne har besvaret skriftligt.
Nogle af udvalgets spørgsmål og justitsministerens svar herpå er optrykt som bilag til betænkningen.
 Herefter indstiller et flertal (Det Konservative Folkepartis,  

 Venstres, Fremskridtspartiets, Centrum-Demokraternes, Det Radikale Venstres  

 og Kristeligt Folkepartis medlemmer af udvalget) lovforslaget til  

vedtagelse uændret.
Flertallet har bl.a. drøftet mulighederne for at gennemføre en ordning  

 med salg af ønskenummerplader på auktion og har i den forbindelse noteret  

 sig, at justitsministeren over for udvalget har oplyst, at salg på auktion  

 kan tænkes iværksat, når dette skønnes økonomisk mest hensigtsmæssigt, og når  

 der konstateres en stor efterspørgsel efter bestemte  

 nummerpladekombinationer.
Flertallet kan tiltræde justitsministerens  

 tilkendegivelse om, at den foreslåede bestemmelse giver hjemmel til, at en  

 kombination kan holdes tilbage fra den almindelige omsætning i en kortere  

 eller længere periode med henblik på salg ved offentlig auktion, uanset om  

 der allerede er fremsat ønske om at erhverve den pågældende kombination.
 Videre lægger flertallet vægt på, at justitsministeren i besvarelse af  

 spørgsmål fra udvalget har givet tilsagn om, at gyldighedstiden for  

 ønskenummerplader fastsættes til mindst 8 år.
 Lovforslaget indeholder ikke nærmere oplysninger om størrelsen af de  

 udgifter, som ønskenummerpladeordningen vil være forbundet med for politiet.  

 Det er imidlertid tilkendegivet, at Rigspolitichefen skal have dækning for de  

 merudgifter, som ønskenummerafgiften medfører.
Justitsministeren har i besvarelsen af spørgsmål over for udvalget oplyst,  

 at indførelse af ønskenummerplader vil indebære merudgifter til ændring af  

 det bestående registreringssystem på godt 2 mio. kr.
Hertil kommer en vis  

 mindre forøgelse af driftsudgifterne til edb-systemet samt et mindre  

 yderligere personaleforbrug afhængigt af, hvor mange ønskenummerplader der  

 bliver tale om.
 Det forudsættes i den forbindelse, at politiets bevillinger på  

 tillægsbevillingsloven for 1991 vil kunne forhøjes inden for den nævnte  

 udgiftsramme, og at indtægter og udgifter i forbindelse med ordningen i  

 øvrigt indbudgetteres på de kommende bevillingslove.
 Et mindretal (Socialdemokratiets og Socialistisk Folkepartis  

 medlemmer af udvalget) indstiller lovforslaget til vedtagelse med det  

 stillede ændringsforslag.
Ændringsforslag Til § 1 Af et mindretal, (S), tiltrådt af et mindretal (SF):
 1) I det foreslåede § 73 a indsættes i stk. 1 efter  

 1. pkt. som nyt punktum:
»Ønskenummerplader er ikke reklame.« Bemærkninger Til nr. 1 Formålet med den foreslåede ændring er at begrænse adgangen til at  

 foretage skattemæssige fradrag for udgifter til ønskenummerplader.
Dorte Bennedsen (S) Erling Christensen (S) Lise Hækkerup (S) Frank  

 Jensen (S) Ove Fich (S) Karen Jespersen (S) Ebba Strange (SF) nfmd.  

Pernille Frahm (SF) Nør Christensen (CD) Grove (KF) fmd.
Helge Adam  

 Møller (KF) Inge Dahl-Sørensen (V) Birthe Rønn Hornbech (V) Svend Aage Jensby  

 (V) Tom Behnke (FP) Niels Helveg Petersen (RV) Inger Stilling Pedersen  

 (KRF) Bilag Nogle af udvalgets spørgsmål til justitsministeren og dennes besvarelse  

 heraf:
 Spørgsmål 29:
»Vil ministeren være indstillet på, at der under alle omstændigheder  

 skal fastsættes en gyldighedsperiode for ønskenummerplader på mere end 5  

 år?» Spørgsmål 30:
»Bør gyldigheden for ønskenummerplader fastsættes i selve  

 loven?» Svar:
Som det fremgår af tidligere besvarelser (spørgsmål 2 og 22), er det  

 Justitsministeriets opfattelse, at gyldighedstiden for ønskenummerplader må  

 fastsættes i sammenhæng med prisen for en ønskenummerplade og de vilkår i  

 øvrigt, der fastsættes for ordningen.
Dette skyldes, at ordningen bør  

 tilretelægges på en sådan måde, at der sikres det størst mulige økonomiske  

 udbytte.
 Justitsministeriet er imidlertid enig i, at det bør tilstræbes, at  

 gyldighedstiden fastsættes til at være af længere varighed.
 Justitsministeriet kan på den baggrund give tilsagn om, at gyldighedstiden  

 vil blive fastsat til mindst 8 år.
Det er Justitsministeriets opfattelse, at gyldighedstiden for  

 ønskenummerplader bør fastsættes i en bekendtgørelse.
Hele  

 ønskenummerpladeordningen vil blive fastlagt i en bekendtgørelse udstedt af  

 Justitsministeriet, og gyldighedstiden er blot et af mange vilkår, som skal  

 reguleres, hvilket mest hensigtsmæssigt kan ske i bekendtgørelsesform.
 Spørgsmål 31:
 »Ad spørgsmål 23.
I forlængelse af ovennævnte spørgsmål ønskes oplyst, om ministeren mener,  

 at de beskrevne auktioner kan afholdes med hjemmel i § 73 a, stk. 2?» Spørgsmål 32:
»Vil ministeren være indstillet på at gennemføre ordningen med  

 auktioner på den måde, at de fremsatte ønsker om en bestemt kombination  

 samles over f.eks. 1 måned, hvorefter de mest eftertragtede kombinationer  

 sættes på auktion?» Spørgsmål 33:
»Hvem skal efter ministerens mening have kompetence til at vurdere  

 og eventuelt revidere ordningen med auktioner?» Svar:
 Det fremgår af lovforslaget, at Justitsministeriet kan afholde offentlig  

 auktion over retten til bestemte ønskenummerplader, uanset om der foreligger  

 anmodning om disse.
 Som det fremgår af tidligere besvarelser, finder Justitsministeriet, at  

 salg på auktion kan tænkes iværksat, såfremt der konstateres en stor  

 efterspørgsel efter bestemte kombinationer.
 Det er Justitsministeriets opfattelse, at den foreslåede bestemmelse giver  

 hjemmel til, at en kombination kan holdes tilbage fra den almindelige  

 omsætning i en kortere eller længere periode med henblik på salg ved  

 offentlig auktion, uanset om der allerede er fremsat ønske om at erhverve den  

 pågældende kombination.
Justitsministeriet har endnu ikke taget stilling til, hvor ofte de  

 offentlige auktioner skal afholdes.
Justitsministeriet vil overveje at  

 opsamle de fremsatte ønsker om en bestemt kombination over f.eks. en måned  

 med henblik på at sætte de mest eftertragtede på auktion.
 Det er endelig Justitsministeriets opfattelse, at da loven bemyndiger  

 justitsministeren til at fastsætte de nærmere regler for gennemførelsen af  

 ønskenummerpladeordningen, herunder en eventuel auktionsordning, vil det også  

 være justitsministeren, der har kompetencen til at vurdere og eventuelt  

 revidere auktionsordningen.
Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i 2 møder og har herunder stillet et spørgsmål til justitsministeren, som denne har besvaret skriftligt.
Spørgsmålet og ministerens besvarelse heraf er optrykt som bilag til tillægsbetænkningen.
 Herefter indstiller et flertal (Det Konservative Folkepartis,  

 Venstres, Fremskridtspartiets, Centrum-Demokraternes, Det Radikale Venstres  

 og Kristeligt Folkepartis medlemmer af udvalget) lovforslaget til  

vedtagelse uændret.
 Et mindretal (Socialdemokratiets og Socialistisk Folkepartis  

 medlemmer af udvalget) indstiller lovforslaget til forkastelse.
Dorte Bennedsen (S) Erling Christensen (S) Lise Hækkerup (S) Frank Jensen  

 (S) Ove Fich (S) Karen Jespersen (S) Ebba Strange (SF) nfmd.
Pernille  

 Frahm (SF) Nør Christensen (CD) Grove (KF) fmd.
Helge Adam Møller (KF)  

 Inge Dahl-Sørensen (V) Birthe Rønn Hornbech (V) Svend Aage Jensby (V) Tom  

 Behnke (FP) Niels Helveg Petersen (RV) Inger Stilling Pedersen (KRF) Bilag Et af udvalgets spørgsmål til justitsministeren og dennes svar herpå Spørgsmål:
»Ministerens kommentar til bilag 16 (udtalelsen fra  

 Industriministeriet) udbedes.« Svar:
Det fremgår af § 4, stk. 1, i varemærkeloven, at en varemærkeret  

 udelukker andre end indehaveren fra i erhvervsvirksomhed uhjemlet at benytte  

 et med varemærket forveksleligt mærke.
Dette gælder enhver benyttelse, hvad  

 enten mærket anvendes på selve varen eller dens indpakning, i reklame,  

 forretningspapirer eller på lignende anden måde, og uanset om varen er  

 bestemt til salg her i landet eller i udlandet.
Som det fremgår af Industriministeriets udtalelse, er det nærliggende at  

 antage, at ønskenummerplader, som anvendes på erhvervskøretøjer, vil kunne  

 indebære en krænkelse af et beskyttet varemærke.
Det er ligeledes  

 Industriministeriets opfattelse, at ønskenummerplader, der anvendes på  

 køretøjer til privat brug, falder uden for bestemmelsen.
 Det fremgår af § 38, stk. 1, i varemærkeloven, at den, som forsætligt  

 eller uagtsomt krænker en varemærkeret, er pligtig at erstatte den forvoldte  

 skade.
 På den baggrund er det Justitsministeriets opfattelse, at Rigspolitichefen  

 som udgangspunkt ikke ifalder erstatningsansvar ved tildeling af en  

 ønskenummerplade, som senere viser sig at indebære en krænkelse af en  

 varemærkeret.
Efter Justitsministeriets opfattelse vil det formodentlig være  

 hensigtsmæssigt at indføre en ordning som den, der gælder i Sverige,  

 hvorefter ansøgeren skriftligt skal erklære at have fået samtykke fra  

 eventuelle rettighedshavere.
Såfremt Rigspolitichefen er bekendt med, at der  

 mangler samtykke fra en rettighedshaver, skal anmodningen om den pågældende  

 kombination afslås.
 Det tilføjes, at problemerne vedrørende varemærkerettigheder og lignende  

 efter Justitsministeriets opfattelse ikke vil være til hinder for, at der  

 iværksættes en ønskenummerpladeordning.
