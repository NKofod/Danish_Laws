 Efter indstilling fra ministeriet har det den 6. marts 1987 behaget Hendes  

 Majestæt Dronningen at autorisere nedenstående ritual for bispevielse til  

 brug i folkekirken:
 Bispevielse foregår ved en helligdagshøjmesse i det pågældende stifts  

 domkirke.
Under orgelpræludiet (eller ps. 134 som introitus) går en procession  

 bestående af stiftets provster, biskopper, ordinand og ordinator ind i  

 kirken.
Domprovsten går for alteret.
 Efter indgangsbønnen følger en frit valgt salme.
 Præsten:
Herren være med jer! Menigheden:
Og Herren være med dig! Præsten:
 Lad os alle bede:
Almægtige, evige Gud, vor Herre Jesu Kristi Fader! Vi beder dig, at du vil  

 give os trofaste, fromme forkyndere og lærere af dit ord, og ved din  

 Helligånd bevare dem, som du giver os, i den rette og sunde lære, dygtiggøre  

 dem til frimodigt at forkynde Jesu Kristi evangelium og gendrive al falsk  

 lære, og til i et helligt og ulasteligt levned at ære deres tjeneste, for at  

 din menighed hos os må bevares og opbygges på den eneste sande grundvold,  

 Jesus Kristus, din enbårne Søn, som med dig lever og regerer i Helligånds  

 enhed, een sand Gud fra evighed og til evighed! Eller:
 Vor Herre Jesus Kristus, almægtige Guds Søn! Vi takker dig, fordi du har  

 stiftet din kirke på jorden og kaldet os til de helliges samfund, og vi beder  

 dig, at du ved dit ord vil lade din Helligånd lede og styre os efter din  

 vilje og trøste os i alle hånde fristelse og ulykke og vejlede os i din  

 sandhed imod al vildfarelse, for at vi kan blive bestandige i troen, vokse i  

 kærlighed og alle gode gerninger og med et fast håb til din nåde, som du ved  

 din død har erhvervet os, blive evindelig salige, du, som med din Fader lever  

 og regerer i Helligånds enhed, een sand Gud fra evighed og til evighed! Amen.
 Eller:
Herre, vor Gud, himmelske Fader! Vi takker dig af hjertens grund, fordi du  

 har ladet os høre dit hellige evangelium, som er en Guds kraft til frelse for  

 enhver, som tror.
Vi beder dig, at du også nådig vil holde os fast derved og  

 lade os dø deri til evig salighed.
Giv os nu og altid fromme prædikere, som  

 trolig forkynder dit ord uden nogen forargelse og vrang lærdom, og skænk dem  

 et langt liv.
Afvend derimod fra os al falsk lærdom, og gør deres anslag til  

 intet, som omgås svigefuldt med dit ord og synes at være fromme får, men er  

 glubske ulve, for at din kirke må bevares urokkelig hos os på dit ords faste  

 grund og nådig værges mod alle falske lærere ved din Søn, Jesus Kristus, vor  

 Herre, som med dig lever og regerer i Helligånds enhed, een sand Gud fra  

 evighed og til evighed! Amen.
 Eller søndagens kollekt.
 Præsten:
 Epistelen skriver apostelen Paulus i sit første brev til korinterne, 3.  

 kap. v. 3b til 8.
Når der er misundelse og splid iblandt jer, er I så ikke kødelige og  

 vandrer på menneskevis? Thi når en siger: »jeg er tilhænger af  

 Paulus«, og en anden: »jeg er tilhænger af Apollos«, er I så  

 ikke »mennesker«? Hvad er da Apollos? og hvad er Paulus? Tjenere, ved hvem I kom til troen.  

 Og enhver tjente, som Herren gav ham; jeg plantede, Apollos vandede, men Gud  

 gav væksten.
Så kommer det da hverken an på den, der planter eller på den,  

 der vander, men på Gud, der giver vækst.
Den, der planter, og den der vander,  

 er eet; dog skal hver få sin løn i forhold til sin møje.
 Eller:
 Epistelen skriver apostelen Paulus til efeserne, 4. kap. 1. til 13. v.
Så formaner da jeg, den fangne i Herren, jer til at vandre det kald  

 værdigt, hvormed I blev kaldede, med al ydmyghed og sagtmodighed, med  

 langmodighed, så I bærer over med hverandre i kærlighed og stræber efter at  

 bevare Åndens enhed i fredens bånd: eet legeme og een Ånd, ligesom I også  

 blev kaldet til eet håb ved jeres kaldelse, een Herre, een tro, een dåb, een  

 Gud, alles Fader, som er over alle, gennem alle og i alle! Men hver enkelt af os blev nåden givet, alt efter som Kristus har tilmålt  

 ham sin gave.
Derfor hedder det: »Han steg op til det høje, bortførte  

 fanger og gav menneskene gaver.« Men i det ord »han steg op« -  

 ligger ikke deri, at han først var steget ned til jordens de lave egne? Han,  

 som steg ned, er også den, som steg op højt over alle Himlene, for at fylde  

 alt.
Og han gav os nogle som apostle, andre som profeter, andre som  

 evangelister, andre som hyrder og lærere for at gøre de hellige fuldt beredt  

 til deres tjenestegerning, at opbygge Kristi legeme, indtil vi alle når frem  

 til at være eet i troen på og erkendelsen af Guds Søn, til mands modenhed og  

 det mål af vækst, da vi kan rumme Kristi fylde.
 Eller:
 En evangelietekst (dog ikke søndagens prædiketekst, men eventuelt den  

 anden af søndagens evangelietekster).
 Trosbekendelsen fremsiges af præsten eller synges af menigheden.
 Efter salme (nr. 296) går domprovsten på prædikestolen og siger  

 (intimationen):
 NN, der er lovligt valgt og kaldet til biskop over NN stift, skal i dag  

 indvies til sin tjeneste, og eftersom apostelen påminder os om at skønne på  

 dem, som arbejder iblandt os og er vore forstandere, og agte dem højt i  

 kærlighed for deres tjenestes skyld, så vil vi tage imod ham/hende, der nu er  

 sat til at føre tilsyn i menigheden, og bære ham/hende og hans/hendes  

 tjeneste frem for Gud i bøn.
 Lad os alle bede:
Herre Vor Gud, himmelske Fader, vi takker dig for dit hellige ords lys, og  

 fordi du ikke ser på vor synd og troløshed, men nådigt har bevaret dit  

 evangelium og dine sakramenter hos os.
Vi beder dig altid lade dit ord have  

 frit løb iblandt os og ved din Helligånd oplyse, vejlede og styrke ham/hende,  

 som i dag indvies til en tilsynsgerning i menigheden, såvel som alle dit ords  

 tjenere.
Gør dem til tro husholdere over din mangfoldige nåde, så deres  

 arbejde bliver dit navn til ære, dit rige til fremme og dem selv til  

 velsignelse, og din menighed derved vokser dag for dag.
 Amen.
 Derefter synges en salme (nr. 248 eller anden helligåndssalme), hvorunder  

 ordinator går for alteret og ordinanden knæler på knæfaldet.
 Så snart salmen er til ende, begynder ordinator:
Gud Helligånd, opfyld med lyst din troende forsamlings bryst! Koret eller menigheden:
Med Himlens ild du os antænde, af Kristi kærlighed at brænde! For hjerterne dig åbenbar! Oplys dem med din lampe klar, så alle tunger trindt på jord som een bekender troens ord og sjunger som i englekor:
Halleluja, halleluja! Biskoppen:
Herre, udsend din Helligånd, så du skaber dig tjenere Koret eller menigheden:
og fornyer din menighed dag for dag! Eller:
 Som ved præstevielse.
 Biskoppen:
Lad os alle bede! Herre, vor Gud, himmelske Fader, du, som ved din Helligånd oplyser de  

 troendes hjerter, giv os, at vi af samme Ånd må vejledes til hele sandheden,  

 så at vi altid kan glædes i hans hellige trøst, ved din Søn, Jesus Kristus,  

 vor Herre, som med dig lever og regerer i Helligånds enhed, een sand Gud fra  

 evighed og til evighed.
 Koret eller menigheden:
 Amen.
 Såfremt det foretrækkes, kan i stedet bruges denne latinske messe:
 Biskoppen:
Veni, Sancte Spiritus, reeple tuoerum corda fideelium! Koret:
 Et tui amoeris in eis ignem acceende, qui per diversitaetem lingvaerum  

 cunctaerum gentes in unitaete fidei congregaesti.
Halleluja! Halleluja! Biskoppen:
Emitte Spiritum tuum, Domine, et creabuentur! Koret:
Et renovaebis faeciem terræ! Biskoppen:
 Oreemus.
Deus, qui corda fideelium Sancti tui Spiritus illustratioene docuisti, da  

 nobis in eoedem Spiritu tuo recta saepere, et de ejus semper sancta  

 consolatioene gaudeere, per Doeminum nostrum, Jesum Christum, Filium tuum,  

 qui tecum vivit et regnat in unitaete Spiritus Sancti Deus per oemnia sæecula  

 sæculoerum! Koret:
 Amen.
 Ordinanden rejser sig og ordinator siger:
 Det ord af den hellige skrift, som jeg på din indvielsesdag vil lægge dig  

 på sinde, skriver . . .
 Derpå holder han en tale.
 De to assisterende biskopper stiller sig ved siden af ordinator.
 Fire biskopper eller præster træder frem.
 Således skriver evangelisten Mattæus i sit evangeliums 10. kapitel, 24.  

 til 27. vers:
Jesus sagde: En discipel står ikke over sin mester, ej heller en tjener  

 over sin herre.
Disciplen må være tilfreds, når det går ham som hans mester,  

 og tjeneren, når det går ham som hans herre.
Har de kaldt husbonden  

 Beelzebul, hvor meget mere da ikke hans husfolk? Frygt altså ikke for dem; thi der er intet skjult, som ikke skal  

 åbenbares, og der er intet hemmeligt, som ikke skal blive kendt.
I skal tale  

 i lyset, hvad jeg siger jer i mørket, og prædike fra tagene, hvad der hviskes  

 jer i øret! Således skriver evangelisten Mattæus i sit evangeliums 28. kapitel, 16.  

 til 20. vers:
De elleve disciple drog derefter til Galilæa, til det bjerg, hvor Jesus  

 havde sat dem stævne.
Og da de så ham, tilbad de ham.
Men der var nogle, som  

 tvivlede.
 Da trådte Jesus frem, talte til dem og sagde:
»Mig er givet al magt i Himmelen og på jorden.
Gå derfor hen og gør  

 alle folkeslagene til mine disciple, idet I døber dem i Faderens og Sønnens  

 og Helligåndens navn, og idet I lærer dem at holde alt det, som jeg har  

 befalet jer.
Og se, jeg er med jer alle dage indtil verdens ende«.
 Således skriver evangelisten Johannes i sit evangeliums 15. kapitel, 1.  

 til 5. vers:
Jesus sagde: Jeg er det sande vintræ, og min Fader er vingårdsmanden.
Hver  

 gren på mig, som ikke bærer frugt, den tager han bort, og hver, som bærer  

 frugt, den renser han, for at den skal bære mere frugt.
I er allerede rene på  

 grund af det ord, som jeg har talt til jer.
Bliv i mig, så bliver jeg også i  

 jer.
Ligesom grenen ikke kan bære frugt af sig selv, men kun hvis den bliver  

 på vintræet, således kan I heller ikke, uden I bliver i mig.
Jeg er vintræet,  

 I er grenene.
Den, som bliver i mig, og jeg i ham, han bærer megen frugt; thi  

 skilt fra mig kan I slet intet gøre.
 Således skriver evangelisten Johannes i sit evangeliums 15. kapitel, 12.  

 til 16. vers:
Jesus sagde: Dette er mit bud, at I skal elske hverandre, ligesom jeg har  

 elsket jer.
Større kærlighed har ingen end den at sætte livet til for sine  

 venner.
I er mine venner, hvis I gør, hvad jeg byder jer.
Jeg kalder jer ikke  

 længere tjenere; thi tjeneren ved ikke besked med, hvad hans herre gør; men  

 jer har jeg kaldt venner; thi alt det, jeg har hørt af min Fader, har jeg  

 kundgjort jer.
Ikke I har udvalgt mig, men jeg har udvalgt jer og sat jer til  

 at gå hen og bære frugt, og det en varig frugt, så at Faderen kan give jer,  

 hvad som helst i beder ham om i mit navn.
 Således skriver evangelisten Johannes i sit evangeliums 20. kapitel, 21.  

 til 23. vers:
Jesus sagde: »Fred være med eder! Ligesom Faderen har udsendt mig,  

 således sender jeg også jer.« Og da han havde sagt det, åndede han på dem og siger til dem: »Modtag  

 Helligånden! Hvem I forlader synder, dem er de forladt, og hvem I nægter  

 forladelse, dem er den nægtet.« Da apostelen Paulus tog afsked med de ældste i menigheden fra Efesus,  

 sagde han, som vi læser i apostlenes gerninger, det 20. kapitel, 28. til 32.  

 vers:
Så giv da agt på jer selv og på hele den hjord, i hvilken Helligånden  

 satte jer som tilsynsmænd, for at I skal vogte Guds kirke, som han købte sig  

 med sit eget blod.
Jeg ved, at efter min bortgang skal der iblandt jer komme  

 glubske ulve, som ikke vil spare hjorden.
Og af jeres egen midte skal der  

 fremstå mænd, som fører falsk tale for at drage disciplene efter sig.
Vær  

 derfor årvågne og kom i hu, at jeg i tre år, nat og dag, er blevet ved med at  

 påminde hver enkelt med tårer.
 Så overgiver jeg jer nu til Herren og til hans nådes ord, som formår at  

 opbygge og at give arven til alle de hellige.
 Således skriver apostelen Paulus i sit første brev til korinterne, det 4.  

 kapitel, 1. til 5. vers:
Således skal man se på os: Som Kristi tjenere og husholdere over Guds  

 hemmeligheder! Af husholdere kræves nu i øvrigt, at de skal findes tro.
Men  

 for mig har det såre lidt at sige, om I eller nogen menneskelig ret bedømmer  

 mig; ja, jeg vil ikke engang bedømme mig selv.
Thi vel er jeg mig intet  

 bevidst; dog dermed er jeg ikke retfærdiggjort; den, der bedømmer mig er  

 Herren.
Døm derfor ikke noget før tiden, før Herren kommer, han, som skal  

 bringe for lyset, hvad der er skjult i mørket, og åbenbare, hvad hjerterne  

 vil; da skal enhver få sin ros af Gud.
 Således skriver apostelen Paulus i sit andet brev til korinterne, det 3.  

 kapitel, 4. til 8. vers:
Så stor en tillid har vi til Gud ved Kristus.
Jeg mener ikke, at vi af os  

 selv er duelige til at udtænke noget, som kom det fra os selv; men vor  

 duelighed er fra Gud, som jo gjorde os duelige til at være tjenere for en ny  

 pagt, ikke bogstavens, men Åndens; thi bogstaven slår ihjel, men Ånden gør  

 levende.
Og når dødens tjeneste, indristet med bogstaver i sten, fremtrådte i  

 herlighed, så Israels børn ikke kunne holde ud at se på Moses' ansigt på  

 grund af hans ansigts herlighedsglans, der dog svandt hen, hvor meget større  

 herlighed skal der da ikke være over Åndens tjeneste! Således skriver apostelen Paulus i sit andet brev til Korinterne, det 5.  

 kapitel, 14. til 21. vers:
 Thi Kristi kærlighed tvinger os, vi er nemlig overbevist om dette: En er  

 død i alles sted, altså er alle døde; og han døde i alles sted, for at de,  

 der lever, ikke mere skal leve for sig selv, men for ham, som døde og opstod  

 for dem.
Således bedømmer vi fra nu af ikke nogen efter kødet; selv om vi også har  

 kendt Kristus efter kødet, gør vi det dog ikke mere nu.
Derfor, hvis nogen er  

 i Kristus, er han en ny skabning; det gamle er forbi, se, noget nyt er blevet  

 til! Men alt dette er fra Gud, som forligte os med sig selv ved Kristus og gav  

 os forligelsens tjeneste; thi det var Gud, som i Kristus forligte verden med  

 sig selv, idet han ikke tilregnede dem deres overtrædelser og lod ordet om  

 forligelsen lyde iblandt os.
Vi er altså sendebud på Kristi vegne, som om Gud  

 formaner ved os; vi beder på Kristi vegne:
 Lad jer forlige med Gud! Den, som ikke kendte til synd, har han gjort til  

 synd for os, for at vi kunne blive Guds retfærdighed i ham.
 Således skriver apostelen Paulus i sit brev til efeserne, det 4. kapitel,  

 7. til 13. vers:
Men hver enkelt af os blev nåden givet, alt efter som Kristus har tilmålt  

 ham sin gave.
Derfor hedder det: »Han steg op til det høje, bortførte  

 fanger og gav menneskene gaver«.
Men i det ord »han steg op« -  

 ligger ikke deri,at han først var steget ned til jordens de lave egne? Han,  

 som steg ned, er også den, som steg op højt over alle Himlene, for at fylde  

 alt.
 Og han gav os nogle som apostle, andre som profeter, andre som  

 evangelister, andre som hyrder og lærere for at gøre de hellige fuldt beredte  

 til deres tjenestegerning, at opbygge Kristi legeme, indtil vi alle når frem  

 til at være eet i troen på og erkendelsen af Guds Søn, til mands modenhed og  

 det mål af vækst, da vi kan rumme Kristi fylde.
 Således skriver apostelen Paulus i sit brev til filipperne, det 2.  

 kapitel, 5. til 11. vers:
 Lad det samme sindelag være i jer, som var i Kristus Jesus:
Da han var i guddomsskikkelse, holdt han det ej for røvet bytte at være  

 Gud lig, men han gav afkald og tog tjenerskikkelse på og blev mennesker lig.  

 Og da han i fremtræden fandtes som et menneske, ydmygede han sig selv og blev  

 lydig til døden, ja, døden på et kors.
Derfor har også Gud højt ophøjet ham  

 og skænket ham navnet over alle navne, for at i Jesu navn hvert knæ skal bøje  

 sig i Himmel og på jord og under jorden, og hver tunge skal bekende til Gud  

 Faders ære: Jesu Kristus er Herre! Således skriver apostelen Paulus i sit andet brev til Timoteus, det 4.  

 kapitel, 1. til 5. vers:
Jeg formaner dig indtrængende for Guds åsyn og for Kristus Jesus, som skal  

 dømme levende og døde, og med tanke på hans tilsynekomst og hans rige: Prædik  

 ordet, træd frem, hvad enten det er belejligt eller ubelejligt, overbevis,  

 tugt, forman med al langmodighed og belæring.
Thi der kommer en tid, da de  

 ikke vil finde sig i den sunde lære, men for at leve efter deres egne lyster  

 skaffe sig lærere i hobetal, efter hvad der kildrer deres øren, og de vil  

 vende øret bort fra sandheden og vende sig til fablerne.
Du derimod, vær  

 ædruelig under alle forhold, bær dine lidelser, gør en evangelists gerning,  

 gør fyldest i din tjeneste.
 Således skriver apostelen Paulus i sit brev til Titus, det 1. kapitel, 5.  

 til 9. vers:
Når jeg efterlod dig på Kreta, var det for at du skulle bringe i orden,  

 hvad der stod tilbage, og indsætte ældste i alle byer, sådan som jeg  

 foreskrev dig: det skal være en mand, der ikke er noget at klage på, een  

 kvindes mand, med troende børn, som ikke er i vanry for udsvævelser eller er  

 genstridige.
Thi en tilsynsmand bør som en Guds husholder være en mand, der  

 ikke er noget at klage på, ikke selvbehagelig, ikke vredagtig, ikke  

 drikfældig eller voldsom, ikke ude efter skammelig vinding, men gæstfri, glad  

 ved alt godt, sindig, retfærdig, from, afholdende; han skal holde fast ved  

 det troværdige ord i overensstemmelse med læren, for at han kan være dygtig  

 til både at formane med den sunde lære og at overbevise dem, som siger imod.
 Således skriver apostelen Peter i sit første brevs 5. kapitel, 2. til 4.  

 vers:
 Vær hyrder for Guds hjord hos jer, ikke af tvang, men af fri vilje, efter  

 Guds sind, ikke for skammelig vindings skyld, men med villigt hjerte; heller  

 ikke som strenge herrer over menighederne, men som forbilleder for hjorden;  

 og når overhyrden åbenbares, skal I få herlighedens uvisnelige sejrskrans.
 Ordinator:
Du har nu hørt, hvorledes Herren har indstiftet ordets tjeneste og ved  

 sine apostle vidnet om dens nødvendighed for hans kirke på jorden.
Når nu  

 Herren stadig betror dig denne hellige tjeneste og desuden sætter dig til at  

 øve en tilsynsgerning, så vil han, at du skal være årvågen i dit kald og agte  

 vel på dig selv og de menigheder, som er betroet dig, vandre i troskab for  

 hans åsyn som en ret Herrens tjener, holde fast ved den sunde lære, som  

 findes i de profetiske og apostoliske skrifter og er bevidnet i vor kirkes  

 symbolske bøger, og i alle måder tage vare på din tjeneste, ikke efter  

 personsanseelse, men med retsind, Guds navn til ære og hans menighed til  

 opbyggelse.
Vær en støtte for præster og menigheder i dit stift, styrk de  

 svage, opsøg de vildfarne, vær barmhjertig uden at tåle det onde, irettesæt  

 uden at glemme barmhjertigheden.
Og når verden foragter evangeliet, skal det  

 være din trøst, at det er Guds gerning, du øver, ikke din egen, og at vor  

 Herre Jesus har lovet at være med sin menighed alle dage indtil verdens ende,  

 så hans tjenere kan røgte deres kald frimodigt og fuldende løbet med glæde.  

 Lover du mig da for Guds åsyn, at du således trofast og retsindigt efter den  

 nåde, Gud vil give dig, vil varetage den tilsynsgerning, du er valgt og  

 kaldet til? Ordinanden:
Ja! Ordinator:
 Så giv mig hånd derpå.
 Ordinanden giver ordinator og de assisterende biskopper hånden, iføres  

 bispekåben og knæler ved alterskranken.
 Ordinator, de assisterende biskopper og præster lægger deres hænder på  

 ordinandens hoved.
 Ordinator:
Lad os nu af hjertet bede Gud selv danne og dueliggøre dig til din  

 tjeneste: Herre vor Gud, himmelske Fader, vi beder dig, at du vil kendes ved  

 denne din tjener NN, som nu får en biskops tjeneste i NN stift betroet.
Giv  

 ham/hende din Helligånd til at varetage sin gerning til dit navns ære, så  

 han/hun holder fast ved dit hellige evangelium og prædiker din Søn, Jesus  

 Kristus den korsfæstede og opstandne, som vor eneste salighed.
Styrk  

 ham/hende til trofast at føre tilsyn med menighederne, at vejlede de rådvilde  

 og trøste de bange, undervise og irettesætte og med Guds ords sandhed modstå  

 al vildfarelse, og lad dit hellige evangelium hos os forblive rent og ret, så  

 vi som en salig frugt deraf må få det evige liv, ved din Søn, Jesus Kristus,  

 vor Herre.
Vor Fader, du . . .
 Sig alle dertil af hjertet Amen.
 Menigheden:
 Amen.
 Ordinator:
I Jesu navn.
Amen.
 Derefter følger salme nr. 246. Under 1. vers af salmen knæler ordinator og  

 ordinand.
 Efter salmen prædiker den nye biskop over søndagens tekst.
 Efter en salme (valgt af prædikanten) går den nye biskop for alteret og  

 fortsætter og afslutter højmessen.
 Efter udgangssalme (efter frit valg) og udgangsbøn går processionen - i  

 omvendt orden - ud af kirken.
