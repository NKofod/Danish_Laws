Ikke opsigelse fra arbejdsgiver  fratrædelsesgodtgørelse/godtgørelse udbetalt af arbejdsiver  ikke fradrag i dagpenge Resumé Medlemmet YY opsagde i marts 2008 sin stilling som direktionssekretær hos ZZ med fratrædelse den 30. april 2008.
ZZ har i brev af 28. marts 2008 meddelt, at YY ville blive fritstillet med øjeblikkelig virkning og at hun i forbindelse med sidste lønudbetaling den 30. april 2008 ville få udbetalt en fratrædelsesgodtgørelse svarende til 3 måneders løn.
Det fremgår af brevet, at fratrædelsesgodtgørelsen bl.a. blev udbetalt pr. kulance på grund af de kommunikationsmæssige uoverensstemmelser som havde været mellem YY og hendes nærmeste leder.
 A-kassen fandt, at fratrædelsesgodtgørelsen på 3 måneder medførte fradrag i dagpengene, hvorfor medlemmet tidligst kunne få ubetalt dagpenge fra den 1. august 2008.
 A-kassens afgørelse blev tiltrådt af direktoratet.
 Arbejdsmarkedets Ankenævn fandt ikke, at der skulle foretages fradrag i YY´s dagpenge.
Ankenævnet henviste i den forbindelse til § 6, stk. 2, nr. 3, i bekendtgørelsen om fradrag i arbejdsløshedsdagpenge.
Ifølge denne bestemmelse kan indtægter, der træder i stedet for løn bl.a. være fratrædelsesgodtgørelse, i det omfang arbejdsgiverens opsigelsesvarsel ikke er overholdt.
 Ankenævnet lagde ved afgørelsen vægt på, at der ikke forelå en opsigelse fra arbejdsgiver.
XXX XXX XXX j.nr.
 Ankenævnet har behandlet XX´s klage på møde den 30. oktober 2008.
Nævnet traf denne A F G Ø R E L S E Der skal ikke foretages fradrag i YY´s dagpenge.
 Ankenævnet ændrer således Arbejdsdirektoratets afgørelse af den 16. juli 2008.
B E G R U N D E L S E Ankenævnet har lagt til grund, at  YY i marts 2008 opsagde sin stilling som direktionssekretær med fratrædelse den 30. april 2008,  YY´s daværende arbejdsgiver ZZ i brev af 28. marts 2008 meddelte, at YY ville blive fritstillet med øjeblikkelig virkning og at hun i forbindelse med sidste lønudbetaling den 30. april 2008 ville få udbetalt en fratrædelsesgodtgørelse svarende til 3 måneders løn,  fratrædelsesgodtgørelsen ifølge ovennævnte brev endvidere blev udbetalt pr. kulance på grund af de kommunikationsmæssige uoverensstemmelser som havde været mellem YY og hendes nærmeste leder,  YY´s anciennitet i følge den skriftlige ansættelsesaftale af 9. juni 2006 regnedes fra den 1. september 2004, og  opsigelse og afskedigelse i ansættelsen fulgte funktionærlovens regler.
Ankenævnet har endvidere lagt til grund, at  XX i brev af 17. juni 2008 har anført, at YY den 6. marts 2008 havde en samtale med en af virksomhedens direktører, og at pågældende direktør under samtalen havde været meget krænkende og nedladende over for medlemmet, og  XX videre har anført, at der på arbejdspladsen var et hårdt psykisk arbejdsmiljø som gjorde at YY måtte sygemelde sig og senere måtte opsige sin stilling.
Udgangspunktet i arbejdsløshedsforsikringen er, at man ikke skal kunne få både løn og dagpenge, der dækker samme periode.
Indtægter skal derfor medføre fradrag i dagpengene.
Ved indtægter forstås løn, rådighedsløn, honorarer mv., samt indtægter, der træder i stedet for løn.
Dette kan fx være fratrædelsesgodtgørelse i det omfang arbejdsgiverens opsigelsesvarsel ikke er overholdt, eller, selv om arbejdsgiverens opsigelsesvarsel er overholdt, hvis medlemmets ansættelsesforhold efter lov, overenskomst, regulativ, cirkulære eller ansættelseskontrakt giver mulighed for rådighedsløn i forbindelse med en afskedigelse.
Det fremgår af § 6, stk. 2, nr. 3, i bekendtgørelsen om fradrag i arbejdsløshedsdagpenge.
 Ankenævnet finder ikke, at den udbetalte godtgørelse skal medføre fradrag i dagpengene.
 Ankenævnet har herved lagt vægt på, at der ikke foreligger en opsigelse fra arbejdsgiver.
R E G L E R Ankenævnet henviser til:
 § 58, stk. 1, nr. 3 i lov om arbejdsløshedsforsikring m.v., jf. lovbekendtgørelse nr. 994 af 8. august 2007, og  §§ 1, 2 og 6, i Arbejdsdirektoratets bekendtgørelse nr. 492 af 12. juni 2003 om fradrag i arbejdsløshedsdagpenge med de ændringer, der følger af ændringsbekendtgørelser nr. 632 af 24. juni 2004, og nr. 124 af 24. februar 2006.
O P L Y S N I N G E R N E I S A G E N Sagen er afgjort på grundlag af de akter, som ankenævnet har modtaget fra direktoratet.
På ankenævnets vegne De kan læse om afgørelsens retlige grundlag på de følgende sider.
 Kopi til:
 ..
Regler Lov om arbejdsløshedsforsikring m.v., jf. lovbekendtgørelse nr. 994 af 8. august 2007:
§ 58. Efter forhandling med Beskæftigelsesrådet kan direktøren for Arbejdsdirektoratet fastsætte regler om 1) udbetaling af dagpenge og aktiveringsydelse for søgnehelligdage, 2) retten til dagpenge for et medlem, a) som under ledighed har bibeskæftigelse ved selvstændig virksomhed, eller b) som er beskæftiget i en virksomhed, hvor arbejdstiden er nedsat efter aftale mellem arbejdsgiver og lønmodtagere, 3) hvilken betydning arbejde og indtægt skal have for størrelsen af a) dagpenge eller aktiveringsydelse, der udbetales efter § 52 a eller § 55, samt b) ydelser, der udbetales i henhold til lov om børnepasningsorlov.
 Stk. 2..
 Arbejdsdirektoratets bekendtgørelse nr. 492 af 12. juni 2003 om fradrag i arbejdsløshedsdagpenge med de ændringer, der følger af ændringsbekendtgørelser nr. 632 af 24. juni 2004, og nr. 124 af 24. februar 2006.
 § 1. Arbejde og indtægter medfører fradrag i følgende ydelser:
1) Dagpenge og aktiveringsydelse, der udbetales efter lov om arbejdsløshedsfor- sikring m.v.
2) Uddannelsesgodtgørelse og aktiveringsydelse, der udbetales efter de hidtil gældende regler.
 3) Orlovsydelse til uddannelse, der udbetales efter den tidligere lov om orlov.
 4) Orlovsydelse til børnepasning, der udbetales efter lov om børnepasningsorlov.
Kapitel 2 Arbejde § 2. Ved arbejde forstås i denne bekendtgørelse aktiviteter, som enten medfører indtægt eller efter sin art normalt medfører indtægt.
Stk. 2. Arbejde, der udføres af et medlem i en periode, hvor medlemmet modtager en ydelse efter § 1, medfører fradrag.
Dette gælder også arbejde uden for normal arbejdstid og på helligdage samt arbejde, der udføres uden for medlemmets normale faglige område.
Ulønnet arbejde medfører også fradrag, jf. dog § 4 og § 16.
 Stk. 3. Fradraget sker på det tidspunkt, hvor arbejdet udføres.
Indtægter Løn, rådighedsløn, honorarer mv.
 § 6. Ved indtægter forstås i denne bekendtgørelse løn, rådighedsløn, honorarer mv. samt indtægter, der træder i stedet for løn.
 Stk. 2. Indtægter, der træder i stedet for løn mv., jf. stk. 1, kan bl.a. være:
 1) Erstatning for tabt arbejdsfortjeneste.
 2) Beløb fra Lønmodtagernes Garantifond.
 3) Fratrædelsesgodtgørelse, i det omfang arbejdsgiverens opsigelsesvarsel ikke er overholdt, eller, selv om arbejdsgiverens opsigelsesvarsel er overholdt, hvis medlemmets ansættelsesforhold efter lov, overenskomst, regulativ, cirkulære eller ansættelseskontrakt giver mulighed for rådighedsløn i forbindelse med en afskedigelse.
 Stk. 3. Bestemmelserne i stk. 1 og 2 anvendes både på engangsbeløb og løbende indtægter.
 Stk. 4. Indtægter efter stk. 1-3 medfører fradrag, selvom der ikke udføres arbejde i den periode, indtægterne dækker.
