Skrivelse om bemyndigelser på løn- og personaleområdet (Til  

 Danmarks Pædagogiske Universitet) Undervisningsministeriet bemyndiger hermed  med nedenstående  

 undtagelser  Danmarks Pædagogiske Universitet til at træffe afgørelser  

 og  

 indgå aftaler i sager om løn- og ansættelsesforhold i det omfang adgangen  

 hertil er delegeret til Undervisningsministeriet af Finansministeriet eller  

 Finansministeriets styrelser.
 Vi henleder i den forbindelse opmærksomheden på, at visse  

 afgørelser og aftaler fortsat kun kan træffes og indgås af Finansministeriet  

 eller dets styrelser og således ikke er omfattet af denne bemyndigelse.  

 Eventuelle tvivlsspørgsmål vedrørende kompetencen skal forelægges for  

 Undervisningsministeriet.
 Herudover er følgende  

  

 undtaget fra  

  

 ovenstående generelle  

 bemyndigelse:
 1. Fastsættelse af løn, herunder tillæg og engangsvederlag til  

 rektor.
 2. Ansættelse af tjenestemænd i lønramme 36 og derover.
 3. Afsked af kongeligt udnævnte tjenestemænd samt uansøgt  

 afsked af øvrige varigt ansatte og åremålsansatte tjenestemænd.
 4. Ansættelse på overenskomstvilkår foretages af institutionen.  

 Ved overenskomstansættelse i administrative tjenestemandsstillinger i  

 lønramme  

 36 eller derover, skal Undervisningsministeriet dog orienteres om  

 ansættelsen.
 5. Bevilling af tjenestefrihed med eller uden løn og nedsat  

 tjenestetid samt afgørelse af sager om tilbagebetaling og efterbetaling af  

 løn  

 for så vidt angår rektor.
6. Ydelse af - særskilt vederlag og - tillæg for medlemskab af råd, nævn, udvalg m.v. inden for  

 Undervisningsministeriets område.
Forskningsministeriets brev af 7. maj 1999 til  

 universitetslovinstitutioner under Forskningsministeriet (efter  

 ressortomlægningen i december 2000 nu under Undervisningsministeriet)  

 vedlægges  

 med bemærkning om, at den heri givne bemyndigelse hermed udstrækkes til også  

 at  

 omfatte Danmarks Pædagogiske Universitet.
Vi har i dag meddelt dette til  

 samtlige ministerier, jf. vedlagte brevkopi.
 Hvad angår regelsættene for løn- og personaleområdet henvises  

 til Finansministeriets  herunder også Finansministeriets styrelsers  

   

 cirkulærer m.v., overenskomster og aftaler samt til Finansministeriets  

 Personaleadministrative Vejledning.
 Nærværende brev ophæver Undervisningsministeriets brev af 18.  

 maj 1994 (journal nr. 1993-44010-6) om delegering vedrørende løn- og  

 ansættelsesregler.
