Bekendtgørelse om ændring af bekendtgørelse om onlinekasino § 1 I bekendtgørelse nr. 67 af 25. januar 2012 om onlinekasino foretages følgende ændring:
 1. I § 8, stk. 3, nr. 2, 1. pkt., ændres »det ikke er teknisk muligt at benytte digital signatur på den tekniske platform, hvorpå spillet afvikles« til: »spillet afvikles på en teknisk platform, hvorpå det tidligere ikke har været muligt at benytte digital signatur«.
§ 2 Bekendtgørelsen træder i kraft den 1. januar 2015.
