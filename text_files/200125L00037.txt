Tillægsbetænkning afgivet af  

 Skatteudvalget den 13. december 2001 Tillægsbetænkning over Forslag til lov om ændring af  

 pensionsafkastbeskatningsloven, selskabsskatteloven og andre skattelove (Livsforsikringsselskabers fradrag,  

 pensionsafkastbeskatning af livsforsikringsbestande under administration,  

 friholdelse for pensionsafkastskat, ejendomsdatterselskaber, akkumulerende  

 investeringsforeninger, opdeling af udloddende investeringsforeninger m.v.) [af  

 skatteministeren (Svend Erik Hovmand)] 1. Ændringsforslag Der er af skatteministeren stillet 4 ændringsforslag  

 til lovforslaget.
2. Udvalgsarbejdet Lovforslaget blev fremsat den 5. december 2001 og var til  

 1. behandling den 7. december 2001. Lovforslaget blev efter 1. behandling  

 henvist til behandling i Skatteudvalget.
Udvalget afgav betænkning den  

 12. december 2001. Lovforslaget var til 2. behandling den 13. december 2001,  

 hvorefter det blev henvist til fornyet behandling i Skatteudvalget.
Møder Udvalget har, efter at lovforslaget blev henvist til  

 fornyet udvalgsbehandling, behandlet dette i 1 møde.
3. Indstillinger Et flertal i udvalget (udvalget med undtagelse af  

 EL) indstiller lovforslaget til vedtagelse med de stillede  

 ændringsforslag.
Et mindretal i udvalget (EL) indstiller  

 lovforslaget til forkastelse.
Mindretallet vil stemme imod de stillede  

 ændringsforslag.
 Det Republikanske Parti, Inuit Ataqatigiit og Siumut var  

 på tidspunktet for tillægsbetænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 tillægsbetænkningen.
 En oversigt over Folketingets sammensætning er  

 optrykt i tillægsbetænkningen.
4. Ændringsforslag med bemærkninger Ændringsforslag Af	skatteministeren, tiltrådt af et flertal  

 (udvalget med undtagelse af EL):
Til § 2 1) Efter nr. 3 indsættes som nyt nummer:
 »01. § 13, stk. 8, 3. pkt., ophæves, og i stedet  

 indsættes:
»For det indkomstår, hvori aktier eller fast ejendom  

 sælges, reduceres summen af udbytter og avancer som opgjort efter 1. og  

 2. pkt. med en skattepligtig fortjeneste ved salget.
Summen af udbytter og  

 avancer som opgjort efter 1. og 2. pkt. tillægges et fradragsberettiget  

 tab ved salg af aktier eller fast ejendom i det indkomstår, hvori tabet  

 anvendes til modregning.
Et selskabs uudnyttede fradragsberettigede tab ved  

 udgangen af det sidste indkomstår, hvori udbytter og avancer i det  

 pågældende selskab kan reducere fradragsretten i  

 forsikringsselskabet, tillægges ved forsikringsselskabets  

 opgørelse af summen af udbytter og avancer efter 1. og 2. pkt. for det  

 efterfølgende indkomstår. 4. og 5. pkt. gælder dog kun, i  

 det omfang tabet har påvirket summen af udbytter og avancer efter 1. og  

 2. pkt. i forsikringsselskabet i tidligere indkomstår.«« [Udskydelse af fradragsbegrænsning for realiserede  

 tab] 2) I den under nr. 4 foreslåede affattelse af §  

 13, stk. 12, 7. pkt., ændres »uudnyttede fradragsberettigede tab,  

 som efter stk. 8, 3. pkt., har påvirket opgørelsen af  

 sumbeløbet« til: »uudnyttede fradragsberettigede tab, som har  

 påvirket opgørelsen af sumbeløbet for det  

 indkomstår, hvor aktier eller fast ejendom er solgt«.
[Redaktionel ændring som følge af  

 ændringsforslag nr. 1] Til § 7 3) I stk. 4 ændres »jf. dog stk. 5« til: »jf. dog  

 stk. 6«.
[Konsekvensændring som følge af  

 ændringsforslag nr. 4] 4) Efter stk. 4 indsættes som nyt stykke:
»Stk. 5. § 2, nr. 01, har virkning for fradragsberettigede tab, der  

 er opstået i indkomståret 2001 eller senere.« Stk. 5 og 6 bliver herefter stk. 6 og 7.
[Ikrafttrædelsesbestemmelse for  

 ændringsforslag nr. 1] Ændringsforslag Til nr. 1 og 4 Formålet med ændringsforslag nr. 1 er, at  

 forsikringsselskaberne ikke skal stilles forskelligt afhængigt af, om  

 tab på aktier eller ejendomme er realiseret eller ej.
I det  

 følgende omtales kun aktier, men der gælder og skal gælde  

 samme regler for ejendomme.
I lovforslagets almindelige bemærkninger pkt. 2.1 er  

 de gældende regler om fradragsbegrænsning for  

 livsforsikringsselskaber beskrevet.
Det fremgår bl.a., at  

 fradragsbegrænsningen skal korrigeres, når der sælges  

 aktier.
Det følger af bestemmelsen i selskabsskattelovens § 13, stk.  

 8, 3. pkt.
Korrektionen sker for at undgå dobbeltbeskatning af  

 fortjeneste og dobbeltfradrag for tab.
For så vidt angår tab,  

 sker korrektionen for det indkomstår, hvor aktierne sælges, ved,  

 at fradragsbegrænsningen forøges med et fradragsberettiget tab.  

 Derved undgås, at tab, der løbende er fradraget som følge  

 af lagerprincippet i fradragsbegrænsningsreglerne, også kan  

 fradrages som et realiseret tab.
Den foreslåede bestemmelse i selskabsskattelovens §  

 13, stk. 12, jf. lovforslagets § 2, nr. 4, giver mulighed for at anvende et  

 negativt fradragsbegrænsningsbeløb til modregning i positiv  

 skattepligtig indkomst i selskabet.
Dermed ophæves  

 kildeartsbegrænsningen delvis i relation til negative  

 fradragsbegrænsningsbeløb.
Er fradragsbegrænsningsbeløbet negativt  

 hvilket er den relevante situation ved kraftige kursfald   medfører  

 realisation af tab på aktier, som har været ejet i mindre end 3  

 år, at fradragsbegrænsningen bliver mindre negativ.
Til  

 gengæld opstår et uudnyttet tab svarende til det beløb,  

 som den negative fradragsbegrænsning er formindsket med.
Hvis selskabet  

   eventuelt på grund af solvensproblemer   realiserer tabene på  

 aktierne (og aktierne har været ejet i mindre end 3 år),  

 fremtræder tabet således ikke som et negativt  

 fradragsbegrænsningsbeløb, men som et uudnyttet tab, der skal  

 fremføres efter reglerne i aktieavancebeskatningsloven.
Sådanne  

 tab er fortsat kildeartsbegrænsede.
Det kan i yderste konsekvens betyde, at der også  

 efter den foreslåede ændring af  

 fradragsbegrænsningsreglerne kan opstå en betydelig skattepligtig  

 indkomst hos livsforsikringsselskaberne i indkomstår, hvor de har store  

 tab på deres aktiebeholdninger.
Det vil være tilfældet,  

 hvis selskaberne   eventuelt tvunget af omstændighederne   realiserer  

 deres aktietab og må lade tabet dække ved tilbageførsel af  

 bonusudjævningshensættelser.
 Denne forskel på, om tabene (tvangs)realiseres eller  

 ej, er hverken hensigtsmæssig eller logisk.
Det foreslås på den baggrund at ændre  

 den måde, hvorpå realiserede tab påvirker  

 fradragsbegrænsningen.
Det sker ved at opdele og udvide reglerne i §  

 13, stk. 8, 3. pkt.
Reglerne om korrektion af fradragsbegrænsningen med  

 realiseret fortjeneste og tab vil herefter fremgå af § 13, stk. 8,  

 3.-6. pkt.
 Det foreslåede stk. 8, 3. pkt., fastholder den  

 gældende regel om, at skattepligtig fortjeneste på aktier m.v.  

 reducerer fradragsbegrænsningen i det indkomstår, hvor salget  

 sker.
Det foreslåede stk. 8, 4. pkt., udskyder det  

 tidspunkt, hvor fradragsbegrænsningen påvirkes af et realiseret  

 tab, til det indkomstår, hvor tabet udnyttes til modregning.
Der  

 korrigeres ikke som efter gældende regler allerede i det  

 indkomstår, hvor tabet realiseres.
Derved undgås som udgangspunkt  

 også den form for dobbeltbeskatning, som ville opstå, hvis tabet  

 aldrig blev udnyttet.
Når der ikke korrigeres for tabet i salgsåret,  

 vil det samme tab være fradraget via fradragsbegrænsningsreglerne  

 og optræde som et kildebegrænset tab efter  

 aktieavancebeskatningsloven.
Så længe udbytter og avancer i det  

 selskab, som kan udnytte det kildeartsbegrænsede tab, er omfattet af  

 fradragsbegrænsningsreglerne i selskabsskatteloven, er dette  

 dobbeltfradrag ikke betænkeligt, fordi udnyttelse af tabet vil  

 medføre en tilsvarende forøgelse af  

 fradragsbegrænsningsbeløbet, jf. det foreslåede stk. 8, 4.  

 pkt.
Hvis derimod selskabets udbytter og avancer på et tidspunkt ikke  

 længere medregnes under fradragsbegrænsningen, er der risiko for  

 dobbeltfradrag.
Der foreslås derfor en værnsregel i stk. 8, 5.  

 pkt.
Bestemmelsen indebærer, at uudnyttede fradragsberettigede tab i et  

 selskab ved udgangen af det sidste indkomstår, hvori udbytter og  

 avancer i det pågældende selskab kan reducere fradragsretten i  

 forsikringsselskabet, skal tillægges  

 fradragsbegrænsningsbeløbet hos forsikringselskabet for det  

 efterfølgende indkomstår.
Det kan være tilfældet, hvor et  

 forsikringsselskab sælger et datterselskab, der har uudnyttede  

 fradragsberettigede tab.
I så fald skal forsikringsselskabet i det  

 indkomstår, hvor datterselskabet sælges »ud af koncernen«,  

 medregne de uudnyttede tab ved udgangen af det forudgående  

 indkomstår.
Det gælder, uanset om datterselskabet sælges  

 til et andet forsikringsselskab.
Med forslaget sker realisationen af tabet og korrektionen  

 af fradragsbegrænsningsbeløbet ikke i samme indkomstår.  

 Man kan derfor forestille sig, at et forsikringsselskab erhverver et  

 datterselskab med uudnyttede tab, som udnyttes til modregning efter  

 erhvervelsen.
I dette tilfælde ville det ikke være rimeligt, hvis  

 tabet   når det udnyttes til modregning   skulle påvirke  

 fradragsbegrænsningsbeløbet, eftersom forsikringsselskabet ikke  

 tidligere har opnået fradrag for tabet via  

 fradragsbegrænsningsreglerne.
Tilsvarende ville det ikke være  

 rimeligt, at der indtrådte fradragsbegrænsning, hvis  

 datterselskabet blev solgt videre, uden at tabene var udnyttet til  

 modregning.
Det foreslås derfor, at de foreslåede bestemmelser i  

 stk. 8, 4. og 5. pkt., kun finder anvendelse, i det omfang tabet har  

 været medregnet ved opgørelsen af  

 fradragsbegrænsningsbeløbet i forsikringsselskabet i tidligere  

 indkomstår.
Det foreslås i ændringsforslag nr. 4, at de  

 ændrede regler tillægges virkning for tab, der er opstået i  

 indkomståret 2001 eller senere.
Tab opstået før  

 indkomståret 2001 behandles således efter gældende  

 regler.
Til nr. 2 Der er tale om en redaktionel ændring som  

 følge af ændringsforslag nr. 1.
 Lovforslaget viderefører de gældende regler,  

 hvorefter et livsforsikringsselskab, der tages under administration, kan  

 få udbetalt skatteværdien af et resterende negativt  

 fradragsbegrænsningsbeløb med tillæg af uudnyttede  

 fradragsberettigede tab, som efter stk. 8, 3. pkt., har påvirket  

 opgørelsen af fradragsbegrænsningsbeløbet.
Med ændringen under nr. 1 vil der ikke længere  

 opstå uudnyttede tab, der har påvirket opgørelsen af  

 fradragsbegrænsningsbeløbet.
Bestemmelsen skal dog opretholdes,  

 da den stadig kan have betydning for tab, der er opstået før  

 indkomståret 2001, men henvisningen til § 8, stk. 3, vil ikke  

 længere være meningsfuld.
Det foreslås derfor, at henvisningen fjernes, og at  

 det i stedet tydeliggøres, at bestemmelsen vedrører uudnyttede  

 fradragsberettigede tab, som har påvirket opgørelsen af  

 fradragsbegrænsningsbeløbet i det indkomstår, hvor tabet  

 er opstået.
Der er alene tale om en ændret formulering af  

 bestemmelsen   ikke en materiel ændring af reglerne.
Til nr. 3 Der er tale om en konsekvensændring som følge  

 af ændringsforslag nr. 4.
Sven Buhrkall (V)  

  Peter Christensen (V)  Freddy Dam (V)  

  Kristian Jensen (V) nfmd.  

  Colette L.
Brix (DF)  Mikkel Dencker (DF)  

 Charlotte Dyremose (KF)  

  Else Theill Sørensen (KF)  

  Ole M.
Nielsen (KRF)  Erik Mortensen (S)  

  Henrik Sass Larsen (S)  Jacob Buksti (S)  

 Jens Peter Vernersen (S) fmd.  

  Morten Bødskov (S)  Aage Frandsen (SF)  

  Anders Samuelsen (RV)  

  Pernille Rosenkrantz-Theil (EL) Det Republikanske Parti, Inuit Ataqatigiit og Siumut havde  

 ikke medlemmer i udvalget Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Det Republikanske Parti (REP) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende L 11 omdelt efter  

 afgivelse af betænkning Bilagsnr.
