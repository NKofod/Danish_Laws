(Til samtlige kommunalbestyrelser og  

 amtsråd samt Hovedstadsrådet) Ministeren for skatter og afgifter besvarede den 15. november 1978 i  

 folketinget et spørgsmål om, hvorledes der kan skabes sikkerhed for, at  

 kommunerne ikke ved telefoniske henvendelser med angivelse af borgernes dato  

 udleverer oplysninger om borgernes skatteforhold til uvedkommende.
 I svaret blev der bl.a. peget på, at der i skattelovgivningen er fastsat  

 strenge regler om tavshedspligt for alle, der på det offentliges vegne har  

 med skattesager at gøre.
På den givne anledning og med henblik på at sikre, at uvedkommende ikke  

 fra de kommunale forvaltninger skaffer sig oplysninger om andres personlige  

 forhold, skal indenrigsministeriet herved indskærpe, at gældende bestemmelser  

 om tavshedspligt overholdes.
Man skal samtidig pege på, at det ved besvarelse  

 af telefoniske forespørgseler kan være nødvendigt at foretage  

 kontrolopringninger.
 Indenrigsministeriet, den 16.februar  

 1979.
