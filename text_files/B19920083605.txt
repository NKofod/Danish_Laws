I medfør af §§ 9, 10, 11, 12 og 14, § 15, stk. 1, § 17, stk. 3 og § 35 i lov nr. 814 af 21. december 1988 om husdyrsygdomme, som ændret ved lov nr. 189 af 23. marts 1992, fastsættes:
 § 1.  Denne bekendtgørelse omfatter zoologiske haver,  

 dyreparker og lignende, der er oprettet med politiets tilladelse, jf. § 17,  

 stk. 3, i lov nr. 386 af 6. juni 1991 (Dyreværnslov).
 § 2.  En virksomhed omfattet af § 1 skal for egen  

 regning tilknyttes en tilsynsførende dyrlæge, som skal være godkendt af  

 Veterinærdirektoratet.
 Stk. 2.  Den tilsynsførende dyrlæge skal mindst en gang  

 om måneden inspicere virksomheden.
 Stk. 3.  Dyrlægen skal følge dyrenes sundhedstilstand og  

 iværksætte nødvendige foranstaltninger til begrænsning af smitteudbredelse.
 § 3.  Ved mistanke om smitte hos dyrebestanden af  

 sygdomme, der ikke er omfattet af husdyrsygdomslovens bilag 1, kan dyrlægen  

 påbyde diagnostiske undersøgelser foretaget, herunder indsendelse af prøver  

 af dyr eller materiale fra disse til laboratoriemæssige undersøgelser.
 Stk. 2.  Udgifterne i forbindelse med de i stk. 1  

 anførte undersøgelser afholdes af virksomheden.
 § 4.  Dyrlægen skal føre optegnelser over  

 sygdomstilfælde med angivelse af dato, dyreart, diagnose, behandling samt  

 eventuel dødsårsag.
 Stk. 2.  De i stk. 1 anførte optegnelser skal opbevares  

 5 år fra registreringstidspunktet og på begæring forevises  

 Veterinærdirektoratet.
 § 5.  Virksomheden skal efterkomme dyrlægens  

 instruktioner om smittebegrænsende foranstaltninger.
 Stk. 2.  Endvidere skal virksomheden sikre, at foder og  

 gødning opbevares og bortskaffes på forsvarlig måde.
§ 6.  Dyr der forefindes i zoologiske haver m.fl., jf.  

 § 1, må kun Stk. 2.  Der må ikke på en i § 1 omhandlet virksomhed  

 afholdes markeder, auktioner, dyrskuer og sportsarrangementer eller anden  

 samling af dyr, der ikke i forvejen er hjemmehørende på virksomheden.
 Stk. 3.  Veterinærdirektoratet kan på grundlag af en  

 skriftlig ansøgning fra dyrlægen dispensere fra bestemmelserne i stk. 1 og 2.
§ 7.  Virksomheden skal føre et register indeholdende  

 dato for dyrs tilgang og afgang, herunder dødsfald.
Dyrenes antal, art, køn,  

 oprindelsessted og eventuelle bestemmelsessted skal ligeledes angives.
 Stk. 2.  Det i stk. 1 omhandlede register skal opbevares  

 i 5 år og på begæring forevises veterinærmyndighederne.
 § 8.  Overtrædelse af bestemmelserne i §§ 2 og 5, § 6,  

 stk. 1 og 2, og § 7 samt undladelse af at efterkomme påbud udstedt i medfør  

 af § 3, stk. 1, eller tilsidesættelse af vilkår fastsat i medfør af § 6, stk.  

 3, straffes med bøde.
Stk. 2.  For overtrædelser, der begås af aktieselskaber,  

 andelsselskaber, anpartsselskaber eller lignende pålægges i medfør af  

 husdyrsygdomslovens § 36 selskabet som sådant bødeansvar.
Er overtrædelsen  

 begået af en kommune eller et kommunalt fællesskab, jf. § 60 i lov om  

 kommunernes styrelse, kan der pålægges kommunen eller det kommunale  

 fællesskab bødeansvar.
 § 9.  Bekendtgørelsen træder i kraft den 1. november  

 1992.
 § 10.  Bekendtgørelsen gælder ikke for Grønland.
