 I medfør af § 39, jfr. § 2, stk. 3, i lov nr. 150 af 11. maj 1954 om  

 kvalitetskontrol med fisk og fiskevarer som ændret ved lov nr. 167 af 16. maj  

 1962 fastsættes herved følgende bestemmelser:
§ 1.  Ved salg af foderblandinger bestemt til foder  

 for fisk skal sælgeren give de nedenfor under a-d anførte oplysninger: a.  

 Navn og adresse på fabrikant samt den eventuelle importør. b.  

 Foderblandingens navn og registreringsnummer. c.
Tidspunktet for  

 fremstillingen og for importerede foderblandinger, der ikke importeres  

 færdigemballeret, tillige tidspunktet for færdigemballeringen her i landet.  

 d.
Foderblandingens procentvise indhold af råfedt, fordøjeligt råprotein  

 (bestemt ved pepsin-saltsyremetoden), kvælstoffri ekstraktstoffer og  

 askeindhold.
De nævnte oplysninger skal være anbragt samlet enten på en seddel, der  

 skal være nedlagt øverst i emballagen eller på en etikette, der skal findes  

 fastgjort udvendig på emballagen eller som påtryk uden på denne.
Udvendig  

 påtrykning er dog ikke tilladt, hvis emballagen er af en sådan beskaffenhed,  

 at den kan benyttes mere end een gang.
§ 2.  Foderblandinger må ikke indeholde stoffer, der  

 kan medføre sundhedsfare for den, der fortærer fisk, som er fodret med de  

 pågældende stoffer.
Iblanding af lægemidler i foderblandinger må kun ske  

 efter tilladelse fra fiskeriministeriet.
§ 3.  Til sikring af overholdelsen af de i ovennævnte  

 lov og nærværende bekendtgørelse fastsatte regler for fremstilling og  

 forhandling af foderblandinger til fisk, kan der af fiskerikontrollen udtages  

 prøver hos fabrikanten eller importøren.
De nævnte prøver undersøges på  

 fabrikantens, henholdsvis importørens, bekostning af et af fiskeriministeriet  

 hertil godkendt laboratorium.
 § 4.  Overtrædelse af nærværende bekendtgørelse  

 medfører straf i henhold til ovennævnte lovs § 46.
 FISKERIMINISTERIET, Den 24. OKTOBER  

 1962.
A.C.
Normann.
/J.
Nørgaard.
