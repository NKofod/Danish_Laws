(Ligningskommissionernes  

 klagebehandling og bemyndigelser til ligningskommissionerne m.v.) VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om skattemyndighedernes organisation og om klageadgang m.m.  

 (skattestyrelsesloven), jfr. lovbekendtgørelse nr. 177 af 21. april 1983,  

 foretages følgende ændringer:
 1. I § 3, stk. 4, 2. pkt. ændres "§ 5" til:  

 "stk. 5".
 2. I § 3 indsættes som stk. 5:
"Stk. 5. Skatteansættelsen skal være foretaget senest 31. marts i det  

 andet kalenderår efter det indkomstår, som ansættelsen vedrører." 3. § 4 affattes således:
"§ 4. Klage over en efter foranstående regler foretagen ansættelse  

 indgives til ligningskommissionen.
Klagen, der skal være skriftlig og  

 begrundet, skal være modtaget inden 4 uger efter, at der er givet vedkommende  

 underretning om den påklagede afgørelse, eller, hvor underretning ifølge § 3,  

 stk. 1, er undladt, efter modtagelsen af slutopgørelsen.
Ligningskommissionen  

 kan se bort fra overskridelse af fristen, når kommissionen skønner, at der  

 foreligger undskyldende omstændigheder.
Stk. 2.  Forinden ligningskommissionen træffer en  

 afgørelse, der ikke fuldt ud imødekommer klagerens påstand, skal der gives  

 klageren lejlighed til mundtlig forhandling.
I disse tilfælde skal der i  

 underretningen til klageren om afgørelsen gives oplysning om begrundelsen  

 herfor og vejledning om klageadgangen til skatterådet.
Stk. 3.  Er der forløbet mere end 3 måneder efter, at  

 klagen er indbragt for ligningskommissionen, og er fristen i § 3, stk. 5,  

 overskredet, kan klagen indbringes for skatterådet, selv om  

 ligningskommissionen ikke har truffet afgørelse i sagen." 4. § 5 ophæves.
 5. § 8, stk. 3, affattes således:
"Stk. 3. Personer, der på tiltrædelsestidspunktet vil være fyldt 67  

 år, kan ikke beskikkes eller genbeskikkes til medlem af eller stedfortræder i  

 et skatteråd.
Personer, der inden for 3 år fra udnævnelsestidspunktet vil  

 være fyldt 67 år, kan kun beskikkes for 3 år." 6. I § 15, stk. 1, 2. pkt., ændres "stk. 2"  

 til: "stk. 2 eller 3".
 7. § 15, stk. 2, ophæves, og i stedet indsættes:
"Stk. 2. Ministeren for skatter og afgifter kan fastsætte regler,  

 hvorefter ligningskommissionerne kan ændre ansættelser efter udløbet af  

 fristen i § 3, stk. 5. Dette gælder dog ikke i det omfang, der af  

 landsskatteretten, ligningsrådet, et amtsligningsråd eller et skatteråd er  

 taget stilling til en ansættelse.
Ministeren for skatter og afgifter kan  

 ligeledes fastsætte regler, hvorefter ligningskommissionerne kan foretage nye  

 ansættelser i tilfælde, hvor disse tidligere med urette ikke er foretaget.
 Stk. 3.  Ministeren for skatter og afgifter kan  

 fastsætte regler, hvorefter skyldrådene kan ændre vurderingsrådenes  

 ansættelser, og vurderingsrådene kan foretage nye ansættelser, hvor disse  

 tidligere med urette ikke er foretaget.
Stk. 4.  De almindelige regler om ligning og klageadgang  

 i §§ 3 og 4 finder, bortset fra § 3, stk. 5, tilsvarende anvendelse, hvor en  

 ansættelse ændres af en ligningskommission efter reglerne i stk. 2." Stk. 3  bliver herefter stk. 5.
 8. § 18, stk. 4, 2. pkt., affattes således:
"Dette gælder dog ikke i det omfang, landsskatteretten eller  

 ligningsrådet ved kendelse har taget stilling til ansættelsen." § 2 Stk. 1.  § 1, nr. 1-5 og 8, træder i kraft dagen efter  

 bekendtgørelsen i Lovtidende.
 Stk. 2.  § 1, nr. 6 og 7, træder i kraft den 1. juli  

 1984.
Givet på Christiansborg slot, den 28.  

 marts 1984 Under Vor Kongelige Hånd og Segl I Dronningens Navn:
