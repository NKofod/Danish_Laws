Den hidtidige praksis ved tilkendelse af førtidspension til sent  

 udviklede og udviklingshæmmede har medført, at mulighederne for  

 »senmodning« ofte har ført til tilbageholdenhed med at tilkende  

 højeste pension.
Revaliderings- og Pensionsnævnet for Københavns og  

 Frederiksberg Kommuner har genovervejet denne praksis.
Revaliderings- og Pensionsnævnet for Københavns og Frederiksberg Kommuner  

 har behandlet nogle sager om pensionstilkendelse til sent udviklede og  

 udviklingshæmmede.
En række af sagerne er indsendt til Ankestyrelsen til  

 orientering om nævnets praksis.
Da vurderingen af praksis på området kan være af interesse også for andre  

 nævn, redegøres der i denne artikel for resultatet af drøftelserne.
Nogle af  

 sagerne er anket til Ankestyrelsen, som snarest muligt vil behandle dem.
- - - Den 11. maj 1995 afholdt Revaliderings- og Pensionsnævnet for Københavns  

 og Frederiksberg Kommuner i henhold til § 5, stk. 3, i nævnenes  

 forretningsorden et principielt møde om fastlæggelse af praksis for  

 tilkendelse af pension til sent udviklede og udviklingshæmmede.
Baggrunden for mødet var et ønske fra et af nævnets medlemmer, på vegne af  

 De samvirkende Invalideorganisationer om, at det blev undersøgt, om den  

 praksis, som har været fulgt på området siden Invalideforsikringsrettens tid,  

 fortsat var »up to date«.
Praksis har ikke været vurderet før, idet  

 der ikke er nogen nyere principielle afgørelser fra Ankestyrelsen på området.
 Spørgsmålet var, om der på baggrund af samfundsudviklingen og de indvundne  

 pædagogiske erfaringer siden 60'erne var grundlag for, set ud fra et  

 retssikkerhedssynspunkt, at ændre den hidtidige praksis, som har medført, at  

 mulighederne for »senmodning« ofte har ført til tilbageholdenhed  

 med at tilkende højeste pension.
 Som et led i forarbejdet til det principielle møde har nævnssek-  

 retariatet haft møder med Socialministeriets pensionskontor og  

 handicapkontor, Landsforeningen til Støtte For Sent Udviklede, og Sektionen  

 for rådgivning og vejledning vedrørende Psykisk Udviklingshæmmede i  

 Københavns kommune, i daglig tale PSU.
Tidligere praksis Som bekendt er det en forudsætning for tilkendelse af førtidspension, at  

 der er tale om fysisk eller psykisk invaliditet, som varigt nedsætter  

 erhvervsevnen i et nærmere angivet omfang.
Der kan derfor ikke tilkendes  

 pension, hvis det er muligt at iværksætte foranstaltninger, der mere varigt  

 kan antages at forbedre erhvervsevnen.
Ud over lægelig behandling kan det  

 være uddannelse, revalidering, genoptræning, anskaffelse af hjælpemidler,  

 indretning af hjem og arbejdsplads, løsning af specielle transportproblemer  

 og lignende.
 Personkredsen, der her er tale om, er dels diagnosticeret som lidende af  

 oligofreni, på dansk åndssvaghed, evnesvaghed eller intelligensdefekt, og  

 dels de sent udviklede, som, bredt forstået, er børn, der ved skolestart,  

 ofte af forskellige årsager, er år bagud i udvikling i forhold til deres  

 jævnaldrende.
Invalideforsikringsrettens praksis har været ret håndfast, og selv om man  

 har foretaget en helhedsvurdering af hver enkelt ansøger, har man haft  

 tendens til at fokusere på talværdierne.
Sagt meget firkantet fik sinker med  

 IQ på ca. 75 som regel ikke tilkendt pension alene på intelligensdefekten.  

 Højerestående debile fik typisk tilkendt mellemste pension med mindre, der  

 var tydelige muligheder for senmodning.
Lavtstående debile og imbecile  

 tenderede højeste pension med mindre ansøgeren var ganske ung, og væsentlig  

 senmodning kunne imødeses, eller der var tale om en beskæftigelse med mere  

 end kun symbolsk aflønning.
Baggrundsmøder Socialministeriet er af den opfattelse, at en vurdering alene på en IQ er  

 tvivlsom i pensionssammenhæng, idet ansøgerens faktiske funktionsniveau kan  

 afvige fra IQ'en.
Ministeriet mener, at det er urealistisk at tale om  

 senmodning i relation til de udviklingshæmmede.
Man bør i stedet tale om  

 udvikling af færdigheder.
 Socialministeriet finder det vigtigt at sondre mellem sent udviklede og  

 udviklingshæmmede i pensionssammenhæng, idet sent udviklede blot har behov  

 for et længere udviklingsforløb og typisk, men senere, ender i normalgruppen.
I Landsforeningen Til Støtte For De Sent Udviklede (repræsenteret ved  

 konsulent Bjarne Ottesen) er det erfaringen, at det ikke er usædvanligt, at  

 en person med en lavere IQ kan fungere bedre end en person med en højere IQ.  

 Organisationen er derfor af den opfattelse, at det er vigtigt at satse på  

 helhedspædagogik og helhedsvurderinger fremfor vurderinger alene på  

 intellektet.
Det vil efter deres opfattelse være meget uhensigtsmæssigt at  

 »forære« en 18-årig sent udviklet en førtidspension i  

 fødselsdagsgave.
Det må som minimum forlanges, at alle relevante uddannelses-  

 og udviklingforløb, herunder fraflytning fra hjemmet, har været afprøvet, før  

 man tænker på førtidspensionering.
Efter foreningens opfattelse kan man  

 omkring 25-års alderen begynde at foretage en endelig vurdering af en persons  

 samlede ressourceniveau.
I PSU regi tager man sig primært af de vidtgående udviklingshæmmede.
Efter  

 PSU's opfattelse er deres klienter så dårlige, at de må anses for uden reel  

 erhvervsevne, og de kan kun fungere i en eller anden form for beskyttet  

 beskæftigelse.
Man satser meget på at træne de udviklingshæmmede i en række  

 praktiske færdigheder på forskellige institutioner, der er gearet hertil.
En  

 IQ-test som vurderingsgrundlag finder PSU utilstrækkelig, og den senmodning  

 man evt. kan forvente, handler »kun« om livskvalitet og ikke om  

 reel erhvervsevne.
Nævnets fremtidige praksis På baggrund af ovenstående har Revaliderings- og Pensionsnævnet for  

 Københavns og Frederiksberg Kommuner besluttet fremover at lægge følgende til  

 grund for vurderingen i pensionssager til sent udviklede og  

 udviklingshæmmede:
 - Både de pædagogiske erfaringer og den socialpolitiske målsætning bag  

 kompetenceudlægningen om fremme af aktiveringsindsatsen understreger  

 pensionslovens krav om, at alle relevante forsøg på uddannelse og optræning  

 skal være forsøgt.
 - Der må sondres mellem sent udviklede og udviklingshæmmede.
 - Udgangspunktet må være, at sen udvikling i sig selv ikke kan begrunde  

 tilkendelse af pension.
Denne gruppe kan generelt ikke anses for omfattet af den personkreds, man  

 normalt ser i pensionssammenhæng.
Forsøg på revalidering m.v. er særligt  

 aktuel for gruppen af sent udviklede.
 I hver enkelt sag bør det være konkretiseret, hvilke foranstaltninger der  

 har været forsøgt, inden der evt. kan tilkendes pension.
De indvundne erfaringer peger desuden på, at det er relevant med en  

 »nedre aldersgrænse« for i praksis at statuere, at der ikke længere  

 er realistiske muligheder for forbedring af erhvervsevnen.
Det er nævnets  

 opfattelse, at denne aldersgrænse bør ligge omkring de 25 år.
Det er efter nævnets opfattelse ikke længere relevant at anvende begrebet  

 »senmodning« vedrørende de udviklingshæmmede.
Erhvervsevnen for  

 udviklingshæmmede må efter nævnets opfattelse vurderes ud fra en bred  

 beskrivelse af udvikling og færdigheder og det faktiske funktionsniveau i  

 sammenhæng med alder, IQ og eventuel anden fysisk eller psykisk invaliditet.  

 Vurderingen må forventes at medføre en vis lempelse i forhold til denne  

 gruppe i erkendelsen af, at optræning for manges vedkommende drejer sig om  

 livskvalitet og ikke erhvervsevne.
Der bør ske en vis nedtoning af værdien af  

 IQ- målinger henimod en øget vægtning af en bred og udtømmende beskrivelse af  

 funktionsniveauet.
Til brug for ovenstående vurderinger har nævnssekretariatet udarbejdet et  

 skema, til brug for en bred og anskuelig beskrivelse af ansøgerens funktion  

 og optræningsforløb.
Det er meningen, at skemaet fremover skal anvendes i  

 sager om pension til sent udviklede og udviklingshæmmede.
2 sager På mødet den 11. maj 1995 behandlede nævnet ialt 14 sager om pension til  

 disse grupper.
 For anskuelighedens skyld skal her omtales 2 af de sager, der blev  

 behandlet på mødet.
 Den ene sag drejede sig om en 34-årig ugift mand, der lider af Downs  

 Syndrom og stærkt nedsat syn, og som har opholdt sig på § 112-institution  

 siden sit 5. år.
Ansøgeren er placeret i gruppen af imbecile.
Han kan kun klare sig med  

 stor personalestøtte i alle relationer, men har tidsfornemmelse, kan læse og  

 skrive sit eget navn og med støtte klare betalingen af fornødenheder.
På  

 grund af synsnedsættelsen kan han ikke færdes uden ledsager.
 Ansøgeren er i beskæftigelse 7 timer dagligt på et dagcenter, hvor han  

 varetager lettere pedelopgaver, men han skal have stor støtte og vejledning i  

 at udføre arbejdet.
Han har desuden nået en alder, hvor udvikling af yderligere færdigheder  

 ikke kan forventes.
Der er derimod risiko for tilbagegang.
 Han fik i 1992 tilkendt mellemste førtidspension, og denne afgørelse blev  

 stadfæstet i Ankestyrelsen i 1993.
 Under henvisning til Ankestyrelsens afgørelse fra 1993 havde kommunen  

 indstillet til afslag på højeste, men fortsat mellemste pension.
Nævnet besluttede at tilkende ansøgeren højeste førtidspension, idet man  

 anså erhvervsevnen for ubetydelig.
Nævnet lagde herved til grund, at den  

 nuværende beskæftigelse måtte anses for at være af symbolsk karakter, og ikke  

 som udtryk for reel resterhvervsevne, idet der blev lagt vægt på, at  

 ansøgeren kræver meget støtte og vejledning.
 Den anden sag drejede sig om en 19-årig ugift mand, der er født døvstum.  

 Ansøgeren havde meningitis som 6-årig og har siden 1992 boet på §  

 112-institution.
Ansøgeren er normalt begavet, men umoden og sent udviklet.
Han er i god  

 udvikling, og der er lagt en handlingsplan for boformer og uddannelse.
 Kommunen havde indstillet ansøgeren til mellemste førtidspension.
 Nævnet gav ansøgeren afslag på mellemste førtidspension, idet det blev  

 lagt til grund, at der var tale om normal begavelse, men sen udvikling, og at  

 der på baggrund af alder og helbredsmæssig tilstand var mulighed for, at han  

 kunne påtage sig erhvervsarbejde efter forudgående revalidering.
 Da ansøgeren har svære kontaktvanskeligheder på grund af en alvorlig  

 høreskade, fandt nævnet ham derimod berettiget til døveydelse (IY) og  

 hjemviste iøvrigt sagen til kommunen, jf. pkt. 5 i Socialministeriets  

 vejledning af 12. november 1991.
Ankestyrelsens bemærkninger Ankestyrelsen kan oplyse, at enkelte af de sager, som blev behandlet i  

 Revaliderings- og Pensionsnævnet for Københavns og Frederiksberg Kommuners  

 møde den 11. maj 1995 om førtidspension til udviklingshæmmede er blevet  

 indbragt for Ankestyrelsen.
 Ankestyrelsen vil snarest muligt behandle sagerne, og der vil herefter  

 blive taget stilling til offentliggørelse af afgørelserne i SM-systemet med  

 henblik på belysning af Ankestyrelsens praksis.
 Ankestyrelsen vil i den forbindelse overveje udsendelse af Sociale  

 Meddelelser i de af revaliderings- og pensionsnævnets afgørelser, som ikke  

 indbringes for Ankestyrelsen.
