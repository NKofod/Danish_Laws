 I forbindelse med anlæg af cykelsti indskrænkedes forpladsen foran et  

 bageri fra ca. 5 til 4 m, og ejendommens ene overkørsel nedlagdes.
 Der tilkendtes en erstatning på 50.000 kr. for væsentlig indskrænkning  

 af parkeringsmulighederne på forpladsen i forbindelse med tab af ret til  

 hidtidig overkørsel nordligst på parcellen.
 Udtalt, at der under arbejdsperioden ikke havde været sådanne helt  

 ekstraordinære ulemper for forretningen, at dette begrundede erstatningspligt  

 for vejmyndighederne.
 Vejle amtskommunes ekspropriation til anlæg af cykelsti m.v. i  

 Branddrupdam.
 Onsdag den 27. maj 1987 kl. 13.45 samledes på Branddrupdam kro den af  

 ministeriet for offentlige arbejder i henhold til lov om offentlige veje,  

 lovbekendtgørelse nr. 368 af 6. august 1985, nedsatte  

 overtaksationskommission for Vejle, Ribe og Sønderjyllands amtsrådskredse  

 m.v.
 For og med ejeren, bagermester Jens Peter Larsen, var mødt advokat Ole  

 Thiel, Kolding.
 Der fremlagdes udskrift af forhandlingsprotokol af 13. februar 1987 for  

 taksationskommissionen for Vejle amt, de for taksationskommissionen fremlagte  

 akter samt ankeskrivelser fra ejeren og amtskommunen.
 Formanden konstaterede, at ankerne var rettidigt indkommet.
 Efter den mundtlige forhandling besigtigede overtaksationskommissionen den  

 berørte ejendom.
 Herefter fratrådte parterne, og overtaksationskommissionen afsagde  

 sålydende kendelse:
 K E N D E L S E :
i sag otax 598/87 Vejle amtskommune mod Jens Peter Larsen Vejle amtskommune har gentaget sin i første instans nedlagte påstand.
 Lodsejeren har påstået erstatningen fastsat til 150.000 kr., subsidiært et  

 mindre beløb, men større end det tilkendte på 54.950 kr., og mest subsidiært  

 stadfæstelse.
Amtskommunen har gentaget sit i 1. instans fremførte anbringende.
Der er  

 ikke grundlag for at tilkende erstatning for driftstab under vejarbejdet  

 eller for forringede parkeringsmuligheder på vejarealet ud for ejendommen.
I  

 øvrigt etableres der parkeringsbåse på vejarealet syd for ejendommen.
 Af de i kendelsen anførte grunde må denne være at stadfæste.
 T h i b e s t e m m e s :
Den indankede kendelse stadfæstes.
Til dækning af udgifter til  

 advokatbistand for overtaksationskommissionen tilkendes lodsejeren 1.500 kr.
