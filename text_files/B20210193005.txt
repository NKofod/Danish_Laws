 Bekendtgørelse om ændring af bekendtgørelse om efterlønsbevis, udskydelsesreglen og skattefri præmie m.v.
§ 1 I bekendtgørelse nr. 1189 af 5. august 2020 om efterlønsbevis, udskydelsesreglen og skattefri præmie m.v. foretages følgende ændringer:
 1. Indledningen affattes således:
»I medfør af § 74 b, stk. 4, § 74 l, stk. 17, § 74 m, stk. 19, § 74 p og § 75, stk. 8, i lov om arbejdsløshedsforsikring m.v., jf. lovbekendtgørelse nr. 215 af 12. februar 2021, og efter forhandling med Beskæftigelsesrådet fastsættes efter bemyndigelse:« 2. § 6, stk. 11, 3. pkt., ophæves.
 3. I § 6 indsættes efter stk. 11 som nye stykker:
 »Stk. 12. Stk. 11 finder anvendelse på arbejde i Storbritannien, hvis medlemmet er udrejst til Storbritannien inden den 1. januar 2021.
Stk. 13. Arbejde i lande uden for EØS-området, Grønland, Færøerne og Schweiz kan kun medregnes, hvis medlemmet er udsendt for en dansk arbejdsgiver eller arbejder på internationale vilkår ved organisationer mv., som Danmark er medlem af, jf. dog stk. 12.« Stk. 12-14 bliver herefter stk. 14-16.
 4. I § 6, stk. 12, der bliver stk. 14, og i § 7, stk. 21, der bliver stk. 23, indsættes efter »Schweiz«: », eller for personer, der modtager en tilsvarende ydelse i Storbritannien, hvis personen er udrejst til Storbritannien inden den 1. januar 2021«.
 5. § 7, stk. 3, 2. pkt., ophæves.
 6. I § 7, stk. 4, ændres »9-24« til: »9-26«.
 7. I § 7, stk. 9, indsættes efter 2. pkt. som nyt punktum:
»For hver måned, der er udbetalt tidlig pension efter lov om social pension, fradrages der 160,33 timer i de 5.772 timer, som er nævnt i 2. pkt.« 8. I § 7 indsættes efter stk. 19 som nye stykker:
 »Stk. 20. Arbejde her i riget, i lande inden for EØS-området eller i Schweiz medregnes til optjening af skattefri præmie efter stk. 1-3. Det er en betingelse, at medlemmet i perioden har bopæl og ophold her i riget, i et andet EØS-land eller i Schweiz, jf. dog stk. 22.
Stk. 21. Stk. 20 finder anvendelse på arbejde i Storbritannien, hvis medlemmet er udrejst til Storbritannien inden den 1. januar 2021.« Stk. 20-24 bliver herefter stk. 22-26.
 9. I § 7, stk. 20, der bliver stk. 22, indsættes efter »medlem af«: », jf. dog stk. 21«.
§ 2 Bekendtgørelsen træder i kraft den 15. oktober 2021.
