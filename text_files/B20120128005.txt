 Bekendtgørelse om ændring af bekendtgørelse om søfarendes hviletid m.v.
§ 1 I bekendtgørelse nr. 515 af 21. juni 2002 om søfarendes hviletid mv., som ændret ved bekendtgørelse nr. 1053 af 28. oktober 2008, foretages følgende ændring:
 1. § 5 affattes således:
»§ 5. For vagtgående søfarende og for søfarende, hvis arbejde omfatter opgaver i forbindelse med sikkerhed og forebyggelse af forurening, eller for søfarende, der arbejder på skibe med korte rejser, kan § 4, stk. 2 og 3, fraviges ved kollektive aftaler under hensyntagen til hyppigere eller længere fridagsperioder, eller hvor der sker sikring med kompenserende fridage.
En aftale skal mindst opfylde den minimumsbeskyttelse, der følger af kravene til hviletid i paragraf 9 i sektion A-VIII/1 i Kapitel VIII i STCW- konventionen.
Stk. 2. Fravigelser efter stk. 1 skal være registreret i Søfartsstyrelsen, før de må anvendes.« § 2 Bekendtgørelsen træder i kraft den 1. januar 2013.
