Betænkning afgivet af Uddannelsesudvalget den 9. december  

 2003 Betænkning over Forslag til lov om  

 ændring af lov om støtte til  

  

 folkeoplysende  


  

 voksenundervisning, frivilligt  

  

 folkeoplysende  

  

 foreningsarbejde og  

  

 daghøjskoler samt om Folkeuniversitetet (folkeoplysningsloven) og lov om  

  

 ungdomsskoler (Frivilliggørelse af  

 folkeoplysningsudvalgene) [af  

 undervisningsministeren (Ulla Tørnæs)] 1. Ændringsforslag Det Radikale Venstres medlem af udvalget har stillet 6  

 ændringsforslag til lovforslaget.
2. Udvalgsarbejdet Lovforslaget blev fremsat den 6. november 2003 og var til 1.  

 behandling den 18. november 2003. Lovforslaget blev efter 1. behandling  

 henvist  

 til behandling i Uddannelsesudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i  

 høring, og den 7. november 2003 sendte undervisningsministeren de indkomne  

 høringssvar samt et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget 1 skriftlig  

 henvendelse fra Kommunernes Landsforening.
 Undervisningsministeren har over for udvalget kommenteret den  

 skriftlige henvendelse til udvalget.
Spørgsmål Udvalget har stillet 15 spørgsmål til undervisningsministeren  

 til skriftlig besvarelse, som denne har besvaret. 7 af udvalgets spørgsmål og  

 undervisningsministerens svar herpå er optrykt som bilag 2 til betænkningen.
3. Indstillinger og politiske bemærkninger Et  

  

 mindretal  

  

 i  

 udvalget (V, DF og KF) indstiller lovforslaget til  

  

 vedtagelse uændret.
 Et  

  

 flertal  

  

 i udvalget  

 (S, SF, RV, EL og KD) indstiller lovforslaget til  

  

 forkastelse  

  

 ved 3. behandling, men vil stemme for de stillede  

 ændringsforslag.
 Socialdemokratiets, Socialistisk Folkepartis, Det Radikale  

 Venstres og Kristendemokraternes medlemmer af udvalget finder, at muligheden  

 for at nedlægge folkeoplysningsudvalgene kan føre til en forringelse af det  

 lokale demokrati, en svækkelse af den direkte brugerindflydelse og ringere  

 vilkår  

 for lokal forankring af folkeoplysningsarbejdet.
Endvidere vil nedlæggelse af folkeoplysningsudvalgene føre til,  

 at der ikke længere er en »armslængde« mellem kommunalbestyrelsen og den  

 enkelte  

  

 folkeoplysende  

  

 aktivitet.
Det vil ikke mindst  

 være de små foreninger, der bliver klemt i spillet om ressourcerne og de gode  

 forhold, hvis folkeoplysningsudvalgene nedlægges.
 Partierne finder det ikke godtgjort under udvalgsbehandlingen,  

 at der skulle være tale om et krav fra kommunernes side, jf.  

 undervisningsministerens svar på spørgsmål 1. Partierne ser lovforslaget som  

 et  

 udslag af en ideologi, der sætter kommunernes ret til frit valg over  

 borgernes  

 ret til direkte medindflydelse, og kan derfor ikke støtte lovforslaget.
Enhedslistens medlem af udvalget mener, at lokalt demokrati er  

 meget centralt, og at kommunerne skal inddrage beboerne og foreningerne i,  

 hvordan bl.a. kultur- og fritidspolitikken tilrettelægges.
Der kan siges  

 meget  

 om, hvorvidt de eksisterende folkeoplysningsudvalg egentlig inddrager mange  

 nok.
Der kan siges meget om, hvordan de  

  

 foreningsløse  

  

 får mulighed for at komme til orde, når det gælder tilrettelæggelsen af den  

 lokale kultur- og fritidspolitik.
Enhedslisten vil gerne diskutere, hvordan  

 man  

 kan udvide og udbrede det lokale demokrati.
Men det er noget pjat at lave en  

 lov, der giver mulighed for at nedlægge folkeoplysningsudvalgene, når  

 Undervisningsministeriet mener, at de skal bevares.
Enhedslisten kan ikke se nogen bedre reelle alternativer til  

 folkeoplysningsudvalgene i lovforslaget, og Enhedslisten mener, at  

 folkeoplysning er en væsentlig forudsætning for folkestyre.
Derfor kan  

 Enhedslisten ikke støtte lovforslaget.
4. Ændringsforslag med bemærkninger Ændringsforslag Af  

 	  

    

 et  

  

 mindretal  

  

 (RV), tiltrådt af et  

  

 mindretal  

  

 (S, SF, EL og KD) Til § 1 1)  

  

 I den under  

  

 nr. 1  

  

 foreslåede ændring af  

  

 §  

 8, stk. 3,  

  

 indsættes som  

  

 4.  


  

 pkt.:  

  

 »Er der ikke nedsat et  

 folkeoplysningsudvalg, sker fastsættelsen af de nærmere retningslinjer efter  

 høring af de berørte brugere.« [Krav om høring af berørte brugere] 2)  

  

    

  

 I den under  

  

 nr. 2  

  

 foreslåede  

 affattelse af  

  

 § 22, stk. 4,  

  

 indsættes  

 som  

  

 4. pkt.:  

  

 »Er der ikke nedsat et  

 folkeoplysningsudvalg, træffes beslutningen efter høring af de berørte  

 brugere.« [Krav om høring af de berørte brugere] 3)  

  

 I det under  

  

 nr. 4  

  

 foreslåede  

  

 § 24, stk.  

 3,  

  

 indsættes som  

  

 2. pkt.:  

  

 »Er der  

 ikke nedsat et folkeoplysningsudvalg, træffes beslutningen efter stk. 1 og 2  

 efter høring af de berørte brugere.« [Krav om høring af berørte brugere] 4)  

  

 I den under  

  

 nr. 5  

  

 foreslåede affattelse af  

  

 §  

 25, stk. 6,  

  

 indsættes som  

  

 2. pkt.:  

  

 »Er der ikke nedsat et folkeoplysningsudvalg, skal de berørte brugere høres,  

 før kommunalbestyrelsen træffer beslutning efter stk. 5, nr. 4.« [Krav om høring af berørte brugere] 5)  

  

 I det under  

  

 nr. 6  

  

 foreslåede  

  

 § 26, stk.  

 4,  

  

 indsættes som  

  

 2. pkt.:  

  

 »Er der  

 ikke nedsat et folkeoplysningsudvalg, træffes beslutningen efter stk. 1-3  

 efter  

 høring af de berørte brugere.« [Krav om høring af berørte brugere] 6)  

  

 I den under  

  

 nr. 7  

  

 foreslåede affattelse af  

  

 §  

 33, stk. 4,  

  

 indsættes som  

  

 3. pkt.:  

  

 »Er der ikke nedsat et folkeoplysningsudvalg, træffes beslutningen efter  

 høring  

 af de berørte brugere.« [Krav om høring af berørte brugere] Bemærkninger Til nr. 1-6 Ændringsforslagene skal sikre, at den høring af de berørte  

 brugere, der i dag sker gennem folkeoplysningsudvalgene, også gennemføres,  

 hvor  

 der ikke er nedsat et folkeoplysningsudvalg.
Ved »berørte brugere« forstås  

  

 folkeoplysende  

  

 foreninger, som har modtaget tilskud eller  

 fået anvist lokaler og/eller udendørsanlæg i det nærmest foregående år.
 Tjóðveldisflokkurin  

  

 , Inuit  

  

 Ataqatigiit  

  

 og  

  

 Siumut  

  

 var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
En oversigt over Folketingets sammensætning er optrykt i  

 betænkningen.
Der gøres opmærksom på, at et flertal eller et mindretal i  

 udvalget ikke altid vil afspejle et flertal/mindretal ved afstemning i  

 Folketingssalen.
Else   

  

 Winther  

  

  Andersen (V)  

  

  fmd.  

  

    

  

 Gitte Lillelund   

  

 Bech  

  

  (V)  

    

  

 Christian Lund Jepsen (V)  

    

  

 Tina   

  

 Nedergaard  

  

  (V)  

    

  

 Louise Frevert (DF)  

    

  

 Karina Sørensen (DF)  

    

  

 Helle   

  

 Sjelle  

  

  (KF)  

    

  

 Else   

  

 Theill  

  

  Sørensen (KF)  

    

  

 Bodil   

  

 Kornbek  

  

  (KD)  

    

  

 Carsten Hansen (S)  

    

  

 Bjarne   

  

 Laustsen  

  

  (S)  

    

  

 Jeppe Kofod (S)  

    

  

 Lene Jensen (S)  

    

  

 Thomas   

  

 Adelskov  

  

  (S)  

    

  

 Aage Frandsen (SF)  

    

  

 Marianne   

  

 Jelved  

  

  (RV)  

  

  nfmd.  

  

    

  

 Pernille   

  

 Rosenkrantz‑Theil  

  

  (EL) Tjóðveldisflokkurin  

  

 , Inuit  

  

 Ataqatigiit  

  

 og  

  

 Siumut  

  

 havde ikke  

 medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin  

  

 (TF) 1 Det Konservative Folkeparti (KF) 16 Inuit  

  

 Ataqatigiit  

  

 (IA) 1 Socialistisk Folkeparti (SF) 12 Siumut  

  

 (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende L 66 Bilagsnr  

                                                                      .
Titel 1 Høringssvar samt høringsnotat, fra  

 undervisningsministeren 2 Udkast til tidsplan for udvalgets behandling af  

 lovforslaget 3 Tidsplan for udvalgets behandling af lovforslaget 4 Spm  

  

 . 1 om  

  

 frivilliggørelse  

  

 af folkeoplysningsudvalget, til undervisningsministeren 5 Spm  

  

 . 2 om borgernes ret til  

 åbenhed og offentlighed, til undervisningsministeren Spm  

  

 . 3 om demokratisk  

 rettighed, til undervisningsministeren Spm  

  

 . 4 om åbenhed og offentlighed  

 i forbindelse med nedlæggelse af folkeoplysningsudvalget, til  

 undervisningsministeren Spm  

  

 . 5 om frihed til at  

 tilrettelægge folkeoplysningsudvalgenes arbejde efter lokale behov, til  

 undervisningsministeren Spm  

  

 . 6 om åbenhed og  

 offentlighed, til undervisningsministeren Spm  

  

 . 7 om  

 kommunalbestyrelsernes kompetence til at træffe afgørelser i enhver sag, til  

 undervisningsministeren Spm  

  

 . 8 om konsekvensen af  

 lovforslaget, til undervisningsministeren Spm  

  

 . 9 om indstilling til  

 kommunalbestyrelsen om de nærmere retningslinjer for anvendelse af de særlige  

  

 puljemidler  

  

 , til undervisningsministeren Spm  

  

 . 10 om høring af  

 folkeoplysningsudvalget, til undervisningsministeren Spm  

  

 . 11 om valgfrihed for det  

 enkelte menneske henholdsvis for kommuner, til undervisningsministeren 6 Spm  

  

 . 12, om der med  

 frivilliggørelsen  

 af folkeoplysningsudvalgene er tale om  

 et tilbageskridt eller fremskridt for det lokale demokrati, til  

 undervisningsministeren Spm  

  

 . 13, om der med  

 frivilliggørelsen  

 af folkeoplysningsudvalgene vil ske en  

 styrkelse eller svækkelse af den lokale forankring af  

 folkeoplysningsaktiviteter,  

 til undervisningsministeren Spm  

  

 . 14, om det ikke vil være  

 et brud på princippet om armslængde mellem kommunalpolitikerne og de lokale  

 foreninger, hvis en kommune vælger ikke at have et folkeoplysningsudvalg, til  

 undervisningsministeren 7 Svar på  

  

 spm  

  

 . 2 om borgernes ret  

 til åbenhed og offentlighed, fra undervisningsministeren Svar på  

  

 spm  

  

 . 3 om demokratisk  

 rettighed, fra undervisningsministeren Svar på  

  

 spm  

  

 . 4 om åbenhed og  

 offentlighed i forbindelse med nedlæggelse af folkeoplysningsudvalget, fra  

 undervisningsministeren Svar på  

  

 spm  

  

 . 5 om frihed til at  

 tilrettelægge folkeoplysningsudvalgenes arbejde efter lokale behov, fra  

 undervisningsministeren Svar på  

  

 spm  

  

 . 6 om åbenhed og  

 offentlighed, fra undervisningsministeren Svar på  

  

 spm  

  

 . 7 om  

 kommunalbestyrelsernes kompetence til at træffe afgørelser i enhver sag, fra  

 undervisningsministeren Svar på  

  

 spm  

  

 . 8 om konsekvensen  

 af lovforslaget, fra undervisningsministeren Svar på  

  

 spm  

  

 . 9 om indstilling  

 til kommunalbestyrelsen om de nærmere retningslinjer for anvendelse af de  

 særlige  

  

 puljemidler  

  

 , fra undervisningsministeren Svar på  

  

 spm  

  

 . 10 om høring af  

 folkeoplysningsudvalget, fra undervisningsministeren Svar på  

  

 spm  

  

 . 11 om valgfrihed  

 for det enkelte menneske henholdsvis for kommuner, fra  

 undervisningsministeren 8 Svar på  

  

 spm  

  

 . 12, om der med  

 frivilliggørelsen  

 af folkeoplysningsudvalgene er tale om  

 et tilbageskridt eller fremskridt for det lokale demokrati, fra  

 undervisningsministeren Svar på  

  

 spm  

  

 . 13, om der med  

 frivilliggørelsen  

 af folkeoplysningsudvalgene vil ske en  

 styrkelse eller svækkelse af den lokale forankring af  

 folkeoplysningsaktiviteter, fra undervisningsministeren Svar på  

  

 spm  

  

 . 14, om det ikke  

 vil være et brud på princippet om armslængde mellem kommunalpolitikerne og de  

 lokale foreninger, hvis en kommune vælger ikke at have et  

 folkeoplysningsudvalg, fra undervisningsministeren 9 Svar på  

  

 spm  

  

 . 1 om  

 frivilliggørelse  

 af folkeoplysningsudvalget, fra undervisningsministeren 10 Henvendelse af 1/12-03 fra Kommunernes Landsforening 11 Spm  

  

 . 15 om kommentar til  

 henvendelse af 1/12-03 fra Kommunernes Landsforening, til  

 undervisningsministeren 12 Meddelelse om ændringsforslag fra Det Radikale Venstre 13 1. udkast til betænkning 14 Svar på  

  

 spm  

  

 . 15 om kommentar  

 til henvendelse af 1/12-03 fra Kommunernes Landsforening, fra  

 undervisningsministeren Bilag 2 Nogle af udvalgets spørgsmål og  

 undervisningsministerens svar herpå Spørgsmål nr. 1 og svaret herpå er optrykt efter ønske fra  

 Socialdemokratiets medlemmer af udvalget.
 Spørgsmål nr. 2, 3, 4, 5, 9 og 15 og svarene herpå er optrykt  

 efter ønske fra Venstres medlemmer af udvalget.
 Spørgsmål 1:
 Ministeren bedes oplyse, hvilke kommuner der i besvarelsen af  

 indenrigs- og sundhedsministerens »frihedsbrev« fra januar 2002 har peget på  

 muligheden for  

  

 frivilliggørelse  

  

 af  

 folkeoplysningsudvalget.
 Svar:
 Jeg kan oplyse, at det er Skjern, Ærøskøbing og  

  

 Åskov  

  

 kommuner.
 Spørgsmål 2:
Mener ministeren, at åbenhed og offentlighed skal være en ret  

 for borgerne? Svar:
Jeg mener, at der skal være størst mulig åbenhed og offentlighed  

 i forvaltningen og i de politiske beslutningsprocesser.
Det gælder også om de  

 forhold, som lovforslaget angår.
 Spørgsmål 3:
Hvis ministeren mener, at åbenhed og offentlighed skal være en  

 demokratisk rettighed, hvorfor går lovforslaget så ud på, at de  

 kommunalbestyrelser, der har  

  

 beslutningsretten  

  

 , også  

 selv skal afgøre, hvorvidt åbenheden skal være der eller ikke? Svar:
 For langt de fleste kommuner vil det givetvis være rigtigt at  

 bevare den nuværende struktur, hvor et folkeoplysningsudvalg inddrager alle  

 interessenter i beslutningerne, men i andre kommuner vil beslutningsprocessen  

 sagtens kunne gennemføres til alles tilfredshed gennem den bestående  

 udvalgsstruktur.
Jeg er en stor tilhænger af det kommunale selvstyre og har stor  

 respekt for de folkevalgte politikere, der styrer og leder kommunerne.
I  

 kommunerne er de politikere, der træffer beslutningerne, faktisk tæt på  

 borgerne, og de skal selvfølgelig stå til ansvar for de beslutninger, der  

 træffes, uanset om de træffes i kommunalbestyrelsen, i økonomiudvalget eller  

 et  

 stående udvalg, eller om de træffes andre steder i den kommunale  

 administration.
 Jeg kan tilføje, at lovgivningen om kommunernes styrelse efter  

 min opfattelse sikrer, at der vil være åbenhed og offentlighed om kommunernes  

  

 opgavevaretagelse  

  

 , også på folkeoplysningens område.
 Spørgsmål 4:
Finder ministeren, at det vil fremme opfyldelsen af regeringens  

 ønske om åbenhed, såfremt lovforslaget i en række kommuner betyder  

 nedlæggelse  

 af folkeoplysningsudvalget? Svar:
Lovforslaget tilsigter at give den enkelte kommunalbestyrelse en  

 mulighed for at kunne træffe beslutning om ikke at nedsætte et  

 folkeoplysningsudvalg.
Der er således ikke et krav om, at man skal ændre  

 udvalgsstrukturen, og at man skal nedlægge folkeoplysningsudvalget.
Jeg opfordrer derfor også til, at man i de kommuner, hvor  

 udvalget har fungeret godt og tilfredsstillende for både kommunen og  

 udvalget,  

 fastholder den nugældende struktur.
Jeg forventer derfor også, at hovedparten  

 af kommunerne fortsat vil nedsætte folkeoplysningsudvalg til at forestå  

 administrationen  

 af loven.
 Jeg henviser i øvrigt til svaret på spørgsmål 3.
 Spørgsmål 5:
I lovforslagets bemærkninger begrundes forslaget bl.a. med, at  

  

 sektorlovgivningen  

  

 (om forskellige råd og udvalg) ikke  

 tager højde for forskelle kommunerne imellem.
Hvorfor går lovforslaget så  

 ikke  

 ud på at skabe større frihed til at tilrettelægge folkeoplysningsudvalgenes  

 arbejde efter, hvad der lokalt er behov for? Svar:
 Lovforslaget indebærer, at kommunalbestyrelsen får frihed til at  

 beslutte, om den vil nedsætte et folkeoplysningsudvalg eller ikke.
 Bestemmelserne om udvalgets medlemssammensætning m.v.,  

 opretholdes således, at kommunerne er forpligtede til at følge disse regler,  

 hvis kommunalbestyrelsen vælger at nedsætte et folkeoplysningsudvalg.
Derved sikres det, at der forbliver klarhed over, hvad et  

 folkeoplysningsudvalg er, og hvilke opgaver det varetager.
Kommunerne, de  

  

 folkeoplysende  

  

 foreninger mv. og borgerne bliver på den  

 måde sparet for en mulig  

  

 usikkerhed  

  

 om, hvad der er  

 folkeoplysningsudvalgets opgave, og hvad der er kommunalbestyrelsens opgave.
Hvis man lokalt vælger at nedlægge folkeoplysningsudvalget vil  

 der tilsvarende være klarhed over, hvad der gælder, idet man derved falder  

 tilbage på de almindelige kommunale styrelsesregler De opgaver, som folkeoplysningsudvalget aktuelt varetager, skal  

 fortsat løses enten af kommunalbestyrelsen eller af et folkeoplysningsudvalg,  

 som kommunalbestyrelsen vælger at nedsætte med den nye hjemmel i  

 folkeoplysningsloven.
Det bliver kommunalbestyrelsens ansvar at træffe en  

 beslutning  

 med hensyn til organiseringen af  

  

 opgaveløsningen  

  

 inden for disse rammer.
 Spørgsmål 9:
Ifølge den gældende lov skal folkeoplysningsudvalget afgive  

 indstilling til kommunalbestyrelsen om de nærmere retningslinjer for  

 anvendelse  

 af de særlige  

  

 puljemidler  

  

 i henhold til lovens § 8,  

 stk. 2 (10  

  

 pct.-midlerne  

  

 ). Såfremt en kommune  

 beslutter at nedlægge folkeoplysningsudvalget, kan det pågældende kommunale  

 udvalg selv fastsætte sådanne retningslinjer uden nogen form for høring eller  

 offentlighed.
Er dette i overensstemmelse med regeringens ønsker om  

 folkeoplysningens frihed? Svar:
 Hvis en kommunalbestyrelse vælger ikke at nedsætte et  

 folkeoplysningsudvalg, vil de opgaver, som folkeoplysningsudvalget aktuelt  

 har  

 varetaget, skulle løses af kommunalbestyrelsen i overensstemmelse med de  

 almindelige  

  

 kommunalretlige  

  

 regler.
I den forbindelse bemærkes, at kommunalbestyrelsen har generel  

 adgang til at nedsætte særlige udvalg, jf. den kommunale styrelseslovs § 17,  

 stk. 4, der kan bestå af kommunalbestyrelsesmedlemmer og andre, herunder  

 ansatte i den kommunale administration.
Særlige udvalg kan enten have  

 forberedende eller rådgivende funktioner for kommunalbestyrelsen,  

 økonomiudvalget eller et stående udvalg eller tillægges beslutningskompetence  

 inden for et bestemt, nærmere afgrænset område.
 Jeg kan i øvrigt oplyse, at hvis der ikke er nedsat et  

 folkeoplysningsudvalg, har kommunalbestyrelsen ansvaret for offentliggørelse  

 af  

 regler og retningslinier om tilskud til virksomhed inden for  

 folkeoplysningslovens område, om anvisning af offentlige lokaler og  

 udendørsanlæg og om anvendelsen af 10 pct. puljen til  

  

 debatskabende  

  

 aktiviteter.
 Jeg henviser i øvrigt til svarene på spørgsmål 24.
 Spørgsmål 15:
Ministeren bedes kommentere henvendelsen af 1. december 2003 fra  

 Kommunernes Landsforening, jf.
L 66  bilag 10.
 Svar:
KL foreslår, at det skal være muligt for kommunalbestyrelsen,  

 hvis den ønsker det, at bevare en del af brugerindflydelsen på området, også  

 i  

 de situationer hvor folkeoplysningsudvalget ønskes nedlagt.
KL ønsker derfor  

 lovhjemmel til, at kommunalbestyrelsen kan nedsætte et nævn eller udvalg, der  

 efter lokal bestemmelse varetager en del af folkeoplysningsudvalgets  

 hidtidige  

 opgaver.
 Lovforslaget indebærer i overensstemmelse med anbefalingerne i  

 rapporten fra Udvalget vedrørende kommunale råd og nævn mv., at  

 kommunalbestyrelsen får frihed til at beslutte, om den vil nedsætte et  

 folkeoplysningsudvalg eller ikke og dermed indrette forvaltningen under  

 hensyntagen til målsætningerne om enkelhed og effektivitet i  

  

 opgaveløsningen  

  

 (  

  

 frivillighedsprincippet  

  

 ).
 Lovforslaget lægger således op til  

    

  

 en enkel og overskuelig struktur for at undgå  

 uklarhed og  

  

 usikkerhed  

  

 med hensyn til  

  

 kompetencefordelingen  

  

 på området.
Lovforslaget vil i øvrigt, som det også indirekte fremgår af  

  

 KLs  

  

 henvendelse, også indebære, at kommunalbestyrelser,  

 som ønsker at nedlægge folkeoplysningsudvalget, har mulighed for efter lov om  

 kommunernes styrelse at nedsætte rådgivende udvalg el.lign. med  

 brugerrepræsentation eller særlige udvalg efter § 17, stk. 4, i lov om  

 kommunernes styrelse, med forberedende, rådgivende funktioner eller  

 beslutningsret inden for et bestemt, nærmere afgrænset område som f.eks.  

 støtte  

 efter folkeoplysningsloven.
Et særligt udvalg kan derimod  som det også  

 er  

 anført i  

  

 KLs  

  

 henvendelse − ikke tillægges  

 almindelige administrerende funktioner.
Hvis en kommunalbestyrelse ønsker  

 sådanne funktioner tillagt et  

  

 besluttende  

  

 organ med brugerrepræsentation,  

 vil bevarelsen af folkeoplysningsudvalget efter min opfattelse være en  

 hensigtsmæssig  

 løsning.
 Lovforslaget vil derfor sammen med de muligheder, der findes  

 efter den almindelige kommunale styrelseslovgivning, give  

 kommunalbestyrelserne  

 flere, gode muligheder for at vælge den lokalt mest hensigtsmæssige model på  

 dette område.
 Jeg kan derfor ikke tilslutte mig  

  

 KLs  

  

 forslag.
 Jeg henviser i øvrigt til mit svar af 28. november 2003 på det  

 af Folketingets Uddannelsesudvalg i brev af 25. november 2003 (L 66   

 bilag 5)  

 stillede spørgsmål 5.
