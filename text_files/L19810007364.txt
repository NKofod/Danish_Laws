 Den 7. maj 1981 undertegnedes i Ankara tre overenskomster mellem Danmark  

 og Tyrkiet om konsolidering af Tyrkiets statsgaranterede gæld til Danmark.
 Aftalerne er i overensstemmelse med de retningslinier for en  

 restrukturering af Tyrkiets gæld, om hvilke der blev tilvejebragt enighed  

 under multilaterale forhandlinger, som fandt sted i Paris i 1978, 1979 og  

 1980 mellem Tyrkiet og en lang række af dette lands største kreditorlande  

 inden for OECD-kredsen.
 Aftalerne indebærer en restrukturering af de rente- og afdragsbetalinger,  

 der i henhold til statsgaranterede kommercielle kreditter enten skulle være  

 betalt eller vil forfalde til betaling i perioden fra 1. januar 1977 til 30.  

 juli 1983. Det samlede konsoliderede beløb udgør ca. 90 millioner kroner, der  

 forrentes med en procentsats på 9,5.
 Udenrigsministeriet, den 27. juli 1981.
