Den 4. december 1989 undertegnedes i København en overenskomst mellem Danmark og Maldiverne, ifølge hvilken den danske regering yder et beløb på 40 millioner kroner til opførelse af et anlæg til afsaltning af havvand i hovedstaden Male.
 Det omhandlede projekt har til formål af forsyne Male med rent drikkevand  

 samt at forbedre den tekniske og administrative kunnen hos de myndigheder,  

 som varetager drift og vedligeholdelse af vandforsyningsinstallationer.
 Projektet forventes gennemført i løbet af 3 år.
