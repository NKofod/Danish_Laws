Nr BTB 77 Betænkning over Forslag til folketingsbeslutning om børnepasningsgaranti  

 og afvikling af ventelister til daginstitutioner og dagpleje   

 Nr B 77 1992-93, 1. samling Afgivet af Socialudvalget Afgivet: 19930603 Udvalget har behandlet beslutningsforslaget i en række møder.
 Herefter indstiller et flertal (udvalget med undtagelse af  

 Socialistisk Folkepartis medlem) beslutningsforslaget til forkastelse  

 .
 Et mindretal (Socialistisk Folkepartis medlem af udvalget)  

 indstiller beslutningsforslaget til vedtagelse uændret og udtaler:
Det bør være en selvfølgelighed i et moderne samfund, at alle kan få deres  

 børn passet på betryggende vilkår.
Det er afgørende for et godt familieliv og  

 barnets tryghed og udvikling.
 Hvis Folketinget anser det for vigtigt, bør det prioritere at påbegynde en  

 afvikling af de lange ventelister til dagpasningstilbud, hvor der i  

 øjeblikket er ca. 30.000 børn, der akut mangler en plads, at imødekomme de  

 kommende års stigende efterspørgsel og at fremme beskæftigelsen ved at at  

 give kommunerne mulighed for at øge byggeaktiviteterne på dette område.
 Mindretallet finder, at en garantiordning er den bedste metode til at  

 sikre tilstrækkeligt med børnepasningspladser.
 En del af den finanspolitiske lempelse, som et flertal er enige om skal  

 foretages, bør derfor ske ved at intensivere udbudet af flere  

 børnepasningspladser, og her er 200 mio. kr., som foreslået af regeringen,  

 efter mindretallets opfattelse langtfra nok.
Peder Sass (S) Bjarne Laustsen (S) Jørn Pedersen (S) Jan Petersen (S)  

 Grete Schødts (S) Taanquist (S) nfmd.
Lilli Gyldenkilde (SF) Bente Juncker  

 (CD) Pia Christmas-Møller (KF) Per Tærsbøl (KF) Grethe Fenger Møller (KF)  

 Else Winther Andersen (V) Eva Kjer Hansen (V) Inger Garre (V) Tom Behnke (FP)  

 Dorit Myltoft (RV) Lysholm Christensen (KRF) fmd.
