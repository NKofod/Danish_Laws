 Ægtefællen  

 var administrerende direktør indtil salget og fortsatte som funktionær,  

 seniorrådgiver og mentor for rådgiverne i 3 år, hvorefter han i 2005 skal  

 sælge  

 de sidste 25% af aktierne i A A/S og fratræde.
 Medlemmet  

 var personalechef og fortsatte som sådan efter salget.  

    

  

 Den 12. august 2002 opsagde hun sin stilling  

 til fratræden 30. september 2002.
 Direktoratet  

 fandt, at medlemmet ikke var udtrådt af virksomheden i nær sammenhæng med, at  

 virksomhedens ejerforhold blev ændret.
 Medlemmets  

 advokat gjorde gældende, at medlemmet opsagde sin stilling den 12. august  

 2002  

 til fratræden 20. september 2002 i overensstemmelse med funktionærlovens  

 regler, og at hendes ægtefælle i forbindelse med salget af 75% af  

 selskabskapitalen i maj 2002 eller senest ved hans fratræden som  

 administrerende direktør 30. september 2002 var ophørt med at drive  

 selvstændig  

 virksomhed.
 Advokaten  

 henviste videre til aftalen om overdragelse af 75% af aktiekapitalen, hvoraf  

 fremgår, at medlemmet skulle fratræde sin ansættelse efter nærmere aftale i  

 overensstemmelse med funktionærlovens regler, og at hun i en overgangsfase  

 skulle bidrage med overførsel af arbejdsopgaver til andre.
 Ankenævnet  

 fandt, at medlemmet opfyldte betingelserne for at blive anset for udtrådt af  

 sin ægtefælles selvstændige virksomhed og dermed ledig pr. 1. oktober 2002.
 Derfor  

 var hun ikke afskåret fra ret til dagpenge på baggrund af sin tidligere  

 beskæftigelse i ægtefællens virksomhed.
 Ankenævnet  

 lagde til grund, at det fremgår af aftalen om overdragelse af 75% af aktierne  

 i  

 A A/S til B as, at medlemmet skulle fratræde sin ansættelse i A A/S efter  

 nærmere aftale i overensstemmelse med funktionærlovens regler, og at hun i en  

 overgangsfase skulle bidrage med overførsel af arbejdsopgaver til andre.
 Ankenævnet  

 lagde videre til grund, at medlemmets personlige arbejde samtidig med hendes  

 udtræden blev overtaget af anden arbejdskraft i virksomheden på grund af  

 ændringerne i virksomhedens ejerforhold.
 Ankenævnet  

 fandt på denne baggrund, at betingelsen om ophør begrundet i ændrede  

 ejerforhold i virksomheden kunne anses for opfyldt, uanset at medlemmet først  

 den 30. september 2002 rent fysisk faktisk fratrådte stillingen i A A/S.
 Ankenævnet  

 ændrede således Arbejdsdirektoratets afgørelse af 7. februar 2003.
Ophør selvstændig ægtefælle selskab ændrede ejerforhold  

 tidsmæssig sammenhæng Ankenævnet har behandlet Deres klage for NN på  

 møde den 4. september 2003.
Nævnet traf denne A  

 F G Ø R E L S E NN opfylder betingelserne for at blive anset for  

 udtrådt af sin ægtefælles selvstændige virksomhed og dermed ledig pr. 1.  

 oktober 2002.
 Derfor er hun ikke afskåret fra ret til dagpenge  

 på baggrund af sin tidligere beskæftigelse i ægtefællens virksomhed.
B  

 E G R U N D E L S E Selvstændig virksomhed:
NN arbejdede i sin ægtefælles virksomhed.
Efter  

 reglerne anses en ægtefælle også for selvstændig, når hun arbejder i sin  

 mands  

 virksomhed.
 Herefter skal NNs ophør i virksomheden afgøres  

 efter reglerne om ophør med udøvelse af selvstændig virksomhed som  

 hovedbeskæftigelse.
 Ophør med selvstændig virksomhed:
 Hvis medlemmets udtræden af en virksomhed, der  

 videreføres af ægtefællen eller medejere, skyldes, at medlemmets personlige  

 arbejde samtidig overtages mere end midlertidigt af anden arbejdskraft i  

 virksomheden, fordi der er sket ændringer i virksomhedens ejerforhold, kan  

 medlemmet anses for ophørt og dermed ledig.
 Ankenævnet har lagt til grund, at det fremgår af  

 aftalen om overdragelse af 75% af aktierne i A A/S til B as, at NN skulle  

 fratræde sin ansættelse i A A/S efter nærmere aftale i overensstemmelse med  

 funktionærlovens regler, og at hun i en overgangsfase skulle bidrage med  

 overførsel af arbejdsopgaver til andre.
 Ankenævnet har videre lagt til grund, at NNs  

 personlige arbejde samtidig med hendes udtræden blev overtaget af anden  

 arbejdskraft i virksomheden på grund af ændringerne i virksomhedens  

 ejerforhold.
 Ankenævnet finder på denne baggrund, at  

 betingelsen om ophør begrundet i ændrede ejerforhold i virksomheden kan anses  

 for opfyldt, uanset at NN først den 30. september 2002 rent fysisk faktisk  

 fratrådte stillingen i A A/S.
 Ankenævnet ændrer således Arbejdsdirektoratets  

 afgørelse af 7. februar 2003.
R  

 E G L E R Reglerne findes i lov om  

 arbejdsløshedsforsikring m.v., jf. lovbekendtgørelse nr. 799 af 24. september  

 2002 § 57, stk. 1 og 3, og i Arbejdsdirektoratets bekendtgørelse nr. 165 af  

 13.  

 marts 2001 om ophør med udøvelse af selvstændig virksomhed som  

 hovedbeskæftigelse  

 § 8, stk. 1, nr. 2.
På  

 ankenævnets vegne De kan læse om afgørelsens faktiske og retlige  

 grundlag på de følgende sider.
 Kopi til:
NN Arbejdsløshedskassen Arbejdsdirektoratet 1.  

 Sagsforløb Arbejdsdirektoratet fremstillede sagen på denne  

 måde:
 "Deres klient har på ledighedserklæring af  

 2. oktober 2002 for lønmodtagere bl.a. oplyst:
- at hun er ansat som personalechef i A A/S, - at hun påbegyndte arbejde i virksomheden den  

 1. august 1977, - at hun havde sidste arbejdsdag i virksomheden  

 den 30. september 2002, - at hun blev tilmeldt arbejdsformidlingen den  

 2. oktober 2002, - at hun selv har sagt op den 12. august 2002, - at årsagen til arbejdsophøret var nye ejere og  

 nye ledelsesforhold, - at hun arbejder eller har arbejdet i en  

 virksomhed, der drives af hende eller hendes ægtefælle, samlever eller  

 nærmeste  

 familie, - at hun arbejder eller har arbejdet i et  

 selskab, hvori hun eller hendes ægtefælle, samlever eller nærmeste familie  

 ejer  

 aktier eller anparter.
 Deres klient har videre indsendt en kopi af sin  

 opsigelse af 12. august 2002 - modtaget i a-kassen den 7. oktober 2002 -  

    

  

 hvoraf det fremgår, at Deres klient har  

 opsagt sin stilling til fratrædelse den 30. september 2002.
 Det fremgår af telefonnotat af 15. oktober 2002  

 fra arbejdsløshedskassen, at Deres klient har oplyst, at hun aldrig har ejet  

 noget af A A/S.
Af telefonnotat af 21. oktober 2002 fra  

 arbejdsløshedskassen fremgår det, at Deres klient har oplyst, at hun har  

 arbejdet i en virksomhed, som hendes ægtefælle har ejet 100% af indtil maj  

 2002, hvor han solgte 75% af aktierne.
De resterende 25% skal hendes  

 ægtefælle  

 beholde de næste 3 år, mens han rådgiver de nye ejere.
Deres klient er ikke  

 tilfreds med, at hun skal betragtes som selvstændig, da hun føler sig  

 diskrimineret af reglerne.
Arbejdsløshedskassen vil derfor først undersøge  

 mulighederne for udtræden af virksomheden.
 Af ledighedserklæring af 28. oktober 2002  

 fremgår det bl.a.:
- at Deres klient har drevet selvstændig  

 virksomhed med bygherrerådgivning, - at Deres klient er funktionæransat, - at virksomheden har været drevet som et A/S, - at virksomhedens ophør er sket ved salg den 1.  

 maj 2002, - at virksomheden i hele perioden har været  

 Deres klients hovedbeskæftigelse, - at Deres klient i gennemsnit har arbejdet 37  

 timer om ugen, - at Deres klients ægtefælle ejer 25% af  

 aktierne, - at virksomheden er solgt, men ikke ophørt, - at virksomheden fortsættes af medejere, - at Deres klient ikke er medarbejdende  

 ægtefælle i virksomheden, men funktionær, og - at Deres klients ægtefælle ejer C Holding A/S,  

 som ejer 25% af aktierne.
 På erklæring af 28. oktober 2002 om supplerende  

 oplysninger om beskæftigelse i ægtefælles virksomhed har Deres klient bl.a.  

 oplyst:
- at virksomheden ejes og drives af andre, - at der er 28 ansatte i virksomheden, og - at hun er gift med tidligere ejer.
Deres klient har videre i brev af 28. oktober  

 2002 uddybet sit ansættelsesforhold i A A/S.
Deres klient har bl.a. oplyst,  

 at  

 hun er ansat på funktionærvilkår i et aktieselskab, hvor hendes ægtefælle i  

 1980 købte aktierne, og hvor han den 1. maj 2002 har solgt 75% af aktierne  

 til  

 et norsk firma.
Deres klients ægtefælle er på nuværende tidspunkt ansat som  

 funktionær i virksomheden, hvor han som minimum skal være i virksomheden i de  

 kommende 3 år som seniorrådgiver og mentor for rådgiverne.
Der er ansat en ny  

 direktør, og Deres klients mand skal overdrage sine 25% af aktierne i 2005,  

 hvor han skal udtræde af virksomheden.
Derudover har Deres klient oplyst, at  

 hendes ægtefælle ejer C Holding A/S, som er det holdingselskab, der har ejet  

 aktierne i A A/S.
De sidste 25%, som Deres klients ægtefælle fortsat ejer, er  

 også ejet af C Holding A/S.
Der har ikke været nogen aktiviteter i  

 holdingselskabet,  

 hvor Deres klient er bestyrelsesmedlem, men ikke oppebærer et  

 bestyrelseshonorar.
Deres klient har også vedlagt kopi af sin kontrakt,  

 tillæg  

 til kontrakt, stillingsbeskrivelse og en funktionsbeskrivelse.
A-kassen har i brev af 5. november 2002 truffet  

 afgørelse om, at Deres klient ikke har ret til dagpenge, da Deres klient skal  

 betragtes som selvstændig, og da virksomheden ikke er endeligt overdraget  

 eller  

 lukket.
A-kassen har videre fundet, at Deres klient ikke kan anses for  

 udtrådt  

 af virksomheden, som fortsættes af ægtefællen, da Deres klient ikke er  

 udtrådt  

 af virksomheden/ophørt med sit arbejde samtidig med ændringen i virksomhedens  

 ejerforhold.
De har i brev af 25. november 2002 på vegne af  

 NN klaget over a-kassens afgørelse af 5. november 2002. De har i den  

 forbindelse bl.a. gjort gældende, at Deres klient opfylder betingelserne i §  

 8,  

 stk. 1, nr. 2, i Arbejdsdirektoratets bekendtgørelse nr. 165 af 13. marts  

 2001.  

 Subsidiært har De gjort gældende, at Deres klients ægtefælle i forbindelse  

 med  

 overdragelsen af 75% af selskabskapitalen i maj 2002 eller senest i  

 forbindelse  

 med sin fratræden som administrerende direktør i selskabet den 30. september  

 2002 er ophørt med at drive selvstændig erhvervsudøvelse.
Virksomheden er  

 således endeligt overdraget den 1. oktober 2002, og forudsætningen for at  

 anse  

 Deres klients ægtefælle for selvstændig erhvervsdrivende er herefter ikke  

 opfyldt.
Dermed er der heller ikke grundlag for at anse Deres klient for  

 ansat  

 ægtefælle.
Deres klients a-kasse har i brev af 20. december  

 2002 sendt Deres klage videre til Arbejdsdirektoratet, da afgørelsen af 5.  

 november 2002 fastholdes." Sekretariatet er enig i fremstillingen.
2.  

 Arbejdsdirektoratets afgørelse Direktoratet traf den 7. februar 2003 denne  

 afgørelse:
 "Deres klient opfylder ikke betingelserne  

 for at udtræde af sin ægtefælles selvstændige virksomhed den 1. oktober 2002.
 Deres klient har derfor ikke ret til dagpenge  

 den 1. oktober 2002.
 Grundlaget for at anse Deres klient for at være  

 selvstændig erhvervsdrivende er ikke bortfaldet.
Begrundelse Dagpenge kan kun udbetales til et medlem, som er  

 ledigt.
En selvstændig erhvervsdrivende anses for ledig, når det personlige  

 arbejde i virksomheden er ophørt mere end midlertidigt.
Det står i § 57, stk.  

 1  

 og 3, i lov om arbejdsløshedsforsikring m.v., jf. lovbekendtgørelse nr. 799  

 af  

 24. september 2002.
 For at kunne anses for ophørt mere end  

 midlertidigt, skal Deres klient opfylde en af betingelserne i §§ 3 - 13 i  

 dagældende bekendtgørelse nr. 165 af 13. marts 2001 om ophør med udøvelse af  

 selvstændig virksomhed som hovedbeskæftigelse.
 Det personlige arbejde anses for ophørt mere end  

 midlertidigt, når medlemmet opfylder en af betingelserne i §§ 3 - 14, jf. §  

 2.  

 For at kunne anses for ophørt mere end midlertidigt, skal hele virksomheden  

 som  

 udgangspunkt være endelig overdraget eller lukket, jf. § 3, stk. 1, i  

 bekendtgørelsen.
 Et medlem, der udtræder fra en virksomhed, der  

 fortsættes af ægtefællen, kan dog anses for ophørt mere end midlertidigt,  

 hvis  

 en af betingelserne i §§ 5 - 14 i bekendtgørelsen er opfyldt.
 Efter ophørsbekendtgørelsens § 8, stk. 1, nr. 2,  

 kan et medlem anses for ophørt mere end midlertidigt i ægtefællens eller  

 medejers virksomhed, hvis medlemmets udtræden skyldes, at det personlige  

 arbejde samtidig overtages mere end midlertidigt af anden arbejdskraft i  

 virksomheden, dog ikke medlemmets ægtefælle.
 Årsagen hertil skal dog være, at der er sket  

 ændringer i virksomhedens ejerforhold.
 Det fremgår videre af vejledning nr. 27 af 13.  

 marts 2001 til ovennævnte bekendtgørelse, at bestemmelsen er årsagsbetinget.  

 D.v.s. at der i forbindelse med medlemmets udtræden sker ændringer i  

 virksomhedens ejerforhold, og at dette medfører, at medlemmet frigøres af  

 anden  

 arbejdskraft.
 Direktoratet har lagt til grund, at Deres klient  

 har haft en stilling som personalechef i A A/S, at Deres klients ægtefælle  

 frem  

 til den 1. maj 2002 ejede 100% af aktierne i A A/S, at Deres klients  

 ægtefælle  

 efter den 1. maj 2002 ejer 25% af aktierne i A A/S, og at Deres klient  

 fratrådte sin stilling som personalechef i A A/S den 30. september 2002.
 Deres klient kan derfor ikke anses for at være  

 endeligt ophørt med sin selvstændige virksomhed, da hun ikke er udtrådt af  

 virksomheden i nær sammenhæng med, at der skete ændringer i virksomhedens  

 ejerforhold.
 Direktoratet har i øvrigt på baggrund af de  

 foreliggende oplysninger vurderet, at Deres klient ikke kan anses for ophørt  

 efter de øvrige bestemmelser i kapitel 2.
Vedr. grundlaget for at anse Deres klient for  

 selvstændig erhvervsdrivende For at kunne anses for ophørt mere end  

 midlertidigt skal Deres klients ægtefælle opfylde en af betingelserne i §§ 3  

 -  

 11 i dagældende bekendtgørelse nr. 165 af 13. marts 2001 om ophør med  

 udøvelse  

 af selvstændig virksomhed som hovedbeskæftigelse.
 Det personlige arbejde anses for ophørt mere end  

 midlertidigt, når medlemmet opfylder en af betingelserne i §§ 3 - 11, jf. §  

 2.  

 For at kunne anses for ophørt mere end midlertidigt, skal hele virksomheden  

 som  

 udgangspunkt være endeligt overdraget eller lukket, jf. § 3, stk. 1, i  

 bekendtgørelsen.
 Da Deres klients ægtefælle ikke har overdraget  

 alle aktierne i virksomheden, men fortsat ejer 25% af aktierne, kan han ikke  

 anses for at være ophørt, jf. § 3, stk. 1, i bekendtgørelsen.
 Ifølge § 9 finder bestemmelserne i § 5, stk. 1  

 og 2, og §§ 7 og 8 også anvendelse for et medlem, som udtræder af en  

 virksomhed, der fortsættes af medejer, uden at medlemmet har afhændet sin del  

 af virksomheden.
 Direktoratet finder imidlertid ikke, at Deres  

 klients ægtefælle kan anses for udtrådt af virksomheden, jf. § 5, stk. 1 og  

 2,  

 og §§ 7 og 8.
 Direktoratet har i den forbindelse lagt vægt på,  

 at Deres klients ægtefælle fortsat er ansat i virksomheden.
Grundlaget for at anse Deres klient for at være  

 selvstændig erhvervsdrivende er således ikke bortfaldet." 3.  

 Klagen til ankenævnet De skrev den 3. marts 2003:
 "Som advokat for NN skal jeg herved påklage  

 Arbejdsdirektoratets afgørelse modtaget den 10. februar 2003, hvorved  

 direktoratet har meddelt min klient afslag på ansøgningen om dagpenge.
Indledningsvis skal det præciseres, at min  

 klient på intet tidspunkt har drevet selvstændig virksomhed.
Afgørende for  

 hendes dagpengeret er derfor, om hun, jf. ophørsbekendtgørelsens § 8, stk. 1,  

 nr. 2, kan anses for ophørt mere end midlertidigt med sit personlige arbejde  

 i  

 virksomheden A A/S, hvor hendes ægtefælle tidligere var hovedaktionær.
 Af begrundelsen for direktoratets afslag fremgår  

 det, at min klient ikke kan anses for at være endeligt ophørt, da hun ikke er  

 udtrådt af virksomheden i nær sammenhæng med, at der skete ændringer i  

 virksomhedens ejerforhold.
I forhold til direktoratets afgørelse er det  

 bemærkelsesværdigt, at direktoratet ikke som sådan ses at bestride, at  

 årsagen  

 til min klients udtræden var ændringerne i virksomhedens ejerforhold.
Af  

 ophørsbekendtgørelsens § 8, stk. 1, nr. 2, fremgår det netop, at  

 årsagssammenhæng er det afgørende kriterium i relation til at konstatere  

 ophør.  

 Såfremt årsagssammenhængen er klart dokumenteret, således som det er  

 tilfældet  

 i den foreliggende sag, er der således ikke hjemmel til for direktoratet at  

 indlægge et yderligere kriterium, nemlig at udtræden skal ske i tidsmæssig  

 nær  

 sammenhæng med ændringerne i ejerforholdene.
Et sådant kriterium fremgår  

 alene  

 af ophørsbekendtgørelsens § 8, stk. 1, nr. 1, hvilken bestemmelse ikke  

 påberåbes af min klient.
Til yderligere støtte for årsagssammenhængen  

 blev det endvidere i klagen til direktoratet af 25. november 2002 anført, at  

 ændringerne i ejerforholdene i A A/S samtidig med min klients fratræden  

 udmøntede sig i en total ændring af selskabets ledelsesstruktur, i hvilken  

 forbindelse min klients ægtefælle fratrådte som administrerende direktør, og  

 den hidtidige regnskabschef fratrådte sin stilling i selskabet.
Disse  

 oplysninger, der netop understreger, at årsagen til min klients udtræden var  

 ændringerne i dens ejerforhold, er imidlertid udeladt af direktoratet såvel i  

 begrundelsen som i sagsfremstillingen.
Hertil kommer, at overdragelsesaftalen mellem A  

 A/S og B as, punkt 4, ligeledes dokumenterer, at den nye hovedaktionær i  

 forbindelse med købet af 75 % af aktierne forudsatte, at min klient fratrådte  

 efter en overgangsfase.
Dette forhold er ligeledes udeladt af direktoratets  

 afgørelse.
Ved vurdering af, hvorvidt udtræden er sket i  

 nær sammenhæng med ændringerne i virksomhedens ejerforhold, er det  

 bemærkelsesværdigt, at direktoratet i stedet for at tage udgangspunkt i  

 tidspunktet for min klients opsigelse af sin stilling den 12. august 2002 har  

 taget udgangspunkt i en senere dato, den 30. september 2002. Ved vurderingen  

 må  

 der naturligvis tages udgangspunkt i den 12. august 2002, på hvilket  

 tidspunkt  

 min klient vælger at drage de ansættelsesretlige konsekvenser af ændringerne  

 i  

 virksomhedens ejerforhold.
Det kan imidlertid konstateres, at denne dato, til  

 trods for at den særligt blev fremhævet i klagen til direktoratet, ikke  

 fremgår  

 noget steds i direktoratets afgørelse.
I stedet tager direktoratet  

 udgangspunkt  

 i den 30. september 2002, der blot på opsigelsestidspunktet udgjorde den  

 dato,  

 til hvilken min klient tidligst kunne opsige sit ansættelsesforhold, jf.  

 funktionærlovens § 2.
 I forbindelse med vurderingen af, hvorvidt min  

 klient er udtrådt/har opsagt sin stilling i virksomheden i nær sammenhæng  

 med,  

 at der skete ændringer i virksomhedens ejerforhold, skal det endvidere  

 fremhæves, at der i perioden på mindre end 31/2 måned, regnet fra den 1. maj  

 2002 til den 12. august 2002, tillige indgik perioden med virksomhedens og  

 min  

 klients sædvanlige hovedferie, nemlig juli måned 2002.
På baggrund af ovenstående gøres det gældende, At min klient ophørte i selskabet som følge af  

 ændringerne i virksomhedens ejerforhold, jf. ophørsbekendtgørelsens § 8, stk.  

 1, nr. 2, og At såfremt der af ophørsbekendtgørelsen kan  

 udledes et krav om, at udtræden af virksomheden skal ske i tidsmæssig nær  

 sammenhæng med de skete ændringer i virksomhedens ejerforhold, gøres det  

 gældende at min klient også opfylder dette krav, når henses til, at hun som  

 forudsat i aktieoverdragelsesaftalen opsagde sin stilling i selskabet mindre  

 end 31/2 måned efter ændringerne i virksomhedens ejerforhold under henvisning  

 til disse ændringer, og når tillige henses til, at der i nævnte periode  

 indgik  

 min klients og virksomhedens sædvanlige hovedferie, juli måned 2002.
 Afslutningsvis fastholdes det subsidiære  

 anbringende i klagen af 25. november 2002 til direktoratet, idet det gøres  

 gældende, at min klients ægtefælle i forbindelse med overdragelsen af 75% af  

 selskabskapitalen i maj 2002 eller senest i forbindelse med hans fratræden  

 som  

 administrerende direktør i selskabet den 30. september 2002 er ophørt med at  

 drive selvstændig erhvervsudøvelse.
 På baggrund af ovenstående og særligt set i  

 lyset af direktoratets udeladelse af væsentlige faktuelle oplysninger skal  

 jeg  

 anmode om, at der foretages en fornyet behandling af min klients ansøgning om  

 dagpenge med henblik på tildeling heraf.
Såfremt De har spørgsmål eller bemærkninger til  

 ovenstående, står jeg naturligvis til disposition." 4.  

 Arbejdsdirektoratets bemærkninger til klagen Direktoratet skrev den 6. marts 2003:
 "Direktoratet sender klage over afgørelse  

 af 7. februar 2003.
 Der er ikke kommet nye oplysninger, der giver  

 direktoratet anledning til at ændre afgørelsen.
 Direktoratet skal dog bemærke, at det fremgår af  

 vejledningen til den tidligere § 8, stk. 1, nr. 2, at anvendelsen af reglen  

 forudsætter, at der i forbindelse med medlemmets udtræden sker ændringer i  

 virksomhedens ejerforhold, d.v.s. at der er et krav om tidsmæssig sammenhæng.
 Direktoratet har i øvrigt ikke yderligere  

 bemærkninger og skal i det hele henholde sig til afgørelsen af 7. februar  

 2003.
 Bilagsfortegnelse og alle bilag i sagen  

 vedlægges.
Kopi af brevet er sendt til advokat og  

 a-kassen." 5.  

 Nyt efter klagen Intet nyt.
6.  

 Regler Lov  

 om arbejdsløshedsforsikring m.v., jf. lovbekendtgørelse nr. 799 af 24.  

 september 2002:
 §  

 57.  

  

  

 Dagpenge kan kun udbetales til et medlem, som  

 er ledigt, jf. dog kapitel 11 b...
Stk.  

 3.  

  

  

 En selvstændig erhvervsdrivende anses for  

 ledig, når hans personlige arbejde i virksomheden er ophørt mere end  

 midlertidigt.
Nærmere regler om, hvornår en selvstændig erhvervsdrivendes  

 personlige arbejde i virksomheden anses for ophørt mere end midlertidigt,  

 fastsættes af direktøren for Arbejdsdirektoratet efter forhandling med  

 Landsarbejdsrådet.
Arbejdsdirektoratets  

 bekendtgørelse nr. 165 af 13. marts 2001 om ophør med udøvelse af selvstændig  

 virksomhed som hovedbeskæftigelse §  

 3.  

  

  

 Et medlem anses for ophørt mere end  

 midlertidigt med det personlige arbejde i virksomheden, når medlemmet  

 dokumenterer, at virksomheden endeligt er overdraget eller lukket.
§  

 5.  

  

  

 Et medlem, som udtræder af en virksomhed, der  

 fortsættes af ægtefællen, kan anses for ophørt mere end midlertidigt, når  

 medlemmets udtræden skyldes påbegyndt lønarbejde på over 30 timer i  

 gennemsnit  

 pr. uge.
Det er en betingelse, at lønarbejdet ikke på forhånd er bestemt til  

 at  

 være tidsbegrænset.
Stk.  

 2.  

  

  

 Ud over stk. 1 kan ophør anerkendes, når  

 medlemmet har haft lønarbejde i en tid, der sammenlagt svarer til fagets  

 fulde,  

 sædvanlige arbejdstid i mindst 52 uger inden for de seneste 65 uger.
Er der i  

 forbindelse med medlemmets udtræden af virksomheden sket en driftsomlægning,  

 kræves alene lønarbejde i en tid, der sammenlagt svarer til fagets fulde,  

 sædvanlige arbejdstid i 26 uger inden for de seneste 35 uger.
§  

 7.  

  

  

 Et medlem, som udtræder af en virksomhed, der  

 fortsættes af ægtefællen, kan anses for ophørt mere end midlertidigt, når  

 medlemmets udtræden skyldes, at medlemmets hidtidige arbejdsfunktioner er  

 bortfaldet mere end midlertidigt.
Der kan ses bort fra resterende,  

 underordnede  

 funktioner af ringe omfang.
Medlemmets udtræden skal ske samtidig med  

 funktionernes bortfald.
§  

 8.  

  

  

 Et medlem, som udtræder af en virksomhed, der  

 fortsættes af ægtefællen, kan anses for ophørt mere end midlertidigt, når  

 medlemmets udtræden skyldes, at medlemmets personlige arbejde samtidig  

 overtages mere end midlertidigt af anden arbejdskraft i virksomheden. Årsagen  

 hertil skal være, 1) at der inden for de sidste 3 måneder er  

 opstået et behov i virksomheden for særlige, faglige kvalifikationer, eller 2) at der er sket ændringer i virksomhedens  

 ejerforhold.
 Stk.  

 2.  

  

  

 Det er en forudsætning for anvendelsen af stk.  

 1, at medlemmets arbejdsfunktioner ikke overtages af ægtefælle, samlever  

 eller  

 umyndige børn.
 §  

 9.  

  

  

 Bestemmelserne i § 5, stk. 1 og 2, og §§ 7 og 8  

 finder også anvendelse for et medlem, som udtræder af en virksomhed, der  

 fortsættes af medejere, uden at medlemmet har afhændet sin del af  

 virksomheden.
