 I medfør af § 35 i lov nr. 221 af 3. juni 1967 om jagten (* 1) fastsættes  

 nedennævnte bestemmelser for Norsminde Fjord vildtreservat i Århus amt.
 § 1. Vildtreservatet omfatter:
a.
Norsminde Fjord.
b.
De til Norsminde Fjord hørende umatrikulerede landarealer.
c.
Grimsholm, matr. nr. 7 a , 8 a og 9 a , Kysing by, Saksild.
 d. landarealerne langs fjordens nordkyst mellem Norsminde gamle bro og det  

 nordøstlige hjørne af matr. nr. 7 a Pedholt by, Malling, i en bredde af 100  

 m.
e.
Odder Å-dal incl Odder Å, der afgrænses således: Mod nord af en ret  

 linie fra det i litra d nævnte nordøstlige hjørne af matr. nr. 7 a Pedholt  

 by, Malling, til det nordvestlige hjørne af matr. nr. 15 smst.
 Mod vest af skellet mellem matr. nr. 15 Pedholt by, Malling og matr. nr. 9  

 a Assendrup by, Nørlev, af en ret linie over Odder Å fra det sydvestlige  

 hjørne af matr. nr. 15 Pedholt by, Malling til det nordvestlige hjørne af den  

 del af matr. nr. 9 Nølev by, Nølev, der grænser til matr. nr. 20 a smst.,  

 samt af skellet mellem matr. nr. 9 og 20 a Nølev by, Nølev.
 Mod syd af en ret linie fra det sydvestlige hjørne af den del af matr. nr.  

 9 Nølev by, Nølev, der grænser til matr. nr. 20 a smst., samt denne linies  

 forlængelse mod nordøst til et punkt beliggende ved en tværgående grøft ca.  

 100 m fra Norsminde Fjord.
f.
Landarealerne langs fjordens sydkyst mellem Norsminde gamle bro og den  

 i litra e nævnte grøft i en bredde af 100 m.
 § 2.
 På de i § 1, litra a og b nævnte områder er det forbudt at udøve jagt på  

 eller på anden måde at ombringe, indfange, forulempe eller forjage pattedyr  

 og fugle.
 Stk. 2.
 På de i § 1, litra c, d, e og f nævnte områder er det forbudt at udøve  

 jagt eller på anden måde ombringe, indfange, forulempe eller forjage svømme-  

 og vadefugle.
 Stk. 3.
 På de i § 1, litra a og b nævnte områder er færdsel med skydevåben  

 forbudt.
 § 3.
 På de i § 1, litra a og b nævnte områder er det forbudt at indsamle eller  

 ødelægge æg.
 Stk. 2.
 På de i § 1, litra c, d, e, og f nævnte områder er det forbudt at indsamle  

 eller ødelægge æg af svømme- og vadefugle.
 § 4.
 På det umatrikulerede, såkaldte herreløse, areal er færdsel forbudt i  

 tidsrummet 1. marts - 15 juli.
 § 5.
 Sejlads med motordrevet fartøj er forbudt.
 § 6.
 Det er forbudt at afholde konkurrencesejlads med robåde eller sejlbåde.
 § 7.
 bestemmelser, som omhandler det herreløse areal, forbliver i kraft, selv  

 om arealet måtte blive matrikuleret.
 § 8.
Jagtrådet kan, når særlige forhold taler derfor, dispensere fra bestemmelserne i §§ 2, 3, 4, 5, og 6 efter nærmere af Landbrugsministeriet fastsatte retningslinier og i overensstemmelse med en fra Vildtnævnet indhentet udtalelse.
 § 9.
Overtrædelse af bestemmelserne i §§ 2, 3, 4, 5 og 6 straffes i medfør af jagtlovens § 51, stk. 1, med bøde, for så vidt strengere straf ikke er forskyldt efter den øvrige lovgivning.
 § 10.
 Bekendtgørelsen trædeer i kraft 1. april 1982.
Stk. 2. Landbrugsministeriets bekendtgørelse af 18. juni 1981 om Norsminde Fjord vildtreservat ophæves.
 landbrugsministeriet, den 28/1-82.
