Resumé I oktober måned 1993 aflagde sekretariatschefen inspektionsbesøg  

 i Anstalten ved Herstedvester, Grønlænderafdelingen.
Inspektionen gav anledning til, at ombudsmanden kritiserede  

 afdelingens inventar og almindelige vedligeholdelsestilstand.
Endvidere  

 rejste  

 ombudsmanden på foranledning af en indsat spørgsmål om servering af  

 grønlandsk  

 mad hver dag.
I forbindelse med inspektionsbesøget modtog ombudsmanden for  

 repræsentative perioder rapportmateriale om anvendelse af håndjern,  

 enrumsanbringelse, sikringscelleanbringelse, magtanvendelse, videregående  

 visitation af besøgende, brevveksling, besøg og disciplinærsager.  

 Gennemgangen  

 af rapporterne gav ombudsmanden anledning til at anmode Anstalten ved  

 Herstedvester om at modtage oplysninger dels om kompetenceregler og dels om  

 den  

 procedure, der følges ved beslutninger om foreløbig/endelig  

 enrumsanbringelse.  

 Ombudsmanden anmodede endvidere om at få oplyst, hvorvidt et tilfælde af  

 magtanvendelse  

 havde indbefattet anvendelse af stav, og om hvilke retningslinier, der følges  

 ved underretning af læge i forbindelse med magtanvendelse.
Endelig anmodede  

 ombudsmanden om nærmere at få oplyst, hvilke retningslinier Anstalten ved  

 Herstedvester følger ved behandling af nærmere angivne disciplinærsager. (J.  

 nr. 1993-2437-629).
 Inspektion af anstalten ved Herstedvester,  

 Grønlænderafdelingen.
I oktober 1993 foretog  

 sekretariatschef Lennart Frandsen inspektion af detentioner/arrester og  

 anstalter for domfældte i Grønland. (For disse besøg er der udarbejdet  

 særskilte rapporter, hvoraf flere er medtaget i denne beretning.) I  

 forbindelse  

 med besøget i Grønland blev det besluttet at aflægge et inspektionsbesøg i  

 Anstalten ved Herstedvester, Grønlænderafdelingen.
Besøget, der blev aflagt  

 af  

 sekretariatschefen og en fuldmægtig ved embedet, fandt sted den 22. november  

 1993.
 I en skrivelse af 28. januar  

 1994 til Direktoratet for Kriminalforsorgen og Anstalten ved Herstedvester  

 afgav jeg følgende redegørelse:
 "  

  

 1. Indledning.
Ombudsmanden har tidligere -  

 i 1977 - aflagt inspektionsbesøg i Anstalten ved Herstedvester.
Ombudsmandens  

 redegørelse vedrørende dette besøg er optaget i beretningen for 1977, s.  

 260-263, og beretningen for 1978, s. 722-726.
 Inspektionsbesøget på  

 anstaltens grønlænderafdeling den 22. november 1993 fulgte følgende program:
- indledende samtale med  

 fængselsinspektøren, vicefængselsinspektøren og medarbejdere med tilknytning  

 til afdelingen, - rundgang på afdelingen, - samtaler med indsatte og - afsluttende samtale med  

 fængselsledelsen.
 I forbindelse med  

 inspektionsbesøget modtog jeg et omfattende rapportmateriale, jf. nedenfor  

 under punkt 4.
 2. Grønlænderafdelingen - afdeling L.
 Grønlænderafdelingen er  

 oprettet i 1986 og er beliggende i den ene halvdel af stueetagen i  

 belægningsbygningen.
Afdelingen er fra kl. 07.00  

 til kl. 21.30 bemandet med tre opsynsfunktionærer.
Fra kl. 21.30 til kl.  

 07.30  

 er de indsatte låst inde i deres celler.
I almindelighed skal der være  

 udstationeret tre grønlandske funktionærer til tjeneste i anstalten.
På  

 tidspunktet  

 for inspektionsbesøget var der alene udstationeret en grønlandsk  

 anstaltsbetjent, og endnu en skulle tiltræde inden for meget kort tid.
Det  

 blev  

 oplyst, at det kan være vanskeligt at leve op til målsætningen om, at tre  

 grønlandske funktionærer gør tjeneste.
 Til afdelingen er tilknyttet  

 en fuldtids grønlandsk socialrådgiver, en fuldtids grønlandsk tolk, en  

 psykolog  

 og en psykiater.
Afdelingen har 13 celler.
På  

 tidspunktet for inspektionsbesøget var der 10 indsatte, hvoraf en skulle  

 tilbage til Grønland dagen efter i forbindelse med en genoptagelse af hans  

 straffesag.
 Afdelingen indeholder  

 endvidere 2 sammenhængende lokaler til vagtpersonalet, 1 rum med 2 adskilte  

 toiletrum, 1 baderum, 1 køkken, 1 depot, 1 bordtennisrum og en  

 opholdsafdeling.
Cellerne er udstyret med  

 ensartet inventar.
Der er en briks med skumgummimadras, et skrivebord, en  

 stol,  

 en opslagstavle, et køleskab og en håndvask.
Inventaret i de celler, der  

 blev fremvist, virkede noget nedslidt, og den almindelige  

 vedligeholdelsesstandard af cellerne var ringe.
Istandsættelse med maling -  

 særligt efter foretagne elinstallationsarbejder - er tiltrængt.
 Vagtlokalerne fremtrådte  

 vedligeholdte og pæne.
 Bordtennisrummet, der er  

 fremkommet ved at sammenlægge 2 celler, er udstyret med et bordtennisbord og  

 4  

 stole.
Såvel baderummet som  

 toiletrummet trænger til istandsættelse med maling; den er skallet af mange  

 steder.
Baderummet virkede endvidere ret fugtigt.
I toiletrummet var en dør  

 ødelagt efter spark eller lignende og trængte derfor til reparation.
 Køkkenet, der fremtrådte som  

 et lyst og venligt rum, er indrettet som et sædvanligt køkken.
Opholdsafdelingen har 4  

 vinduespartier med gardiner, som de indsatte selv har dekoreret med stoftryk.  

 Møblementet består af 2 sofaer, 2 lænestole, 1 sofabord, 1 fjernsyn og 3  

 spiseborde med 12 stole.
Inventaret i denne afdeling virkede ikke nedslidt.
 Gangarealet er udstyret med  

 en reol, en opslagstavle og enkelte malerier, som de indsatte selv har lavet  

 i  

 forbindelse med et projekt sammen med en kunstnergruppe.
 Hovedindtrykket af  

 lokaliteterne på afdelingen er, at inventaret i cellerne er ringe, og at der  

 er  

 flere lokaler, hvor vedligeholdelse er tiltrængt - det gælder cellerne og  

 bade-  

 og toiletrum.
På den baggrund anmoder jeg  

 om at modtage oplysning om - foreliggende planer for  

 istandsættelse og vedligeholdelse af afdelingen, og - hvilke retningslinier der  

 følges med hensyn til udskiftning af nedslidte møbler.
På tidspunktet for  

 inspektionsbesøget var der i kælderen under afdelingen ved at blive indrettet  

 et lokale.
Det er meningen, at lokalet skal kunne benyttes af de grønlandske  

 indsatte i fritiden, når de ønsker f.eks. at arbejde med fedtsten.  

 Inspektionen  

 omfattede ikke besigtigelse af kælderen.
I fritiden er der mulighed  

 for at deltage i nogle projekter, som en kunstnergruppe med bl.a. to  

 grønlandske kunstnere har iværksat.
Kunstnergruppen og nogle grønlandske  

 indsatte har bl.a. udført dekorationen af gardinerne i afdelingens  

 opholdsrum.  

 Gruppen og nogle indsatte har endvidere lavet nogle billeder, der er ophængt  

 i  

 afdelingen.
Under inspektionsbesøget blev  

 det oplyst, at de grønlandske indsatte ud over sædvanlig beskæftigelse og  

 undervisning tilbydes deltagelse i grønlænderundervisning.
Der undervises  

 bl.a.  

 i matematik, samfundsorientering og litteratur på 8., 9. og 10. klasses  

 niveau.  

 I undervisningen inddrages forevisning af grønlandske videofilm.
Anstalten  

 ved  

 Herstedvester tilbyder ikke undervisning på HF-niveau.
De, der ønsker  

 undervisning på dette niveau, tilbydes undervisning i Statsfængslet i  

 Vridsløselille.
På afdelingen er der indført  

 en ordning med delvis selvforplejning.
De indsatte får således serveret den  

 varme mad og modtager kostpenge eller købesedler med henblik på indkøb af  

 øvrige fornødenheder.
 Af noget materiale, som jeg  

 modtog fra Anstalten ved Herstedvester forud for inspektionsbesøget, fremgår  

 det, at det efter justitsministerens besøg i anstalten i 1993 blev besluttet,  

 at de grønlandske indsatte skal have mulighed for at få grønlandsk mad hver  

 dag  

 i stedet for som tidligere 2 gange om ugen.
 Under en samtale med en  

 grønlandsk indsat modtog sekretariatschefen en klage over, at der ikke  

 serveres  

 grønlandsk mad hver dag, jf. nedenfor under punkt 3.
 I den anledning har jeg i  

 skrivelse af 1. december 1993 anmodet Justitsministeriet, Direktoratet for  

 Kriminalforsorgen, om en stillingtagen til den modtagne klage, forinden jeg  

 tager stilling til, om klagen giver mig anledning til at foretage noget.
 3. Samtaler med indsatte.
 Forud for inspektionsbesøget  

 var det ved opslag i afdelingen oplyst, at indsatte under besøget kunne få en  

 samtale med sekretariatschefen om konkrete sager.
Der blev afholdt tre  

 samtaler.
Af disse resulterede to af samtalerne i konkrete sager, som jeg  

 behandler særskilt.
Den ene klage vedrørte spørgsmålet om grønlandsk mad hver  

 dag, jf. ovenfor under pkt. 2.
 4. Gennemgang af rapporter m.v.
Ved starten af  

 inspektionsbesøget anmodede sekretariatschefen om at modtage kopier af  

 rapporter vedrørende anvendelse af håndjern, anbringelse i enrum, anbringelse i sikringscelle, anvendelse af magt, og videregående visitation af besøgende for nærmere  

 angivne perioder.
 Sekretariatschefen anmodede  

 endvidere om at modtage notater foretaget i henhold til cirkulæret om  

 brevveksling og kontrol og udskrifter af forhørsprotokollen vedrørende  

 disciplinærstraf for de indsatte på grønlænderafdelingen for nærmere angivne  

 repræsentative perioder.
Ved min gennemgang af det  

 modtagne materiale har jeg navnlig haft opmærksomheden henledt på, hvorvidt  

 proceduren i forhold til de gældende cirkulærer er blevet fulgt.
Jeg har  

 endvidere været opmærksom på spørgsmålet om overholdelsen af reglerne om  

 notatpligt.
Min gennemgang giver anledning til følgende bemærkninger:
a.
Anvendelse af håndjern.
Jeg har for den udbedte  

 periode fra den 1. november 1992 til den 1. november 1993 modtaget to  

 rapporter.
Begge rapporter vedrører anvendelse af håndjern i marts 1993. Ved  

 min gennemgang af rapporterne er jeg ikke gået ind i en nærmere vurdering af  

 beslutningen om at anvende håndjern.
Min opmærksomhed ved gennemgangen har  

 som  

 nævnt været henvendt på, om de fastsatte procedureforskrifter er overholdt.
 Spørgsmålet om anvendelse af  

 håndjern er reguleret i cirkulære af 22. januar 1987 om anvendelse af  

 håndjern  

 over for indsatte.
Efter cirkulærets afsnit A, §  

 1, stk. 1, kan indsatte under transport m.v. belægges med håndjern, såfremt  

 det  

 er nødvendigt for at hindre undvigelse eller for at afværge truende vold,  

 betvinge voldsom modstand eller for at hindre selvmord eller anden  

 selvbeskadigelse.
Af bestemmelsen fremgår det, at "transport"  

 omfatter transport både inden for og uden for anstalten.
 Efter cirkulærets afsnit C, §  

 8, stk. 1, kan indsatte belægges med håndjern, hvis han nægter at lade sig  

 visitere i nødvendigt omfang, og visitationen ikke kan gennemføres uden  

 betydelig magtanvendelse.
 Efter § 8, stk. 2, kan  

 håndjern kun anvendes, når andre lempeligere midler har været forsøgt eller  

 åbenbart vil være utilstrækkelige.
I begge tilfælde var  

 anvendelsen af håndjern sket i forbindelse med transport inden for anstalten.  

 I  

 det ene tilfælde tillige i forbindelse med visitation.
I dette tilfælde  

 fremgår  

 det af rapporten, at anvendelsen af håndjern var umulig at afværge.
Jeg må  

 forstå dette således, at betingelsen i § 8, stk. 2, for anvendelse af  

 håndjern  

 var opfyldt.
 I begge tilfælde var der tale  

 om at anvende håndjern for at afværge truende vold og i det ene tilfælde  

 tillige for at betvinge voldsom modstand.
Efter cirkulærets §§ 2, stk.  

 1, og 9, træffes bestemmelse om anvendelse af håndjern af anstaltens  

 vagthavende  

 leder eller den, han bemyndiger dertil.
Hvis forholdene ikke tillader, at man  

 afventer vedkommendes afgørelse, træffes bestemmelsen af den tilstedeværende  

 funktionær, som er ansvarlig for det pågældende tjenesteområde.
 I begge tilfælde er bestemmelsen  

 om anvendelse af håndjern truffet af en funktionær, og anstaltslederen har  

 ligeledes i begge tilfælde dagen efter haft rapporterne til gennemsyn uden at  

 have bemærkninger dertil.
 I begge tilfælde er der  

 anvendt magt - "skub, puf, transportgreb" og "regl.  

 føregreb".
 Efter cirkulærets § 3 skal  

 lægetilsyn finde sted, 1) når magt har været anvendt, medmindre  

 institutionens  

 vagthavende leder finder det åbenbart unødvendigt, 2) såfremt forholdene  

 taler  

 derfor.
I det ene tilfælde blev  

 lægetilsyn skønnet nødvendigt.
Lægen blev underrettet umiddelbart efter  

 magtanvendelsen, og tilsynet blev udført efter ca. 30 minutter.
Den indsatte  

 var da blevet anbragt i sikringscelle.
I det andet tilfælde blev lægetilsyn  

 skønnet unødvendigt.
Af rapporten fremgår det, at der ca. 2 timer efter  

 anvendelsen af håndjern er sket underretning til læge/sygeplejerske, men det  

 fremgår ikke, om lægetilsyn har fundet sted.
Varigheden af anvendelsen af  

 håndjern fremgår af rapporterne.
Varigheden har i begge tilfælde været ganske  

 kortvarig - ikke mere end 5 minutter.
 Gennemgangen af rapporterne  

 giver mig ikke anledning til bemærkninger.
b.
Anbringelse i enrum.
 Jeg modtog 24 rapporter  

 vedrørende anbringelse i enrum i perioden fra den 21. juli 1992 til den 1.  

 november 1993. Reglerne om adgangen til at anbringe indsatte i enrum findes i  

 cirkulære af 14. september 1978.
Efter cirkulærets § 2, stk.  

 2, kan tvangsmæssig enrumsanbringelse kun finde sted, hvis "...
det findes nødvendigt for at forebygge undvigelse, det findes nødvendigt for at forebygge voldsom adfærd, det findes påkrævet for at hindre fortsat strafbar  

 virksomhed, herunder brug af euforiserende stoffer, den indsatte udviser en sådan grov eller gentagen  

 utilladelig adfærd, som gør fortsat ophold i fællesskab åbenbart uforsvarlig, den indsatte modsætter sig foranstaltninger, der er  

 nødvendige af sikkerhedshensyn, den indsatte modsætter sig foranstaltninger, der er  

 påkrævet for at gennemføre en almindelig sundhedskontrol eller forebygge  

 smittefare, den indsatte nægter at påtage sig beskæftigelse i  

 institutionen efter dennes bestemmelse." Efter § 2, stk. 3, kan der -  

 mens sagens omstændigheder søges klarlagt, og indtil bestemmelse er truffet  

 af  

 institutionens leder - ske foreløbig anbringelse i enrum, hvis der på  

 grundlag  

 af foreliggende oplysninger eller under hensyn til den udviste adfærd er  

 begrundet formodning om, at den indsatte skal anbringes i enrum.
Hvis  

 beslutningen om foreløbig enrumsanbringelse er truffet af andre end  

 institutionens leder, skal denne snarest underrettes herom.
 Efter § 2, stk. 4, skal den  

 indsatte snarest muligt orienteres om begrundelsen for den foreløbige  

 anbringelse og have lejlighed til at udtale sig.
Det fremgår af 2 af  

 rapporterne, at enrumsanbringelsen skete efter den indsattes egen anmodning  

 (§  

 2, stk. 1.) Af 10 rapporter fremgår det,  

 at der blev truffet beslutning om foreløbig enrumsanbringelse efter § 2, stk.  

 2. I 1 tilfælde efter nr. 1, i 3 tilfælde efter nr. 2, i 3 tilfælde efter nr.  

 4, i 3 tilfælde efter nr. 2 og 4. I de resterende 12 tilfælde skete  

 anbringelsen i 5 tilfælde under henvisning til § 2, stk. 2, nr. 2, og stk. 3,  

 og i 7 tilfælde under henvisning til § 2, stk. 2, nr. 2 og 4, og stk. 3.
 I 21 tilfælde foreligger  

 blanketrapport vedrørende tvangsmæssig foreløbig enrumsanbringelse.
I 20 tilfælde blev indsatte  

 ifølge rapporterne gjort bekendt med anbringelsesgrunden og havde lejlighed  

 til  

 at udtale sig.
I en enkelt sag fremgår det af rapporten, at indsatte ikke  

 blev  

 gjort bekendt med anbringelsesgrunden.
Af forhørsprotokollen for forhøret,  

 der  

 blev afholdt den efterfølgende dag, fremgår det, at indsatte da blev gjort  

 bekendt med rapportens indhold, og at indsatte havde lejlighed til at udtale  

 sig. (I den sag, hvor jeg ikke har modtaget rapport om den foreløbige  

 enrumsanbringelse, har jeg ikke haft mulighed for at konstatere, hvorvidt  

 indsatte i forbindelse med den foreløbige anbringelse bl.a. blev gjort  

 bekendt  

 med anbringelsesgrunden.
Også i dette tilfælde fremgår det af  

 forhørsprotokollen for forhøret, der blev afholdt 2. dagen efter  

 anbringelsen,  

 at indsatte blev gjort bekendt med indholdet af rapporten vedrørende den  

 foreløbige anbringelse.) Efter bestemmelsen i § 2,  

 stk. 3, 2. pkt., skal institutionens leder snarest underrettes om en  

 beslutning  

 om foreløbig anbringelse.
I 4 af de 21 tilfælde blev  

 rapporten påført godkendelsespåtegning den samme dag, som anbringelsen skete.  

 I  

 12 tilfælde godkendte ledelsen dagen efter de anbringelser, der havde fundet  

 sted den forudgående dag.
I 3 tilfælde skete godkendelsen først 2. dagen  

 efter,  

 at der var truffet beslutning om foreløbig anbringelse, og i 1 tilfælde blev  

 godkendelsespåtegningen først påført rapporten på 3. dagen efter  

 anbringelsen.  

 I et enkelt tilfælde blev rapporten ikke underskrevet som godkendt, men alene  

 dateret.
Efter dateringen ville godkendelsen have fundet sted på 3. dagen  

 efter  

 anbringelsen.
Kun af indholdet af en enkelt  

 rapport fremgår det, at institutionens leder blev underrettet om anbringelsen  

 forud for tidspunktet for den påførte godkendelse.
Jeg må derfor lægge til  

 grund,  

 at der ikke skete en sådan forudgående underretning i de øvrige tilfælde.
 Herefter er det min  

 opfattelse, at der kun er forholdt i overensstemmelse med bestemmelsen i § 2,  

 stk. 3, 2. pkt., om snarlig underretning i de tilfælde, hvor godkendelsen af  

 den  

 foreløbige enrumsanbringelse skete enten den samme dag eller dagen efter for  

 så  

 vidt angår de anbringelser, der fandt sted om aftenen den forudgående dag.
 På den baggrund har jeg  

 anmodet Anstalten ved Herstedvester om at modtage oplysning om den procedure,  

 der skal følges ved underretning af ledelsen om beslutninger om foreløbige  

 enrumsanbringelser.
Af 15 rapporter fremgår det,  

 at anbringelsen blev godkendt af fængselsinspektøren eller  

 vicefængselsinspektøren.
Som anført ovenfor mangler 1 rapport underskrift, og  

 i  

 de resterende 5 rapporter fremgår det ikke helt klart, hvorvidt  

 godkendelsen/bekræftelsen af underretningen af beslutningen om den foreløbige  

 enrumsanbringelse blev meddelt af anstaltsledelsen eller andre.
 Jeg anmoder Anstalten ved  

 Herstedvester om oplysninger om, hvilke kompetenceregler anstalten følger i  

 den  

 forbindelse.
 Af cirkulærets § 3, stk. 1,  

 fremgår det, at institutionens leder afgør, bl.a. om der skal foretages  

 afhøring af indsatte.
På blanketrapporterne er der  

 i forbindelse med bekræftelsen på underretningen/godkendelsen mulighed for at  

 afkrydse et spørgsmål om, hvorvidt der skal afholdes forhør.
I de tilfælde,  

 hvor blanketrapporten ikke er påført underretnings/godkendelsespåtegning af  

 anstaltsledelsen, må jeg lægge til grund, at der ikke er forholdt i  

 overensstemmelse med bestemmelsen i § 3, stk. 1.
 Jeg anmoder Anstalten ved  

 Herstedvester om oplysning om, hvilke procedureregler anstalten følger  

 vedrørende dette spørgsmål.
Der blev af anstalten afholdt  

 forhør i 14 tilfælde. (I 1 tilfælde fremgår det, at forhør skulle afholdes af  

 politiet.) Af bestemmelsen i cirkulærets  

 § 3, stk. 3, fremgår det, at enrumsanbringelse i henhold til § 2, stk. 2,  

 forudsætter, at den indsatte i fornødent omfang er gjort bekendt med de  

 foreliggende indberetninger og eventuelle afhøringer samt har haft lejlighed  

 til at udtale sig.
 Efter bestemmelsens stk. 4  

 skal den indsatte altid gøres bekendt med begrundelsen for, at han anbringes  

 i  

 enrum, og efter stk. 5 skal afhøringer overværes af en af institutionens  

 funktionærer.
Cirkulærets § 3, stk. 6,  

 foreskriver, at der skal gøres et notat om bestemmelsen, der skal indeholde  

 en  

 gengivelse af det indberettede og eventuelle forklaringer.
Den afhørte skal  

 have lejlighed til at godkende gengivelsen af sin forklaring, og det skal  

 anføres, om godkendelse er sket.
Notatet skal endvidere indeholde en udførlig  

 begrundelse for, at anbringelsen er anset for påkrævet.
Af alle 14 forhørsprotokoller  

 fra anstalten fremgår det, at forhøret blev foretaget af en overvagtmester,  

 at  

 protokollatet blev dikteret i indsattes nærværelse og godkendt af ham, og at  

 vidner var tilstede under forhøret. (I en sag, hvor der blev afholdt et  

 yderligere forhør dagen efter det første, blev protokollatet ikke dikteret i  

 indsattes nærvær, og indsattes godkendelse foreligger ikke.) I 13 tilfælde blev indsatte i  

 forbindelse med forhøret gjort bekendt med rapporten, der lå til grund for  

 forhøret.
I et enkelt tilfælde fremgår det ikke af protokollen, hvorvidt  

 indsatte blev gjort bekendt med den tilgrundliggende rapport.
Efter afholdelse af forhør  

 blev der i 12 tilfælde truffet beslutning om, at den foreløbige  

 enrumsanbringelse skulle bringes til ophør, og uden at der blev truffet  

 beslutning om endelig enrumsanbringelse.
I 2 af disse tilfælde blev det  

 besluttet,  

 at den indsatte skulle placeres på afdeling I (isolationsafdelingen), men med  

 "H-status", dvs. som om den pågældende var indsat på afdeling H,  

 der  

 er en lukket psykiatrisk afdeling.
På denne afdeling er der fællesskab, og de  

 indsatte har bl.a. mulighed for gårdture.
I 1 tilfælde blev  

 beslutningen om ophør truffet den samme dag, som den foreløbige  

 enrumsanbringelse fandt sted.
I 8 tilfælde blev beslutningen truffet dagen  

 efter, og i 3 tilfælde først 2. dagen efter beslutningen om den foreløbige  

 anbringelse.  

 (I et enkelt tilfælde ophørte den foreløbige enrumsanbringelse den samme dag,  

 som den var blevet besluttet og uden forhør).
I de resterende 2 tilfælde,  

 hvor forhør blev afholdt, blev der truffet beslutning om, at bestemmelsen om  

 den foreløbige enrumsanbringelse skulle ændres til endelig anbringelse i  

 enrum  

 på afdeling I.
I det ene tilfælde blev beslutningen truffet dagen efter, at  

 beslutningen om foreløbig enrumsanbringelse var truffet, og således at den  

 indsatte fik mulighed for "H-besøg efter personalets anvisninger",  

 dvs. mulighed for efter personalets skøn at være på afdeling H i et par  

 timer.  

 I det andet tilfælde blev beslutningen truffet på 2. dagen efter, at  

 beslutningen om foreløbig enrumsanbringelse var truffet, og således at den  

 indsatte fik mulighed for under indsættelsen på afdeling I at deltage i  

 beskæftigelse.
 I disse 2 tilfælde blev  

 beslutning om enrumsanbringelse truffet af den overvagtmester, der afholdt  

 forhøret.
Beslutning om ophør af  

 enrumsanbringelsen blev truffet henholdsvis dagen efter og 5. dagen efter, at  

 der var truffet afgørelse om endelig enrumsanbringelse.
Også disse  

 beslutninger  

 blev truffet af en overvagtmester.
Jeg finder ikke, at der  

 herved er forholdt i overensstemmelse med gældende regler, hvorefter  

 beslutning  

 om anbringelse i enrum og ophævelse af enrumsanbringelse træffes af  

 institutionens leder.
Jeg anmoder Anstalten ved Herstedvester om en udtalelse  

 vedrørende dette kompetencespørgsmål.
Af det modtagne  

 rapportmateriale vedrørende de resterende 8 tilfælde af tvangsmæssig  

 enrumsanbringelse fremgår det, at der blev udfærdiget rapport om foreløbig  

 enrumsanbringelse.
I 7 af disse tilfælde blev der ikke afholdt forhør.
I det  

 8.  

 tilfælde blev det anført, at forhøret skulle afholdes af politiet.
I 6 af disse tilfælde og  

 formentlig også i det 7. tilfælde blev indsatte overført til  

 isolationsafdelingen.
I det 8. tilfælde ophørte enrumsanbringelsen efter 40  

 minutter.
 Jeg må på baggrund af de  

 foreliggende rapportblanketter lægge til grund, at der i disse 8 tilfælde  

 først  

 blev truffet beslutning om foreløbig enrumsanbringelse. (Sagerne er derfor  

 omfattet af ovenstående gennemgang af de beslutninger, der er truffet om  

 foreløbig enrumsanbringelse.) En sådan beslutning skal efter de gældende  

 regler  

 senere følges op af en beslutning om enten ophævelse af den foreløbige  

 enrumsanbringelse eller endelig enrumsanbringelse.
Kun i en enkelt sag  

 foreligger der oplysninger om ophørstidspunktet af enrumsanbringelsen.
I  

 sagen  

 blev der ikke afholdt forhør.
Det fremgår imidlertid af en påtegning på  

 rapporten om foreløbig anbringelse, at den pågældende blev ført tilbage til  

 afdelingen og arbejdet den samme dag 40 minutter senere.
Jeg lægger herefter  

 til grund, at beslutningen om foreløbig enrumsanbringelse blev fulgt op af en  

 beslutning om ophævelse heraf, uden at der blev truffet beslutning om  

 iværksættelse af endelig enrumsanbringelse.
I de øvrige 7 tilfælde ses  

 beslutningen om foreløbig anbringelse i enrum ikke fulgt op af en beslutning  

 om  

 ophævelse heraf eller om endelig anbringelse i enrum.
Jeg formoder  

 imidlertid,  

 at der efter beslutningen om foreløbig anbringelse i enrum senere blev  

 truffet  

 beslutning om endelig anbringelse.
 Jeg anmoder Anstalten ved  

 Herstedvester om en udtalelse vedrørende dette spørgsmål.
 Efter bestemmelsen i cirkulærets  

 § 4, stk. 5, skal spørgsmålet om anbringelsen tages op til overvejelse, hver  

 gang der er forløbet 1 uge siden iværksættelsen eller sidste beslutning om  

 opretholdelse af anbringelsen.
Efter bestemmelsens stk. 6  

 skal der gøres notat om de overvejelser, der har fundet sted i henhold til  

 stk.  

 5 og om anbringelsens ophør.
Direktoratet for Kriminalforsorgen har i  

 cirkulærskrivelse af 19. april 1991 præciseret, at dato og klokkeslet for  

 ophør  

 af enrumsanbringelse skal noteres.
 Efter cirkulærets § 7, stk.  

 1, skal der omgående ske indberetning til Direktoratet for Kriminalforsorgen  

 i  

 de tilfælde, hvor en indsat i henhold til § 2, stk. 2, er anbragt i enrum ud  

 over 4 uger.
I ingen af de 7 nævnte  

 tilfælde er der foretaget notering af ophørstidspunktet for  

 enrumsanbringelsen  

 og/eller overvejelser om opretholdelse af anbringelsen.
Det er således ikke  

 muligt på baggrund af de foreliggende rapporter at konstatere, i hvor lang  

 tid  

 de enkelte enrumsanbringelser har varet, herunder om nogle af de indsatte har  

 været  

 anbragt i enrum udover fire uger og dermed omfattet af bestemmelsen i  

 cirkulærets § 7 om indberetning til direktoratet.
Jeg udbeder mig nærmere  

 oplysning om, hvornår de enkelte anbringelser er ophørt, herunder oplysning  

 om, hvorvidt der i nogle af de omhandlede tilfælde har  

 været tale om anbringelse ud over 1 uge, og i bekræftende fald oplysning om,  

 hvorfor den ovennævnte notatpligt da ikke er overholdt, hvorvidt der i nogle af de omhandlede tilfælde har  

 været tale om enrumsanbringelse ud over fire uger, og om der i bekræftende  

 fald  

 er sket indberetning til direktoratet.
 Min gennemgang af  

 rapportmaterialet vedrørende anbringelse i enrum giver mig ikke anledning til  

 yderligere bemærkninger.
c.
Anbringelse i sikringscelle.
For den udbedte periode fra  

 den 1. november 1993 og 6 måneder bagud modtog jeg ingen rapporter om  

 anbringelse i sikringscelle.
Jeg går ud fra, at årsagen hertil er den, at der  

 i  

 denne periode ikke har fundet anbringelse sted i sikringscelle.
Jeg modtog i  

 stedet en rapport vedrørende en anbringelse af en indsat i sikringscelle den  

 21. marts 1993 kl. 11.15.
 Også i dette tilfælde har min  

 gennemgang koncentreret sig om, hvorvidt de fastsatte procedureforskrifter  

 vedrørende anbringelse er iagttaget, og om de foretagne notater er  

 fyldestgørende.  

 Jeg har ikke foretaget en nærmere undersøgelse af grundlaget for og  

 nødvendigheden af anbringelsen.
Ifølge bestemmelsen i § 31 i  

 fuldbyrdelsesbekendtgørelsen kan anbringelse i sikringscelle ske, såfremt det  

 er nødvendigt for at afværge truende vold, betvinge voldsom modstand eller  

 for  

 at hindre selvmord eller anden selvbeskadigelse.
Anbringelsen er i den  

 foreliggende rapport begrundet med, at den var påkrævet for at afværge  

 truende  

 vold og betvinge voldsom modstand.
Spørgsmålet om anvendelse af  

 sikringscelle er i øvrigt reguleret ved cirkulære af 15. juli 1974, som  

 ændret  

 ved cirkulære af 16. april 1991, om anvendelse af sikringscelle i  

 kriminalforsorgens anstalter og arresthuse.
Cirkulærets § 3 har følgende  

 ordlyd:
"  

  

 § 3.  

  

 Bestemmelse om anvendelse af sikringscelle mv træffes af  

 anstaltens vagthavende leder/arrestforvareren.
Hvis forholdene ikke tillader,  

 at man afventer lederens afgørelse, træffes bestemmelsen af overvagtmesteren  

 eller, hvis dette ikke er muligt, af vagtmesteren eller dennes stedfortræder  

 eller den tilstedeværende funktionær, som er ansvarlig for det pågældende  

 tjenesteområde.
Den vagthavende leder/arrestforvareren skal normalt omgående  

 underrettes om sikringsmidlernes anvendelse.
 Stk. 2....
Stk. 3.  

  

 Der skal straks udfærdiges rapport om det passerede på  

 særlige rapportblanketter (dfk 110), der rekvireres fra Statsfængslet i  

 Nyborg.  

 På et observationsskema (dfk 107), der rekvireres fra Statsfængslet i Nyborg,  

 skal der foretages notat, hver gang personalet har tilset den indsatte.  

 Notatet  

 skal indeholde oplysning om tidspunktet for tilsynet samt oplysning om den  

 indsattes tilstand, herunder eventuelle bemærkninger om behovet for  

 opretholdelse af anbringelsen/fikseringen." Af rapporten fremgår det, at  

 overvagtmesteren blev underrettet om anbringelsen 5 minutter efter, at den  

 havde fundet sted.
Anstaltslederen ses ikke at være blevet underrettet før  

 den  

 næste dag den 22. marts 1993. Det fremgår ikke af rapporten, hvorfor denne  

 underretning ikke blev foretaget omgående.
Jeg finder ikke, at denne -  

 tilsyneladende ubegrundet sene - underretning af anstaltslederen er i  

 overensstemmelse med cirkulærets bestemmelse om, at den vagthavende leder  

 normalt omgående skal underrettes om sikringsmidlernes anvendelse.
Rapporten var vedlagt et  

 observationsskema med oplysninger om tidspunkterne for tilsynet og den  

 tilsynsførendes vurdering af den sikringscelleanbragtes tilstand.
Tilsynene  

 havde fundet sted med hovedsagelig 10 minutters mellemrum.
En enkelt gang  

 fandt  

 fornyet tilsyn sted efter 15 minutter og to gange efter 5 minutter.
 Cirkulærets § 4 indeholder  

 følgende bestemmelse om lægetilsyn ved sikringscelle-anbringelser:
 "  

  

 § 4.  

  

 Anstaltens/arresthusets læge (eventuelt natlæge) skal, så  

 hurtigt som omstændighederne tilsiger det, orienteres om det passerede,  

 således, at der på grundlag heraf træffes afgørelse om, hvornår lægetilsyn  

 bør  

 finde sted.
Stk. 2.  

  

 Anvendes bælte og eventuelt handsker og fod- og håndremme,  

 eller er indsættelse i sikringscelle i øvrigt forbundet med magtanvendelse,  

 skal læge tilkaldes omgående med henblik på, at lægetilsyn kan finde sted  

 snarest muligt." Om de tilfælde, der er  

 omfattet af § 4, stk. 2, er i Direktoratet for Kriminalforsorgens  

 følgeskrivelse af 16. april 1991 anført følgende:
 "...
Udgangspunktet er, at tilkald  

 af læge er det første, der skal foretages, efter at anbringelsen/fikseringen  

 er  

 gennemført.
Dette er ikke til hinder for, at der fra den pågældendes afdeling  

 i  

 institutionen indhentes oplysninger om indsattes adfærd, helbredstilstand og  

 lignende med henblik på at tilvejebringe oplysninger, der kan have  

 indflydelse  

 på lægens beslutning om, hvor hurtigt lægetilsyn skal ske.
Det er ej heller  

 til  

 hinder for, at der lokalt fastsættes retningslinier, hvorefter den ansvarlige  

 for anbringelsen/fikseringen underretter en sygeplejerske, der er til stede i  

 institutionen, med henblik på at denne kan foretage lægetilkald.
Efter  

 formuleringen af § 4, stk. 2, må det imidlertid være en forudsætning, at  

 indhentelse af oplysninger eller underretning af sygeplejerske kan ske i  

 løbet  

 af ganske få minutter." Af rapporten vedrørende  

 anbringelse i sikringscelle fremgår det, at den pågældende blev anbragt i  

 cellen kl. 11.15. Den pågældende blev endvidere bæltefikseret med hånd- og  

 fodremme.
I forbindelse med anbringelsen var der desuden anvendt magt.
Lægen  

 blev ifølge rapporten underrettet kl. 11.25. I observationsskemaet er det  

 imidlertidig angivet, at "læge (er) tilkaldt/søgt tilkaldt" kl.  

 11.20. Da det af observationsskemaet fremgår, at alle henvendelser skal  

 noteres, og da der ikke er foretaget andre noteringer end klokkeslettet  

 11.20,  

 må jeg lægge til grund, at det derved er tilkendegivet, at lægen blev  

 tilkaldt  

 kl. 11.20, og ikke blot søgt tilkaldt.
Der kan derved konstateres en  

 uoverensstemmelse mellem de angivne tidspunkter for  

 lægeunderretningen/tilkaldet.
En sådan uoverensstemmelse bør ikke forekomme.  

 Såfremt lægen blev tilkaldt kl. 11.20, må jeg anse underretningen/tilkaldet  

 af  

 lægen for foretaget i overensstemmelse med de anførte bestemmelser.
Et  

 tilkald  

 kl. 11.25 finder jeg derimod ikke i overensstemmelse med gældende regler.
 Lægetilsynet er foretaget kl.  

 11.45 og således 30 minutter efter anbringelsen.
Det fremgår af  

 observationsskemaet, at bæltefikseringen af den pågældendes arme og hænder  

 ophørte efter 45 minutter.
Ifølge rapporten ophørte sikringscelleanbringelsen  

 efter 1 time og 25 minutter.
 Jeg har ikke fundet  

 tilstrækkelig anledning til at foretage mig videre vedrørende spørgsmålet om  

 anbringelse i sikringscelle.
d.
Anvendelse af magt.
 Jeg har modtaget 6 rapporter  

 vedrørende magtanvendelse i perioden fra den 27. januar til den 24. september  

 1993.
Reglerne om magtanvendelse  

 findes dels i fuldbyrdelsesbekendtgørelsen, dels i cirkulære af 15. april  

 1988  

 om magtanvendelse over for indsatte.
Cirkulærets §§ 2-4 har følgende ordlyd:
"  

  

 § 2.  

  

 Personalet kan anvende magt, når øjeblikkelig indskriden er  

 nødvendig for at afværge personlig overlast, hindre selvmord eller selvbeskadigelse, hindre undvigelse eller standse undvegne, hvis der er  

 grund til at tro, at dette ikke kan gennemføres på anden måde.
 Stk. 2.  

  

 I det omfang, det må anses for nødvendigt, kan  

 magtanvendelse omfatte brug af håndkraft (greb, puf), skub samt brug af stav  

 og  

 tåregas af godkendt type.
Stk. 3.  

  

 Bestemmelse om anvendelse af magt efter reglerne i stk. 1  

 og 2 træffes af institutionens vagthavende leder/arrestforvareren.
Hvis  

 forholdene ikke tillader, at man afventer lederens/arrestforvarerens  

 afgørelse,  

 træffes bestemmelsen af den tilstedeværende funktionær, som er ansvarlig for  

 det pågældende tjenesteområde.
Den vagthavende leder/arrestforvareren skal  

 normalt omgående underrettes om det passerede.
§ 3.  

  

 Personalet kan anvende magt, hvis det er nødvendigt for at gennemføre den indsattes fremstilling i retten, dersom  

 retten på forespørgsel i det enkelte tilfælde har erklæret, at fremstillingen  

 ønskes gennemført, selv om anvendelse af magt måtte være nødvendig, gennemføre visitation i tilfælde, hvor der er grund til  

 at antage, at den indsatte ellers vil volde skade på sig selv eller andre, gennemføre visitation, der må anses for påkrævet for at  

 hindre strafbart forhold eller i øvrigt af sikkerhedsmæssige hensyn, gennemføre personalets anvisninger om opholdssted.
 Stk. 2.  

  

 Magtanvendelse kan kun omfatte brug af håndkraft.
Stk. 3.  

  

 Bestemmelse om anvendelse af magt efter reglerne i stk. 1  

 og 2 træffes af institutionens vagthavende leder/arrestforvareren eller den,  

 han bemyndiger dertil.
Hvis forholdene ikke tillader, at man afventer den  

 pågældendes afgørelse, træffes bestemmelsen af den tilstedeværende  

 funktionær,  

 som er ansvarlig for tjenesteområdet.
 § 4.  

  

 Al magtanvendelse forudsætter, at mindre indgribende  

 foranstaltninger forgæves har været anvendt eller åbenbart vil være  

 uanvendelig.
Stk. 2.  

  

 Anvendelse af magt skal altid ske med besindighed og må  

 aldrig overskride det for øjemedet påkrævede.
Der må i det enkelte tilfælde  

 kun  

 anvendes det efter forholdene mindst vidtgående magtmiddel." Af rapporterne fremgår det,  

 at anvendelse af magt i 4 tilfælde er sket i forbindelse med flytning til  

 anden  

 lokalitet, i 1 tilfælde for at gennemføre visitation og i endnu 1 tilfælde  

 for  

 at afværge personlig overlast.
Magtanvendelse er søgt undgået ved samtale med  

 den indsatte.
I 5 af tilfældene er overvagtmesteren underrettet om  

 magtanvendelse.
I det 6. tilfælde fremgår det ikke af rapporten, om  

 overvagtmesteren er underrettet, jf. nærmere om denne sag nedenfor.
Underretningen blev i 3 af  

 tilfældene foretaget i løbet af 5 minutter, i det 4. og 5. tilfælde  

 henholdsvis  

 30 og 70 minutter efter magtanvendelsen.
Sidstnævnte tilfælde vedrørte  

 magtanvendelse efter cirkulærets § 2, stk. 1, nr. 1, og den vagthavende leder  

 burde derfor efter bestemmelsens stk. 3. omgående have været underrettet.
Magtanvendelsen bestod i  

 skub, puf, føregreb og tag i armen.
I et enkelt tilfælde må jeg konstatere en  

 uklarhed med hensyn til, hvilken form for magt, der blev anvendt.
Det drejer  

 sig om sagen, hvor der ikke foreligger oplysninger om tidspunktet for en  

 eventuel underretning til den vagthavende leder.
Ifølge forsiden af rapporten  

 vedrørende magtanvendelse og ifølge indholdet af rapporten vedrørende  

 foreløbig  

 anbringelse i enrum bestod magtanvendelsen i sagen i anvendelse af føregreb.  

 På  

 bagsiden af rapporten om magtanvendelse er det imidlertid angivet, at  

 magtanvendelsen bestod i anvendelse af stav.
Jeg anmoder Anstalten ved  

 Herstedvester om oplysning om, hvorvidt magtanvendelsen, der fandt sted den  

 19.  

 marts 1993, bestod i føregreb alene, eller om der var tale om anvendelse af  

 stav.
Såfremt der blev anvendt stav, anmoder jeg tillige om oplysning om,  

 hvorvidt anstalten i overensstemmelse med cirkulærets § 7, stk. 6, om  

 kvartalsvis indsendelse af genpart af rapportblanketter til direktoratet, har  

 indsendt en sådan til direktoratet.
Efter cirkulærets § 8 skal  

 lægetilsyn finde sted, når magt har været anvendt, medmindre institutionens  

 vagthavende leder finder det åbenbart unødvendigt.
Når stav har været  

 anvendt,  

 skal lægetilsyn dog altid finde sted så vidt muligt omgående.
I 2 af tilfældene blev lægen  

 underrettet efter henholdsvis 10 og 70 minutter, og lægetilsynet blev udført  

 efter henholdsvis 30 og 100 minutter.
I et enkelt tilfælde blev lægen  

 underrettet efter 2 timer og 5 minutter.
Det fremgår af rapporten, at  

 lægetilsyn blev skønnet unødvendigt.
Lægetilsyn fandt ikke sted.
I 2 tilfælde  

 fremgår der ikke oplysning om, hvornår lægen blev underrettet, men lægetilsyn  

 fandt sted henholdsvis dagen efter og 2. dagen efter magtanvendelsen.
I det  

 6.  

 tilfælde, hvor der eventuelt har været tale om anvendelse af stav, fremgår  

 det  

 ikke, hvornår lægen blev underrettet.
Lægetilsyn fandt sted på 3. dagen efter  

 magtanvendelsen.
Jeg anmoder Anstalten ved  

 Herstedvester om oplysninger om, hvilke retningslinier der følges ved  

 eventuel  

 underretning af læge.
Såfremt der i den omtalte sag har været tale om  

 anvendelse af magt i form af anvendelse af stav, anmoder jeg tillige om  

 oplysning om, hvornår lægen blev tilkaldt.
Såfremt lægen ikke blev tilkaldt  

 omgående efter magtanvendelsen, anmoder jeg endvidere om oplysning om årsagen  

 hertil.
e.
Videregående visitation af besøgende.
 Reglerne om videregående  

 visitation af besøgende findes i cirkulærskrivelse af 28. januar 1981 om  

 retningslinier med hensyn til kontrollen med, at adgangen til besøg til  

 indsatte i lukkede institutioner ikke benyttes til indsmugling.
Blandt det modtagne materiale  

 er der to rapporter af henholdvis den 2. marts og den 24. juli 1993. Af begge  

 rapporter fremgår det, at de besøgende var under mistanke for indsmugling.
De  

 besøgende ønskede imidlertid ikke at lade sig visitere, og besøg blev derfor  

 afvist.
 Min gennemgang af rapporterne  

 giver mig ikke anledning til bemærkninger.
f.
Brevveksling og besøg.
 Jeg havde anmodet Anstalten  

 ved Herstedvester om at modtage notater foretaget i henhold til cirkulæret om  

 brevveksling og kontrol i perioden fra den 1. november 1992 til den 1.  

 november  

 1993.
Jeg modtog imidlertid ingen  

 notater.
Jeg må derfor lægge til grund, at der i perioden ikke har været  

 fastsat begrænsninger med hensyn til, hvem de indsatte måtte brevveksle med,  

 at  

 breve til og fra indsatte i perioden ikke er blevet gennemlæst, og at breve  

 til  

 indsatte i perioden ikke er blevet tilbageholdt eller inddraget.
 Om notater i forbindelse med  

 nægtelse af besøg henviser jeg til de to rapporter, der er omtalt i afsnittet  

 ovenfor vedrørende videregående visitation af besøgende.
g.
Forhørsprotokollen (disciplinærsager).
 Jeg har modtaget kopi af  

 forhørsprotokollen vedrørende 39 forhør afholdt i perioden fra den 22. april  

 1992 til den 11. november 1993. Ved min gennemgang af protokollen er jeg ikke  

 gået ind i en nærmere vurdering af baggrunden for indberetningerne om  

 forhørene  

 og for de afgørelser, der er truffet i forbindelse med forhørene.
Af de 39 forhør endte 20 med  

 ikendelse af en disciplinærstraf i form af en bøde.
I 7 tilfælde blev den  

 indsatte tildelt en advarsel.
I 4 tilfælde blev der truffet afgørelse om  

 konfiskation, og i 2 tilfælde blev der truffet afgørelse om erstatning.
I 2 tilfælde blev der truffet  

 beslutning om endelig enrumsanbringelse af den indsatte.
I 12 tilfælde blev  

 beslutningen om foreløbig enrumsanbringelse ophævet, uden at der blev truffet  

 beslutning om endelig enrumsanbringelse.
 I 4 tilfælde blev der truffet  

 afgørelse om ændring eller inddragelse af indsattes tilladelse til udgang.
 Udfaldet af 2 andre sager  

 blev henholdsvis en indskrænkning af den indsattes ret til at deltage i  

 grønlænderundervisning og inddragelse og spærring af et pengebeløb.
 I 3 sager blev det besluttet,  

 at den indsatte skulle fraflytte barak U.
 Beslutning om, at der ikke  

 skulle foretages videre, blev truffet i 2 tilfælde.
 Cirkulære af 10. marts 1976  

 om anvendelse og fuldbyrdelse af disciplinærstraf over for indsatte og om  

 disciplinærsagers gennemførelse indeholder i § 8 følgende bestemmelse:
 "  

  

 § 8.  

  

 Disciplinærsager om ikendelse af bøder kan gennemføres uden  

 den indsattes tilstedeværelse, dersom overtrædelsen umiddelbart har kunnet  

 konstateres, eller sagens omstændigheder i øvrigt må anses for fuldt  

 klarlagt.  

 I så fald skal den indsatte skriftligt underrettes om, hvilken afgørelse der  

 agtes truffet og om adgangen til at udtale sig i sagen.
Stk. 2.  

  

 Gennemførelse af sagen uden den indsattes tilstedeværelse  

 forudsætter, at han ikke ønsker at udtale sig i sagen.
Hvis han ønsker at få  

 lejlighed hertil, gennemføres disciplinærsagen efter reglerne i § 9.
Stk. 3.  

  

 Om disciplinærsagens gennemførelse gøres notat i en særlig  

 protokol.
Notatet skal indeholde en gengivelse af det indberettede, oplysning  

 om, hvilke bestemmelser der er overtrådt og oplysning om afgørelsen.
I  

 notatet  

 skal det anføres, at den indsatte er underrettet om adgangen til at udtale  

 sig." I 6 af de 20 tilfælde, hvor  

 sagen kunne behandles efter § 8, og hvor indsatte blev ikendt en bøde, blev  

 disciplinærsagen gennemført, uden at indsatte var til stede.
Der er  

 hovedsagelig tale om tilfælde, hvor indsatte havde erkendt det forhold, der  

 gav  

 anledning til disciplinærsagen.
I ingen af tilfældene ses indsatte i  

 overensstemmelse med bestemmelsen i § 8, stk. 1, at være blevet skriftligt  

 underrettet om, hvilken afgørelse der agtedes truffet og om adgangen til at  

 udtale  

 sig i sagen.
Sagerne indeholder ligeledes ikke notater i overensstemmelse med  

 §  

 8, stk. 3, med anførsel om, at den indsatte er underrettet om adgangen til at  

 udtale sig.
 Jeg anmoder Anstalten ved  

 Herstedvester om oplysning om, hvilke retningslinier anstalten følger ved  

 behandling af disciplinærsager, der er omfattet af cirkulærets § 8.
 Efter cirkulærets § 9, stk.  

 2, træffes afgørelsen i disciplinærsager i øvrigt under den indsattes  

 tilstedeværelse, efter at han har haft lejlighed til at udtale sig.
Efter § 9, stk. 4, gøres  

 notat om disciplinærsagens gennemførelse.
Notatet skal indeholde en  

 gengivelse  

 af det indberettede og de afgivne forklaringer, der skal protokolleres, mens  

 vedkommende er til stede.
Protokollatet søges affattet således, at det kan  

 godkendes  

 af den pågældende.
Notatet skal endvidere indeholde oplysning om, hvilke  

 bestemmelser der anses overtrådt, på hvilket grundlag dette anses for bevist  

 og  

 oplysning om afgørelsen.
 Af de sager, der blev  

 behandlet efter bestemmelsen i § 9, var indsatte - bortset fra 2 tilfælde -  

 til  

 stede under hele forhøret af ham.
 Hovedparten af  

 protokollaterne i disse sager mangler angivelse af, på hvilket grundlag  

 overtrædelsen blev anset for bevist.
 Jeg anmoder Anstalten ved  

 Herstedvester om en udtalelse vedrørende disse forhold.
 Bortset fra de nævnte forhold  

 giver min gennemgang af rapporterne mig ikke anledning til bemærkninger.
 5. Opfølgning.
 De udtalelser, som jeg  

 anmoder Anstalten ved Herstedvester om vedrørende de enkelte afsnit, beder  

 jeg  

 om bliver sendt til mig gennem Direktoratet for Kriminalforsorgen, hvis  

 udtalelse jeg ligeledes udbeder mig.
 6. Underretning.
