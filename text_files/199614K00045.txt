Nr BTL 45 Betænkning over Forslag til lov om ændring af lov om naturbeskyttelse og  

 lov om råstoffer (Ændring af klageregler)   

 Nr L 45 1996-97, 1. samling Afgivet af Miljø- og Planlægningsudvalget Afgivet: 19961211 Udvalget har behandlet lovforslaget i nogle møder og har herunder stillet spørgsmål til miljø- og energiministeren, som denne har besvaret skriftligt.
 Nogle af udvalgets spørgsmål til miljø- og energiministeren og dennes svar  

 herpå er optrykt som bilag til betænkningen.
 Der er af miljø- og energiministeren stillet ændringsforslag, hvorom  

 henvises til de ledsagende bemærkninger.
 Herefter indstiller udvalget lovforslaget til vedtagelse med  

 de af miljø- og energiministeren stillede ændringsforslag.
Et mindretal inden for flertallet (Det Konservative Folkepartis medlemmer  

 af udvalget) ønsker at gøre opmærksom på, at mindretallet under første  

 behandlingen gav udtryk for, at der var behov for at se på, om call  

 in-bestemmelserne bør revideres.
Efter drøftelser i udvalget foretrækker Det  

 Konservative Folkeparti at fremsætte et selvstændigt forslag herom.
 ÆndringsforslagAf miljø- og energiministeren, tiltrådt af  

udvalget:
 Til § 1 1) Det under nr. 1 foreslåede § 78, stk. 5, 2.  

 pkt., affattes således:
»Miljø- og energiministeren kan bestemme, at sådanne afgørelser kan  

 påklages til Naturklagenævnet, eller at sådanne afgørelser ikke kan påklages  

 til anden administrativ myndighed.« 2) I det under nr. 2 foreslåede § 81, stk. 3, ændres  

 »efter naturbeskyttelsesloven« til: »efter loven«.
 Til § 2 3) I det under nr. 2 foreslåede § 14, stk. 1,  

 ændres »efter råstofloven« til: »efter loven«.
Til § 3 4) I stk. 1 ændres »den 1. januar 1998.«  

 til: »den 1. juli 1997.« Bemærkninger Til nr. 1, 2 og 3 Der er alene tale om redaktionelle ændringer.
 Til nr. 4 Miljø- og energiministeren har i et svar til udvalget  

 tilkendegivet, at hvis lovforslaget vedtages inden nytår eller umiddelbart  

 efter årsskiftet, vil det være forsvarligt at lade loven træde i kraft den 1.  

 juli 1997.
Martin Glerup (S) Helen Beim (S) Dorte Dinesen (S) Inger Bierbaum (S)  

 Peter Christensen (S) Steen Gade (SF) fmd.
Elsebeth Gerner Nielsen (RV)  

 Bent Hindrup Andersen (EL) Sonja Albrink (CD) Hans Christian Schmidt (V)  

 Hanne Severinsen (V) Peter Hansen-Nord (V) Jens Vibjerg (V) Niels Jørgen  

 Langkilde (KF) Gitte Seeberg (KF) Jens Jørgensen (KF) Aage Brusgaard (FP)  

 nfmd.
 Dansk Folkeparti havde ikke medlemmer i udvalget.
Bilag Nogle af udvalgets spørgsmål til miljø- og energiministeren og dennes svar  

 herpå Spørgsmål 8:
»Hvem skønner, om Naturklagenævnets formand kan træffe afgørelser på  

 nævnets vegne?» Svar:
Det er i første omgang formanden selv, der skønner, om klagen ud fra  

 lovens kriterier bør behandles som nævnssag.
Formanden træffer afgørelsen på  

 nævnets vegne, hvilket betyder, at formanden ikke imod nævnets opfattelse kan  

 behandle sager som formandssager.
De nærmere regler for nævnets arbejde  

 fastsættes i nævnets forretningsorden.
Som anført i bemærkningerne til  

 lovforslagets § 1, nr. 2, vil det i forretningsordenen, der fastsættes af  

 miljø- og energiministeren, blive bestemt, at nævnet kan forlange en klage  

 forelagt til nævnets afgørelse, indtil formanden har afsendt afgørelsen i  

 klagesagen.
Det vil endvidere efter forretningsordenen påhvile formanden at  

 give nævnet oplysning om alle modtagne klager efter de 2 love.
Den foreslåede bestemmelse svarer til bestemmelsen i planlovens § 58, stk.  

 2, der trådte i kraft 1.1.93. Om nævnets procedurer for planlovssagerne  

 oplyser formanden, at når en klage efter planloven er indkommet til  

 Naturklagenævnets sekretariat, foretager nævnsformanden (eller en  

 viceformand) en vurdering af, om sagen bør forelægges for nævnet, eller om  

 sagen vil kunne afgøres af formanden på nævnets vegne.
Der udarbejdes i denne  

 forbindelse et skema, der beskriver sagens parter og genstand, og hvoraf  

 fremgår formandens vurdering af, om sagen bør behandles som nævnssag eller  

 formandssag.
Disse skemaer sendes til nævnsmedlemmerne.
Efter praksis afgøres  

 sagen som nævnssag, såfremt blot et enkelt af nævnets medlemmer anmoder  

 herom.
 Spørgsmål 9:
»Hvad er ministerens holdning til følgende ændring af § 14, stk. 1,  

 og § 81, stk. 3, »Naturklagenævnets formand kan på nævnets vegne træffe  

 afgørelse i klager efter (. . .), når klagen af nævnet ikke skønnes at  

 indeholde spørgsmål af væsentlig interesse i forhold til lovens  

 formål«.' Svar:
 Den foreslåede formulering indeholder 2 ændringer i forhold til det  

 foreliggende lovforslag:
 1. Det foreslås præciseret, at det er nævnet, der skønner, om en  

 konkret klagesag har et sådant indhold, at sagen kan afgøres af  

 nævnsformanden på nævnets vegne.
 2. Kun sager, der ikke skønnes at indeholde spørgsmål af væsentlig  

 interesse (cf. lovforslaget: meget væsentlig), kan afgøres af nævnsformanden  

 på nævnets vegne.
Ad 1 Naturklagenævnet vil med den foreslåede lovændring være klagemyndighed for  

 sager efter planloven, skovloven, råstofloven og naturbeskyttelsesloven.
Det  

 store antal klagesager (hen imod 2.000 årligt) umuliggør en egentlig  

 nævnsbehandling af samtlige sager, ligesom en egentlig nævnsbehandling af  

 spørgsmålet, om en konkret klagesag kan afgøres af formanden, vil være en  

 forsinkende faktor.
 Den foreslåede bestemmelse svarer som nævnt til bestemmelsen i planlovens  

 § 58, stk. 2, der trådte i kraft 1.1.93. Naturklagenævnets formand oplyser,  

 at denne formandskompetence ham bekendt ikke har givet anledning til  

 problemer i forhold til nævnsmedlemmerne.
Nævnets formand træffer afgørelse på nævnets vegne, og som nævnt i  

 spørgsmål 8 betyder det, at formanden ikke imod nævnets opfattelse kan  

 behandle sager som formandssager.
Nævnet fastlægger gennem sine afgørelser en  

 praksis, der er bindende for formanden i tilsvarende sager.
Nævnet  

 forudsættes endvidere at udstikke generelle retningslinjer for behandlingen  

 af forskellige sagstyper.
 Henset til ovenstående finder jeg det ikke hensigtsmæssigt at ændre den  

 valgte formulering i lovforslaget som foreslået, idet jeg går ud fra, at man  

 med ændringen ønsker at sikre, at det i hvert tilfælde beror på en  

 nævnsbeslutning, om en klagesag kan afgøres af formanden.
Ad 2 Efter min opfattelse kan det virke forvirrende og give anledning til  

 fortolkningstvivl, hvis der ikke anvendes enslydende formuleringer i  

 planloven, skovloven, råstofloven og naturbeskyttelsesloven.
Jeg finder  

 derfor, at formuleringen i lovforslaget klart er at foretrække.
 Spørgsmål 11:
»Ministeren bedes kommentere Naturklagenævnets formands høringssvar  

 af 1. oktober 1996, jf. bilag 1.« Svar:
 I sit høringssvar berører Naturklagenævnets formand 3 spørgsmål:
 1. Teknisk-faglig rådgivning af Naturklagenævnet.
 2. Ressourcebehovet i Naturklagenævnet som følge af ændringslovforslaget.
 3. Nævnets procedurer m.v.
Ad 1. Teknisk-faglig rådgivning af Naturklagenævnet Af udkast til lovbemærkningerne, som blev sendt til høring, fremgik, at  

 Naturklagenævnet primært indhenter faglige udtalelser fra Skov- og  

 Naturstyrelsen.
Naturklagenævnets formand fandt det ikke i overensstemmelse  

 med Naturklagenævnets uafhængige stilling at forudsætte dette og ønskede  

 lovbemærkningerne ændret, således at nævnet er helt frit stillet ved  

 afgørelsen af, hvorfra der i de enkelte sager skal indhentes sagkyndige  

 udtalelser.
Jeg kan oplyse, at udkastet til lovbemærkningerne blev ændret i  

 overensstemmelse hermed.
I det fremlagte lovforslag anføres således i  

 lovbemærkningerne, at Naturklagenævnet efter behov indhenter faglige  

 udtalelser fra Skov- og Naturstyrelsen og andre institutioner m.v. med  

 relevant fagkundskab (side 4, 1. spalte, 5. afsnit). Der er i den forbindelse  

 nævnt en række institutioner m.v.
Ad 2. Ressourcebehovet i Naturklagenævnet som følge af  

 ændringslovforslaget Naturklagenævnets formand understreger, at sekretariatets ressourcebehov  

 løbende bør vurderes.
 Jeg kan oplyse, at ressourcebehovet er opgjort i lyset af de ressourcer,  

 Skov- og Naturstyrelsen i dag bruger på de typer sager, som nævnet overtager.  

 Jeg er enig i, at sekretariatets ressourcebehov løbende vurderes.
 Ad 3. Nævnets sagsgange, procedurer m.v.
 Naturklagenævnets formand redegør i sit høringssvar for nævnets sagsgange,  

 procedure m.v.
 Jeg har ingen bemærkninger hertil.
