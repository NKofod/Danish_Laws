 Ved lov nr. 576 af 15. december 1983 er der gennemført ændringer i  

 afskrivningsloven, som senest er optrykt ved lovbekendtgørelse nr. 419 af 1.  

 september 1983.
 Ved ændringsloven er i afsnit V A indsat nye regler om afskrivning på  

 aktiver, der udlejes (leasing).
I dette cirkulære omtales de ændringer, der er sket ved denne lov.
Det  

 senest ajourførte cirkulære om afskrivningsloven er skattedepartementets  

 cirkulære af 22. november 1983. (I sidstnævnte cirkulære er iøvrigt en fejl,  

 idet der i pkt. 40, eksempel 12, mangler pristalsregulering af  

 begyndelsessaldo for indkomståret 1983, 39.500 kr., i den ny saldo.) 1. I afskrivningslovens afsnit V A, der omfatter §§  

 34A - 34F, er indført regler, der dels ophæver adgangen til at  

 pristalsregulere anskaffelsessummen på aktiver, der udlejes, dels ophæver  

 muligheden for løbende at foretage afskrivninger.
Endvidere er indført regler om den skattemæssige behandling af fortjeneste  

 og tab ved salg af aktiver, der udlejes.
For så vidt angår driftsmidler og  

 skibe, bevares adgangen til at fradrage tab på det tidspunkt, hvor den  

 erhvervsmæssige virksomhed ophører.
Fortjeneste eller tab skal ved ophør  

 medregnes i den almindelige skattepligtige indkomst.
Eventuel fortjeneste på  

 bygninger m.v. skal opgøres og beskattes efter reglerne om beskatning af  

 fortjeneste på fast ejendom.
Efter disse regler beskattes fortjeneste som  

 særlig indkomst.
Tab kan ikke fradrages.
Reglerne berører ikke de leasingprojekter, der efter gældende praksis ikke  

 er tillagt skattemæssig betydning, f.eks. fordi en aftale om overdragelse  

 ikke har haft et sådant indhold, at afskrivningsadgang har kunnet tillægges  

 køberen.
Et tilfælde af den art forelå i Østre Landsrets dom af 4. marts 1981  

 (U 82.738 Ø), direktør L.
A.
Helgstrand mod ministeriet for skatter og  

 afgifter.
I sådanne tilfælde har den formelle ejer fortsat hverken adgang til  

 at foretage løbende afskrivninger eller tabsfradrag efter de nye regler i  

 afsnit V A i afskrivningsloven.
Afskrivningslovens regler i afsnittene I-IV B gælder ikke for de aktiver,  

 der omfattes af reglerne i afsnit V A.
Derimod gælder de almindelige  

 bestemmelser i afsnit V og reglerne i afsnit VI.
 En skematisk oversigt over anvendelsesområdet for leasingreglerne findes i  

 pkt. 9.
 2. Efter lovens § 34A, stk. 1, skal fuldt eller  

 begrænset skattepligtige personer eller dødsboer anvende reglerne i afsnit V  

 A på følgende aktiver, der ejes af mere end to ejere:
 Ejerne (personer og dødsboer) af de omfattede driftsmidler skal anvende  

 reglerne i §§ 34C og 34D om en særskilt saldo, der hverken er  

 afskrivningsberettiget eller pristalsreguleret, og om opgørelse af  

 fortjeneste og tab på driftsmidlerne ved virksomhedsophør.
Al udlejning af driftsmidler - maskiner, inventar og lignende  

 driftsmidler, herunder flyvemaskiner der ejes af mere end to ejere, er  

 omfattet af bestemmelsen.
Det gælder, uanset hvem driftsmidlet udlejes til.  

 Det er således uden betydning, om lejer er en person, et selskab, en  

 institution m.v., ligesom det er uden betydning, om lejeren er skattepligtig  

 her i landet fuldt eller begrænset eller om lejeren ikke er skattepligtig.
 Bestemmelsen omfatter også skattepligtige personer og dødsboer, der lejer  

 et driftsmiddel ud til en tidligere ejer (lease back). Det er også i denne  

 henseende uden betydning, om lejeren (den tidligere ejer) er en person eller  

 et selskab, eller om lejeren er skattepligtig her i landet.
 Ejerne (personer og dødsboer) af de omfattede skibe og driftsmidler om  

 bord på skibe skal også anvende reglerne i §§ 34C og 34D om en særskilt ikke  

 afskrivningsberettiget eller pristalsreguleret saldo og om opgørelse af  

 fortjeneste og tab på skibene ved virksomhedsophør.
Reglerne i § 34A, stk. 1, nr. 1, omfatter både udlejning af driftsmidler  

 til en tidligere ejer og udlejning til lejere, der ikke tidligere har ejet  

 driftsmidlet.
Reglerne i nr. 2 om skibe og driftsmidler om bord på skibe  

 omfatter derimod kun udlejning til en tidligere ejer (lease back). Personer  

 og dødsboer, der udlejer et skib til en anden end den tidligere ejer, er  

 således ikke omfattet af bestemmelsen, selv om der er mere end to ejere.
 Ejerne (personer og dødsboer) af de omfattede bygninger, installationer og  

 dræningsanlæg skal anvende reglen i § 34E, hvorefter anskaffelsessummen ikke  

 kan pristalsreguleres eller afskrives, samt reglen i § 34F om den  

 skattemæssige behandling af fortjeneste og tab.
Det er uden betydning, om bygningen ville have været  

 afskrivningsberettiget efter afskrivningslovens § 18 om fuldstændig  

 afskrivningsberettiget benyttelse eller § 20 om blandet  

 afskrivningsberettiget og ikke afskrivningsberettiget benyttelse.
Bygninger  

 på lejet grund samt fast ejendom, hvorpå der hviler en hjemfaldsforpligtelse  

 eller anden forpligtelse af lignende art, er også omfattet af bestemmelsen.
I  

 disse tilfælde gælder der dog særlige afskrivningsregler med hjemmel i  

 statsskatteloven.
Ejeren kan vælge at foretage afskrivninger efter disse  

 særlige regler, når betingelserne herfor i øvrigt er til stede.
I så fald kan  

 der afskrives, men afskrivningsgrundlaget bliver ikke pristalsreguleret.
Afskrivningsberettigede installationer i bygninger, der ikke kan  

 afskrives, er ikke omfattet af bestemmelsen.
Efter § 23, stk. 2, kan de  

 nævnte installationer afskrives med indtil 4 pct. om året.  

 Afskrivningsgrundlaget kan ikke pristalsreguleres.
På installationer i ikke  

 afskrivningsberettigede bygninger kan der således fortsat afskrives, selv om  

 bygningen udlejes af flere end to ejere til en tidligere ejer.
 Bestemmelsen omfatter de samme aktiver som stk. 1, nr. 3, når de udlejes  

 til lejere, som hverken er fuldt skattepligtige her i landet eller begrænset  

 skattepligtige her af indkomst i en virksomhed, hvor det lejede aktiv  

 benyttes.
At en lejer ikke er fuldt eller begrænset skattepligtig her i landet kan  

 skyldes, at vedkommende person eller selskab hverken har bopæl eller er  

 hjemmehørende her i landet eller oppebærer indkomst her, der medfører  

 begrænset skattepligt efter § 2 i kildeskatteloven eller § 2 i  

 selskabsskatteloven.
Den manglende skattepligt kan også skyldes, at lejeren  

 efter kildeskatteloven eller efter selskabsskatteloven er undtaget fra  

 skattepligt.
 Som eksempler på lejere, der efter § 3 i selskabsskatteloven er undtaget  

 fra skattepligt her i landet kan nævnes: staten og dens institutioner,  

 kommuner og kommunale virksomheder og institutioner, skoler m.v., der er  

 selvejende institutioner, og hvis indtægter udelukkende anvendes til  

 institutionens formål, godkendte realkreditinstitutter og lignende, visse  

 finansieringsinstitutter og pensionskasser.
 Endvidere omfatter bestemmelsen udlejning til lejere, som er  

 skattepligtige efter § 1, stk. 1, nr. 3a eller 4, i selskabsskatteloven om  

 indkøbsforeninger samt produktions- og salgsforeninger.
Bestemmelsen i stk. 1, nr. 4, der forudsætter, at aktivet har mere end to  

 ejere, skal anvendes, når lejeren ikke tidligere har ejet bygningen eller  

 anlægget.
Har lejeren tidligere ejet bygningen m.v., omfattes forholdet af  

 stk. 3 eller stk. 4, jfr. nedenfor pkt. 6-7.
3. § 34A, stk. 1, omfatter kun personer eller dødsboer  

 med udlejede aktiver, der ejes af mere end to ejere.
Ved afgørelsen af, om  

 der er mere end to ejere, er det uden betydning, om ejerne er juridiske eller  

 fysiske personer.
Ejes et driftsmiddel f.eks. i sameje mellem to  

 aktieselskaber og en skattepligtig person, er den fysiske person omfattet af  

 bestemmelsen, da der er mere end to ejere.
Aktieselskaberne berøres derimod  

 ikke af bestemmelsen.
4. Lease back reglerne i § 34A, stk. 1, nr. 2 og 3,  

 omfatter udlejning til enhver tidligere ejer.
Lejeforholdet er således  

 omfattet af disse regler, uanset om udlejning sker til en person eller til et  

 selskab, og uanset om lejer er fuldt eller begrænset skattepligtig her i  

 landet.
Er lejer (den tidligere ejer) skattepligtig efter reglerne i  

 selskabsskattelovens § 1, stk. 1, nr. 3a eller 4, eller er lejer ikke  

 skattepligtig her i landet af indkomst i en virksomhed, hvori det lejede  

 benyttes, vil lejeforholdet tillige være omfattet af § 34A, stk. 3 eller 4,  

 jfr. nedenfor pkt. 6-7.
Udlejning til en tidligere ejer forudsætter principielt, at det aktiv, der  

 har tilhørt den tidligere ejer, er identisk med det aktiv, som nu udlejes.
Et  

 leasingarrangement kan dog behandles efter reglerne om sale and lease back,  

 hvis lejeren ikke tidligere har ejet det leasede aktiv, men et tilsvarende  

 aktiv, som han har solgt til udlejeren.
Afgørelsen må i givet fald bero på en  

 konkret bedømmelse af de forskellige momenter i sagen.
Er der tale om  

 gensidigt salg på den måde, at to tidligere ejere, A og B, har solgt ganske  

 ensartede aktiver til et interessentskab C, der lejer A's aktiv ud til B og  

 B's aktiv ud til A, må der være en formodning for, at leasingarrangementet er  

 omfattet af reglerne om udlejning til en tidligere ejer.
5. Efter § 34A, stk. 2, anses et aktiv ved anvendelsen  

 af stk. 1 for at været ejet af mere end to ejere, hvis aktivet tilhører et  

 interessentskab, kommanditselskab eller et partrederi, hvor der er mere end  

 to deltagere.
Det samme gælder ved lignende former for sameje.
Som eksempel  

 på et lignende sameje kan nævnes tilfælde, der nærmest er en mellemform  

 mellem et interessentskab og et kommanditselskab, hvor deltagerne i samejet i  

 forhold til en enkelt kreditor, typisk en stor lånekreditor, hæfter  

 personligt og solidarisk, mens hæftelsen i øvrigt er begrænset.
 Der henvises i øvrigt til pkt. 3 ovenfor.
6. Efter § 34A, stk. 3, skal aktiver, der udlejes til  

 en tidligere ejer, som hverken er fuldt skattepligtig her i landet eller  

 begrænset skattepligtig her af indkomst i en virksomhed, hvor det lejede  

 aktiv benyttes, behandles efter reglerne i afsnit V A i stedet for efter de  

 almindelige afskrivningsregler, selv om aktivet kun ejes af en eller to  

 ejere.
Bestemmelsen gælder også for aktiver, der ejes af selskaber,  

 foreninger og institutioner, der er fuldt eller begrænset skattepligtige  

 efter selskabsskattelovens §§ 1 og 2.
 Eksempler på lejere, der ikke er skattepligtige her i landet, er nævnt  

 ovenfor i pkt. 2, nr. 4.
 Bestemmelsen omfatter både maskiner, inventar og lignende driftsmidler,  

 skibe og driftsmidler om bord på skibe samt afskrivningsberettigede  

 bygninger, installationer i sådanne bygninger og dræningsanlæg på  

 jordbrugsbedrifter.
 7. Efter § 34A, stk. 4, skal bestemmelserne i afsnit V  

 A også anvendes, når aktivet udlejes til en tidligere ejer, der er  

 skattepligtig efter de særlige regler i selskabsskatteloven om  

 indkøbsforeninger samt produktions- og salgsforeninger.
 Reglen omfatter samme kreds af udlejere, som er omfattet af stk. 3, jfr.  

 ovenfor pkt. 6.
 8. Efter § 34A, stk. 5, 1. punktum, er lejeforholdet  

 omfattet af reglerne om udleje til en tidligere ejer i stk. 1, nr. 2 og 3,  

 samt stk. 3 og 4, selv om udlejningen sker som fremleje gennem et mellemled,  

 f.eks. et aktieselskab, til en tidligere ejer.
 Har aktivet skiftet ejer flere gange, inden de nuværende ejere erhvervede  

 det, gælder reglen ved udleje til enhver tidligere ejer.
§ 34A, stk. 5, 2. og 3. punktum, indeholder en bestemmelse, hvorefter  

 lease back reglerne i stk. 1, nr. 2 og 3, samt stk. 3 og 4, skal anvendes,  

 selv om udlejning sker til en lejer, der ikke tidligere har ejet aktivet.
Det  

 gælder, hvis den tidligere ejer har en bestemmende indflydelse på lejerens  

 handlemåde, eller hvis lejeren har en sådan indflydelse på den tidligere  

 ejers handlemåde.
Den bestemmende indflydelse kan skyldes besiddelse af  

 kapitalandele (aktier, anparter og lignende), vedtægtsbestemmelser, aftaler  

 eller fælles ledelse.
En lejer sidestilles f.eks. med en tidligere ejer, når  

 den tidligere ejer omdanner en virksomhed fra personligt eje til selskab, fra  

 en selskabsform til en anden eller til et nyt selskab under samme  

 selskabsform, og det nye selskab lejer aktivet.
Det samme gælder i de  

 tilfælde, hvor tidligere ejere har foretaget nye selskabskonstruktioner.  

 Endvidere omfattes situationer, hvor den tidligere ejer og lejeren er  

 koncernforbundne selskaber, eller hvor der er tale om en hovedaktionær og  

 dennes selskab.
Reglen supplerer således lease back reglerne på den måde, at også  

 udlejning til lejere, der ikke formelt har været tidligere ejere, bedømmes  

 som lease back.
For så vidt angår reglerne i stk. 1, nr. 2-3, betyder det, at  

 aktiver, som ejes af mere end to ejere, og som f.eks. udlejes til et  

 aktieselskab, hvis hovedaktionær tidligere har ejet aktivet, omfattes af  

 reglerne i afsnit V A.
Udlejer en eneejer derimod aktiver til et herværende  

 aktieselskab, omfattes lejeforholdet ikke af afsnit V A, selv om eneejeren er  

 hovedaktionær i selskabet.
 Bestemmelsen i stk. 5, 2. og 3. punktum, ændrer således ikke kravet til  

 antallet af ejere i stk. 1, men sidestiller alene visse lejere med tidligere  

 ejere.
 9.
10. Efter § 34B, stk. 1, skal reglerne i afsnit V A  

 ikke anvendes på driftsmidler, når anskaffelsessummen ikke overstiger 25.000  

 kr.
Denne undtagelsesbestemmelse gælder kun for maskiner, inventar og  

 lignende driftsmidler.
Det er en betingelse, at den samlede anskaffelsessum for driftsmidlet ikke  

 overstiger beløbsgrænsen.
Anskaffes et driftsmiddel af tre udlejere, f.eks.  

 for 60.000 kr., således at hver især skal betale 20.000 kr., overstiger den  

 samlede anskaffelsessum beløbsgrænsen på 25.000 kr., og  

 undtagelsesbestemmelsen kan derfor ikke anvendes.
Det er den aftalte anskaffelsessum, der er afgørende ved bedømmelsen af,  

 om driftsmidlet er omfattet af reglen.
Der skal således ikke ske nogen  

 omregning til kontantværdi.
11. Bestemmelsen i § 34B, stk. 1, undtager endvidere  

 udlejning af kortere varighed.
Udlejning af aktiver mellem samme udlejer og  

 samme lejer er ikke omfattet af reglerne i afsnit V A, når lejeforholdet  

 inden for eet indkomstår ikke vedvarer i perioder, der sammenlagt overstiger  

 6 måneder.
Det er således uden betydning, om sådan udlejning sker i een eller  

 flere perioder inden for indkomståret.
Det afgørende er ejerens indkomstår og ikke lejerens.
Er der flere ejere,  

 og har disse indkomstår, der dækker forskellige perioder, skal det afgøres  

 for hver enkelt ejer, om udlejningen i den pågældendes indkomstår ikke  

 overstiger 6 måneder.
 Der ses kun bort fra udlejning i under 6 måneder, hvis lejemålet både  

 retligt og faktisk ikke overstiger perioder, der sammenlagt udgør det nævnte  

 antal måneder.
 Det betyder, at udlejning i f.eks. 3 måneder i indkomståret ikke er  

 undtaget fra reglerne i afsnit V A, hvis lejekontrakten lyder på 8 måneder.  

 Det kan f.eks. tænkes, hvis udlejningen påbegyndes den 1. oktober og  

 afsluttes den 1. juni i det efterfølgende år.
Som et andet eksempel kan nævnes, at aktivet udlejes i de sidste 2 måneder  

 af ejerens indkomstår.
Ved indkomstårets udløb forlænges lejemålet i 5  

 måneder.
Også i dette tilfælde anses lejeforholdet at vedvare i mere end 6  

 måneder.
Det er derfor ikke omfattet af undtagelsesbestemmelsen.
Forlænges  

 lejemålet derimod successivt med f.eks. 1 måned ad gangen, kan det ved  

 indgivelse af selvangivelsen være uafklaret, om lejeforholdet vil være  

 omfattet af leasingreglerne.
Hvis det ved indgivelse af selvangivelsen ikke  

 er afklaret, om lejeforholdet vil vedvare ud over 6 måneder, kan der i første  

 omgang afskrives på aktiverne.
Afskrivningerne skal imidlertid tilbageføres,  

 hvis det efterfølgende viser sig, at lejeforholdet har vedvaret i mere end 6  

 måneder.
Medens undtagelsesreglen om aktiver, hvis anskaffelsessum ikke overstiger  

 25.000 kr., kun gælder for driftsmidler, gælder reglen om  

 "korttidsudlejning" både driftsmidler, skibe, bygninger,  

 installationer og dræningsanlæg.
Bestemmelsen indebærer, at disse aktiver  

 ikke er omfattet af reglerne i afsnit V A, selv om aktivet udelukkende  

 anvendes til udlejning, når udlejning sker i korte perioder ad gangen til  

 forskellige lejere.
Er der ikke formel identitet mellem to lejere, skal udlejning til ny lejer  

 alligevel sidestilles med udlejning til samme lejer, hvis den ene lejer har  

 en bestemmende indflydelse på den anden lejers handlemåde.
Det betyder, at  

 perioder med udlejning til sådanne lejere lægges sammen ved bedømmelsen af,  

 om udlejningen til samme lejer overstiger 6 måneder i indkomståret.
12. Et aktiv, der udlejes, men som ikke har været  

 omfattet af reglerne i afsnit V A som følge af, at antallet af ejere ikke har  

 været mere end to, kan efter § 34B, stk. 2, udlægges fra et dødsbo til flere  

 arvinger, således at ejerantallet overstiger to, uden at aktivet herved  

 bliver omfattet af reglerne i afsnit V A.
Det gælder, hvadenten arvingerne  

 succederer (dvs. indtræder i afdødes skattemæssige stilling) eller ej.
Har afdøde før den 30. november 1983 erhvervet aktiver eller andele i  

 aktiver, som, hvis de var erhvervet efter dette tidspunkt, ville være  

 omfattet af reglerne i afsnit V A, kan aktiverne kun udlægges til arvingerne  

 uden at blive omfattet af reglerne i afsnit V A, hvis udlæg sker med  

 succession.
Sker udlæg uden succession, eller sælger boet de udlejede  

 aktiver, skal de nye ejere, hvis aktivet fortsat omfattes af reglerne i §  

 34A, anvende reglerne i afsnit V A.
13. Dispensationsbeføjelsen i § 34B, stk. 3, betyder,  

 at ministeren for skatter og afgifter kan undtage ejere, der udlejer aktiver  

 som nævnt i § 34A, fra at være omfattet af afsnit V A.
Ifølge bestemmelsen  

 skal "særlige omstændigheder" tale for at give dispensation.
Som  

 følge af undtagelsesreglen i § 34B, stk. 1, vil det kun være nødvendigt at  

 søge dispensation, hvis udlejningsforholdet skal have længere varighed end 6  

 måneder.
Bestemmelsen kan f.eks. anvendes, hvis et firma med mere end to indehavere  

 køber en afskrivningsberettiget industriejendom og udlejer en del af  

 lokalerne til den tidligere ejer, mens firmaet selv benytter resten af  

 ejendommen.
Der kan endvidere være tale om udlejning af enkeltaktiver fra  

 interessentskaber eller lignende i en længere periode end 6 måneder i et  

 indkomstår, f.eks. hvis et interessentskab i en stille periode kun kan  

 udnytte ledig kapacitet gennem udlejning af en maskine.
 Dispensationsbeføjelsen vil således blive anvendt i tilfælde, hvor aktiver  

 udlejes som et normalt led i den almindelige erhvervsmæssige virksomhed.
Dispensation vil afhænge af en konkret vurdering af ansøgerens forhold.
I  

 bedømmelsen vil indgå en vurdering af, om virksomhedens rentabilitet først og  

 fremmest skyldes skattemæssige regler.
Hvis dette er tilfældet, vil  

 dispensation normalt ikke blive givet.
 14. Reglerne i § 34C vedrører maskiner, inventar og  

 lignende driftsmidler samt skibe og driftsmidler om bord på skibe, der er  

 omfattet af § 34A, samt forbedringsudgifter vedrørende disse aktiver.  

 Anskaffelsessummen for alle disse aktiver skal indgå i een fælles saldo, der  

 skal føres særskilt, dvs. ved siden af en eventuel saldo efter § 2 eller §  

 13.
Saldoen pristalsreguleres ikke, og der kan ikke afskrives på den.
Ved salg  

 af et driftsmiddel eller et skib fradrages salgssummen i saldoværdien.
Hvor  

 salg af de nævnte aktiver henhører til den skattepligtiges næringsvej eller  

 er foretaget i spekulationsøjemed, fradrages dog i stedet anskaffelsessummen  

 i saldoværdien, jfr. den nye bestemmelse i § 30, stk. 2, 3. pkt.
 15. Reglerne om straksafskrivning af driftsmidler med  

 en levealder på under tre år i afskrivningslovens § 3, stk. 1, kan ikke  

 anvendes på anskaffelsessummen for driftsmidler, der indgår i den særskilte  

 saldo.
 På grund af undtagelsesreglen om driftsmidler til en anskaffelsessum på  

 25.000 kr. eller derunder i § 34B, stk. 1, har reglerne om den særskilte  

 saldo efter § 34C ikke betydning for småaktiver, der kan straksafskrives  

 efter § 3, stk. 2, i afskrivningsloven.
 16. Reglerne om forskudsafskrivning på driftsmidler og  

 bygninger i afsnit IV A kan ikke anvendes på aktiver, der skal udlejes som  

 nævnt i § 34A.
 17. Efter § 34C, stk. 2, kan udgiften til reparation  

 af et driftsmiddel eller et skib, der er omfattet af reglerne i afsnit V A,  

 fradrages i den skattepligtige indkomst efter § 4, stk. 1. Er der udbetalt en  

 erstatnings- eller forsikringssum, kan der dog kun ske fradrag for det beløb,  

 hvormed reparationsudgiften overstiger erstatnings- eller forsikringssummen.  

 Er erstatnings- eller forsikringssummen større end reparationsudgiften, skal  

 det overskydende beløb fradrages i saldoværdien efter § 34C.
 18. Efter § 34C, stk. 3, skal en negativ saldo, der er  

 opstået som følge af, at der er fremkommet fortjeneste ved salg af  

 driftsmidler og skibe, enten udlignes ved anskaffelser eller medregnes ved  

 opgørelsen af den skattepligtige indkomst som nævnt i § 5. Overføres den  

 negative saldo til det følgende indkomstår efter § 5, stk. 1, skal der dog  

 ikke ske nogen pristalsregulering.
19. Overføres driftsmidler eller skibe fra udelukkende  

 erhvervsmæssig benyttelse efter afskrivningslovens afsnit I eller III til  

 udlejning, der er omfattet af afsnit V A, følger det af reglerne i § 32A, at  

 saldoværdien efter § 2 (driftsmidler) eller § 13 (skibe og driftsmidler  

 ombord på skibe) formindskes med aktivets handelsværdi på  

 overførselstidspunktet.
Forholdet sidestilles med salg, og saldoen skal  

 derfor formindskes, inden pristalsregulering og afskrivning foretages for det  

 indkomstår, hvori overførslen sker.
Det betyder, at det overførte beløb ikke  

 kan pristalsreguleres og afskrives i dette år.
Fortjeneste eller tab på  

 aktivet, som vedrører tiden før overførslen, indgår således i den  

 afskrivningsberettigede saldo.
 Ved overførslen indgår handelsværdien som anskaffelsessum i saldoen efter  

 § 34C.
20. I forbindelse med at aktivet overføres til  

 udlejningsvirksomhed som nævnt i afsnit V A, kan det forekomme, at den  

 virksomhed, hvor aktivet hidtil er benyttet, ophører.
I så fald skal den  

 skattepligtige opgøre fortjeneste eller tab efter reglerne i  

 afskrivningslovens § 6. Det betyder, at fortjeneste eller tab på aktiverne i  

 den ophørte virksomhed beskattes efter reglerne i lov om særlig indkomstskat  

 m.v.
21. Sker overførslen fra benyttelse efter  

 afskrivningslovens afsnit II om blandet erhvervsmæssig og privat benyttelse,  

 sidestilles forholdet ligeledes med salg og køb af aktiver.
Fortjeneste eller  

 tab skal opgøres og beskattes efter afskrivningslovens § 9 som almindelig  

 indkomst.
 22. § 32A, stk. 2, vedrører overførsel af driftsmidler  

 eller skibe, der er omfattet af afsnit V A, til anden afskrivningsberettiget  

 benyttelse, jfr. afskrivningslovens afsnit I, II eller III eller til  

 udelukkende privat benyttelse.
Overføres driftsmidler eller skibe fra udlejning til udelukkende  

 erhvervsmæssig benyttelse efter afskrivningslovens afsnit I eller III, skal  

 aktivets handelsværdi på overførselstidspunktet medregnes i saldoværdien  

 efter § 2 eller § 13. Forholdet sidestilles med anskaffelse af aktivet, og  

 "5/6-reglen" i lovens § 2 skal derfor anvendes.
Endvidere kan det  

 overførte beløb ikke pristalsreguleres i det år, hvori overførslen sker.  

 Fortjeneste eller tab på aktivet, der vedrører tiden før overførslen, indgår  

 således i den ikke afskrivningsberettigede saldoværdi efter § 34C.
 Ved overførslen formindskes saldoen efter § 34C med det overførte aktivs  

 handelsværdi.
23. Overføres aktivet til blandet erhvervsmæssig og  

 privat benyttelse, formindskes saldoen efter § 34C ligeledes med aktivets  

 handelsværdi.
For driftsmidlers vedkommende beregnes afskrivningerne efter  

 afskrivningslovens § 8 af handelsværdien på overførselstidspunktet.
Som  

 skattemæssig afskrivning kan fradrages den del af disse afskrivninger, der  

 svarer til den erhvervsmæssige andel i driftsmidlets benyttelse i det  

 pågældende indkomstår.
 24. Overføres et aktiv fra benyttelse efter afsnit V A  

 til udelukkende privat benyttelse, formindskes saldoen efter § 34C med et  

 beløb svarende til det overførte aktivs handelsværdi.
 25. Ophører udlejningsvirksomheden, der er omfattet af  

 § 34A, ved overførsel af aktivet til anden benyttelse, opgøres og beskattes  

 fortjeneste eller tab efter § 34D.
 26. Det følger af reglerne i § 34D, at ved ophør af  

 udlejningsvirksomhed, der er omfattet af § 34A, skal fortjeneste eller tab  

 ved salg af driftsmidler eller skibe og driftsmidler om bord på skibe  

 medregnes i den skattepligtige almindelige indkomst for det indkomstår, hvori  

 udlejningsvirksomheden ophører.
 27. § 34E vedrører bygninger, installationer i  

 afskrivningsberettigede bygninger og dræningsanlæg på jordbrugsbedrifter, der  

 udlejes som nævnt i § 34A.
Anskaffelsessummen og eventuelle ombygnings- eller forbedringsudgifter,  

 der er afholdt på de nævnte bygninger, kan ikke pristalsreguleres eller  

 afskrives.
Ombygnings- eller forbedringsudgifter kan heller ikke  

 straksafskrives efter reglerne i § 21, stk. 2-4.
 Det er ikke nødvendigt at foretage en kontantværdiansættelse af  

 anskaffelsessummen efter afskrivningslovens § 19A for bygninger,  

 installationer eller dræningsanlæg, der omfattes af § 34A, da disse ikke er  

 afskrivningsberettigede.
 Reglerne i § 34E gælder ikke for installationer i ikke  

 afskrivningsberettigede bygninger.
28. Overføres en bygning, der ikke tidligere har været  

 anvendt til afskrivningsberettiget benyttelse, fra benyttelse efter afsnit V  

 A til afskrivningsberettiget anvendelse, skal der foretages  

 kontantværdiansættelse af anskaffelsessummen efter afskrivningslovens § 19A,  

 stk. 1. Skattemæssig afskrivning på den kontantværdiansatte anskaffelsessum  

 kan første gang foretages i det indkomstår, hvor den afskrivningsberettigede  

 benyttelse påbegyndes.
Pristalsregulering af afskrivningsgrundlaget efter §  

 19A, stk. 2, finder derimod første gang sted for det følgende indkomstår.
Der  

 foretages således ikke pristalsregulering for de år, hvor benyttelse af  

 bygningen har været omfattet af afsnit V A.
Der henvises til pkt. 86 i  

 skattedepartementets cirkulære af 22. november 1983.
Overføres en bygning, der har været anvendt til afskrivningsberettiget  

 formål, til benyttelse, der er omfattet af afsnit V A, kan pristalsregulering  

 og skattemæssig afskrivning ikke finde sted i de indkomstår, hvor  

 afskrivningsberettiget benyttelse ikke sker.
Der henvises til pkt. 117 i  

 skattedepartementets cirkulære af 22. november 1983.
 29. Efter § 34F kan tab ved salg af bygninger m.v.,  

 der er omfattet af § 34A, ikke fradrages i almindelig eller særlig indkomst.
30. Sælges en bygning m.v., der er omfattet af § 34A,  

 med fortjeneste, skal denne opgøres og behandles efter reglerne i lov om  

 beskatning af fortjeneste ved afståelse af fast ejendom.
Sker salget inden 7  

 år efter købet, skal der således opgøres en fortjeneste på grundlag af den  

 kontantværdiansatte, pristalsregulerede anskaffelsessum og den  

 kontantværdiansatte salgssum.
Ved salg efter 7 år er fortjenesten skattefri.
Der sker ingen opgørelse og beskatning af genvundne afskrivninger efter  

 afskrivningslovens § 29 for den periode, hvor bygningen har været omfattet af  

 § 34A.
Dette følger af, at den skattepligtige ikke har kunnet afskrive på  

 bygningen, således at der ikke ved salget "genvindes"  

 afskrivninger.
Har bygningen tidligere været benyttet til  

 afskrivningsberettiget formål, sker der på salgstidspunktet opgørelse og  

 beskatning af genvundne afskrivninger på sædvanlig måde efter § 29.
Er bygningen erhvervet som led i den skattepligtiges næringsvej, finder  

 statsskattelovens § 5A dog fortsat anvendelse.
Der henvises til pkt. 174 i  

 skattedepartementets cirkulære af 22. november 1983.
31. Ved en tilføjelse til ligningslovens § 18A, stk.  

 1, er det fastsat, at skibe og maskiner, inventar og lignende driftsmidler,  

 der omfattes af afsnit V A i afskrivningsloven, ved formueopgørelsen skal  

 ansættes til et beløb svarende til den i § 34C nævnte saldoværdi ved  

 indkomstårets udgang, for formueskattepligtige personer og dødsboer dog med  

 et nedslag på 30 pct. af saldoværdien.
Dette nedslag omfatter således også  

 eventuelle skibe, der indgår i den ikke afskrivningsberettigede særlige  

 saldo.
Der er ikke ved lov nr. 576 af 15. december 1983 sket ændringer i reglerne  

 i ligningslovens § 18B om værdiansættelsen af fast ejendom.
Reglerne i denne  

 bestemmelse gælder, uanset om der kan foretages skattemæssige afskrivninger  

 på ejendommen.
 32. Lov nr. 576 af 15. december 1983 om ændring af  

 afskrivningsloven og forskellige andre skattelove har virkning, når den  

 skattepligtige ikke har indgået aftale om sin erhvervelse af det pågældende  

 aktiv før den 30. november 1983. Dokumentation for et eventuelt tidligere  

 erhvervelsestidspunkt skal foreligge i form af en skriftlig aftale om  

 erhvervelse af aktivet.
 Investorer, som på grundlag af bindende aftale om levering af driftsmidler  

 eller opførelse af bygninger har foretaget forskudsafskrivninger efter  

 afskrivningsloven på aktiver, der skal udlejes som nævnt i § 34A, berøres  

 således ikke af bestemmelserne i afsnit V A, selv om de ikke i  

 afskrivningslovens forstand har anskaffet det pågældende aktiv inden den 30.  

 november 1983.
Udgifter til forbedringer behandles på samme måde som aktivet.
Selv om  

 forbedringer er foretaget efter den 30. november 1983, skal udgiften således  

 ikke indgå i den særskilte saldo efter § 34C, hvis skriftlig aftale om  

 erhvervelse af aktivet er indgået inden den 30. november 1983.
 For så vidt angår aktiver, om hvis erhvervelse der er indgået aftale før  

 den 30. november 1983, men som efter dette tidspunkt overgår til benyttelse,  

 der er omfattet af reglerne i afsnittet V A, henvises til pkt. 19-21 ovenfor.
