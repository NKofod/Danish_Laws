 Udtalt, at den service en edb-central udfører enten som servicebureau  

 generelt, eller efter en specielt indgået Facilities Management aftale - bør  

 være baseret på centralens sikkerhedsniveau og udføres således, at den  

 foregår i overensstemmelse med edb-centralens sikkerhedsforskrift.
 En edb-central anmodede i beretningsåret Registertilsynet om en udtalelse  

 vedrørende de sikkerhedsmæssige aspekter, der var forbundet med varetagelsen  

 af en virksomheds edb-udvikling og edb-drift på grundlag af en Facilities  

 Management aftale.
Det fremgik af sagen, at en Facilities Management aftale eksempelvis ville  

 indebære, at edb-centralen overtog en virksomheds edb-personale, programmel  

 og maskinudstyr.
Personalet ansættes af edb-centralen, og virksomhedens  

 edb-behandling videreføres enten på programmel og maskiner, der flyttes til  

 edbcentralen, eller på programmel, der installeres på centralens eget udstyr.  

 Edb-centralen ville således være ansvarlig for driften af 2 adskilte miljøer,  

 nemlig centralens eget servicebureau-miljø samt det miljø, der oprettes i  

 tilknytning til Facilities Management aftalen, og omfatter udvikling og drift  

 for en specifik virksomhed.
 På denne baggrund spurgte edb-centralen, om et sikkerhedsniveau, der  

 overtages fra en virksomhed i tilknytning til indgåelse af en Facilities  

 Management aftale, kan videreføres uændret, selv om sikkerhedsniveauet på  

 visse punkter er lavere end det niveau, der kræves for edb-centralen som  

 servicebureau.
I den anledning udtalte Registertilsynet, at den service, som  

 edb-centralen udfører - enten som servicebureau generelt, eller efter en  

 specielt indgået Facilities Management aftale - som udgangspunkt bør være  

 baseret på centralens eget sikkerhedsniveau.
Den service, der udføres, bør  

 således foregå i overensstemmelse med edb-centralens egen  

 sikkerhedsforskrift.
 Således påpegede Registertilsynet, at en edb-centrals sikkerhedsforskrift,  

 som gælder for edb-registre, der behandles eller opbevares på centralen, og  

 som har tilknytning til opgaver, der afsluttes i edb-centralens  

 produktionsmiljø, også bør gælde ved varetagelsen af en indgået Facilities  

 Management aftale.
 Registertilsynet udtrykte som sin opfattelse, at der i en konkret  

 Facilities Management aftale vil kunne foretages mindre justeringer og  

 afvigelser fra centralens sikkerhedsforskrift, dog kun således, at  

 sikkerhedsnivauet generelt ikke bliver lavere.
 (* 1) Registertilsynets Årsberetning 1992 side 122.
