(Bortfald af stillingen som  

 amtskonsulent for folkeskolen, ophævelse af pligt til at normere en stilling som  

 amtsskolepsykolog og ændring af bestemmelserne om ledende  

 skolepsykolog) (Til alle amtsråd og  

 kommunalbestyrelser) Hermed følger Undervisningsministeriets cirkulære af 26. marts 1991 om  

 ændring af Undervisningsministeriets cirkulære af 20. maj 1988 om normering  

 af tjenestemandsstillinger mfl. i folkeskolen som ændret ved cirkulære af 21.  

 januar 1991.
Ved lov nr. 349 af 24. maj 1989 blev der gennemført en række ændringer i  

 skolestyrelsesloven.
Bl.a. blev bestemmelserne i § 50 (om amtskonsulenten for  

 folkeskolen og om amtsskolepsykologen) ophævede, ligesom §§ 51 og 54 (om  

 henholdsvis funktionsområdet for amtskonsulenten for folkeskolen og for  

 amtsskolepsykologen) og § 59 (for ledende skolepsykolog) blev ophævede.
Stillingen som amtskonsulent for folkeskolen Som følge heraf bortfalder med virkning fra den 1. januar 1990 stillingen  

 som amtskonsulent for folkeskolen (og stillinger som skolekonsulent med  

 funktionsområde som medhjælp for denne).
Stillingen som amtsskolepsykolog Endvidere ophæves pligten med virkning fra den 1. januar 1990 for en  

 amtskommune til at normere 1 stilling som amtsskolepsykolog, men der  

 opretholdes mulighed for efter amtsrådets nærmere bestemmelse fortsat at  

 normere 1 stilling som amtsskolepsykolog vedrørende den amtskommunale  

 specialundervisning.
Ledende skolepsykolog/Ledende psykolog Stillingsbetegnelsen for en leder af et pædagogisk-psykologisk  

 rådgivningskontor har hidtil været »Ledende skolepsykolog«.  

 Stillingsbetegnelsen kan nu tillige være »Ledende psykolog«.  

 Kommunalbestyrelsen træffer nærmere bestemmelse om, hvilken  

 stillingsbetegnelse der benyttes.
 Endvidere ændres - med virkning fra den 1. april 1991 - bestemmelserne i  

 cirkulærets § 14 om normeringsgrundlaget for normering af en stilling som  

 ledende skolepsykolog/ledende psykolog, således at der nu med  

 Undervisningsministeriets godkendelse også vil kunne normeres en sådan  

 stilling i kommuner med et børnetal på 3.000 børn eller derunder, hvor  

 særlige forhold taler for det.
 Der henvises endvidere til undervisningsministerens brev af 26. april 1990  

 til alle kommuner og amtskommuner om orientering om status for en udlægning  

 af den vidtgående specialundervisning fra amtskommunalt ansvar til  

 primærkommunalt ansvar.
Bemærkninger til de enkelte bestemmelser Til nr. 1 og 2 (§ 14 om ledende skolepsykolog/ledende psykolog) Ved § 1 i lov nr. 220 af 5. april 1989 om ændring af de kommunale  

 styrelseslove er der tillige bl.a. gennemført ændringer, som muliggør en  

 forenklet udvalgsstruktur i kommunerne.
 Der henvises til Indenrigsministeriets vejledning af 19. juni 1989 om  

 ændringerne i de kommunale styrelseslove, særligt afsnit 3 om »Forenklet  

 udvalgsstruktur«.
Som et eksempel herpå anføres i afsnit 3, at »Med virkning fra den  

 nye valgperiodes begyndelse vil det således være muligt at oprette f.eks. et  

 samlet social- og kulturudvalg, der varetager de opgaver, som hidtil har  

 været tillagt socialudvalget og kulturudvalget, eller......« Stillingen som leder af et pædagogisk-psykologisk rådgivningskontor har  

 hidtil været besat med skolepsykologer.
Men stillingen kan dog også med  

 Undervisningsministeriets godkendelse, jf. nu § 18 i Undervisnings- og  

 Forskningsministeriets bekendtgørelse nr. 2 af 3. januar 1991 om ansættelse  

 og afskedigelse af tjenestemænd mfl. i folkeskolen, besættes med en psykolog  

 uden læreruddannelse.
Kommunen må således indsende ansøgning herom, hvis  

 stillingen ønskes besat af en psykolog uden læreruddannelse.
 Ministeriet vil ved behandlingen af en ansøgning om godkendelse af en  

 sådan ansøger lægge vægt på, om den pågældende har alsidig erfaring fra  

 arbejde med pædagogisk-psykologisk rådgivning og tillige har relevant  

 efteruddannelse.
 Ministeriets holdning skal bl.a. ses som en konsekvens af den anførte  

 igangværende udvikling i retning af også at overskride sektorgrænserne i det  

 pædagogisk-psykologisk rådgivningsarbejde med henblik på fællesbetjening af  

 alle kommunens institutioner mv.
Til nr. 3 (§ 14, stk. 2, om dispensation fra et børnetal på over 3.000  

 børn) Et børnetal over 3.000 har hidtil været krævet som underlag for et  

 selvstændigt pædagogisk-psykologisk rådgivningskontor i en kommune (eller et  

 forbund af kommuner).
 Dette børnetal har af Undervisningsministeriet været anset for en  

 nødvendig forudsætning for at kunne ansætte det fornødne specialpædagogiske  

 og psykologiske personale med kvalifikationer på et rimeligt højt  

 specialiseringsniveau.
 Undervisningsministeriet vil dog som følge af de anførte ændrede kommunale  

 styrelsesregler, som muliggør en forenklet udvalgsstruktur i kommunerne, være  

 indstillet på at give en kommune dispensation fra det hidtidige  

 normeringsgrundlag (på over 3.000 børn) for at kunne oprette en stilling som  

 ledende skolepsykolog/ledende psykolog og dermed oprette en selvstændig  

 rådgivning.
Der kan eksempelvis være tale om, at Etablering af et selvstændigt rådgivningskontor med et grundlag på 3.000  

 børn eller derunder vil som oftest ske i form af en opsplitning af  

 eksisterende flerkommunale ordninger.
 Ved overvejelser om opløsning af eksisterende samarbejdsordninger om  

 pædagogisk-psykologisk rådgivning vil det være naturligt, at  

 kommunalbestyrelserne har opmærksomheden henledt på, hvilken organisation af  

 den pædagogisk-psykologiske rådgivning i området der kan være hensigtsmæssig  

 på længere sigt på baggrund af de igangværende overvejelser om  

 opgavefordelingen mellem kommuner og amter vedrørende den vidtgående  

 specialundervisning, jf. ministerens brev af 26. april 1990 til alle kommuner  

 og amtskommuner.
 I de tilfælde, hvor en kommune ønsker at udtræde af en overenskomst om  

 pædagogisk-psykologisk virksomhed med henblik på at oprette et selvstændigt  

 rådgivningskontor forudsættes det, at der er enighed om opdelingen mellem de  

 hidtidige samarbejdspartnere, således at de hver især fortsat vil kunne  

 varetage opgaverne, og fx i givet fald ligeledes søger dispensation for også  

 at oprette et selvstændigt rådgivningskontor.
 Ministeriet vil i forbindelse med behandlingen af sådanne sager endvidere  

 lægge vægt på, at der bliver truffet tilfredsstillende afgørelse om  

 personalets forhold i forbindelse med opløsningen.
Til nr. 4 ( § 19 om amtskonsulenten for folkeskolen) Efter vedtagelsen af lov nr. 348 af 24. maj 1989 om ændring af lov om  

 folkeskolen samt styrelseslovsændringen nr. 349 af 24. maj 1989 påhviler der  

 fra den 1. januar 1990 ikke længere amtskommunerne opgaver i forhold til  

 folkeskolen bortset fra vidtgående specialundervisning.
De funktioner, som  

 hidtil har været varetaget af amtskonsulenten for folkeskolen og dennes  

 medhjælp(-ere), er overgået til kommunerne.
 Som følge heraf ophæves cirkulærets § 19 om pligten for en amtskommune til  

 at normere 1 stilling som amtskonsulent for folkeskolen.
 Det tilføjes, at § 23 om normering af stillinger som skolekonsulent er  

 uændret, men der er selvsagt ikke længere grundlag for at normere stillinger  

 som skolekonsulent med et funktionsområde som medhjælp for amtskonsulenten  

 for folkeskolen.
Som det vil være amtsrådene bekendt, har Finansministeriet ved aktstykke  

 nr. 292 af 3. august 1990 fået Finansudvalgets tilslutning til, at der på  

 Finansloven - under § 42. Tekstanmærkninger.
Til § 26 Pensionsvæsenet.
Andre  

 bestemmelser - tilføjes følgende til nr. 50 ad 01.049.24. Andre  

 indbetalinger:
»Udgifterne til pension til amtskonsulenter i folkeskolen og  

 medhjælpere for amtskonsulenter i folkeskolen, der efter 1. januar 1990 gør  

 tjeneste i en amtskommune, men som personlig ordning opretholder den  

 ansættelsesmæssige status som tjenestemand i folkeskolen deles mellem staten  

 og amtskommunen i forhold til den pensionsalder, der er optjent pr. 1 januar  

 1990 og i tiden derefter.« Til nr. 5 (§ 20 om amtsskolepsykologen) Med virkning fra den 1. januar 1990 skal en amtskommune altså ikke længere  

 normere 1 tjenestemandsstilling i folkeskolen som amtsskolepsykolog, men kan  

 i stedet vælge en anden løsning for varetagelse af rådgivningsopgaver  

 vedrørende den amtskommunale specialundervisning, herunder amtskommunal  

 tjenestemandsansættelse eller ansættelse på andre vilkår.
 Der kan således fortsat efter amtsrådets nærmere bestemmelse - som  

 medhjælp for amtsskolepsykologen eller en leder ansat på andre vilkår -  

 normeres stillinger som skolepsykolog efter cirkulærets § 21 og som  

 skolekonsulent med et funktionsområde som medhjælp efter cirkulærets § 23.
Med venlig hilsen Ole H Trønning kontorchef konst.
Cirkulære om ændring af cirkulære om normering af tjenestemandsstillinger  

 mfl. i folkeskolen (Bortfald af stillingen som amtskonsulent for folkeskolen, ophævelse af  

 pligt til at normere en stilling som amtsskolepsykolog og ændring af  

 bestemmelserne om ledende skolepsykolog) (Til alle amtsråd og kommunalbestyrelser) § 1 I medfør af folkeskolelovens § 29 a, jf. lov nr. 348 af 24. maj 1989 om  

 ændring af lov om folkeskolen, foretages følgende ændringer i  

 Undervisningsministeriets cirkulære af 20. maj 1988 om normering af  

 tjenestemandsstillinger mfl. i folkeskolen som ændret ved cirkulære af 21.  

 januar 1991:
 1. Overskriften til § 14 ændres fra »Ledende  

 Skolepsykolog« til: »Ledende skolepsykolog/Ledende psykolog«.
 2. I § 14, stk. 1, § 15, og § 18, stk. 1 og 5, ændres  

 »ledende skolepsykolog« til: »ledende skolepsykolog/ledende  

 psykolog«.
 3. I § 14 indsættes efter stk. 1 som nyt stykke:
»Stk. 2.  Hvor særlige forhold taler for det, kan  

 stillingen som ledende skolepsykolog/ledende psykolog dog med  

 Undervisningsministeriets godkendelse også normeres i kommuner med et  

 børnetal på 3.000 eller derunder.« Stk. 2  og 3 bliver herefter stk. 3 og 4.
 4. § 19 og overskriften hertil ophæves.
 5. § 20 affattes således:
»§ 20.  Der kan efter amtsrådets nærmere  

 bestemmelse normeres 1 stilling som amtsskolepsykolog vedrørende den  

 amtskommunale specialundervisning.« § 2 Cirkulæret har virkning fra den 1. april 1991, § 1, stk. 4 og 5, dog fra  

 den 1. januar 1990.
Undervisnings- og Forskningsministeriet,  

 den 26. marts 1991 P. m. v.
 e. b.
Ole H Trønning kontorchef konst.
