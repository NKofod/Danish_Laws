 Til samtlige praktiserende dyrlæger.
 Individprøvestationer og tyrestationer:
Ethvert dyr der indsættes på en af de nedenfor anførte  

 individprøvestationer eller tyrestationer skal være ledsaget af  

 »Sundhedsattest for avlstyre« (La 23,0-352-1982) samt evt. af  

 attest LK 82. Af attestationen skal bl.a. fremgå, at dyret indenfor de  

 seneste 12 måneder kun har opholdt sig i besætninger som indenfor de sidste  

 36 måneder har bestået en anerkendt undersøgelse (* 1) for leukose, eller at  

 det kommer fra en tyrestation, individprøvestation (tyreopdrætningscentral)  

 eller en recipientcentral godkendt af veterinærdirektoratet.
Dyret selv skal  

 indenfor 21 dage før indsættelsen have bestået en anerkendt undersøgelse for  

 leukose.
Prøve af det enkelte dyr kan undlades hvis dyret kommer fra en  

 tyrestation.
 Forsøgsstationer:
Ethvert dyr der indsættes på en af de nedenfor anførte forsøgsstationer,  

 skal være ledsaget af attestation (LK 82) hvoraf det fremgår, at det  

 pågældende dyr indenfor de seneste 12 måneder kun har opholdt sig i  

 besætninger, der indenfor de sidste 36 måneder har bestået en anerkendt  

 undersøgelse for leukose.
Dyret selv skal indenfor 21 dage før indsættelsen  

 have bestået en anerkendt undersøgelse for leukose.
 Recipientcentraler:
Ethvert dyr der indsættes på en recipientcentral skal være ledsaget af  

 »Sundhedsattest for hundyr« (La 23,0-536-1980) hvoraf bl.a. skal  

 fremgå at dyret er født og opdrættet i en besætning, som indenfor de sidste  

 36 måneder har bestået en anerkendt undersøgelse for leukose.
Dyret selv skal  

 indenfor 21 dage før indsættelsen have bestået en anerkendt undersøgelse for  

 leukose.
 Ægdonorer:
For enhver ko eller kvie der benyttes som ægdonor i forbindelse med en  

 recipientcentral, skal der udstedes en »Sundhedsattest for hundyr«  

 (La 23,0-537-1982) samt evt. attest LK 82. Af attestationen skal bl.a. fremgå  

 at dyret indenfor de seneste 12 måneder kun har opholdt sig i besætninger,  

 der indenfor de sidste 36 måneder har bestået en anerkendt undersøgelse for  

 leukose.
Dyret selv skal indenfor 21 dage før ægopsamlingen have bestået en  

 anerkendt undersøgelse for leukose.
 Når det drejer sig om attestation ved indsættelse af dyr på  

 individprøvestationer, tyrestationer og forsøgsstationer eller for ægdonorer  

 afholder det offentlige udgifterne til såvel udtagelse som laboratoriemæssig  

 undersøgelse af besætningsblodprøver, men ikke af enkeltdyrsprøver.
 Alle udgifter i forbindelse med indsættelse på recipientcentraler er det  

 offentlige uvedkommende.
 Ved indsendelse af blodprøverne til Statens veterinære Serumlaboratorium  

 skal de ledsagende blodprøvelister af dyrlægen ved afkrydsning mærkes som  

 påbudte.
 I rubrikken »Importland« anføres forsøgs-, individprøve- eller  

 tyrestationens navn, eller der anføres »recipientcentral« eller  

 »ægdonor«.
 Når der udtages serumprøver til leukoseundersøgelse skal der i alle  

 tilfælde anvendes vacuumglas og eengangskanyler som indkøbes af dyrlægen.  

 Glassene skal mindst kunne rumme 5 ml.
 Veterinærdirektoratet fører i fornødent omfang tilsyn med at  

 bestemmelserne overholdes.
 Forsøgsstationer:
 Skovgård, Ammitsbøl, 7100 Vejle.
 Kalø Hovedgård, 8410 Rønde.
 Morsø, 7900 Nykøbing M.
 Brøstrupgård, 6630 Rødding.
 Moesgård, 6933 Kibæk.
 Skølvad, 6690 Gørding.
 Bellinge, 4800 Nykøbing F.
 Hulsbjerggård, 8791 Tranebjerg Samsø.
 Forsøgsanlæg Foulum, 8833 Ørum Sønderlyng.
 Individprøvestationer:
 Langagergård, Avnbøl, 6400 Sønderborg.
 Egtved, 6040 Egtved.
Østerhåb, Hatting, 8700 Horsens (Tyreopdrætningscentralen) Ålestrup, Hvam, 9620 Ålestrup.
 Stradebrogård, 4300 Holbæk.
 Tyrestationer: Jævnfør bekendtgørelse af 3. januar 1969 om kunstig  

 sædoverføring.
 (* 1) Ved en anerkendt undersøgelse for leukose af enkeltdyr forstås:
 Undersøgelse af en ustabiliseret blodprøve (vacuumglas og eengangskanyle)  

 fra pågældende dyr foretaget på Statens veterinære Serumlaboratorium,  

 København.
 Ved en anerkendt besætningsundersøgelse for leukose forstås:
 En anerkendt undersøgelse for leukose foretaget på de af besætningens dyr  

 som på dagen for prøvernes udtagelse er 24 mdr. eller ældre.
