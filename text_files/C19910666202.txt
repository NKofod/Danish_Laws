 I medfør af § 45, stk. 1, i lov nr. 291 af 18. juni 1969 om tjenestemænd i  

 staten, folkeskolen og folkekirken med senere ændringer samt i henhold til §  

 2, stk. 2, i den mellem Ministeriet for Statens Lønnings- og Pensionsvæsen og  

 tjenestemændenes centralorganisationer indgåede hovedaftale af 27. oktober  

 1969 aftales følgende:
 § 1. Til adjunkter og lektorer i lønrammerne 16/21/29 og 31, der  

 er beskæftiget med undervisningsarbejde ved folkeskolelærerseminarier,  

 husholdningslærerseminarier og sløjdlærerskoler, ydes et tillæg på 17.300 kr.  

 i grundbeløb i oktober 1984-niveau.
 Stk. 2. Efter 3 år på sluttrin i lønramme 31 (skalatrin 44) forhøjes  

 tillægget til 24.900 kr. i årligt grundbeløb i oktober 1984.
 § 2. Tillægget procentreguleres efter lønjusteringsaftalens  

 regler.
 § 3. Tillægget i henhold til lønnings- og klassificeringslovens §  

 31, stk. 6, 2. punktum, bortfalder.
 Stk. 2. Tillægget i henhold til § 1 i aftale af 23. juli 1987 mellem  

 Finansministeriet og Akademikernes Centralorganisation  

 (Tjenestemandsudvalget) om særligt tillæg og timereduktion til visse  

 tjenestemandsansatte lærere ved folkeskolelærerseminarier,  

 husholdningslærerseminarier og sløjdlærerskoler bortfalder.
 § 4. Aftalen træder i kraft 1. april 1991.
København, den 30. august 1991 Akademikernes Finansministeriet Centralorganisation E.
B.
