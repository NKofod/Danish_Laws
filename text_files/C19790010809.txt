 Ministeriet udsender hermed vejregler for opholds- og legeområder samt  

 stillevejsområder.
 Reglerne, der er udarbejdet af vejregeludvalget, er udfærdiget i medfør af  

 § 6 i lov om offentlige veje (lovbekendtgørelse nr. 585 af 20. november 1975  

 med senere ændringer) og § 24, stk. 3, i lov om private fællesveje  

 (lovbekendtgørelse nr. 587 af 20. november 1975 med senere ændringer).
Reglerne, der er vejledende, indeholder bestemmelser om den tekniske  

 udformning af trafiksaneringer af den art, som tilsigtes med færdselslovens §  

 40. De uddyber bestemmelserne i justitsministeriets cirkulære af 22.  

 september 1978 om krav til indretning af opholds- og legeområder efter  

 færdselslovens § 40. Samtidig angiver de tekniske retningslinier for  

 udformning af de trafiksaneringer (»stilleveje«), der ikke opfylder  

 cirkulærets krav, men hvor kørebanen gennem fysiske foranstaltninger på  

 vejarealet er indrettet således, at den ikke er egnet til kørsel med højere  

 hastighed end 30 km/t.
Der henvises i øvrigt til justitsministeriets  

 vejledning af 23. september 1978 om gennemførelse af trafiksaneringer af den  

 art, som tilsigtes med færdselslovens § 40.
 For så vidt angår lege- og opholdsområder henledes opmærksomheden på, at  

 de særlige færdselstavler, der skal afmærke et sådant område, og som  

 medfører, at færdselsreglerne i justitsministeriets bekendtgørelse nr. 479 af  

 22. september 1978 finder anvendelse, kun kan opsættes, hvis bestemmelserne i  

 justitsministeriets cirkulære af 22. september 1978 om krav til indretning af  

 lege- og opholdsområder efter færdselslovens § 40 er fulgt.
 Yderligere eksemplarer af vejreglerne kan rekvireres hos vejdirektoratet,  

 Havnegade 23, postboks 2169, 1016 Københavns K., telefon (01)113338.
