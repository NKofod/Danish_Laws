 1. Ved en ændring af selskabsloven den 28. december  

 1979 er der som et nyt nr. 5a til § 1, stk. 1, indføjet en bestemmelse om, at  

 investeringsforeninger, der udsteder omsættelige beviser for medlemmernes  

 indskud, bliver skattepligtige, medmindre foreningen ifølge sine vedtægter er  

 forpligtet til inden fristen for indgivelse af selvangivelse for det  

 pågældende indkomstår at udlodde de i indkomståret indtjente renter og  

 udbytter.
 2. Det påhviler kommunerne at optage skattepligtige  

 investeringsforeninger på mandtalslisten.
 En investeringsforening, som herefter er omfattet af skattepligten, skal  

 optages på mandtalslisten i den kommune, der er foreningens hjemsted, jf.  

 ligningsvejledningen for selskaber, 1979 afsnit SB 1.2.
 Skattepligten indtræder med virkning fra 1. januar 1980. Dette vil i  

 almindelighed betyde, at ansættelse af skattepligtige investeringsforeninger  

 efter den nævnte bestemmelse første gang skal foretages for skatteåret  

 1981/82.
Afgørelse af, o,m der foreligger skattepligt efter selskabsskattelovens §  

 1, stk. 1, nr. 5a, må i fornødent omfang træffes ved gennemgang af  

 foreningens vedtægter.
Om afgrænsning af foreninger over for  

 interessentskaber og andre ikke selvstændigt skattepligtige sammenslutninger  

 henvises til ligningsvejledningen for selskaber, 1979 afsnit SA 1.7.1.
Efter skattedepartementets afgørelse (Meddelelser fra skattedepartementet  

 nr. 53, side 133) indtræder skattepligten efter den nævnte bestemmelse ikke  

 for foreninger, der hidtil efter vedsægtsbestemmelse har henlagt renter og  

 udbytter til formuen når vedtægterne ændres inden 1. maj 1981 på en sådan  

 måde, at foreningens indtjente renter og udbytter årligt skal udloddes og  

 udlodning foretages inden nævnte dato for renter og udbytter, der er indtjent  

 i 1980. I forbindelse med foreningernes optagelse på mandtalslisten må  

 skattepligten for disse foreninger dog bedømmes efter foreningernes gældende  

 vedtægter, og bortfald af skattepligten som følge af vedtægtsændring må  

 snarest muligt indberettes, jf.
Vejledning om selskabsskat m.v., 3.2.2.
En del investeringsforeninger, der hidtil har foretaget henlæggelse af  

 hele overskuddet, herunder renter og udbytter, til formuen, ændrer deres  

 opbygning således, at foreningen opdeles i to eller flere afdelinger, hvoraf  

 nogle fortsat henlægger hele overskuddet til formuen, medens andre skal  

 udlodde renter og udbytter.
Skattepligten efter selskabsskattelovens § 1,  

 stk. 1, nr. 5a, bedømmes i sådanne foreninger for hver afdeling for sig.
3. Indberetning af skattepligtige  

 investeringsforeninger itl selskabsskatteretisteret (SSR) foretages senest  

 den 1. december 1980 ved anvendelse af blanket D 377b.
Blanketten kan  

 rekvireres i statsskattedirektoratet, postboks 100, 3460 Birkerød.
Der  

 henvises nærmere til Vejledning om selskabsskat m.v.
 Der er ikke pligt for foreningerne til at lade sig registrere i  

 foreningsregisteret eller lignende, og optagelsen på mandtalslisten må derfor  

 ske på grundlag af de oplysninger om foreningernes eksistens, som kommunerne  

 er i besiddelse af.
 Blandt oplysninger, som kan have betydning i denne forbindelse, kan  

 anføres:
- Oplysninger i henhold til reglerne om kontrol med renter af indskud i  

 pengeinstitutter og af obligationer m.v.
For foreninger, der ikke har  

 CIR-nr., er oplysningen givet for den person, hvis CPR-nr. er benyttet i  

 forbindelse med foreningens konto eller værdipapirer.
 - Foreningens anmodning om udbyttefrikort, jf. ministeriet for skatter og  

 afgifters bekendtgørelse nr. 387 af 8. august 1978 om fritagelse for  

 indeholdelse af udbytteskat.
- I de senere år forud for vedtagelsen af nævnte skattepligtsbestemmelse  

 har en del foreninger forespurgt i statsskattedirektoratet om foreningens  

 skattepligtsforhold.
For disse foreninger vil der være givet underretning til  

 ligningsmyndigheden, før 1. januar 1978 til skatterådet, om direktoratets  

 afgørelse i sagen.
