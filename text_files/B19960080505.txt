 I medfør af § 6, § 10, stk. 4, § 22, stk. 3 og 4, §§ 30, 31 og 32, § 45,  

 stk. 1, §§ 49, 50 og 51 a samt § 61 i lov om kemiske stoffer og produkter,  

 jf. lovbekendtgørelse nr. 21 af 16. januar 1996, fastsættes:
Bekendtgørelsens område § 1.  Denne bekendtgørelse omfatter fremstilling og  

 import af kosmetiske produkter samt stoffer, som anvendes i disse produkter.
 § 2.  Bekendtgørelsen finder ikke anvendelse på  

 produkter, som er bestemt til at tilføres mennesker, eller dyr for at  

 forebygge, erkende, lindre, behandle eller helbrede sygdom, sygdomssymptomer  

 og smerter eller for at påvirke legemets funktioner.
Stk. 2.  Efter lægemiddellovgivningen kan  

 Sundhedsstyrelsen fastsætte regler om, at der for produkter, der ikke er  

 lægemidler, reklameres med sygdomsforebyggende eller helbredende egenskaber  

 m.v.
Kosmetiske produkter omfattet af en sådan tilladelse er fortsat omfattet  

 af denne bekendtgørelses regler.
 Stk. 3.  Bekendtgørelsen finder endvidere ikke  

 anvendelse på kosmetiske produkter, der er fremstillet i udlandet, og som kun  

 føres gennem landet som transitgods.
 Stk. 4.  Bekendtgørelsen berører ikke de bestemmelser,  

 der følger af anden lovgivning vedrørende kemiske stoffer og produkter.
Definitioner § 3.  Ved kosmetiske produkter forstås i denne  

 bekendtgørelse ethvert stof eller præparat, der er bestemt til at komme i  

 kontakt med forskellige dele af det menneskelige legemes overflade (hud,  

 hovedhår og anden hårvækst, negle, læber og ydre kønsorganer) eller med  

 tænderne og mundens slimhinder, udelukkende eller hovedsageligt med henblik  

 på at rense og parfumere dem, at ændre deres udseende og/eller at korrigere  

 kropslugt og/eller at beskytte dem eller holde dem i god stand.
 § 4.  Ved en »ingrediens af et kosmetisk  

 middel« forstås i denne bekendtgørelse ethvert kemisk stof eller  

 præparat af syntetisk eller naturlig oprindelse med undtagelse af  

 parfumerende og aromatiske forbindelser, som indgår i sammensætningen af  

 kosmetiske midler.
 § 5.  Ved dekorativ kosmetik forstås læbestift,  

 øjenskygge, rouge (kindrødt), øjenblyant, underlagscreme, pudder, mascara og  

 neglelak.
 § 6.  Ved den fælles nomenklatur for kosmetiske  

 ingredienser forstås den mærkning, som følger af »Fortegnelsen over  

 kosmetiske ingredienser«, INCI (International Nomenclature of Cosmetic  

 Ingredients(* 2).
 Stk. 2. »  Fortegnelsen over kosmetiske  

 ingredienser« er opdelt i to dele: Den, der vedrører de parfumerende og  

 aromatiske råstoffer, og den, der vedrører de øvrige stoffer.
 Stk. 3. »  Fortegnelsen over kosmetiske  

 ingredienser« er vejledende og udgør ikke en liste over tilladte  

 ingredienser i kosmetiske produkter.
 Stk. 4. »  Fortegnelsen over kosmetiske  

 ingredienser« indeholder den pågældende ingrediens sædvanlige  

 funktion(er) i det færdige produkt.
 § 7.  Ved konserveringsmidler forstås i denne  

 bekendtgørelse stoffer, der tilsættes som ingredienser i kosmetiske produkter  

 navnlig med det formål at hindre vækst af mikroorganismer i disse produkter.
 § 8.  Ved UV-filtre forstås i denne bekendtgørelse  

 stoffer, der tilsættes som ingredienser i kosmetiske produkter med det  

 særlige formål at filtrere visse UV-stråler for at beskytte huden mod visse  

 skadelige virkninger af disse stråler.
Sundhedsfare § 9.  Kosmetiske midler, der bringes i handelen inden  

 for Fællesskabet, må ikke kunne være til skade for menneskets sundhed, når de  

 anvendes under normale betingelser eller under betingelser, som med  

 rimelighed kan forudses, under hensyntagen til navnlig produktets  

 præsentationsmåde, mærkning, eventuelle anvisninger vedrørende dets  

 anvendelse og bortskaffelse samt alle andre angivelser eller oplysninger fra  

 fabrikanten eller hans befuldmægtigede eller enhver anden person, der er  

 ansvarlig for markedsføringen af disse produkter i Fællesskabet.
Anførelsen  

 af sådanne advarsler medfører dog ikke fritagelse for forpligtelsen til at  

 overholde bekendtgørelsens øvrige krav.
Stk. 2.  Kosmetiske produkter må ikke sælges under  

 omstændigheder, der er egnet til at vildlede brugerne med hensyn til  

 produktets anvendelse eller med hensyn til den risiko, der er forbundet med  

 produktet.
Udsagn som »allergitestet«, »klinisk testet«,  

 »dermatologisk testet«, »testet for hud- og  

 øjenirritation« o.lign. anses som værende vildledende for brugeren.
 Stk. 3.  Fremstilling og import af kosmetiske produkter  

 er endvidere kun tilladt, såfremt de opfylder betingelserne i §§ 10-23.
Produktsammensætning og -anvendelse Forbudte stoffer § 10.  Stoffer, som er optaget på bilag 2, må ikke  

 indgå som ingredienser i kosmetiske produkter.
Tilladte stoffer med begrænsninger § 11.  Stoffer, som er optaget i bilag 3-6, må  

 anvendes i kosmetiske produkter under de i bilagene fastsatte begrænsninger  

 og betingelser.
 Stk. 2.  Såfremt fluorforbindelser, jf. bilag 3 indgår  

 som ingredienser i kosmetiske produkter, skal indholdet af vandopløseligt  

 fluorid under hensigtsmæssige opbevaringsvilkår være til stede i fornøden  

 mængde under hele holdbarhedsperioden.
 § 12.  Kosmetiske produkter må, med undtagelse af de  

 farvestoffer der udelukkende er bestemt til hårfarvning, kun indeholde de  

 farvestoffer samt lakker, salte og pigmenter heraf, der er optaget i bilag 3  

 og 4 med de deri fastsatte begrænsninger og betingelser.
 § 13.  Kosmetiske produkter må ikke indeholde andre  

 konserveringsmidler end dem, der er optaget i bilag 5.
Stk. 2.  De i bilag 5 med (*) mærkede stoffer må dog  

 anvendes i kosmetiske produkter i andre koncentrationer og til andet end det  

 i § 7 nævnte formål.
I sådanne tilfælde skal formålet med stoffets anvendelse  

 fremgå af selve produktet, jf. §§ 20.
 § 14.  Kosmetiske produkter må ikke indeholde andre  

 solfiltre end dem, der er optaget i bilag 6.
 Stk. 2.  De i bilag 6 nævnte solfiltre kan tilsættes  

 andre kosmetiske produkter inden for de grænser og på de betingelser, som er  

 fastsat i bilag 6.
 Stk. 3.  Andre solfiltre, der udelukkende anvendes i  

 kosmetiske produkter for at beskytte produkterne mod UV-stråling, er ikke  

 medtaget i bilag 6.
Forbud mod ingredienser testet på dyr § 15.  Kosmetiske produkter må ikke indeholde  

 ingredienser eller forbindelser heraf, der er blevet afprøvet på dyr efter  

 den 1. januar 1998.
 Stk. 2.  Enhver henvisning til forsøg på dyr skal klart  

 anføre, hvorvidt sådanne tests har fundet sted og om de udførte forsøg  

 vedrørte det færdige produkt og/eller ingredienserne.
Mærkningspligt § 16.  Import og salg af kosmetiske produkter er kun  

 tilladt, såfremt både beholder og emballage er forsynet med de i §§ 17-22  

 nævnte angivelser og emballagen er forsynet med de i § 23 nævnte angivelser.
Stk. 2.  De i § 17-23 nævnte angivelser skal være let  

 læselige, synlige og må ikke let kunne udviskes.
Angivelser jf. § 17-22  

 nævnte angivelser skal være affattet på dansk, mens angivelser jf. § 23 skal  

 affattes i overensstemmelse med den fælles nomenklatur for kosmetiske  

 ingredienser, jf. § 6.
 Stk. 3.  Ved import af kosmetiske produkter påhviler det  

 den i Danmark ansvarlige markedsfører umiddelbart efter hjemtagning på lager  

 at mærke produkterne efter reglerne i denne bekendtgørelse.
 § 17.  Kosmetiske produkter skal være mærket med  

 (Firma)navn og adresse eller hovedsæde for fabrikanten eller den for  

 markedsføringen af det kosmetiske produkt ansvarlige person, der er etableret  

 inden for Fællesskabet.
 Stk. 2.  Navn og firmaadresse kan forkortes, såfremt det  

 fortsat er muligt at identificere virksomheden.
§ 18.  Kosmetiske produkter skal være mærket med det  

 nominelle indhold på pakningstidspunktet, angivet i vægt eller volumen, dog  

 ikke for pakninger indeholdende mindre end 5 g eller mindre end 5 ml, gratis  

 prøver og engangspakninger.
Angivelsen af det nominelle indhold kan endvidere  

 undlades på færdigpakninger, der normalt sælges i flerstyksemballager, og for  

 hvilke angivelsen af vægt eller volumen har ringe betydning, forudsat at  

 stykantallet angives på omslagskartonen.
Angivelsen af det nominelle indhold  

 er endvidere ikke nødvendig, hvis det er nemt at afgøre stykantallet udefra,  

 eller hvis midlet normalt sælges stykvis.
 § 19.  Kosmetiske produkter skal være mærket med  

 holdbarhedsdato for produkter, hvis holdbarhed er mindre end 30 måneder,  

 forstået som den dato til og med hvilken, produktet bevarer sin oprindelige  

 virkning.
Stk. 2.  Holdbarhedsdatoen anføres i ukodet form ved  

 angivelse af måned og år i nævnte rækkefølge samt med følgende tekst:  

 »Anvendes bedst inden udgangen af ...« fulgt af dato/henvisning til  

 det sted, hvor denne mærkning er anført.
Er holdbarheden afhængig af særlige  

 opbevaringsforhold, skal den rette opbevaringsmåde angives.
 § 20.  Kosmetiske produkter skal være mærket med  

 sikkerhedsforskrifter for anvendelsen, herunder særlig for dem, der fremgår  

 af kolonnen »obligatorisk brugsanvisning og advarsel på etiketten«  

 i bilag 3, 5 og 6, eller i øvrigt er påkrævet efter § 13, stk. 2, samt  

 eventuelle særlige sikkerhedsforanstaltninger vedrørende kosmetiske produkter  

 til erhvervsmæssig brug, navnlig produkter som anvendes i frisørsaloner.
Stk. 2.  Såfremt beholderen er af en sådan størrelse  

 eller form, at det i praksis er umuligt at anføre disse angivelser  

 tilstrækkeligt tydeligt, skal de anføres på en vedlagt meddelelse eller  

 etiket eller et vedlagt bånd eller kort, som fastgøres til det kosmetiske  

 produkt.
I så fald skal forbrugerens opmærksomhed henledes på nævnte  

 angivelser enten ved en angivelse i forkortet form eller ved det i bilag 7  

 viste symbol på beholderen og emballagen.
 § 21.  Kosmetiske produkter skal være mærket med  

 fabrikationsseriens nummer eller referenceangivelse, således at dato og sted  

 for produktionen kan identificeres.
 Stk. 2.  Såfremt det på grund af produktets ringe  

 størrelse ikke er muligt at anføre fabrikationsseriens nummer eller  

 referenceangivelse både på emballagen og beholderen, kan nummeret eller  

 referenceangivelsen anføres på beholderen alene.
 § 22.  Kosmetiske produkter skal være mærket med  

 midlets funktion, medmindre dette fremgår af dets præsentation.
§ 23.  Kosmetiske produkter skal være mærket med  

 indholdsdeklaration.
En liste over ingredienser opstillet i rækkefølge efter  

 aftagende vægt på det tidspunkt, de tilsættes det kosmetiske middel.
Denne  

 liste indledes med ordet »ingredienser« eller  

 »ingredients«.
 Stk. 2.  Såfremt der for en af produktets ingredienser  

 er meddelt dispensation fra kravet om indholdsdeklaration erstatter det i §  

 26 nævnte registreringsnummer denne bestanddel på indholdsdeklarationen.
 Stk. 3.  Det er tilstrækkeligt, at angivelser af de  

 indeholdte ingredienser kun anføres på emballagen.
Stk. 4.  Såfremt emballagen er af en sådan størrelse  

 eller form, at det i praksis er umuligt at anføre disse ingredienser  

 tilstrækkeligt tydeligt, skal ingredienserne anføres på en vedlagt meddelelse  

 eller etiket eller et vedlagt bånd eller kort, som fastgøres til det  

 kosmetiske produkt.
I så fald skal forbrugerens opmærksomhed henledes på  

 nævnte ingredienser enten ved en angivelse i forkortet form eller ved det i  

 bilag 7 viste symbol på emballagen.
 Stk. 5.  Ved sæbe, badekugler og andre små produkter,  

 hvor det på grund af størrelse eller form ikke er muligt at anføre disse  

 angivelser på en etiket eller mærkeseddel eller et bånd eller kort eller på  

 en vedlagt meddelelse, skal de pågældende angivelser anføres på et opslag i  

 umiddelbar nærhed af den beholder, hvori det kosmetiske middel er udstillet  

 med henblik på salg.
 Stk. 6.  Særlige forhold der gør sig gældende ved  

 udformning af indholdsdeklaration.
Dispensation fra mærkningspligten § 24.  For produkter, der fabrikeres i eller hvor den  

 første markedsføring indenfor Fællesskabet sker i Danmark, kan fabrikanten,  

 hans befuldmægtigede, den for hvis regning produktet fremstilles eller den  

 ansvarlige for markedsføringen ansøge om dispensation fra kravet om  

 indholdsdeklaration, jf. § 23. Ansøgning herom skal indsendes til  

 Miljøstyrelsen.
 § 25.  Ansøgningen, jf. § 24 skal omfatte følgende:
§ 26.  Miljøstyrelsen behandler ansøgningen om  

 dispensation, jf. § 24, inden for højst 4 måneder.
Herefter meddeler  

 Miljøstyrelsen skriftligt ansøgeren, om dispensation kan gives.
Hvis  

 dispensation gives, meddeler Miljøstyrelsen ligeledes ansøgeren et  

 registreringsnummer.
Stk. 2.  Miljøstyrelsen kan beslutte at udskyde fristen  

 for behandlingen af ansøgningen i indtil 2 måneder, hvis der foreligger  

 særlige omstændigheder.
Inden udløbet af 4 måneders fristen, jf. stk. 1, skal  

 Miljøstyrelsen meddele denne beslutning til ansøgeren.
 Stk. 3.  Afgørelsen kan ikke påklages til anden  

 administrativ myndighed.
§ 27.  Enhver ændring i de oplysninger, der er meddelt  

 Miljøstyrelsen, jf. 25, skal hurtigst muligt meddeles Miljøstyrelsen.
Ved  

 ændring af navnene på de produkter, hvori der indgår en bestanddel, for  

 hvilken Miljøstyrelsen har meddelt dispensation, jf. § 26, skal ændringerne  

 meddeles Miljøstyrelsen senest 15 dage inden markedsføringen af produkterne  

 under de nye navne.
Stk. 2.  Miljøstyrelsen kan tilbagekalde en  

 dispensation, hvis der som nævnt i stk. 1 fremkommer ændrede oplysninger,  

 eller hvis nye elementer gør det påkrævet navnlig på grund af tvingende  

 hensyn til den offentlige sundhed.
I såfald meddeler Miljøstyrelsen ansøgeren  

 sin afgørelse herom indenfor de frister og efter de regler, som er fastsat i  

 § 26.
 § 28.  En dispensation efter § 26 er gyldig i 5 år.
Stk. 2.  Hvis modtageren af en dispensation, meddelt af  

 Miljøstyrelsen, skønner, at der findes særlige grunde, som retfærdiggør en  

 forlængelse af denne periode, kan han indsende en begrundet ansøgning herom  

 til Miljøstyrelsen.
Ansøgningen behandles efter reglerne i § 26.
 Stk. 3.  En dispensation kan højest forlænges i 3 år.
 § 29.  Anvendelse af reglerne om dispensation fra  

 kravet om indholdsdeklaration fritager ikke for forpligtelsen til at  

 overholde bekendtgørelsens øvrige krav.
Anmeldelsespligt § 30.  Den, som inden for Fællesskabet er ansvarlig  

 for markedsføringen af et kosmetisk produkt i Danmark, skal underrette  

 Miljøstyrelsen om følgende:
 Stk. 2.  Såfremt et anmeldt produkt indeholder  

 bestanddele, for hvilke der i en af Fællesskabets medlemsstater af de  

 kompetente myndigheder er meddelt dispensation fra kravet om  

 indholdsdeklaration af kosmetiske produkter skal der i anmeldelsen efter stk.  

 1 oplyses herom med angivelse af det tildelte registreringsnummer.
Oplysningspligt § 31.  Produktregistret (Arbejdsmiljøinstituttet) kan  

 med henblik på hurtig og korrekt lægebehandling kræve, relevante og  

 fyldestgørende oplysninger om de stoffer, der er anvendt i midlerne, stilles  

 til rådighed for den kompetente myndighed, som skal overvåge, at nævnte  

 oplysninger kun anvendes til behandlingsformål.
 § 32.  Fabrikanten, hans befuldmægtigede, den person,  

 på hvis bestilling et kosmetisk middel fremstilles eller den ansvarlige for  

 markedsføringen i Fællesskabet af indførte kosmetiske midler skal sikre, at  

 de kompetente myndigheder i de pågældende medlemsstater har nem adgang til  

 nedenstående oplysninger på den adresse, der er anført på etiketten i  

 overensstemmelse med § 17. Disse oplysninger (dossieret) skal ligge i det  

 første importland for produkter importeret fra ikke-EU lande.
 Stk. 2.  Den ansvarlige for fabrikationen eller for den  

 første indførsel til Fællesskabet skal have passende faglige kvalifikationer  

 eller erfaring i henhold til lovgivningen og gældende praksis i den  

 medlemsstat, hvor fabrikationen finder sted, eller hvor den første indførsel  

 sker.
 Stk. 3.  Den i stk. 1, nr. 4, omhandlede evaluering af  

 sikkerheden med hensyn til menneskets sundhed foretages i overensstemmelse  

 med gældende regler for god laboratoriepraksis.
Stk. 4.  Hvis samme middel fremstilles flere steder  

 inden for Fællesskabet, kan fabrikanten vælge et enkelt fabrikationssted,  

 hvor disse oplysninger holdes til rådighed.
I så fald og på anmodning til  

 kontrolformål skal det valgte sted angives til den eller de pågældende  

 kontrolmyndigheder Stk. 5.  De i stk. 1 omhandlede oplysninger skal  

 foreligge på dansk eller på et for de kompetente myndigheder letforståeligt  

 sprog.
 Stk. 6.  Fabrikanten, hans befuldmægtigede, den person,  

 på hvis bestilling et kosmetisk produkt fremstilles eller den ansvarlige for  

 markedsføringen i Fællesskabet af indførte kosmetiske produkter meddeler den  

 kompetente myndighed på stedet for fabrikationen eller for den første import,  

 adressen på fabrikationsstederne eller for den første import til Fællesskabet  

 af kosmetiske produkter.
Myndigheder, tilsyn og kontrol § 33.  Tilsyn og kontrol med overholdelse af reglerne  

 i bekendtgørelsen udøves af Miljøstyrelsen, jf. lovens regler herom.
Stk. 2.  Miljøstyrelsen kan i særlige tilfælde tillade,  

 at reglerne i bekendtgørelsen fraviges under forudsætning af, at direktiv  

 76/768/EØF med senere ændringer ikke er til hinder herfor.
Miljøstyrelsens  

 afgørelser kan ikke påklages til anden administrativ myndighed.
 Stk. 3.  Ved udførelsen af de i stk. 1 nævnte beføjelser  

 anvender Miljøstyrelsen de analysemetoder, som er fastsat af De Europæiske  

 Fællesskaber i første Kommissionsdirektiv (80/1335/EØF(* 3)) af 22. september  

 1980, som ændret ved (87/143/EØF(* 4)) af 10. februar 1987 samt andet  

 Kommissionsdirektiv (82/434/EØF(* 5)) af 14. maj 1982, som ændret ved  

 direktiv af 4. april 1990 (90/207/EØF(* 6)) og tredje Kommissionsdirektiv  

 (83/514/EØF(* 7)) af 27. september 1983 og fjerde Kommissionsdirektiv  

 (85/490/EØF(* 8)) af 11. oktober 1985 om indbyrdes tilnærmelse af  

 medlemsstaternes lovgivning om analysemetoderne for kontrol af kosmetiske  

 midlers sammensætning samt femte Kommissionsdirektiv (93/73/EØF(* 9)) af 9.  

 september 1993 og sjette Kommissionsdirektiv (95/32/EF(* 10)) af 7. juli 1995  

 og syvende Kommissionsdirektiv (96/45/EF(* 11)) af 2. juli 1996 om  

 analysemetoderne for kontrol af kosmetiske midlers sammensætning.
Straf § 34.  Med mindre højere straf er forskyldt efter den  

 øvrige lovgivning, straffes overtrædelse af bestemmelserne i §§ 9-23, § 27 og  

 §§ 31-32 med bøde eller hæfte.
 Stk. 2.  For overtrædelser, der begås af aktieselskaber,  

 andelsselskaber, anpartsselskaber eller lignende, kan der pålægges selskabet  

 som sådant bødeansvar.
Ikrafttræden og overgangsbestemmelser § 35.  Bekendtgørelsen træder i kraft den 16.  

 september 1996. Samtidig ophæves bekendtgørelse nr. 456 af af 2. juni 1995 og  

 bekendtgørelse nr. 880 af 11. november 1995.
 Stk. 2.  Det er dog indtil 1. januar 1997 tilladt at  

 markedsføre produkter, som ikke opfylder bestemmelserne i § 15, §§ 22-23 og  

 §§ 31-32. Disse produkter kan sælges eller overdrages til forbrugerne indtil  

 31. december 1997.
 Stk. 3.  Markedsføring af kosmetiske produkter, der ikke  

 overholder bestemmelserne i denne bekendtgørelses bilag er tilladt indtil 15.  

 september 1996. Disse produkter kan sælges eller overdrages til forbrugeren  

 indtil 30. juni 1997.
 Stk. 4.  Uanset stk. 3 kan kosmetiske produkter, der  

 indeholder stoffer, der er omfattet af denne bekendtgørelses bilag 2,  

 løbenummer 531 samt bilag 3, løbenumrene 15, 25 og 30 lovligt markedsføres  

 efter reglerne i bilagene til bekendtgørelse nr. 456 af 2. juni 1995 indtil  

 30. juni 1997. Disse produkter kan sælges eller overdrages til forbrugeren  

 indtil 30. juni 1998.
 Stk. 5.  For de i bilagene nævnte midlertidigt tilladte  

 stoffer gælder de tilladelsesdatoer for markedsføring, der er angivet i disse  

 bilag.
Miljø- og Energiministeriet, den 30.  

 august 1996 Svend Auken / Niels Juul Jensen Bilagsoversigt Bilag 1. Vejledende liste over produkter, der betragtes som  

 kosmetiske produkter.
 Bilag 2. Liste over stoffer, som ikke må indgå i kosmetiske  

 produkter som bestanddele i disse.
 Bilag 3. Liste over stoffer, som må anvendes i kosmetiske produkter  

i overensstemmelse med de fastsatte begrænsninger og betingelser.
 Bilag 4. Liste over tilladte farvestoffer i kosmetiske produkter.
 Bilag 5. Liste over tilladte konserveringsmidler i kosmetiske  

 produkter.
 Bilag 6. Liste over tilladte UV-filtre i kosmetiske produkter.
 Bilag 7. Symbol.
Bilag 1 Vejledende liste over produkter, der betragtes som kosmetiske produkter Bilag 2 Liste over stoffer, som ikke må indgå i kosmetiske produkter som  

 bestanddele i disse Stofferne på listen er opstillet i alfabetisk rækkefølge i kolonne  

 b, så vidt muligt angivet ved deres International Non-Proprietary Names  

 (INN-navn). Stofferne kan være angivet ved et eller flere navne.
I visse  

 tilfælde angiver navnet en gruppe af stoffer, lejlighedsvis med henvisning  

 til andre officielle lister.
I sådanne tilfælde kan enkeltstoffer inden for  

 gruppen være nævnt som eksempler, men hele gruppen er omfattet.
 Tallene i kolonne a, c, d og e er af oplysende art.
 I kolonne a er anført nye løbenumre for stofferne.
 I kolonne c er anført CAS-nummer (Chemical Abstract Service Number)  

 for de flest mulige stoffer, således at det er muligt at finde entydige  

 kemiske navne og flere synonymer for det enkelte stof.
 I kolonne d er anført krydsreference til andre navne for samme stof  

 eller stofgruppe på denne liste.
 I kolonne e er anført henvisning til de numre, hvorunder stofferne  

 er optaget i bilag II til direktiv 76/768/EØF med senere ændringer.
Bilag 3 Liste over stoffer, som må anvendes i kosmetiske produkter i overensstemmelse med de fastsatte begrænsninger og betingelser Bilag 4 Liste over farvestoffer, som må forekomme i kosmetiske produkter(1) Anvendelsesområde Kolonne 1: Farvestoffer tilladt i alle kosmetiske produkter.
 Kolonne 2: Farvestoffer tilladt i alle kosmetiske produkter med undtagelse  

 af kosmetiske produkter til anvendelse omkring øjnene, navnlig øjenmake-up og  

 rensemidler hertil.
 Kolonne 3: Farvestoffer, der udelukkende er tilladt i kosmetiske  

 produkter, som ikke er bestemt til at komme i berøring med slimhinderne.
 Kolonne 4: Farvestoffer, der udelukkende er tilladt i kosmetiske  

 produkter, som er bestemt til kun at komme i kortvarig berøring med huden.
Bilag 5 Liste over tilladte konserveringsmidler i kosmetiske produkter 1. Ved konserveringsmidler forstås i denne  

 bekendtgørelse kemiske stoffer som tilsættes som bestanddele i kosmetiske  

 produkter navnlig med det formål at hindre vækst af mikroorganismer i disse  

 produkter, jfr. § 3 i bekendtgørelse 380 af 11. juli 1984.
2. Andre stoffer, som anvendes i fremstillingen af  

 kosmetiske produkter, kan have antiseptiske egenskaber og kan derfor bidrage  

 til konservering af produkterne, således som det er tilfældet med mange  

 eteriske olier og nogle alkoholer.
Disse stoffer er ikke medtaget i bilag 5.
 3. I denne liste forstås ved:
 Salte: Salte af kationer som natrium, kalium, calcium, magnesium, ammonium  

 og ethanolaminer.
 Salte af anioner som chlorid, bromid, sulfat og acetat.
 Estere: Methyl-, ethyl-, propyl-, isopropyl-, butyl-, isobutyl- og  

 phenylestere.
 4. I kolonne a er der ud over løbenummeret  

 angivet stoffets placering på bilag, del og løbenummer i direktiv 86/199/EØF.
 5. Stofferne på listen er opstillet i alfabetisk  

 rækkefølge i kolonne b, så vidt muligt angivet ved deres International  

 Non-Proprietary Names (INN-navn) og ved deres CAS-nummer (Chemical Abstract  

 Service Number).
 6. I kolonne c refererer procentangivelsen til  

 masse/masse procent (0/0 m/m), hvis intet andet er anført.
 7. I kolonne d er der ud over begrænsninger og  

 krav henvist til stoffets eventuelle placering på andre af bekendtgørelsens  

 bilag.
 8. I kolonne e er obligatorisk brugsanvisning  

 og advarsel på etiketten angivet for de aktuelle stoffer.
 9. Alle færdige produkter, der indeholder formaldehyd  

 eller stoffer i bilag 5, der kan fraspalte formaldehyd, skal på etiketten  

 være forsynet med teksten: »Indeholder formaldehyd«, såfremt  

 koncentrationen af formaldehyd i det færdige produkt overstiger 0,050/0.
 10. Da visse af stofferne stadig er under vurdering,  

 angiver kolonne f, at disse stoffer er midlertidigt tilladt indtil det  

 fastsatte tidspunkt.
11. De med (*) mærkede stoffer må anvendes i  

 kosmetiske produkter i andre koncentrationer og til andet end det nævnte  

 formål, som fremgår af varens emballage, f.eks. som deodorant i sæber eller  

 som skælfjerningsmiddel i hårshampoo.
I sådanne tilfælde skal formålet med  

 stoffets anvendelse fremgå af selve produktet, jfr. §§ 7, 13, stk. 2, og 20 i  

 denne bekendtgørelse.
Bilag 6 Liste over tilladte UV-filtre i kosmetiske produkter Bilag 7 (* 1) Bekendtgørelsen indeholder bestemmelser, der gennemfører  

 Kommissionens attende direktiv 95/34/EF af 10. juli 1995 og Kommissionens  

 nittende direktiv 96/41/EF af 25. juni 1996 om tilpasning til den tekniske  

 udvikling af bilag II, III, VI og VII af Rådsdirektiv 76/768/EØF, 79/661/EØF,  

 82/368/EØF, 83/574/EØF, 88/667/EØF, 89/679/EØF og 93/35/EØF om indbyrdes  

 tilnærmelse af medlemsstaternes lovgivning om kosmetiske midler samt  

 Kommissionsdirektiv 80/1335/EØF, 82/434/EØF, 83/514/EØF, 85/490/EØF,  

 87/143/EØF, 90/73/EØF, 95/32/EF og 96/45/EF om analysemetoder for kontrol af  

 kosmetiske midlers sammensætning.
(* 2) EFT nr.
L 132 af 1. juni 1996, side 1 om Kommissionens afgørelse af 8. maj 1996 om oprettelse af en fortegnelse og en fælles nomenklatur for bestanddele i kosmetiske produkter.
(* 3) EFT nr.
L 383 af 31. december 1980, side 27 (* 4) EFT nr.
L 57 af 27. februar 1987, side 56 (* 5) EFT nr.
L 185 af 30. juni 1982, side 1 (* 6) EFT nr.
L 108 af 28. april 1990, side 92 (* 7) EFT nr.
L 291 af 24. oktober 1983, side 9 (* 8) EFT nr.
L 295 af 7. november 1985, side 30 (* 9) EFT nr.
L 231 af 14. september 1993, side 34 (* 10) EFT nr.
L 178 af 28. juli 1995, side 20 (* 11) EFT nr.
L 213 af 22. august 1996, side 8.
