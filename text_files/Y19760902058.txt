Et papirfirma tilbød erhvervsdrivende en gratis lommeregner, såfremt  

 de købte for minimum 3.000 kr. papir.
Forbrugerombudsmanden udtalte, at  

 markedsføringslovens § 6 kun forbyder ydelse af tilgift til forbrugere, men  

 at det af lovens forarbejder fremgår, at udtrykket »forbruger« ikke  

 alene har private købere for øje, men også omfatter salg til  

 erhvervsdrivende, såfremt den pågældende vare er beregnet til anvendelse i  

 virksomheden og ikke til videresalg.
På den baggrund måtte tilbud om en  

 gratis lommeregner anses for at være en ulovlig tilgiftsydelse.
13. Gratis lommeregner til en erhvervsdrivende ved køb af papir Et firma, som solgte papir, blandt andet til detailhandlere, tilbød  

 indehavere af bagerier en gratis lommeregner samt 10 pct. i kontantrabat,  

 såfremt de købter for mindst 3.000,- kr. papir i løbet af en vis tid.
Forbrugerombudsmanden udtalte i anledning af en klage, at  

 markedsføringslovens § 6, stk. 1, kun forbyder tilgift i forbindelse med salg  

 til forbruger, men det fremgår af lovens forarbejder, at den ved udtrykket  

 »forbruger« ikke alene har den private køber for øje, men også  

 omfatter salg til erhvervsdrivende, såfremt den pågældende vare er beregnet  

 til anvendes i virksomheden og ikke til videresalg.
Således er en købmand,  

 der anskaffer et kasseapparat til sin forretning at betragte som forbruger i  

 den forstand, markedsføringslovens § 6, stk. 1, om tilgift benytter ordet.  

 Som begrundelse for dette standpunkt henviste Forbrugerombudsmanden  

 yderligere til en udtalelse i en betænkning, der blandt andet har dannet  

 grundlag for udformningen af markedsføringslovens § 6, stk. 1. Det udtales  

 her, at »tilgift er således forbudt, ikke alene, når tilgiften gives af  

 detailhandlere til dennes kunder, men også hvis tilgiften gives til en  

 erhvervsdrivende i forbindelse med salg af varer, som skal anvendes i  

 vedkommende erhvervsdrivendes virksomhed, f.eks. brevpapir eller inventar til  

 et kontor«. (Betænkning om konkurrencelov nr. 416 - 1966 side 55).  

 Sluttelig gav Forbrugerombudsmanden udtryk for, at på denne baggrund måtte  

 tilbudet om en gratis lommeregner anses for at være en ulovlig  

 tilgiftsydelse.
(1976-416-72) (* 1) Offentliggjort i Forbrugerombudsmandens årsberetning 1975-1977, side  

 70, nr. 13.
