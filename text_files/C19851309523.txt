 § 1.  Veterinærdirektoratet godkender dyrlæger til at  

 føre tilsyn med eksportisolationsstalde og de deri værende dyr, jfr. § 3,  

 stk. 2 i bekendtgørelse nr. 374 af 18. august 1980 om eksportisolationsstalde  

 for kvæg og svin.
 Direktoratet kan gøre sin godkendelse betinget af, at dyrlægen for egen  

 regning deltager i kursus for tilsynsførende dyrlæger ved  

 eksportisolationsstalde.
 Stk. 2.  Når den tilsynsførende dyrlæge på grund af  

 ferie, sygdom eller lignende er forhindret i selv at udføre tilsynet, kan  

 dette overdrages til en anden dyrlæge efter aftale med Veterinærdirektoratet.
 § 2.  Dyrlægen skal, når der er dyr i  

 eksportisolationsstalden, mindst hver uge - så vidt muligt i tilslutning til  

 andre i stalden udførte forretninger - efterse stalden og inspicere de  

 opstaldede dyr med henblik på sundhedsmæssige og hygiejniske forhold.
 Stk. 2.  Dyrlægen skal give anvisning på afhjælpning af  

 eventuelle hygiejniske og sundhedsmæssige mangler i det omfang, han finder  

 det nødvendigt.
 De givne anvisninger skal føres i den af Veterinærdirektoratet  

 autoriserede protokol, veterinærprotokollen.
 § 3.  Dyrlægen skal påse, at dyr der indsættes i  

 eksportisolationsstalden er ledsaget af de krævede attestationer.  

 Attestationerne kontrolleres, når dyret første gang underkastes et  

 sundhedseftersyn.
 Stk. 2.  Attester, der ledsager dyr, som senere  

 eksporteres, samt kopi af endelige eksportattester skal opbevares af den  

 tilsynsførende dyrlæge i mindst 12 måneder fra datoen for dyrenes afsendelse.
 Stk. 3.  Dyrlægen skal efterse, at ejeren/brugeren fører  

 dyreprotokollen i henhold til de givne anvisninger.
 § 4.  Ved tegn på sygdom blandt  

 eksportisolationsstaldens dyr skal dyrlægen give staldens ejer/bruger påbud  

 om behandling samt om forebyggelse af sygdommen.
Stk. 2.  Såfremt dyrlægen konstaterer sygdom, som er af  

 smitsom natur, eller som han mistænker herfor, skal han foranledige de  

 pågældende dyr isoleret og straks foretage indberetning herom til  

 Veterinærdirektoratet.
Dyrlægen skal i fornødent omfang føre tilsyn med, at  

 de af direktoratet eventuelle givne forskrifter overholdes.
 Stk. 3.  Når dyr fjernes fra stalden, skal dyrlægen give  

 ejeren/brugeren fornøden anvisning om rensning og desinfektion samt  

 meddelelse om, hvornår ny opstaldning må finde sted.
Stk. 4.  Når dyr fjernes fra stalden på grund af sygdom  

 eller mangler med hensyn til eksportkrav, skal dyrlægen påse, at  

 ejeren/brugeren orienterer modtageren af dyret (dyrene) om årsagen til dyrets  

 (dyrenes) fjernelse fra stalden.
Såfremt dyret (dyrene) fjernes på grund af  

 forekomsten af en anmeldelsepligtig sygdom, skal dyrlægen påse, at modtageren  

 af dyret (dyrene) orienteres skriftligt om årsagen til dyrets (dyrenes)  

 fjernelse.
Modtageren skal skriftligt bekræfte at dyrets (dyrenes) modtagelse  

 accepteres.
 § 5.  Dyrlægen skal i veterinærprotokollen indføre  

 oplysninger om foretagne tilsyn og undersøgelser, om udtagning og indsendelse  

 af diagnostiske prøver, om anvisninger givet, samt om forekomne  

 sygdomstilfælde og om udført behandling m.m.
 Stk. 2.  Dyrlægen skal indsende udskrift af protokollen  

 til Veterinærdirektoratet efter Veterinærdirektoratets anvisning.
 § 6.  Instruksen træder i kraft den 1. maj 1985, og  

 samtidig ophæves instruks af 1. oktober 1981 for tilsynsførende dyrlæger ved  

 eksportisolationsstalde.
