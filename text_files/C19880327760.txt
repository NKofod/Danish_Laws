 Med virkning fra den 1. juni 1988 er der indført en mindre ændring af  

 praksis vedrørende administration af reglerne om retten til dagpenge eller  

 efterløn for medlemmer, der ansøger om eller modtager pension efter lov om  

 social pension eller tilsvarende udenlandsk lovgivning.
 På denne baggrund udsendes nye vejledende retningslinier for  

 administrationen af reglerne i arbejdsløshedsforsikringslovens §§ 64, 74 og  

 75 b, stk. 6.:
A.
Dagpengeretten i forhold til social pension.
 1. Skærpet arbejdskrav.
a.
Et medlem, der ansøger om eller modtager pension efter lov om social  

 pension eller tilsvarende udenlandsk lovgivning, er berettiget til dagpenge  

 sideløbende hermed, så længe medlemmet opfylder et skærpet arbejdskrav.  

 Medlemmet skal forud for hver dagpengeudbetaling have haft arbejde eller  

 udøvet selvstændig virksomhed i 26 uger for fuldtidsforsikrede og 17 uger for  

 deltidsforsikrede inden for de seneste 18 måneder.
Et helt ledigt medlem vil således kunne bevare dagpengeretten i op til eet  

 år fra ledighedstidspunktet.
Dagpengeretten vil endvidere kunne generhverves,  

 når det skærpende arbejdskrav på ny er opfyldt.
Hvis der som følge af beskæftigelse skal beregnes ny dato for bortfald af  

 dagpengeretten, opgøres arbejdskravet som henholdsvis 26 (fuldtidsforsikrede)  

 eller 17 (deltidsforsikrede) gange fagets fulde sædvanlige arbejdstid på  

 beregningstidspunktet.
Ved opgørelsen af medlemmets beskæftigelse lægges de  

 faktiske arbejdstimer til grund.
b.
Medlemmet er omfattet af §§ 64 og 74 fra tidspunktet for  

ansøgning om social pension.
 Da social pension sædvanligvis bevilges med virkning fra den 1. i den  

 følgende måned, skal arbejdskravet først være opfyldt på denne dato.
 Når kassen får kendskab til medlemmets pensionsansøgning, skal medlemmets  

 dagpengeret derfor vurderes efter disse regler, og en eventuel  

 dagpengeudbetaling ophører fra det tidspunkt, hvor medlemmet da har opbrugt  

 sin dagpengeret.
 Der træffes samtidig afgørelse om eventuel fejludbetaling og  

 tilbagebetaling.
c.
Afslås pensionsansøgningen på et tidspunkt, hvor medlemmets  

 dagpengeret er ophørt, fordi medlemmet ikke længere opfylder det skærpede  

 arbejdskrav, efterbetales de dagpenge der er bortfaldet, jf. § 64, stk. 2 og  

 § 74, stk. 2.
 Inden arbejdsløshedskassen efterbetaler dagpenge, forudsættes det,  

 at kassen foretager en konkret vurdering af, om medlemmet opfylder de  

 almindelige betingelser for ret til dagpenge.
d.
Et medlem, der alene modtager invaliditetsydelse i henhold til  

 lov om social pension, er ikke omfattet af det skærpede arbejdskrav.  

 Medlemmet er berettiget til dagpenge efter samme regler som andre medlemmer.
e.
Er pensionen ifølge pensionsnævnets afgørelse gjort hvilende ,  

 eller er pensionen på ledighedstidspunktet frakendt , er medlemmet  

ikke omfattet af reglerne i §§ 64 og 74. Medlemmet er derfor  

 berettiget til dagpenge, forudsat de almindelige gældende betingelser er  

 opfyldt.
f.
Et medlem, der undlader at hæve pensionen, er fortsat  

 omfattet  af arbejdsløshedsforsikringslovens §§ 64 og 74.
g.
Et medlem, hvis sociale pension for tiden er  

indtægtsbortreguleret , anses efter pensionssystemets regler fortsat  

 for at modtage pension.
Medlemmet er derfor omfattet af reglerne i  

 arbejdsløshedsforsikringslovens §§ 64 og 74.
 2. Øvrige betingelser for dagpengeretten, herunder  

 rådighedsbetingelsen.
 Ud over arbejdskravet skal et medlem, der ansøger om eller modtager  

  social pension i lighed med andre medlemmer opfylde de almindelige  

 betingelser for medlemsret og dagpengeret.
Medlemmet skal således blandt andet være til rådighed og herunder  

 være aktivt arbejdssøgende i fuldt omfang som henholdsvis fuldtids- eller  

 deltidsforsikret, jf.
Direktoratet for Arbejdsløshedsforsikringens  

 bekendtgørelse om lediges forpligtelse til at stå til rådighed for  

 arbejdsmarkedet som betingelse for udbetaling af dagpenge, hvortil der  

 henvises.
I den forbindelse bemærkes, at det forhold, at medlemmet på  

 ledighedstidspunktet har ansøgt om eller modtager social pension, ikke i sig  

 selv rejser tvivl om medlemmets rådighed.
Dette gælder f.eks., hvis  

 pensionen er ydet af andre grunde end helbredsmæssige, eller hvis  

 medlemmet gennem arbejde efter ansøgningstidspunktet har bevist at stå til  

 rådighed for arbejdsmarkedet.
 3. Der skal ikke foretages fradrag i dagpenge af  

 indtægten fra social pension.
 4. Medlemmets oplysningspligt.
 Medlemmet har pligt til at underrette arbejdsløshedskassen, hvis der  

 indgives - eventuelt allerede er indgivet - ansøgning om, eller hvis  

 medlemmet modtager pension efter lov om social pension eller tilsvarende  

 udenlandsk lovgivning, jf. bl.a. standardvedtægtens § 15.
 Det bemærkes, at indberetning til kassen om social pension fra det sociale  

 udvalg ikke fritager medlemmet for underretningspligten.
B.
Efterlønsordningen i forhold til social pension.
 1. Social pension udelukker fra adgangen til efterløn.
a.
Ifølge arbejdsløshedsforsikringslovens § 75 b, stk. 6 kan et medlem,  

 der modtager ydelser efter lov om social pension eller tilsvarende udenlandsk  

 lovgivning, ikke samtidig modtage efterløn.
b.
Et medlem, der har ansøgt om førtidspension eller invaliditetsydelse,  

 kan ikke overgå til efterløn, så længe ansøgningen er under  

 behandling.
Medlemmet sidestilles således med personer, der modtager  

 førtidspension eller invaliditetsydelse.
c.
Hvis ansøgningen afslås , forudsættes det, at ansøgningen indgår  

 i arbejdsløshedskassens vurdering af, om medlemmet på tidspunktet for  

 overgang til efterløn opfyldte betingelserne for ret til dagpenge,  

 herunder rådighedsbetingelsen, jf. arbejdsløshedsforsikringslovens § 75 b,  

 stk. 1, nr. 3.
d.
Et medlem, der undlader at hæve førtidspensionen eller  

 invaliditetsydelsen, er fortsat omfattet af § 75 b, stk. 6.
 2. Undtagelser.
a.
Et medlem, der modtager invaliditetsydelse , kan dog modtage  

 efterløn, når retten til invaliditetsydelse frasiges . Det bemærkes,  

 at der ikke er tilsvarende mulighed for frasigelse af førtidspensionen.
b.
Et medlem, hvis pension frakendes eller er gjort hvilende  

 , har mulighed for at modtage efterløn, såfremt betingelserne herfor i øvrigt  

 er opfyldt.
 3. Efterlønsmodtagere, der ansøger om førtidspension.
a.
En efterlønsmodtager, der foretrækker at overgå til førtidspension,  

 hvis pågældende opfylder betingelserne herfor, er ikke afskåret fra at  

 udtræde af efterlønsordningen.
b.
En efterlønsmodtager skal ved indgivelse af ansøgning om førtidspension  

 give meddelelse herom til arbejdsløshedskassen, som suspenderer udbetalingen  

 af efterløn, mens ansøgningen behandles.
Suspensionen sker fra den første i  

 den følgende måned efter ansøgningsdatoen.
c.
Hvis efterlønsmodtagerens ansøgning afslås, skal der ske efterbetaling  

 af efterløn for suspensionsperioden, og udbetalt forskud på pensionen  

 tilbagebetales.
C.
Bilag.
 Sikringsstyrelsens vejledning af 25. januar 1988 om social pension, pkt.  

 114, vedlægges som bilag.
D.
Følgende vejledning samt bilag bortfalder:
 Denne vejledning med bilag træder i stedet for direktoratets vejledning af  

 31. juli 1987, samt bilag til direktoratets cirkulære af 18. oktober 1984  

 (Sikringsstyrelsens vejledning af 5. september 1984 om social pension, punkt  

 90), (emne nr. 3.3134 og 3.3219), der hermed er bortfaldet.
Direktoratet for  

 Arbejdsløshedsforsikringen, den 26. maj 1988 BIRGER STEIN /K.
Hellen Andersson Bilag til Direktoratet for Arbejdsløshedsforsikringens B-vejledning af  

 26. maj 1988, om retten til dagpenge eller efterløn for medlemmer, der  

 ansøger om eller modtager pension efter lov om social pension eller  

 tilsvarende udenlandsk lovgivning, jf. arbejdsløshedsforsikringslovens §§ 64,  

 74 og 75 b, stk. 6.
 Sikringsstyrelsens vejledning af 25. januar 1988 om social  

 pension.
»Kapitel X.
Ansøgning og sagsbehandling.
