Fremsat den 20. november 2003 af  

 Bodil Kornbek (KD), Mogens Nørgård Pedersen (KD),  

 Jann Sjursen (KD) og Tove Videbæk (KD) Forslag til folketingsbeslutning om en forbedret social og helhedsorienteret indsats over for  

 prostitution Folketinget opfordrer regeringen til snarest at fremsætte de  

 nødvendige lovforslag og foretage de nødvendige ændringer i administrative  

 forskrifter m.v. med henblik på at forbedre den sociale og helhedsorienterede  

 indsats over for prostitution med det formål at få flest muligt ud af  

 prostitution.
Indsatsen skal styrkes på følgende områder:
1.  

 	  

    

 I Københavns Kommune  

 og Københavns Amt skal der etableres et socialt og sundhedsmæssigt opsøgende  

 arbejde over for danske prostituerede på massageklinikker med det primære  

 formål at få disse kvinder ud af prostitution.
På længere sigt skal et sådant  

 arbejde etableres i øvrige amter, hvor der er behov for det.
 2.  

 	  

    

 Prostituerede skal  

 have tilbud om frit lejde i forhold til socialt bedrageri, hvis de deltager i  

 en handlingsplan, der har til formål at få dem ud af prostitution og bl.a.  

 give  

 dem ordinær beskæftigelse.
 3.  

 	  

    

 Der skal igangsættes  

 forsøgsprojekter, som har til formål at udvikle og afprøve metoder i det  

 opsøgende arbejde, der er målrettet escort og prostitution, der formidles via  

 internettet.
 4.  

 	  

    

 Der skal på  

 forsøgsbasis etableres en anonym rådgivning af prostitutionskunder, der selv  

 opfatter deres køb af seksuelle ydelser som problematiske.
 5.  

 	  

    

 Undervisning om  

 prostituerede skal introduceres som et tema på de sociale uddannelser og i  

 efteruddannelsen af sociale medarbejdere.
Bemærkninger til forslaget Formålet med dette beslutningsforslag er via en social og  

 helhedsorienteret indsats at give de prostituerede hjælp og støtte til at  

 komme  

 ud af prostitution, hvis de ønsker det.
Forslagsstillerne finder det vigtigt, at der gøres en  

 større indsats for at hjælpe de prostituerede med at komme ud af  

 prostitution.  

 Prostitution er et overgreb mod de personer  især kvinder  der  

 udsættes for  

 det.
Prostitution er desuden med til at fremme et kvindesyn, der reducerer  

 kvinden til en vare, der kan købes for penge.
Prostitution er også med til at  

 fastholde et billede af kvinder som nogle, der blot skal tilfredsstille  

 mændenes behov.
Hidtil har indsatsen primært været målrettet mod  

 gadeprostituerede og handel med kvinder, men der er i høj grad også behov for  

 en indsats over for den øvrige del af de prostituerede, f.eks.  

 massageprostituerede.
Der er også behov for at få de sociale myndigheder  

 bedre  

 med, når det gælder om at hjælpe de prostituerede.
Forslagsstillerne har tidligere fremsat beslutningsforslag  

 om at kriminalisere prostitutionskøbere (L 132 fra folketingssamlingen  

 2002-03)  

 og om styrkelse af politiets efterforskningsmuligheder i sager om rufferi (L  

 133 fra folketingssamlingen 2002-03). Forslagene kunne ikke vinde tilslutning  

 i  

 Folketinget.
Ved førstebehandlingen af forslagene understregede de fleste  

 ordførere, at prostitution primært er et socialt problem, der må løses med en  

 social indsats.
Bemærkninger til forslagets enkelte bestemmelser Ad 1 Den nuværende indsats over for prostitution har  

 traditionelt været over for gadeprostituerede og over for udenlandske  

 prostituerede, der har været udsat for kvindehandel.
Det foreslås, at denne  

 indsats udvides til alle prostituerede på massageklinikker.
Videns- og  

 Formidlingscentret for Socialt Udsatte nævner, at erfaringer fra det  

 daværende  

 PRO-Center, PRO Vejle og PRO Århus og internationale erfaringer viser, at det  

 er muligt at opsøge prostituerede på massageklinikker.
Især hvis indsatsen  

 som  

 udgangspunkt præsenteres med en sundhedsmæssig indgangsvinkel, f.eks. som  

 forebyggelse af sygdomme, der overføres seksuelt.
Dette kan blive indgangen  

 til  

 en social rådgivning af de prostituerede, idet der etableres et  

 tillidsforhold  

 mellem rådgivere og de prostituerede.
I øjeblikket arbejder bl.a.
Videns- og Formidlingscentret  

 for Socialt Udsatte med, hvorledes en permanent indsats over for  

 prostituerede  

 især på massageklinikker skal foregå, og hvorledes en sådan indsats skal  

 forankres organisatorisk.
Disse overvejelser er ikke afsluttede, men  

 formidlingscentret skal aflevere en indstilling til socialministeren herom i  

 løbet af 2004.
Ad 2 Det fremgår af rapporten »Sagsbehandlernes viden om  

 prostitution« fra 1997, at meget få af de prostituerede, der samtidig er  

 klienter i socialforvaltningen, fortæller deres sagsbehandler om deres  

 prostitution.
Dette skyldes bl.a. frygt for at blive anmeldt for socialt  

 bedrageri.
 Ved at give de prostituerede frit lejde med hensyn til  

 socialt bedrageri, hvis de vælger at gå ud af prostitution, ventes det, at  

 flere prostituerede tør melde sig på socialforvaltningerne for at få hjælp  

 til  

 at komme ud af prostitution.
 Samtidig skal de prostituerede have en handlingsplan, der  

 har som målsætning at få dem ud af prostitution og bl.a. give dem mulighed  

 for  

 at få ordinær beskæftigelse.
Efter de nuværende regler har frontpersonalet kun pligt til  

 at give oplysninger om klienter, hvis der kommer en forespørgsel fra f.eks.  

 kontanthjælpsafdelingen i kommunen.
Hvis der ikke er tale om en forespørgsel,  

 må den offentligt ansatte selv vurdere, om han eller hun vil indberette den  

 prostituerede for socialt bedrageri.
Denne vurdering skal ske ud fra en  

 afvejning af hensynet til tavshedspligten og tillidsforholdet til klienten  

 over  

 for hensynet til at modvirke socialt bedrageri.
 Det ville være lettere at få iværksat tiltag over for de  

 prostituerede til at komme ud af prostitution, hvis de prostituerede vidste,  

 at  

 de kunne få frit lejde mod at gå ud af prostitution.
Ad 3 Opsøgende arbejde på internettet er ifølge Videns- og  

 Formidlingscentret for Socialt Udsatte begrænset til få udenlandske  

 erfaringer.  

 Det er tanken, at dette opsøgende arbejde dels skal foregå via en website,  

 der  

 henvender sig til de prostituerede, og dels via et chatrum, hvor de  

 prostituerede kan få anonym rådgivning.
Videns- og Formidlingscenteret for  

 Socialt Udsatte offentliggør til efteråret 2003 en rapport om mandlige  

 prostituerede, der i langt overvejende grad reklamerer på internettet.
Ad 4 Erfaringer fra det tidligere PRO-Center og fra andre  

 nordiske lande viser, at der findes en gruppe kunder, som benytter  

 prostituerede i stort omfang, og som er motiveret for rådgivning.
Svenske  

 erfaringer fra det såkaldte KAST-projekt viser, at mænd minimerer deres brug  

 af  

 prostituerede eller helt ophører med at bruge dem, hvis de får rådgivning.
På  

 den baggrund antages der at være behov for en anonym rådgivning af  

 prostitutionskunder.
Ad 5 Undersøgelser viser, at kendskabet til prostituerede og  

 deres problemer er begrænset hos socialrådgivere m.v.
Det foreslås derfor, at  

 prostitution gøres til et tema på de sociale uddannelser.
Økonomiske konsekvenser Kristendemokraterne har i sit finanslovsudspil afsat en  

 pulje på 20 mio. kr. til at forbedre den sociale og helhedsorienterede  

 indsats  

 over for prostituerede.
Skriftlig fremsættelse Bodil Kornbek  

  

 (KD):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om en forbedret social og helhedsorienteret indsats over  

 for prostitution.
(Beslutningsforslag nr.
B 55).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
