Nr LSF 184 Forslag til Lov om ændring af lov om social bistand (Forældrebestyrelser i  

 kommunale og selvejende daginstitutioner samt i kommunal dagpleje for børn  

 m.v.) Fremsat af socialministeren (Karen Jespersen) den 8. marts 1995 Vedtaget ved tredjebehandling den 18. maj 1995 Lov nr. 433 af 14/06/1995 § 1 I lov om social bistand, jf. lovbekendtgørelse nr. 1024 af 13. december  

 1994, som senest ændret ved lov nr. 86 af 8. februar 1995, foretages følgende  

 ændringer:
 1. § 69 a, stk. 2, 2. pkt., affattes således:
»Medarbejderne i daginstitutionen skal være repræsenteret i  

 bestyrelsen.« 2. I § 69 a indsættes som stk. 7-9:
»Stk. 7. Ved alle selvejende daginstitutioner for børn, jf. §  

 69, stk. 3, skal der oprettes en forældrebestyrelse med et flertal af valgte  

 forældre og med repræsentation af institutionens medarbejdere.
Dette gælder  

 dog ikke i tilfælde, hvor den selvejende institutions bestyrelse består af et  

 flertal af valgte forældre.
Den selvejende daginstitutions bestyrelse  

 udarbejder efter indhentet udtalelse fra en forældrebestyrelse en vedtægt for  

 styrelsen af institutionen.
Vedtægten godkendes af kommunalbestyrelsen.
Stk. 8. I daginstitutioner, hvor der oprettes en  

 forældrebestyrelse, jf. stk. 7, skal det fastlægges i vedtægten, at  

 forældrebestyrelsen fastsætter principper for institutionens virksomhed og  

 for anvendelse af en budgetramme for institutionen samt har indstillingsret i  

 forbindelse med ansættelse af personale i institutionen.
Forældrebestyrelsen  

 udøver sin virksomhed inden for de af kommunalbestyrelsen fastsatte mål og  

 rammer og det i vedtægten fastsatte formål og idegrundlag.
Stk. 9. Daginstitutionens leder har den administrative og  

 pædagogiske ledelse af institutionen og er ansvarlig for daginstitutionens  

 virksomhed over for en forældrebestyrelse og den selvejende institutions  

 bestyrelse.« 3. § 69 c, stk. 2, affattes således:
»Stk. 2. Ved den kommunale dagpleje for børn oprettes en  

 forældrebestyrelse med et flertal af valgte forældre.
Medarbejderne i  

 dagplejen skal være repræsenteret i bestyrelsen.
Kommunalbestyrelsen kan  

 beslutte, at medarbejderrepræsentanterne skal have stemmeret.« 4. § 70, stk. 2, affattes således:
»Stk. 2. Pasningsordninger efter stk. 1 er ikke omfattet af §  

 73, stk. 5 og 6.« § 2 Stk. 1. Loven træder i kraft den 1. januar 1996.
 Stk. 2. § 1, nr. 4, træder dog i kraft den 1. juli 1995.
Oprindeligt fremsat forslag § 1 I lov om social bistand, jf. lovbekendtgørelse nr. 1024 af 13. december  

 1994, som senest ændret ved lov nr. 86 af 8. februar 1995, foretages følgende  

 ændringer:
 1. § 69 a, stk. 2, 2. pkt. affattes således:
 »Medarbejderne i daginstitutionen skal være repræsenteret i  

 bestyrelsen.«.
 2. I § 69 a indsættes som stk. 7 - 9:
» Stk. 7. Ved alle selvejende daginstitutioner for børn, jf. §  

 69, stk. 3, skal der oprettes en forældrebestyrelse med et flertal af valgte  

 forældre og med repræsentation af institutionens medarbejdere.
Dette gælder  

 dog ikke i tilfælde, hvor den selvejende institutions bestyrelse består af et  

 flertal af valgte forældre.
Den selvejende daginstitutions bestyrelse  

 udarbejder efter indhentet udtalelse fra en forældrebestyrelse en vedtægt for  

 styrelsen af institutionen.
Vedtægten godkendes af kommunalbestyrelsen.
Stk. 8. I daginstitutioner, hvor der oprettes en  

 forældrebestyrelse, jf. stk. 7, skal det fastlægges i vedtægten, at  

 forældrebestyrelsen fastsætter principper for institutionens virksomhed, for  

 anvendelse af en budgetramme for institutionen samt har indstillingsret i  

 forbindelse med ansættelse af personale i institutionen.
Forældrebestyrelsen  

 udøver sin virksomhed inden for de af kommunalbestyrelsen fastsatte mål og  

 rammer og det i vedtægten fastsatte formål og idegrundlag.
 Stk. 9. Daginstitutionens leder har den administrative og  

 pædagogiske ledelse af institutionen og er ansvarlig for daginstitutionens  

 virksomhed over for en forældrebestyrelse og den selvejende institutions  

 bestyrelse.«.
 3. § 69 c, stk. 2 affattes således:
»Ved den kommunale dagpleje for børn oprettes en forældrebestyrelse  

 med et flertal af valgte forældre.
Medarbejderne i dagplejen skal være  

 repræsenteret i bestyrelsen.
Kommunalbestyrelsen kan beslutte, at  

 medarbejderrepræsentanterne skal have stemmeret.«.
§ 2 Loven træder i kraft 1. januar 1996.
Bemærkninger til lovforslaget Almindelige bemærkninger Dette lovforslag indeholder - bestemmelser om bestyrelser med et flertal af valgte forældre i  

 selvejende daginstitutioner med hvilke kommunalbestyrelsen har indgået  

 overenskomst - ændring af bestemmelsen om oprettelse af forældrebestyrelse i den  

 kommunale dagpleje - ændring af bestemmelserne om medarbejderrepræsentation i kommunale  

 daginstitutioner og kommunal dagpleje.
1. Baggrunden for lovforslaget Ved lov nr. 350 af 14. maj 1992 om ændring af bistandsloven blev der  

 indført regler om forældrebestyrelser i kommunale daginstitutioner og  

 kommunal dagpleje for børn, mens der ikke blev foretaget ændringer i  

 styrelsen af de selvejende daginstitutioner.
Der blev samtidig indsat en revisionsbestemmelse, hvorefter  

 socialministeren inden udgangen af folketingsåret 1994-95 fremsætter forslag  

 om revision af bistandslovens § 69 a.
Ifølge bemærkningerne til lovforslaget  

 (L 195 1991-92) skal specielt spørgsmålet om forældreindflydelse ved de  

 selvejende daginstitutioner vurderes ved lovrevisionen.
Ifølge bemærkningerne til lovforslaget forudsatte regeringen, at de  

 enkelte bestyrelser/foreninger/organisationer, der medvirker til etablering  

 af selvejende institutioner, sikrede forældre en indflydelse, der svarer til  

 den, der med loven blev etableret ved kommunale daginstitutioner.
Endvidere  

 indgik det i forudsætningerne, at der allerede ved lovens vedtagelse var en  

 udvikling i gang henimod større grad af forældreflertal i de selvejende  

 daginstitutioners bestyrelser.
 Reglerne om forældrebestyrelser i kommunale daginstitutioner og kommunal  

 dagpleje for børn trådte i kraft den 1. januar 1993, og har således fungeret  

 i 2 år.
2. Lovens ordning Bestemmelserne om forældrebestyrelser er udformet som en rammelov, der  

 giver mulighed for en lokal udfyldelse af reglerne, både med hensyn til  

 forældrebestyrelsernes sammensætning og deres kompetence.
 Kommunalbestyrelserne blev som noget nyt forpligtet til at fastlægge mål  

 og rammer for kommunale daginstitutioner og kommunal dagpleje, inden for  

 hvilke forældrebestyrelserne udøver deres virksomhed.
For de kommunale daginstitutioner gælder, at der skal oprettes en  

 forældrebestyrelse ved hver institution med et flertal af valgte forældre.  

 Der skal desuden vælges to repræsentanter af og blandt medarbejderne i  

 institutionen.
Kommunalbestyrelsen kan beslutte, at  

 medarbejderrepræsentanterne skal have stemmeret.
Kommunalbestyrelsen kan  

 beslutte, at andre end forældre og medarbejdere indvælges, fx. repræsentanter  

 for samarbejdspartnere (dagplejen, foreninger etc.).
Forældrebestyrelserne har efter § 69 a, stk. 3, inden for de mål og rammer  

 som kommunalbestyrelsen har fastlagt, indflydelse på - principperne for daginstitutionens virksomhed, fx. principper for  

 daginstitutionens aktiviteter, samarbejde mellem daginstitutionen og forældre  

 m.fl.
- principperne for anvendelse af en økonomisk ramme, der som minimum  

 indeholder »øvrige driftsudgifter«, d.v.s. det beløb institutionen  

 har som rådighedsbeløb ud over lønudgifter og udgifter til vedligeholdelse af  

 bygninger - ansættelse af fast personale gennem indstillingsret til  

 kommunalbestyrelsen.
Kommunalbestyrelsen kan herudover beslutte at tillægge  

 forældrebestyrelserne yderligere kompetence. § 69 a, stk. 5, fastlægger  

 rammerne for hvilke opgaver, der kan delegeres til forældrebestyrelserne.  

 Yderligere delegation kan fx. omfatte - rådighed over alle konti ved den enkelte institution, d.v.s. også løn og  

 vedligeholdelse - fuld dispositionsfrihed inden for den tildelte budgetramme - administrative opgaver - beslutninger om evt. ferielukning og fastsættelse af den daglige  

 åbningstid.
Inden for disse kompetenceområder kan kommunalbestyrelsen delegere i  

 større eller mindre omfang og herved tage hensyn til lokale forhold.
Omfanget  

 af kommunalbestyrelsens delegation skal fremgå af styrelsesvedtægten.
Kommunalbestyrelsen kan ikke delegere ansvaret for den overordnede  

 dagtilbudsstruktur og de lokale socialpolitiske spørgsmål til  

 forældrebestyrelsen.
Kommunalbestyrelsen har således uden delegationsadgang  

 til forældrebestyrelserne ansvaret for - tilsynet med institutionerne, jf. bistandslovens § 71 - visitationen til dagtilbud, jf. bistandslovens § 72 - fastsættelse af forældrebetalingen og tildeling af fripladser, jf.  

 bistandslovens § 73 - den kommunale bevillings- og arbejdsgiverkompetence.
 Bestyrelserne skal ikke have indsigt i enkeltpersoners forhold.
Lederen er ansvarlig både over for kommunalbestyrelse og  

 forældrebestyrelse for beslutninger vedrørende den pædagogiske  

 tilrettelæggelse af det daglige arbejde, d.v.s. for udmøntning af de  

 principper, forældrebestyrelsen har fastlagt, samt for at dette sker inden  

 for de af kommunalbestyrelsen fastsatte mål og rammer for daginstitutionerne  

 i kommunen.
Lederen forudsættes desuden at fungere som sekretær for  

 forældrebestyrelsen og som sådan at deltage i forældrebestyrelsens møder.  

 Lederen kan som følge af ledelsesbeføjelserne ikke indvælges som medlem af  

 forældrebestyrelsen.
Inden for den kommunale dagpleje skal kommunalbestyrelsen oprette  

 en forældrebestyrelse med et flertal af forældrerepræsentanter, såfremt mere  

 end halvdelen af forældrene med børn i dagplejen anmoder om det.  

 Kommunalbestyrelsen kan også af egen drift beslutte at oprette  

 forældrebestyrelse.
Kommunalbestyrelsen skal tilpasse forældrebestyrelsen til  

 dagplejens struktur og kan herunder beslutte at oprette mere end en  

 forældrebestyrelse.
Der vælges to medarbejderrepræsentanter af og blandt  

 dagplejere og dagplejepædagoger.
Dagplejelederen kan ikke vælges som medlem  

 af bestyrelsen.
Forældrebestyrelsen skal som minimum have indflydelse på - fastsættelse af overordnede principper for dagplejens virksomhed, - fastsættelse af principper for anvendelsen af en budgetramme for  

 dagplejen inden for de af kommunalbestyrelsen fastsatte mål og rammer.
 Forældrebestyrelsen i dagplejen kan tillægges yderligere kompetence efter  

 samme retningslinier, som gælder for forældrebestyrelser i daginstitutioner.
 Under hensyn til, at dagplejen er opdelt i mange små enheder, skal  

 forældrebestyrelsen ikke have indflydelse på aktiviteter og forhold i de  

 enkelte hjem, som typisk er et anliggende mellem det enkelte forældrepar og  

 dagplejeren.
 Kommunalbestyrelsen skal udarbejde en styrelsesvedtægt for dagplejen, når  

 der etableres forældrebestyrelse i dagplejen.
Lederen af dagplejen er ansvarlig både over for kommunalbestyrelse og  

 forældrebestyrelse for beslutninger vedrørende den pædagogiske  

 tilrettelæggelse af arbejdet i hverdagen.
Lederen forudsættes at fungere som  

 sekretær for forældrebestyrelsen og som sådan at deltage i  

 forældrebestyrelsens møder.
Selvejende daginstitutioner Selvejende daginstitutioner er ikke omfattet af de gældende regler om  

 forældrebestyrelser.
Selvejende daginstitutioner er organiseret med en institutionsbestyrelse,  

 som har forældrevalgte repræsentanter, men ikke nødvendigvis forældreflertal.  

 I mange bestyrelser er der typisk repræsentanter for en forening,  

 organisation eller lignende, der har deltaget aktivt i institutionens  

 etablering.
Denne forening ejer i mange tilfælde institutionens bygninger.
Selvejende daginstitutioner adskiller sig fra de kommunale institutioner  

 ved, at de drives på grundlag af en fundats eller vedtægt, der fastlægger  

 styrelsen af institutionen i overensstemmelse med dansk rets almindelige  

 regler herom.
Herunder kan det indgå, at institutionen drives ud fra et  

 bestemt idegrundlag/livssyn.
Der skal indgås en driftsoverenskomst mellem den  

 selvejende daginstitution og den kommune, institutionen er beliggende i.
Bestyrelsesrepræsentanter i selvejende daginstitutioner har en videre  

 kompetence end forældrebestyrelsesmedlemmer i kommunale daginstitutioner.
De  

 har således både arbejdsgiveransvar og det økonomiske ansvar, herunder  

 dispositionsret over institutionens formue.
Organisationen/foreningen ejer i  

 mange tilfælde de lokaler, som institutionen er beliggende i.
3. Udviklingen i ordningen Socialministeriet har fulgt udviklingen med etablering af  

 forældrebestyrelser og har i september 1994 i samarbejde med Kommunernes  

 Landsforening gennemført en spørgeskemaundersøgelse i samtlige kommuner med  

 henblik på et grundlag for lovrevisionen. 258 kommuner har deltaget i  

 undersøgelsen.
Socialministeriet har udarbejdet »Rapport om  

 Forældrebestyrelser i dagtilbud for børn,» december 1994, om  

 undersøgelsen.
Kommunale daginstitutioner Undersøgelsen viser, at der er oprettet forældrebestyrelser ved så godt  

 som alle kommunale daginstitutioner.
Undersøgelsen omfatter 2.970 kommunale  

 daginstitutioner.
Kun i 2 kommuner har der været så store problemer, at det  

 ikke er lykkedes at få etableret forældrebestyrelse i en enkelt institution i  

 hver af kommunerne.
Generelt er meldingerne fra kommunerne en stor tilfredshed med  

 styrelsesreformen.
Arbejdet i forældrebestyrelserne er kommet godt fra start,  

 men er stadig inde i en indkøringsfase, hvor der er en vis usikkerhed om  

 kompetencefordelingen mellem de forskellige parter.
 Undersøgelsen viser, at en del af uenighederne vedrører spørgsmål, som  

 hører under kommunernes kompetence, men samtidig er forhold, som forældrene  

 gerne ville have indflydelse på, fx. spørgsmål om dagtilbudsstrukturen,  

 pasningsgaranti og personalespørgsmål.
 Dette kunne pege på, at nogle problemer kunne afværges gennem større  

 information om forældrebestyrelsernes arbejdsopgaver og om  

 kommunalbestyrelsernes beslutninger om de overordnede mål og rammer, som er  

 med til at afstikke forældrebestyrelsernes arbejdsfelt.
Den kommunale dagpleje I 189 af de deltagende 258 kommuner er der etableret forældrebestyrelser i  

 dagplejen, mens der ikke er etableret forældrebestyrelser i de resterende 69  

 kommuner.
Begrundelserne herfor er især manglende forældreinteresse, en  

 opfattelse af at de hidtidige forældreråd fungerer godt for dagplejen, og at  

 dagplejens særlige struktur gør det vanskeligere end i daginstitutionerne at  

 få forældrebestyrelserne til at fungere.
 Kun i 15 % af kommunerne med forældrebestyrelser er det forældrene, der  

 har været initiativtagere til oprettelse af forældrebestyrelse, og i 5 % af  

 kommunerne er det sket i samarbejde mellem kommunalbestyrelse og forældre.  

 Det er således helt overvejende kommunalbestyrelserne, der har været  

 initiativtagere.
 Selvom kommunerne finder det vanskeligere at få indpasset  

 forældrebestyrelser i dagplejen end i daginstitutionerne, er der kun få  

 tilkendegivelser om, at kommunerne har haft væsentlige problemer i  

 forbindelse med forældrebestyrelsernes arbejde i dagplejen.
Uhensigtsmæssigheder i de gældende lovregler om forældrebestyrelser Kommunerne er blevet bedt om at oplyse, hvorvidt de gældende regler om  

 forældrebestyrelser på nogle punkter forekommer uhensigtsmæssige for  

 forældrebestyrelsernes virksomhed.
Det opleves som et problem at få kontinuitet i arbejdet i  

 forældrebestyrelserne, fordi forældrene ofte skiftes hurtigt ud i forbindelse  

 med, at barnet flytter til anden type dagtilbud.
Dette kan dog ikke ændres  

 gennem bestemmelserne om forældrebestyrelser, men et godt  

 informationsgrundlag til indføring i arbejdet kan medvirke til, at forældrene  

 hurtigt bliver fortrolige med bestyrelsesarbejdet.
En udvikling i retning af  

 et institutionstilbud til børn under skolealderen (0-6 års-institutioner) vil  

 også have den fordel, at kontinuiteten i forældrebestyrelserne øges.
Direkte til regelsættet er der meldinger om, at bestemmelsen om to  

 medarbejderrepræsentanter ikke er hensigtsmæssig for dagplejens vedkommende  

 på grund af dens størrelse og organisering.
Selvom der er mulighed for at  

 opdele dagplejen med flere forældrebestyrelser, foretrækker mange kommuner en  

 bestyrelse af hensyn til koordineringen.
Tilsvarende er der tilkendegivelser om, at bestemmelsen om to  

 medarbejderrepræsentanter i daginstitutionerne er for bindende.
Der kan både  

 være behov for mindre og større repræsentation afhængig af institutionens  

 størrelse.
I situationer med fællesbestyrelser for flere daginstitutioner  

 eller mellem daginstitution og dagpleje er der ligeledes ønsker om at kunne  

 tilpasse medarbejderrepræsentationen til de konkrete forhold.
De selvejende daginstitutioner I undersøgelsen er kommunerne specielt blevet spurgt om udviklingen i  

 forældreindflydelsen i de selvejende daginstitutioner.
Af de 258 kommuner, der er med i undersøgelsen, har de 187 kommuner  

 selvejende daginstitutioner.
I alt er der i disse kommuner 1462 selvejende  

 daginstitutioner.
Pr. 1. september 1994 havde halvdelen af de selvejende daginstitutioner  

 ifølge kommunernes oplysninger faktisk forældreflertal, d.v.s. i 741  

 institutioner.
Heraf er forældreflertallet formaliseret gennem vedtægterne i  

 631 institutioner, mens forældreflertallet for den resterende del, d.v.s. i  

 110 institutioner, typisk er sikret ved, at nogle forældre til børn i  

 institutionen er valgt ind som organisations/foreningsrepræsentanter.
Der er  

 således ikke sikkerhed for, at der også vil være forældreflertal efter et  

 nyvalg til bestyrelsen.
Kommunerne har ikke givet oplysninger om  

 bestyrelsessammensætningen i 123 bestyrelser.
Tilbage er ifølge kommunernes  

 oplysninger 598 selvejende daginstitutioner uden forældreflertal.
 Besvarelserne viser, at godt 200 institutioner har fået forældreflertal i  

 bestyrelserne efter lovens ikrafttræden den 1. januar 1993. Kun ganske få  

 selvejende daginstitutioner er ændret til kommunale institutioner i perioden  

 efter 1. januar 1993.
Det er tydeligt, at der gradvist kommer forældreflertal i flere og flere  

 bestyrelser.
Det fremgår således, at kommunerne har kendskab til, at der er  

 vedtægtsændringer undervejs i 80 institutioner.
Undersøgelsen peger imidlertid også på, at der vil være en større gruppe  

 selvejende daginstitutioner, som af forskellige grunde ikke ønsker at få  

 forældreflertal i bestyrelserne.
De væsentligste årsager synes at være et  

 hensyn til beskyttelse af de selvejende daginstitutioners særlige forhold,  

 fx. økonomi, fundats, ideologiske grundlag samt at bestyrelsen er personalets  

 arbejdsgiver.
4. Sammenfatning Undersøgelsen viser således, at der i de sidste år har været en positiv  

 udvikling i antallet af selvejende daginstitutioner med flertal af forældre i  

 bestyrelsen, men at der fortsat er mange institutioner uden forældreflertal.  

 Samtidig har en del institutioner tilkendegivet, at de afventer en eventuel  

 lovgivning på området.
 Under hensyn til at forældre ikke nødvendigvis har indflydelse på,  

 hvilken institutionsplads de får tilbudt, herunder om der er tale om en  

 kommunal eller en selvejende institution, og at der generelt udtrykkes  

 tilfredshed med den nye styreform i de kommunale daginstitutioner, bør  

 forældrene sikres samme indflydelse på forholdene i daginstitutionen, uanset  

 om deres barn er i en kommunal eller en selvejende daginstitution.
På den anden side kan der ikke ses bort fra en usikkerhed i en mindre del  

 af de selvejende daginstitutioner over for indførelse af forældreflertal.  

 Denne usikkerhed kan ikke tages som udtryk for en modstand mod  

 forældreindflydelse, men snarere for en bekymring for om den vil fortrænge et  

 folkeligt engagement, der udspringer af en særlig livsholdning eller et  

 værdigrundlag.
Dette engagement, som en meget stor del af arbejdet i de  

 frivillige organisationer hviler på, er en af grundpillerne i det danske  

 foreningsliv og en vigtig forudsætning for at virke som samarbejdspartner ved  

 løsning af de opgaver, der ellers er offentlige.
 Styrelsen af de selvejende daginstitutioner skal derfor afbalanceres  

 mellem det frivillige engagement og de aktuelle forældre i institutionen,  

 således at der fortsat er en vigtig rolle at udfylde som frivillig  

 organisation, der driver en selvejende daginstitution, og at et  

 flertal af forældre på lige fod med forældre i kommunale institutioner kan  

 fastsætte principper for institutionens virksomhed.
 Der kan på denne baggrund opstilles to modeller for, hvordan forældrene  

 sikres en indflydelse, der som minimum svarer til den, forældrene har i de  

 kommunale daginstitutioner, på en måde, der samtidig sikrer respekt for de  

 frivillige organisationers livsholdning/idegrundlag i de selvejende  

 daginstitutioner.
 Model 1.
 Et flertal af forældre kan indvælges i den eksisterende  

 institutionsbestyrelse som fuldgyldige medlemmer.
Dette indebærer, at forældreflertallet får del i hele kompetencen i den  

 selvejende institutions bestyrelse, d.v.s. også arbejdsgiverkompetencen og  

 det økonomiske ansvar.
Det kan eventuelt gennem vedtægten fastlægges, at  

 visse spørgsmål kræver enighed eller kvalificeret flertal, fx. spørgsmål  

 vedrørende institutionens overordnede idegrundlag/livssyn, afgørelser  

 vedrørende institutionens formueforhold, ansættelse af leder/personale i  

 øvrigt samt vedtægtsændringer.
Hermed sikres der en mindretalsbeskyttelse til  

 organisationen/foreningen i spørgsmål, der typisk må anses for at være  

 grundlæggende for institutionen.
Enighed eller kvalificeret flertal kan dog ikke kræves for så vidt angår  

 beslutninger vedrørende - principperne for daginstitutionens virksomhed - principperne for anvendelse af en budgetramme, som efter forslaget hører under forældrebestyrelsens minimumskompetence.  

 Hermed sikres, at forældre med børn i selvejende daginstitutioner får en  

 indflydelse, der som minimum svarer til den, forældre med børn i kommunale  

 daginstitutioner som minimum er sikret.
 Model 2.
 Styrelsen af de selvejende daginstitutioner kan deles op i en  

 institutionsbestyrelse med stort set samme kompetence, som de nuværende  

 bestyrelser i selvejende institutioner har, og hvor forældre, lederen og  

 medarbejderrepræsentanter kan have adgang til at deltage, og en  

 forældrebestyrelse , som får samme kompetence og sammensætning som  

 forældrebestyrelserne for de kommunale daginstitutioner.
 Denne model opererer således med to adskilte bestyrelser, hvor  

 institutionsbestyrelsen fortsat har arbejdsgiverkompetencen og det økonomiske  

 ansvar og fastlægger institutionens formål og idegrundlag, mens  

 forældrebestyrelsen får kompetence i samme spørgsmål, som  

 forældrebestyrelserne har i kommunale daginstitutioner.
Det er den enkelte selvejende institutions bestyrelse, der gennem  

 vedtægten fastlægger, hvilken model man ønsker.
Det påhviler  

 kommunalbestyrelsen at påse, at vedtægterne om nødvendigt ændres i  

 overensstemmelse med reglerne som forudsætning for fortsat driftsoverenskomst  

 med den selvejende daginstitution.
 Såfremt institutionen ikke retter vedtægterne ind efter bestemmelserne i  

 denne lov, kan kommunalbestyrelsen opsige overenskomsten med institutionen i  

 overensstemmelse med de regler for opsigelse, der er fastsat i  

 overenskomsten.
For så vidt angår medarbejderrepræsentanter er der særlige forhold, der  

 gør sig gældende i den selvejende institutions bestyrelse.
Her tænkes på den  

 videre kompetence i form af arbejdsgiverkompetencen og det økonomiske ansvar  

 for bestyrelsesmedlemmerne.
 På samme måde som i de kommunale institutioner er det vigtigt, at  

 medarbejderrepræsentanterne involveres i udarbejdelsen af de principper, der  

 har betydning for det pædagogiske arbejde i daginstitutionerne.
Det forudsættes derfor, at lederen og repræsentanter for medarbejderne  

 deltager i den selvejende daginstitutions bestyrelses møder.
Spørgsmålet om,  

 hvorvidt medarbejdere er medlem af den selvejende institutions bestyrelse,  

 fastlægges ligesom spørgsmålet om medarbejdernes eventuelle stemmeret i  

 vedtægten for institutionen.
Når der etableres en forældrebestyrelse, fremgår det af lovforslaget, at  

 medarbejderne skal være repræsenteret heri.
Hermed sikres der en ligestilling  

 med forældrebestyrelser i de kommunale daginstitutioner.
 Efter forslaget udformes reglerne som rammebestemmelser, der giver  

 mulighed for at udforme vedtægterne under hensyn til de særlige forhold, der  

 gør sig gældende for den enkelte selvejende daginstitution.
 Med forslaget sker der ingen ændring af de selvejende daginstitutioners  

 status i relation til forvaltningsloven og offentlighedsloven.
 For så vidt angår de kommunale daginstitutioner er der i bistandslovens §  

 69 a, stk. 5, en adgang for kommunalbestyrelsen til at delegere kompetence  

 til forældrebestyrelsen udover den selvstændige kompetence, der tillægges  

 forældrebestyrelserne i § 69 a, stk. 3. En tilsvarende ny bestemmelse er ikke  

 nødvendig for så vidt angår de selvejende institutioner, idet  

 kommunalbestyrelserne i bistandslovens § 9, stk. 3, allerede har adgang til  

 at delegere kompetence til den selvejende daginstitutions bestyrelse.  

 Institutionsbestyrelsen kan uden særlig hjemmel delegere kompetence videre  

 til en forældrebestyrelse.
 Efter forslaget ændres reglerne for forældrebestyrelser i dagplejen,  

 således at alle forældre med børn i dagplejen sikres mulighed for  

 indflydelse.
Dagplejen er det mest udbredte dagtilbud for børn under 3 år, og i et  

 meget stort antal kommuner er den kommunale dagpleje det eneste tilbud til  

 denne aldersgruppe.
Med forslaget sikres, at forældre med børn i dagpleje får  

 mulighed for indflydelse på linie med forældre med børn i daginstitution.
 Endelig synes der ifølge kommunernes oplysninger at være behov for en  

 opblødning af bestemmelserne om, at der ubetinget skal være to  

 medarbejderrepræsentanter i forældrebestyrelserne, således at der kan tages  

 hensyn til de meget store forskelle, der er fra institution til institution  

 samt inden for dagplejens størrelse og organisering.
 Det foreslås derfor, at medarbejderrepræsentationen kan afstemmes med  

 institutionernes og dagplejens størrelse.
5. Administrative konsekvenser Lovforslaget kan medføre ubetydelige administrative konsekvenser for  

 kommunerne som følge af godkendelse af vedtægtsændringer.
6. Økonomiske konsekvenser Lovforslaget har ikke konsekvenser for det økonomiske mellemværende mellem  

 kommuner og stat.
Forslaget skal forhandles med de kommunale parter.
Bemærkninger til lovforslagets enkelte bestemmelser Til § 1 Til nr. 1 Med den foreslåede ændring vil det fortsat være det normale, at der indgår  

 to medarbejderrepræsentanter i forældrebestyrelsen i kommunale  

 daginstitutioner, men det bliver muligt, at der kan være flere  

 medarbejderrepræsentanter i meget store institutioner, og man kan nøjes med  

 en medarbejderrepræsentant i meget små institutioner.
Til nr. 2 Stk. 7. Den foreslåede bestemmelse angiver forpligtelsen til at  

 sørge for, at der i de selvejende daginstitutioner er en forældrebestyrelse  

 med et flertal af valgte forældre.
Bestemmelsen omfatter kun daginstitutioner  

 med kontrolleret fremmøde af børnene, d.v.s. som udgangspunkt tilbud, der  

 løser et behov for pasning af børn svarende til bestemmelserne vedrørende  

 kommunale daginstitutioner.
 Der er ikke nogen forpligtelse til at etablere forældrebestyrelse, hvis  

 der i institutionsbestyrelsen er flertal af valgte forældre og dette fremgår  

 af vedtægtsbestemmelserne.
Bestemmelsen angiver således, at bestyrelsen med et flertal af valgte  

 forældre kan være en del af institutionsbestyrelsen, d.v.s. en en-strenget  

 bestyrelse.
Der er endvidere mulighed for en to-strenget  

 bestyrelseskonstruktion, d.v.s en institutionsbestyrelse, der har den  

 overordnede kompetence vedrørende den selvejende daginstitution, og en  

 forældrebestyrelse, som har den mere begrænsede kompetence, jf. nedenfor.
 Der er således valgfrihed for institutionerne til at beslutte, hvorvidt  

 man ønsker den ene eller den anden model.
Regler for styrelse af selvejende daginstitutioner fastsættes i en vedtægt  

 for den enkelte institution.
Vedtægten skal indeholde regler om eventuel  

 opdeling af bestyrelsen i en institutionsbestyrelse og en forældrebestyrelse,  

 samt i hvilket omfang forældre- og medarbejderrepræsentanter har indflydelse  

 på forhold som idegrundlag og formål, fundats, formueforhold samt  

 arbejdsgiveransvar og økonomisk ansvar.
Det skal endvidere fremgå, hvordan  

 bestyrelsen sammensættes, herunder hvordan medarbejdere indgår i bestyrelsen,  

 hvilke regler for valg/valgperiode der følges etc.
Spørgsmålet om  

 medarbejderrepræsentanters stemmeret skal også indgå i vedtægten.
 Kommunalbestyrelsen godkender nye vedtægter og ændringer i eksisterende  

 vedtægter efter indhentet udtalelse fra forældrebestyrelsen.
Stk. 8. Bestemmelsen angiver, at det i den selvejende institutions  

 vedtægt skal være angivet, hvilken kompetence en forældrebestyrelse skal  

 tillægges.
Med bestemmelsen sikres, at en bestyrelse med et flertal af  

 forældre som minimum tillægges en kompetence, der svarer til den kompetence,  

 forældre med børn i kommunale dagtilbud skal tillægges, d.v.s.
- indflydelse på principperne for daginstitutionernes virksomhed - indflydelse på principperne for anvendelse af en økonomisk ramme - indstillingsret til institutionsbestyrelsen i forbindelse med ansættelse  

 af personale i daginstitutionen.
 Kompetencen udøves under respekt for kommunalbestyrelsens overordnede mål  

 og rammer samt den i vedtægten fastsatte målsætning og idegrundlaget.
 I vedtægten fastlægges endvidere den nærmere bestyrelseskompetence i  

 henholdsvis institutionsbestyrelsen og en eventuel forældrebestyrelse,  

 herunder hvorvidt beslutninger vedrørende institutionens overordnede formål  

 og formueforhold forudsætter enstemmighed eller særligt kvalificeret flertal  

 i en institutionsbestyrelse.
 I en selvejende institution, hvor der vælges en to-strenget model, d.v.s.  

 der oprettes en forældrebestyrelse, vil kompetencefordelingen mellem  

 institutionsbestyrelsen og forældrebestyrelsen i fx. en menighedsinstitution  

 kunne beskrives således:
 Institutionsbestyrelsen fastlægger institutionens formål , fx. at  

 den drives ud fra en kristen etik og næstekærlighed og bygger på Folkekirkens  

 ödegrundlag.
 Forældrebestyrelsen fastlægger inden for dette værdigrundlag  

principperne for institutionens virksomhed , fx. hvordan fremmes  

 næstekærligheden, principper for samarbejdet med kirken, for det pædagogiske  

 arbejde og budgettet.
 Lederen af institutionen fastlægger hvilke konkrete handlinger ,  

 der udmønter forældrebestyrelsens principper, fx. deltagelse i forskellige  

 gudstjenester, hvordan man i dagligdagen hjælper hinanden og hvilke  

 eventyr/historier der læses for at fremme de pædagogiske principper.
 I vedtægten for den selvejende daginstitution fastlægges således, hvordan  

 forældrebestyrelsens kompetence afgrænses i forhold til  

 institutionsbestyrelsens overordnede kompetence vedrørende idegrundlag og  

 formål, fundats og formueforhold samt arbejdsgiveransvar og økonomiske  

 ansvar.
Stk. 9. Den foreslåede bestemmelse er en præcisering af lederens  

 funktion i forhold til såvel institutionsbestyrelsen som en  

 forældrebestyrelse.
Lederen træffer administrative dispositioner inden for  

 bestyrelsens beslutninger og forestår den daglige drift.
Lederen har ansvaret  

 for tilrettelæggelse af institutionens drift herunder det pædagogiske arbejde  

 under hensyn til de principper, der besluttes af en forældrebestyrelse og  

 under hensyn til institutionens formål og ödegrundlag.
Til nr. 3 Den foreslåede ændring vil betyde, at kommunalbestyrelsen forpligtes til  

 at oprette som minimum en forældrebestyrelse i dagplejen.
Hermed vil der ske  

 en formel ligestilling af forældre med børn optaget i den kommunale dagpleje  

 med forældre med børn optaget i kommunale daginstitutioner.
 Den foreslåede ændring vil desuden betyde, at det fortsat vil være det  

 normale, at der indgår to medarbejderrepræsenter i forældrebestyrelsen i den  

 kommunale dagpleje, men det vil blive muligt at afpasse antallet af  

 medarbejderrepræsentanter efter forholdene i dagplejen.
 Der kan fortsat oprettes flere forældrebestyrelser i den kommunale  

 dagpleje.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om social bistand, jf. lovbekendtgørelse nr. 1024 af 13. december  

 1994, som senest ændret ved lov nr. 34 af 18. januar 1995, foretages følgende  

 ændringer:
 1. § 69 a, stk. 2, 2. pkt. affattes således:
 »Medarbejderne i daginstitutionen skal være repræsenteret i  

 bestyrelsen.«.
§ 69 a. - - - Stk. 2. Ved alle kommunale daginstitutioner for børn oprettes en  

 bestyrelse med et flertal af valgte forældre.
I bestyrelsen indgår 2  

 repræsentanter valgt af og blandt medarbejderne i daginstitutionen.  

 Kommunalbestyrelsen kan beslutte, at medarbejderrepræsentanterne skal have  

 stemmeret.
- - - 2. I § 69 a indsættes som stk. 7 - 9:
» Stk. 7. Ved alle selvejende daginstitutioner for børn, jf. §  

 69, stk. 3, skal der oprettes en forældrebestyrelse med et flertal af valgte  

 forældre og med repræsentation af institutionens medarbejdere.
Dette gælder  

 dog ikke i tilfælde, hvor den selvejende institutions bestyrelse består af et  

 flertal af valgte forældre.
Den selvejende daginstitutions bestyrelse  

 udarbejder efter indhentet udtalelse fra en forældrebestyrelse en vedtægt for  

 styrelsen af institutionen.
Vedtægten godkendes af kommunalbestyrelsen.
Stk. 8. I daginstitutioner, hvor der oprettes en  

 forældrebestyrelse, jf. stk. 7, skal det fastlægges i vedtægten, at  

 forældrebestyrelsen fastsætter principper for institutionens virksomhed, for  

 anvendelse af en budgetramme for institutionen samt har indstillingsret i  

 forbindelse med ansættelse af personale i institutionen.
Forældrebestyrelsen  

 udøver sin virksomhed inden for de af kommunalbestyrelsen fastsatte mål og  

 rammer og det i vedtægten fastsatte formål og idegrundlag.
 Stk. 9. Daginstitutionens leder har den administrative og  

 pædagogiske ledelse af institutionen og er ansvarlig for daginstitutionens  

 virksomhed over for forældrebestyrelsen og den selvejende institutions  

 bestyrelse.«.
 3. § 69 c, stk. 2, affattes således:
»Ved den kommunale dagpleje for børn oprettes en forældrebestyrelse  

 med et flertal af valgte forældre.
Medarbejderne i dagplejen skal være  

 repræsenteret i bestyrelsen.
Kommunalbestyrelsen kan beslutte, at  

 medarbejderrepræsentanterne skal have stemmeret.«.
§ 69 c. - - - Stk. 2. Ved den kommunale dagpleje for børn oprettes en  

 forældrebestyrelse med et flertal af valgte forældre, såfremt mere end  

 halvdelen af forældrene til børn optaget i den kommunale dagpleje anmoder  

 herom.
I bestyrelsen indgår 2 repræsentanter valgt af og blandt medarbejderne  

 i dagplejen.
Kommunalbestyrelsen kan beslutte, at medarbejderrepræsentanterne  

 skal have stemmeret.
(Vedr. § 69 c: Den gældende lovtekst træder i kraft 1. juli 1995) - - - Ændringsforslag Af Bruno Jerup (EL):
 Til § 1 4) Nr. 1 affattes således:
 »1. § 69 a, stk. 2, 2. og 3. pkt., affattes  

 således:
»Medarbejderne i daginstitutionerne skal være repræsenteret med  

 mindst 2 repræsentanter i bestyrelsen.
Medarbejderrepræsentanterne har  

 stemmeret i bestyrelsen.«» 5) Nr. 3 affattes således:
 »3. § 69 c, stk. 2, affattes således:
»Stk. 2. Ved den kommunale dagpleje for børn oprettes en  

 forældrebestyrelse med et flertal af valgte forældre.
Medarbejderne i  

 dagplejen skal være repræsenteret med mindst 2 repræsentanter i bestyrelsen.  

 Medarbejderrepræsentanterne har stemmeret i bestyrelsen.«» Bemærkninger Til nr. 4 og 5 Ændringsforslagene vil være en forbedring af det  

 foreliggende lovforslag, idet et lovfæstet krav om mindst 2  

 medarbejderrepræsentanter vil styrke deltagelsen fra de ansattes side.  

 Enhedslisten mener, at det er naturligt, at man nu tager skridtet fuldt ud og  

 giver de ansatte stemmeret i bestyrelserne.
Det er i forvejen sådan, at dette  

 er tilfældet i 98 pct. af kommunerne.
En lovfæstelse heraf vil således have  

 en minimal praktisk konsekens.
Efter 2. behandling den 11. maj 1995 § 1 I lov om social bistand, jf. lovbekendtgørelse nr. 1024 af 13. december  

 1994, som senest ændret ved lov nr. 86 af 8. februar 1995, foretages følgende  

 ændringer:
 1. § 69 a, stk. 2, 2. pkt., affattes således:
»Medarbejderne i daginstitutionen skal være repræsenteret i  

 bestyrelsen.« 2. I § 69 a indsættes som stk. 7-9:
»Stk. 7. Ved alle selvejende daginstitutioner for børn, jf. §  

 69, stk. 3, skal der oprettes en forældrebestyrelse med et flertal af valgte  

 forældre og med repræsentation af institutionens medarbejdere.
Dette gælder  

 dog ikke i tilfælde, hvor den selvejende institutions bestyrelse består af et  

 flertal af valgte forældre.
Den selvejende daginstitutions bestyrelse  

 udarbejder efter indhentet udtalelse fra en forældrebestyrelse en vedtægt for  

 styrelsen af institutionen.
Vedtægten godkendes af kommunalbestyrelsen.
Stk. 8. I daginstitutioner, hvor der oprettes en  

 forældrebestyrelse, jf. stk. 7, skal det fastlægges i vedtægten, at  

 forældrebestyrelsen fastsætter principper for institutionens virksomhed og  

 for anvendelse af en budgetramme for institutionen samt har indstillingsret i  

 forbindelse med ansættelse af personale i institutionen.
Forældrebestyrelsen  

 udøver sin virksomhed inden for de af kommunalbestyrelsen fastsatte mål og  

 rammer og det i vedtægten fastsatte formål og idegrundlag.
Stk. 9. Daginstitutionens leder har den administrative og  

 pædagogiske ledelse af institutionen og er ansvarlig for daginstitutionens  

 virksomhed over for en forældrebestyrelse og den selvejende institutions  

 bestyrelse.« 3. § 69 c, stk. 2, affattes således:
»Stk. 2. Ved den kommunale dagpleje for børn oprettes en  

 forældrebestyrelse med et flertal af valgte forældre.
Medarbejderne i  

 dagplejen skal være repræsenteret i bestyrelsen.
Kommunalbestyrelsen kan  

 beslutte, at medarbejderrepræsentanterne skal have stemmeret.« 4. § 70, stk. 2, affattes således:
»Stk. 2. Pasningsordninger efter stk. 1 er ikke omfattet af §  

 73, stk. 5 og 6.« § 2 Stk. 1. Loven træder i kraft den 1. januar 1996.
 Stk. 2. § 1, nr. 4, træder dog i kraft den 1. juli 1995.
