(Til samtlige  

 civilforsvarskommissioner) Forslaget til ny civilforsvarslov, der forventes vedtaget af Folketinget i  

 nær fremtid med ikrafttræden den 1. januar 1982, indeholder bl.a. en  

 omlægning af udgiftsfordelingen mellem staten og kommunerne.
De nedenfor  

 nævnte kommunalt afholdte udgifter, der hidtil er blevet helt eller delvis  

 refunderet af Civilforsvarsstyrelsen, vil efter 1. januar 1982 være omfattet  

 af det generelle bloktilskud, som staten yder kommunerne efter objektive  

 udgiftbehovskriterier.
 Som vejledning om lovforslagets indflydelse på den kommunale budgetlægning  

 for 1982 kan oplyses, at tilskuddet omfatter følgende udgifter, som  

 kommunerne hidtil har optaget til refusion på blanketten »Specifikation  

 af statslige civilforsvarsudgifter« med tilhørende regnskabsoversigt,  

 jfr. cirkulærskrivelse herfra af 13. januar 1981 om regnskabsaflæggelse for  

 statslige civilforsvarsudgifter i finansåret 1981:
A.
LØNUDGIFTER.
 I medfør af civilforsvarslovens § 28, stk. 3, yder Civilforsvarsstyrelsen  

 i dag et tilskud til civilforsvarsområdernes civilforsvarslønudgifter.  

 Tilskuddet beregnes på grundlag af de enkelte civilforsvarsområders  

 indbyggertal multipliceret med et årligt fast beløb pr. indbygger, jfr.  

 cirkulærskrivelse herfra af 27. juni 1980 om beregning af tilskuddet i 1980.  

 Efter 1. januar 1982 vil tilskuddet ikke blive ydet af  

 Civilforsvarsstyrelsen, men være omfattet af bloktilskuddet.
 Tilskuddet er hidtil optaget på regnskabsoversigten under konto 52.01.  

 Tilskud til CFO-lønudgifter.
B.
UDGIFTER TIL DRIFT OG VEDLIGEHOLDELSE AF FØLGENDE ANLÆG:
1. Offentlige beskyttelsesrum 2. Civilforsvarsområdernes kommandocentraler 3. Lokale øvelsesanlæg.
 AD 1. OFFENTLIGE BESKYTTELSESRUM.
Der er hidtil refunderet udgifter inden for et fast årligt rammebeløb på  

 300 kr. pr. dækningsgrav til rengøring, bygningsvedligeholdelse og  

 vedligeholdelse af beplantning.
Dette tilskud vil ikke blive ydet af  

 Civilforsvarsstyrelsen efter 1. januar 1982, men vil være omfattet af  

 bloktilskuddet.
 Udgifterne er hidtil optaget på regnskabsoversigtens afsnit vedrørende  

 offentlige beskyttelsesrum under kontiene 12.50-3. Rengøring, 22.10-3.  

 Bygningsvedligeholdelse og 22.90-3. Haveanlæg.
 Det bemærkes dog, at udgifter til fjernelse af dækningsgrave, der også  

 optages under konto 22.10-3. og udgifter vedrørende afsavnsgodtgørelse, der  

 optages under konto 25.20. Erstatninger til grundejere, fortsat vil blive  

 afholdt af Civilforsvarsstyrelsen.
 Lejeindtægter ved udlejning af beskyttelsesrum under konto 41.10. Udleje  

 af offentlige beskyttelsesrum vil fremtidig tilfalde kommunerne, og indtægten  

 skal derfor ikke krediteres staten efter 1. januar 1982.
 AD 2. KOMMANDOCENTRALER.
Der er hidtil refunderet udgifter inden for et fast årligt rammebeløb pr.  

 kommandocentral på 800 kr. til rengøring og på 300 kr. til mindre  

 vedligeholdelsesarbejder.
Endvidere har styrelsen ydet fuld refusion af  

 kommunernes udgifter til tilsyn med kommandocentralerne og disses drift.  

 Disse udgifter vil efter 1. januar 1982 ikke blive refunderet af  

 Civilforsvarsstyrelsen, men vil være omfattet af bloktilskuddet.  

 Driftsudgifter vedrørende telekommunikation, som Civilforsvarsstyrelsen  

 hidtil har afholdt, vil dog fortsat blive refunderet.
 De udgifter, der er omfattet af bloktilskuddet, er optaget på  

 regnskabsoversigtens afsnit vedrørende kommandocentraler under kontiene  

 01.89. Vederlag for tilsyn, 12.50-4. Rengøring, renovation, 20.20. Inventar,  

 21.10-4. Olie, 21.15-4. El og gas, 21.20. Fast brændsel, 21.25-4.  

 Varmeafgifter, 21.30. Vandafgifter, 22.10-4. Entreprenører, snedkere og  

 murere, 22.20. Malere, glarmestre og VVS-installatører, 22.60-4. Elektrikere,  

 25.10-4. Leje af lokaler samt 30.10. og 30.20. Skatter og afgifter  

 henholdsvis til amtskommuner og kommuner.
 AD 3. LOKALE ØVELSESANLÆG.
Civilforsvarsstyrelsen har hidtil ydet delvis dækning af de udgifter, der  

 er forbundet med drift og vedligeholdelse af anlæggene.
Tilskuddet er hvert  

 år fordelt i begyndelsen af finansåret til de civilforsvarskommissioner, der  

 disponerer over lokale øvelsesanlæg.
Dette tilskud vil efter 1. januar 1982  

 ikke blive ydet af Civilforsvarsstyrelsen, men vil være omfattet af  

 bloktilskuddet.
 Udgifterne har hidtil været optaget på regnskabsoversigten vedrørende  

 øvelsesanlæg under kontiene 12.50-5. Rengøring, undervisningslokaler, 15.70.  

 Tømmer og bygningsartikler, 21.10-5. Olie, 21.15-5. El og gas m.v., 21.25-5.  

 Varmeafgifter, 22.10-5. Bygningsvedligeholdelse og 25.10-5. Leje af  

 undervisningslokaler.
 Som kompensation for de bortfaldne tilskud vil der pr. 1. januar 1982 af  

 Civilforsvarets bevillinger blive overført et samlet beløb på i alt  

 16.600.000 kr. (prisniveau januar 1981) til de bloktilskud, som staten yder  

 kommunerne.
Det bemærkes, at Civilforsvarsstyrelsen i samme omfang som hidtil vil  

 afholde udgifter til etablering af telekommunikationsudstyr i de lokale  

 kommandocentraler.
Styrelsen har endvidere på sit bidrag til finanslovforslag  

 for 1982 foreslået, at der optages en bemyndigelse for indenrigsministeren  

 til at indgå aftaler om hel eller delvis dækning af udgifter ved opførelse af  

 kommandocentraler i det kommunale civilforsvar for et beløb af 1,5 mio. kr.
P.
D.
V.
E.
B.
