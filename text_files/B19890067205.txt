§ 1 I bekendtgørelse nr. 482 af 21. september 1984 om interregional  

 ruteflyvning mellem medlemsstaterne i Fællesskabet, som ændret ved  

 bekendtgørelse nr. 602 af 17. september 1987 foretages følgende ændringer:
 1. I indledningen indsættes efter »denne  

 bekendtgørelse«:
 »som ændret ved Rådets direktiv af 18. juli 1989 om ændring af  

 direktiv 83/416/EØF«.
 2. I bilaget affattes artikel 1 således:
»Artikel 1 1. Dette direktiv finder anvendelse på procedurerne  

 for udstedelse af tilladelse til interregional ruteflyvning, med henblik på  

 udvikling af lufttrafikken inden for Fællesskabet, for så vidt angår  

 transport:
- af passagerer eller - af passagerer kombineret med post og/eller fragt, på rejser, som både indledes og afsluttes på medlemsstaternes europæiske  

 område, og som foretages mellem to lufthavne i Fællesskabet, der er åbne for  

 international rutetrafik af henholdsvis kategori 2 og 2, 2 og 3 eller 3 og 3.  

 Klassificeringen af lufthavnene fremgår af bilag A.
2. Uanset artikel 1, stk. 4, i Rådets beslutning  

 87/602/EØF af 14. december 1987 om deling af passagerkapaciteten mellem  

 luftfartsselskaber ved ruteflyvning mellem medlemsstaterne samt om  

 luftfartsselskabers adgang til at deltage i ruteflyvning mellem  

 medlemsstaterne, finder artikel 2, litra b), samt artikel 3 og 4 i nævnte  

 beslutning anvendelse på flyvninger, som er godkendt i henhold til nærværende  

 direktiv, og som udføres med fly med mere end 70 pladser.« 3. I bilaget udgår artikel 3, stk. 2, andet  

 afsnit, samt artikel 6, stk. 1, litra c).
 4. I bilaget affattes artikel 13, således:
»Artikel 13 Rådet træffer senest den 30. juni 1990 på grundlag af et forslag fra  

 Kommissionen, der skal forelægges inden den 1. november 1989, afgørelse om,  

 hvorvidt dette direktiv skal ændres.« 5. I bilag B indsættes efter sidste afsnit  

 følgende:
 1. Anvendelsen af dette direktiv på Gibraltars  

 Lufthavn foregriber ikke henholdsvis Kongeriget Spaniens og Det Forenede  

 Kongeriges retlige holdning til den bestående uoverensstemmelse med hensyn  

 til suveræniteten over det område, på hvilket lufthavnen er beliggende.
2. Anvendelsen af bestemmelserne i dette direktiv på  

 Gibraltars Lufthavn suspenderes, indtil den ordning, der er fastlagt i den  

 fælles erklæring af 2. december 1987 fra udenrigsministrene fra Kongeriget  

 Spanien og Det Forenede Kongerige, er blevet iværksat.
Når dette sker,  

 underretter regeringerne for Spanien og Det Forenede Kongerige samme dag  

 Rådet herom.' § 2 Denne bekendtgørelse træder i kraft den 1. november 1989.
