 I tilslutning til Udenrigsministeriets bekendtgørelse nr. 58 af 19. juni  

 1973 og efterfølgende bekendtgørelser, senest nr. 22 af 1. marts 1990,  

 Lovtidende C, meddeles det, at nedennævnte lande med virkning fra de anførte  

 datoer har ratificeret eller tiltrådt den i New York den 10. juni 1958  

 undertegnede konvention om anerkendelse og fuldbyrdelse af udenlandske  

 voldgiftskendelser:
 Frankrig har meddelt, at det med virkning fra den 27. november  

 1989 har trukket følgende, ved ratifikationen afgivne erklæring tilbage:  

 »Frankrig erklærer, at man kun vil anvende konventionen på  

 uoverensstemmelser opstået af et retsforhold, i eller uden for kontrakt, for  

 så vidt disse efter national lovgivning betragtes som handelsmæssige«.
Forbundsrepublikken Tyskland har den 21. december 1989 fremsat  

 følgende erklæring i anledning af den af Argentina ved sin ratifikation  

 fremsatte erklæring: »Forbundsrepublikken Tyskland er af den opfattelse,  

 at andet afsnit i Republikken Argentinas erklæring indebærer et forbehold og  

 som sådant ikke blot er i modstrid med konventionens art.
I, nr. 3, men også  

 ubestemt og følgelig utilstedeligt.
Forbundsrepublikken rejser derfor  

 indvending mod dette forbehold.
I alle andre henseender tilsigter denne  

 indvending ikke at hindre konventionens ikrafttræden mellem Republikken  

 Argentina og Forbundsrepublikken Tyskland«.
Udenrigsministeriet, den 6. august 1992 F.M.
