 Til Kriminalforsorgens anstalter, afdelinger, pensioner samt  

 arrestinspektørerne.
 Hermed sendes nogle eksemplarer af direktoratets cirkulæreskrivelse af  

 d.d. om indberetning til de sociale myndigheder m.fl. om indsættelse og  

 løsladelse.
 Som det fremgår af cirkulæreskrivelsen, er der for så vidt angår afsonere,  

 der modtager social pension, kontanthjælp og dagpenge ved sygdom eller  

 fødsel, nu indført bestemmelser om indberetningspligt for kriminalforsorgen,  

 jfr. pkt. 1, 2 og 3.
 I pkt. 5 er anvist, hvorledes der skal forholdes i anledning af ændringen  

 af lov om børnetilskud og forskudsvis udbetaling af børnebidrag, og pkt. 6  

 erstatter et tidligere udsendt notat (orientering fra 5. kontor, december  

 1992).
For så vidt angår ydelser i henhold til Arbejdsministeriets  

 lovbekendtgørelse nr. 269 af 15. april 1994 om orlov, jfr. bekendtgørelse nr.  

 1202 af 27. december 1993 om orlov til uddannelse, sabbat og børnepasning  

 henvises til vedlagte skrivelse af 29. juni 1994 fra Arbejdsministeriet.(* 1) Spørgsmålet om kriminalforsorgens forpligtelse til at orientere  

 arbejdsløshedskasserne eller vedkommende offentlige myndighed om tilfælde,  

 hvor indsatte uretmæssigt oppebærer ydelser i henhold til den omtalt lov, er  

 drøftet med Arbejdsministeriet, der er enig i, at kriminalforsorgen ikke har  

 mulighed for at gå ind i en sådan vurdering.
Indberetning til kommunerne sker ved blanket Dfk 145, som er omredigeret i  

 anledning af de skete regelændringer.
Blanketten anvendes også i forbindelse  

 med ansøgning om eftergivelse af bidragsgæld, jfr. cirkulæreskrivelsens pkt.  

 5 in fine.
 Det er aftalt med Københavns Kommune, at meddelelser til kommunen om  

 indsættelser og løsladelser sendes til:
Socialcenter for særlige opgaver Njalsgade 13, 2.
2300 København S (* 1) Der vedlægges et antal eksemplarer af blanket Dfk 145. Yderligere  

 eksemplarer vil kunne rekvireres ved henvendelse til Statsfængslet i Nyborg.
 E.B.
