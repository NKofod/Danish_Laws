Beskyttelse  

 af politipersonale i visse særlige sager Politiforbundet i Danmark har over for Justitsministeriet rejst  

 spørgsmål om mulighederne for  af beskyttelseshensyn  i visse  

 særlige sager  

 at udelade eller anonymisere politipersonalets navne i rapportmateriale mv.
 Justitsministeriet har drøftet mulighederne for at beskytte  

 politipersonale i visse særlige sager med Rigsadvokaten, Rigspolitichefen,  

 Politimesterforeningen, Politidirektøren i København og Politiforbundet i  

 Danmark.
Drøftelserne har ført til udarbejdelsen af vedlagte notat om  

 beskyttelse af politipersonale i visse særlige sager.
Notatet kan tjene som  

 idékatalog eller checkliste i sager, hvor der er en særlig anledning til at  

 søge at beskytte politipersonale mod trusler og overgreb.
Det skal understreges, at det ikke er sigtet med denne  

 cirkulæreskrivelse at opfordre til i almindelighed at udelade eller  

 anonymisere  

 politipersonalets navne.
Sigtet er derimod dels at henlede opmærksomheden på,  

 at der i visse særlige sager  navnlig om organiseret  

 kriminalitet/rockerkriminalitet  

  kan være anledning til at overveje udeladelse eller anonymisering af  

 politipersonalets navne, dels at vejlede om, hvilke muligheder der i sådanne  

 sager er efter lovgivningen.
Justitsministeriet, den 23. september  

 2004 Jens Kruse Mikkelsen N O T A T   om   beskyttelse af  

 politipersonale i visse særlige sager Indholdsfortegnelse 1.  

 	  

 Indledning 2.  

 	  

 Udarbejdelse af rapporter  

 mv.
3.  

 	  

 Udlevering af sagsakter mv.  

 til forsvareren eller andre som led i sagens behandling 3.1  

 	  

 Straffesager 3.2  

 	  

 Øvrige sager 3.2.1  

 	  

 Partens ret til aktindsigt 3.2.2  

 	  

 Aktindsigt for andre end sagens parter 4.  

 	  

 Domsforhandlingen ved retten 4.1  

 	  

 Straffesager 4.2  

 	  

 Civile sager 5.  

 	  

 Anmodninger om aktindsigt,  

 der fremsættes efter sagens afslutning 5.1  

 	  

 Straffesager 5.2  

 	  

 Øvrige sager 1. Indledning Mulighederne for i visse særlige sager  navnlig i sager  

 om organiseret kriminalitet/rockerkriminalitet  at udelade eller  

 anonymisere  

 politipersonalets navne i rapportmateriale mv. er nedenfor søgt belyst gennem  

 en beskrivelse af, hvilke overvejelser om anonymisering der kan gøres i  

 forbindelse med de enkelte sagsbehandlingsskridt, herunder udarbejdelse af  

 rapporter mv., udlevering af sagsakter til forsvarere, bistandsadvokater mv.  

 samt under domsforhandlingen.
Det skal fremhæves, at hensynet til beskyttelse af  

 politipersonale i en række tilfælde i praksis ikke vil kunne varetages gennem  

 anonymisering.
Det gælder bl.a. tilfælde, hvor de relevante personer i  

 forvejen  

 er bekendt med politipersonalets identitet, f.eks. gennem tidligere kontakt  

 til  

 det pågældende politipersonale, eller fordi politipersonalet i  

 overensstemmelse  

 med de almindelige regler i kundgørelsen om politiets legitimation har  

 legitimeret sig over for disse personer under sagen.
Det skal endvidere fremhæves, at det i nogle tilfælde må  

 antages at følge af god forvaltningsskik, at der ikke kan ske anonymisering.  

 F.eks. skal afgørelser i forhold til borgerne træffes af en navngiven (ikke  

 anonymiseret) medarbejder.
Ligeledes skal et anklageskrift underskrives af en  

 navngiven medarbejder.
I disse tilfælde må et eventuelt beskyttelseshensyn  

 varetages ved, at afgørelsen træffes (og et anklageskrift underskrives) på  

 passende højt ledelsesniveau  i det omfang det ikke allerede følger af  

 interne  

 kompetenceregler  således at det ikke udadtil fremgår, hvem der har  

 været sagsbehandler.
 2. Udarbejdelse af  

 rapporter mv.
I forbindelse med udarbejdelse af diverse rapporter,  

 herunder anmeldelsesrapporter, afhøringsrapporter mv., påfører den  

 rapportoptagende polititjenestemand i almindelighed rapporten sit navn og sin  

 underskrift, og der kan derfor allerede i forbindelse med de indledende  

 sagsbehandlingsskridt være anledning til for den pågældende  

 polititjenestemand  

 at overveje, hvad den pågældende rapport skal bruges til.
Det kan således  

 være  

 relevant at overveje, hvilken type sag rapporten udarbejdes med henblik på at  

 indgå i og eventuelt også, om rapporten på sigt må forventes at komme til at  

 indgå  

 i andre sammenhænge, hvor der må antages at være et særligt behov for  

 beskyttelse af politipersonale.
 Vurderer sagsbehandleren allerede i den indledende fase af  

 en sags behandling, at rapporten  eventuelt på sigt  vil komme  

 til at indgå i  

 en sag af særlig karakter, er der allerede på dette tidspunkt i sagsforløbet  

 anledning til at overveje anonymisering med henblik på at beskytte det  

 involverede politipersonale.
 Det vil i almindelighed være navnene på det i forbindelse  

 med sagsbehandlingen involverede politipersonale, som er af særlig interesse.  

 Spørgsmålet om anonymisering vil derimod i sagens natur næppe i praksis være  

 relevant i forholdet mellem f.eks. en afhørende polititjenestemand og den  

 afhørte person, men vil eventuelt kunne rejses i forhold til  

 polititjenestemænd,  

 der har afhørt andre i sagen eller i forhold til rapporter, der udarbejdes i  

 forbindelse med gerningsstedsundersøgelser mv.
Politipersonalets navne optræder endvidere i politiets  

 døgnrapporter.
Uanset at disse rapporter ikke udarbejdes som et led i en  

 konkret sag eller med henblik på at indgå i denne, kan der i visse helt  

 særlige  

 tilfælde være anledning til for politipersonalet at overveje behovet for  

 anonymisering i forbindelse med udarbejdelsen af døgnrapporter.
Det er  

 således  

 almindeligt antaget, at politiets døgnrapporter som udgangspunkt er omfattet  

 af  

 retten til aktindsigt, idet de er interne arbejdsdokumenter, der er  

 udarbejdet  

 af en myndighed med henblik på at tilvejebringe bevismæssig eller anden  

 tilsvarende  

 klarhed med hensyn til en sags faktiske omstændigheder.
Endnu en sammenhæng, hvori politipersonalets navne  

 optræder, er indberetningerne om politiets brug af skydevåben, hund eller  

 stav  

 til magtanvendelse.
Ved udarbejdelse af en sådan indberetning bør  

 anonymisering  

 efter omstændighederne også overvejes, hvis indberetningen må antages at  

 komme  

 til at indgå i en sag af særlig karakter, hvor der må antages at være behov  

 for  

 at beskytte politipersonale.
Når rapporter eller indberetninger anonymiseres bør der  

 ikke  f.eks. ved anvendelse af dæknavn  gives indtryk af, at der  

 er anført  

 den pågældendes rigtige navn.
I stedet kan der f.eks. anvendes (evt.  

 opdigtede)  

 initialer eller blot angives den pågældendes tjenestenummer, men således at  

 det  

 efterfølgende er muligt at finde frem til navnet på den medarbejder, der er  

 anonymiseret.
Det skal i den forbindelse fremhæves, at sigtede eller dennes  

 forsvarer må antages at kunne kræve den pågældendes rigtige navn oplyst, hvis  

 denne oplysning har betydning for varetagelsen af sigtedes forsvar, medmindre  

 der er særlig hjemmel til at hemmeligholde navnet.
Der kan også blive behov  

 for  

 at få det rigtige navn oplyst til brug for en eventuel disciplinær- eller  

 klagesag.
3. Udlevering af  

 sagsakter mv. til forsvareren eller andre som led i sagens behandling  

 (herunder  

 om retten til aktindsigt) I forbindelse sagsbehandlingen er det forudsat, at sagens  

 akter udleveres til f.eks. forsvareren, bistandsadvokaten mv., jf.  

 retsplejelovens §  

 729 a.  

 og § 741 c.
Hertil kommer, at andre end sagens parter og disses  

 repræsentanter  

 kan få adgang til sagens materiale, jf. herom navnlig afsnit 3.2.2. om  

 adgangen  

 til aktindsigt for andre end sagens parter.
3.1. Straffesager Som led i en straffesags behandling har  

  

 forsvareren  

  

 adgang til at gøre sig  

 bekendt med det materiale, som politiet har tilvejebragt til brug for den  

 sag,  

 som sigtelsen eller tiltalen angår.
Hvis materialet uden ulempe kan kopieres, skal  

 politimesteren udlevere en kopi af materialet til forsvareren.
Forsvareren må  

 ikke uden politiets samtykke overlevere det modtagne materiale til sigtede  

 eller andre.
Politiet giver samtykke, hvis det findes ubetænkeligt.
 Forsvareren kan som udgangspunkt frit orientere sigtede om  

 materialets indhold og forevise materialet for sigtede, herunder materiale  

 som  

 indeholder oplysninger om politipersonalets navne.
Efter retsplejelovens §  

 729 a, stk. 4, kan politiet give  

 forsvareren pålæg om ikke at videregive de oplysninger, som forsvareren har  

 modtaget fra politiet, bl.a. hvis det er nødvendig af hensyn til tredjemand.  

 I  

 særlige sager, kan et sådant hensyn f.eks. være hensynet til at beskytte en  

 polititjenestemand.
Et pålæg efter §  

 729  

 a, stk. 4, kan kun udstrækkes, indtil tiltalte har  

 afgivet forklaring under domsforhandlingen.
En videregående begrænsning følger af retsplejelovens §  

 729 c, stk. 1, hvorefter retten efter anmodning fra politiet kan bestemme, at  

 reglerne om forsvarerens ret til aktindsigt skal fraviges, bl.a. hvis det er  

 påkrævet af hensyn til tredjemands liv eller helbred.  

 Tredjemand kan f.eks. være en polititjenestemand.
Der er efter  

 forarbejderne  

 ikke krav om, at der skal foreligge konkrete oplysninger eller trusler om, at  

 tredjemand (polititjenestemanden) vil lide overlast.
Sigtedes eller tiltaltes  

 eventuelle tilknytning til en organisation eller et netværk af personer, der  

 er  

 kendt for at anvende grov vold eller trusler om grov vold mod personer, der  

 afslører deres kriminalitet, kan således efter omstændighederne i sig selv  

 begrunde en begrænsning af forsvarerens adgang til aktindsigt.
Det bemærkes  

 dog, at retten ikke kan træffe afgørelse om fravigelse af forsvarerens ret  

 til  

 aktindsigt, hvis det giver anledning til væsentlige betænkeligheder for  

 varetagelsen af sigtedes eller tiltaltes forsvar.
Der er således efter bestemmelserne i retsplejelovens §  

 729 a, stk. 4 og § 729 c mulighed for   

 efter en konkret vurdering  at begrænse forsvarerens indsigt i  

 oplysninger og  

 derved reducere risikoen for, at oplysninger om politipersonalets navne mv.  

 misbruges.
Bestemmelserne er en del af den lovændring fra sommeren 2003, som  

 havde til formål at forbedre politiets efterforskningsmuligheder for at sikre  

 en effektiv bekæmpelse af rockerkriminalitet og anden organiseret  

 kriminalitet.
For så vidt angår indførsler i retsbøgerne vedrørende  

 sagen meddeler retten forsvareren kopi af materialet.
Forsvareren kan gøre  

 sigtede bekendt med kopierne, medmindre andet følger af retsplejelovens § 748  

 (om udelukkelse af sigtede fra et retsmøde) og § 848 (om bl.a. anonyme  

 vidner).  

 Retten kan dog  eventuelt efter anmodning fra politiet  pålægge  

 forsvareren  

 ikke at overlevere kopierne til sigtede eller andre, hvis det må befrygtes,  

 at  

 kopierne vil blive benyttet på retsstridig måde.
 Det kan således i visse særlige sager være nødvendigt for  

 politiet allerede i forbindelse med rettens fremsendelse af  

 retsbogsudskrifter  

 til forsvareren at overveje behovet for at beskytte politipersonale og dermed  

 behovet for at fremsætte anmodning om, at retten pålægger forsvareren ikke at  

 overlevere kopierne til sigtede eller andre.
 For så vidt angår udlevering af sagsakter til den  

  

 sigtede/tiltalte selv  

  

 , skal  

 opmærksomheden henledes på, at denne som udgangspunkt har adgang til sagens  

 materiale via sin forsvarer, og at den pågældende derved har mulighed for at  

 gøre sig bekendt med det materiale, der indgår i den verserende sag.
I sager, hvor der ikke er valgt eller beskikket en  

 forsvarer for sigtede, sidestilles sigtede med hensyn til aktindsigt i videst  

 muligt omfang med sigtede, der har en forsvarer.
En sigtet uden forsvarer  

 skal  

 således efter anmodning have adgang til at gøre sig bekendt med det  

 materiale,  

 som politiet har tilvejebragt til brug for den sag, som sigtelsen angår.
Også i denne sammenhæng kan det være relevant for politiet  

 at overveje, om der er tale om en sag, hvor der kan være behov for at  

 beskytte  

 politipersonale.
Politiet kan nemlig afslå anmodningen om aktindsigt med  

 samme  

 begrundelse, som det kan forbydes en forsvarer at overlevere materiale til  

 sigtede, jf. ovenfor om retsplejelovens §  

 729  

 a, stk. 4. Et sådant særligt hensyn vil f.eks. kunne  

 være hensynet til at beskytte en polititjenestemand.
En begrænsning i  

 sigtedes  

 aktindsigt bortfalder imidlertid senest inden domsforhandlingen.
Det bemærkes dog, at den ovenfor omtalte bestemmelse i  

 retsplejelovens § 729 c, stk. 1, om en videregående begrænsning af adgangen  

 til  

 aktindsigt også finder anvendelse i sager, hvor der ikke er valgt eller  

 beskikket  

 en forsvarer for sigtede.
Retten kan således i disse tilfælde efter anmodning  

 fra politiet bestemme, at reglerne om sigtedes ret til aktindsigt skal  

 fraviges,  

 bl.a. hvis det er påkrævet af hensyn til tredjemands liv eller helbred.
 En sigtet uden forsvarer skal endvidere efter anmodning  

 have adgang til hos politiet at gøre sig bekendt med indførsler i retsbøgerne  

 vedrørende sagen, medmindre andet følger af retsplejelovens § 748 (om  

 udelukkelse af sigtede fra et retsmøde) og § 848 (om bl.a. anonyme vidner).  

 Politiet udleverer efter anmodning kopi af indførslerne til sigtede,  

 medmindre  

 det må befrygtes, at kopierne vil blive benyttet på retsstridig måde.
 En  

  

 bistandsadvokat  

  

 for forurettede har under hele sagens forløb adgang til at gøre sig bekendt  

 med  

 det af politiet tilvejebragte materiale i sagen.  

 Bistandsadvokaten skal have udleveret kopi af materialet, i det omfang det  

 uden  

 ulempe kan kopieres.
 Bistandsadvokaten må ikke uden politiets samtykke  

 overlevere det modtagne materiale til den forurettede eller andre, og han må  

 som udgangspunkt kun gøre den forurettede bekendt med vedkommendes egen  

 forklaring til politirapport.  

 Den for  

 forurettede beskikkede advokat har således en væsentlig mere begrænset adgang  

 til at gøre sin klient bekendt med indholdet af sagens materiale end en  

 forsvarer.
 Andre  

  

 end sagens  

 parter, forsvarere og bistandsadvokater har som udgangspunkt ikke adgang til  

 sagens materiale, idet offentlighedslovens bestemmelser om aktindsigt ikke  

 gælder for sager inden for strafferetsplejen.
Retten udleverer imidlertid efter anmodning anklageskrift  

 eller retsmødebegæring til pressen.  

 Dokumentet skal dog inden kopieringen anonymiseres, således at forurettedes  

 eller vidners identitet ikke fremgår.
Pressens adgang til aktindsigt i  

 anklageskrifter  

 og retsmødebegæringer kan kun begrænses, hvis det er nødvendigt af væsentlige  

 hensyn til statens sikkerhed eller forholdet til fremmede magter eller  

 mellemfolkelige institutioner.
3.2. Øvrige sager Det er ikke kun i forbindelse med behandlingen af de  

 egentlige straffesager, at spørgsmålet om udlevering af sagsakter opstår.
For  

 så vidt angår sager, hvori der er eller vil blive truffet afgørelse af en  

 forvaltningsmyndighed (dvs. rent administrative sager, som f.eks.  

 adfærdsklagesager  

 ), vil der med  

 henblik på at sikre sagens oplysning i forbindelse med myndighedernes  

 behandling af sagerne i al almindelighed blive foretaget partshøring svarende  

 til forvaltningslovens § 19. Sagens parter vil således få adgang til at se og  

 kommentere materiale vedrørende sagens faktiske omstændigheder, som  

 vedkommende  

 ikke kan antages at være bekendt med, hvis oplysningerne er til ugunst for  

 parten og af væsentlig betydning for sagens afgørelse.
I de fleste tilfælde forudsætter partshøring ikke  

 nødvendigvis, at myndigheden udleverer oplysninger om navne mv. på de  

 involverede polititjenestemænd.
I tilfælde, hvor oplysninger om en  

 polititjenestemands identitet er af væsentlig betydning for sagens afgørelse,  

 og hvor der derfor er pligt til at partshøre over disse oplysninger, gælder  

 der  

 imidlertid visse undtagelser fra kravet om partshøring.
Pligten til at  

 foretage  

 partshøring gælder således ikke i de i forvaltningslovens § 19, stk. 2,  

 anførte  

 tilfælde.
Der er bl.a. ikke pligt til at partshøre, hvis parten ikke har ret  

 til  

 aktindsigt med hensyn til de pågældende oplysninger.  

 Som beskrevet nedenfor vil adgangen til aktindsigt i oplysninger om  

 politipersonalets identitet efter en konkret vurdering bl.a. kunne begrænses  

 eller afslås, hvis det er nødvendigt af væsentlige hensyn til beskyttelse af  

 sigtede, vidner eller andre i sager om strafferetlig eller disciplinær  

 forfølgning.
3.2.1. Parters ret  

 til aktindsigt Om en part i en administrativ sag eller andre har ret til  

 aktindsigt, afhænger for det første af, hvilken type sag der er tale om.  

 Herudover afhænger det af en vurdering af, hvad det er for en type dokument,  

 der er anmodet om aktindsigt i, og hvilken oplysning der er anmodet om  

 aktindsigt  

 i.
Retten til aktindsigt for en part i en sag er reguleret af  

 forvaltningslovens bestemmelser.
Det følger heraf, at den, der er part i en  

 sag, som der er eller vil blive truffet afgørelse i af en  

 forvaltningsmyndighed, kan forlange at blive gjort bekendt med sagens  

 dokumenter.  

 Der er imidlertid  

 som udgangspunkt ikke adgang til aktindsigt i sager om strafferetlig  

 forfølgning.
Adfærdsklagesager, sager om erstatning som følge af  

 politiets dispositioner, der behandles administrativt,  

 og klagesager vedrørende politiets dispositioner uden for strafferetsplejen  

 er  

 ikke sager om strafferetlig forfølgning i forvaltningslovens forstand.
En  

 part  

 i en sådan sag har dermed som udgangspunkt ret til aktindsigt i sagen.
Retten til aktindsigt i de ovennævnte sagstyper kan  

 imidlertid afslås eller begrænses efter de almindelige undtagelsesbestemmelser i  

 forvaltningsloven.  

 Aktindsigt i  

 f.eks. oplysninger om politipersonalets navne mv. kan således efter en  

 konkret  

 afvejning begrænses, hvis det er nødvendigt af væsentlige hensyn til  

 beskyttelse af sigtede, vidner eller andre i sager om strafferetlig eller  

 disciplinær forfølgning.  

 Afvejningen skal  

 foretages for hver enkel oplysning i sagen, og parten bør i almindelighed  

 gøres  

 bekendt med, at visse oplysninger er tilbageholdt.
 For så vidt angår adfærdsklagesager er der i øvrigt  

 særlige bestemmelser om retten til aktindsigt i sagsakterne i de tilfælde,  

 hvor  

 retten har beskikket en advokat for klageren i sagen.  

 Den beskikkede advokat skal således løbende have tilsendt genpart af det  

 materiale, statsadvokaten tilvejebringer som led i undersøgelsen af sagen.  

 Advokaten må imidlertid ikke uden statsadvokatens tilladelse overlevere det  

 modtagne materiale til sin klient eller andre.  

 Advokaten kan derimod frit orientere sin klient om materialets indhold og  

 forevise materialet for denne.
For så vidt angår sager om erstatning i anledning af  

 strafferetlig forfølgning kan den erstatningssøgende, hvis erstatningskravet  

 ikke imødekommes ved en afgørelse truffet af Rigsadvokaten i en klagesag  

 eller  

 af justitsministeren, inden to måneder efter meddelelse om afslaget begære  

 kravet indbragt for retten.
Erstatningssagen behandles i så fald i  

 strafferetsplejens former.
Efter anmodning fra den erstatningssøgende beskikkes der  

 ved en eventuel domstolsbehandling en advokat for den pågældende, jf.  

 retsplejelovens §  

 1018 f,  

 stk. 2. De regler, der er fastsat for forsvarere, finder i så fald anvendelse  

 for den beskikkede advokat.
Det betyder bl.a., at den beskikkede advokat ikke  

 uden politiets tilladelse kan overlevere det modtagne materiale til sin  

 klient.  

 Han kan derimod som udgangspunkt frit orientere sin klient om materialets  

 indhold og forevise materialet for denne.
Om advokatens og  

 erstatningssøgendes  

 adgang til sagsmateriale henvises til det, der er anført ovenfor under pkt.  

 3.1. om retsplejelovens § 729 a-c.
Det bemærkes, at klager over de af politiets  

 dispositioner, der vedrører strafforfølgning, indgår som en del af den  

 omhandlede  

 straffesag.
Der henvises i den forbindelse til det, der er anført ovenfor  

 under  

 pkt. 3.1. om udlevering af materiale i straffesager.
3.2.2. Aktindsigt  

 for andre end sagens parter For andre end sagens parter (og partsrepræsentanter) er  

 der i administrative sager  

 kun adgang til at  

 få udleveret dokumenter, hvis det følger af offentlighedslovens bestemmelser  

 om  

 aktindsigt.
 Der er efter disse bestemmelser ikke adgang til aktindsigt  

 i sager inden for strafferetsplejen.  

 Dette indebærer, at der for andre end sagens parter ikke er adgang til  

 aktindsigt i sager om erstatning i anledning af strafferetlig forfølgning  

 eller  

 i sager, hvor sagens parter f.eks. måtte have klaget over de af politiets  

 dispositioner,  

 der vedrører strafforfølgning.
 Hvis der ikke er tale om sager inden for  

 strafferetsplejen, vil andre end sagens parter med de undtagelser, der er  

 nævnt  

 i offentlighedslovens §§ 7-14, have adgang til aktindsigt i bl.a. oplysninger  

 om politipersonalets navne.
 Det må antages, at aktindsigt i oplysninger om  

 politipersonalets identitet efter en konkret vurdering kan begrænses, hvis  

 det  

 er nødvendigt af væsentlige hensyn til beskyttelse af sigtede, vidner eller  

 andre i sager om strafferetlig eller disciplinær forfølgning.
 Aktindsigt i oplysninger om politipersonalets navne kan  

 efter en konkret vurdering endvidere begrænses, hvis det er nødvendigt af  

 væsentlige hensyn til private eller offentlige interesser, hvor  

 hemmeligholdelse  

 efter forholdets særlige karakter er påkrævet.
4.  

 Domsforhandlingen ved retten 4.1. Straffesager Samtidig med indleveringen af anklageskriftet på rettens  

 kontor indleveres en udskrift af de i sagen foretagne retslige undersøgelses-  

 og bevishandlinger, sammen med sagens øvrige dokumenter mv. og en  

 bevisfortegnelse.
Polititjenestemænd, der har udført foranstaltninger som  

 nævnt  

 i retsplejelovens §  

 754 a  

 (om agentvirksomhed), og polititjenestemænd med en særlig tjenestefunktion,  

 hvor det af hensyn til denne særlige tjenestefunktion er nødvendigt at  

 hemmeligholde identiteten, kan i den forbindelse betegnes med et andet navn  

 end  

 deres eget og uden angivelse af bopæl,  

 jf. nærmere nedenfor.
 I straffesager kan retten træffe bestemmelse om  

 dørlukning, når der skal afgives forklaring af en polititjenestemand med en  

 særlig tjenestefunktion og når det af hensyn til denne særlige  

 tjenestefunktion  

 er nødvendigt at hemmeligholde den pågældendes identitet.
 Hvis politipersonale indkaldes som vidner i en straffesag,  

 kan anklagemyndigheden  i forbindelse med forberedelsen af  

 domsforhandlingen   

 give forsvareren pålæg om ikke at videregive oplysninger om et vidnes navn,  

 stilling og bopæl til tiltalte, hvis anklagemyndigheden  efter de  

 generelle  

 regler om anonyme vidner  agter at anmode  

 retten om at træffe bestemmelse om, at disse oplysninger ikke må meddeles  

 tiltalte.
 Fremsætter anklagemyndigheden under domsforhandlingen en  

 sådan anmodning om anonymitet, kan retten, hvis det må antages at være uden  

 betydning for tiltaltes forsvar, bestemme, at et vidnes bopæl ikke må oplyses  

 for tiltalte, hvis afgørende hensyn til vidnets sikkerhed taler for det,  

 eller  

 at et vidnes navn, stilling og bopæl ikke må oplyses for tiltalte, hvis  

 afgørende  

 hensyn til vidnets sikkerhed gør det påkrævet.
 Hvis retten på grund af afgørende hensyn til vidnets  

 sikkerhed har bestemt, at et vidnes navn, stilling og bopæl ikke må oplyses  

 for  

 tiltalte, kan retten yderligere bestemme, at tiltalte skal forlade  

 retslokalet,  

 mens vidnet afhøres, hvis der er grund til at antage, at vidnet eller vidnets  

 nærmeste vil blive udsat for alvorlig fare, hvis tiltalte får kendskab til  

 vidnets identitet.
 En polititjenestemand, der har udført agentvirksomhed, kan  

 under domsforhandlingen altid afgive forklaring uden at oplyse sit eget navn  

 og  

 bopæl.
 Rettens formand kan endvidere bestemme, at navn og bopæl  

 på en polititjenestemand, der afgiver forklaring som vidne, ikke skal  

 oplyses,  

 hvis afgørende hensyn til vidnets særlige tjenestefunktion taler for det, og  

 oplysningerne må antages at være uden betydning for tiltaltes forsvar.
 Hertil kommer, at rettens formand kan bestemme, at  

 tiltalte skal forlade retslokalet, når en polititjenestemand, der har udført  

 foranstaltninger som nævnt i retsplejelovens §  

 754 a, eller en polititjenestemand med  

 en særlig tjenestefunktion afhøres, hvis dette er påkrævet af hensyn til  

 hemmeligholdelsen af polititjenestemandens identitet, og det må antages at  

 være  

 uden betydning for tiltaltes forsvar.
 Bestemmelserne om anonymisering af politipersonale er en  

 del af den lovændring fra sommeren 2003, som havde til formål at forbedre  

 politiets efterforskningsmuligheder for at sikre en effektiv bekæmpelse af  

 rockerkriminalitet og anden organiseret kriminalitet.
 Retten kan endelig efter begæring forbyde offentlig  

 gengivelse af navn, stilling eller bopæl for sigtede eller andre personer,  

 der  

 nævnes under sagen.
4.2. Civile sager De administrative myndigheders endelige afgørelse om  

 erstatning som følge af politiets dispositioner uden for strafferetsplejen  

 kan  

 af den erstatningssøgende ved civilt søgsmål indbringes for retten.
Sagen  

 behandles i så fald i den borgerlige retsplejes former, og Kammeradvokaten  

 repræsenterer staten.
Tilsvarende gælder for sager om erstatning i anledning  

 af  

 strafferetlig forfølgning omfattet af reglerne i retsplejelovens kapitel  

 93 a, men hvor erstatningssøgende ikke  

 ønsker sagen behandlet efter disse regler.
 I en civil proces gælder i så fald forhandlingsmaksimen,  

 hvilket vil sige, at sagen oplyses af parterne.
 Det bemærkes, at det følger af formuleringen af erstatningsansvarslovens  

 § 23, stk. 2, 1. pkt., at den erstatningssøgende kan vælge, om han vil rejse  

 sit erstatningskrav mod arbejdsgiveren (i denne sammenhæng politimesteren)  

 eller mod arbejdstageren (den eller de involverede polititjenestemænd).
 I sager om erstatning som følge af politiets dispositioner  

 vil det dog i praksis være myndigheden (politimesteren eller  

 Justitsministeriet),  

 der bliver sagsøgt, men den erstatningssøgende vil principielt ikke være  

 afskåret fra at sagsøge den eller de involverede polititjenestemænd.
 Det skal imidlertid fremhæves, at den eller de involverede  

 polititjenestemænd, der ved simpel uagtsomhed forvolder en skade som et led i  

 tjenesten, ikke ifalder erstatningsansvar.  

 I sådanne tilfælde påhviler erstatningsansvaret kun arbejdsgiveren (staten).
 Det skal endvidere fremhæves, at erstatning, som  

 arbejdsgiveren (politimesteren eller Justitsministeriet) har måttet udrede  

 som  

 følge af den eller de involverede polititjenestemænds uforsvarlige adfærd, i  

 det indbyrdes forhold mellem arbejdsgiver og arbejdstager kun kan kræves  

 betalt  

 af polititjenestemanden, hvis det findes rimeligt under hensyn til den  

 udviste  

 skyld, den eller de involverede polititjenestemænds stilling og  

 omstændighederne i øvrigt.
 Den eller de involverede polititjenestemænds  

 erstatningsansvar over for skadelidte kan nedsættes eller bortfalde, hvis det  

 findes rimeligt under hensyn til de ovennævnte omstændigheder og til  

 skadelidtes  

 interesse.
Det skal i øvrigt bemærkes, at parten under en  

 domsforhandling af en civil sag kan forlange at få udleveret kopi af  

 dokumenter,  

 der vedrører sagen, herunder indførsler i retsbøgerne, medmindre andet er  

 bestemt.
Anmodningen om aktindsigt indgives i så fald til den ret, der i  

 øvrigt  

 behandler sagen.
 For så vidt angår andre end sagens parter, skal det  

 bemærkes, at den, der har en individuel, væsentlig interesse i et konkret  

 retsspørgsmål, under domsforhandlingen kan forlange at blive gjort bekendt  

 med  

 dokumenter, der vedrører sagen, herunder indførsler i retsbøgerne, hvis  

 dokumenterne har betydning for vurderingen af det pågældende retsspørgsmål.  

 Retten til  

 aktindsigt omfatter dog ikke interne arbejdsdokumenter,  

 ligesom retten til aktindsigt i en række nærmere angivne tilfælde kan  

 begrænses,  

 hvorved hensynet  

 til beskyttelse af politipersonalet kan varetages.
5. Anmodninger om  

 aktindsigt, der fremsættes efter sagens afslutning 5.1. Straffesager En  

  

 part  

  

 i en  

 straffesag kan, når straffesagen er endeligt afsluttet, forlange at blive  

 gjort  

 bekendt med dokumenter, der vedrører sagen, herunder indførsler i  

 retsbøgerne.  

 Partens adgang til  

 aktindsigt omfatter dog ikke interne arbejdsdokumenter,  

 og retten til aktindsigt kan i øvrigt begrænses i en række nærmere angivne  

 tilfælde.  

 Retten til  

 aktindsigt vil således efter en konkret vurdering kunne begrænses, hvis  

 partens  

 interesse i at kunne benytte kendskab til sagens dokumenter til varetagelse  

 af  

 sit tarv findes at burde vige for hensynet til beskyttelse af medsigtede,  

 vidner eller andre, herunder f.eks. hensynet til beskyttelse af  

 politipersonale.
 Afgørelsen af, om en anmodning om aktindsigt fra  

  

 andre end parten  

  

 i en afgjort straffesag  

 skal imødekommes, træffes efter reglerne i retsplejelovens §§ 41-  

 41 g.
 Det følger heraf, at enhver kan forlange at få adgang til  

 at gennemse en doms konklusion, når anmodningen herom fremsættes inden 1 uge  

 efter dommens afsigelse.
 Enhver har endvidere som udgangspunkt adgang til  

 aktindsigt i domme og kendelser i straffesager, der er endeligt afsluttet for  

 mindre end et år siden.  

 Der stilles  

 således ikke krav om, at den, der anmoder om aktindsigt, skal påvise en  

 retlig  

 interesse deri.
 Retten til aktindsigt i domme og kendelser kan dog  

 begrænses, hvis det er nødvendigt til beskyttelse af væsentlige hensyn til  

 statens sikkerhed eller forholdet til fremmede magter eller mellemfolkelige  

 institutioner, eller hvis det af ganske særlige grunde er påkrævet af hensyn  

 til forebyggelse, opklaring og forfølgning af lovovertrædelser, eller endelig  

 hvis dommen eller kendelsen indeholder oplysninger om enkeltpersoners rent  

 private forhold eller virksomheders erhvervshemmeligheder og offentlighedens  

 indsigt i retssager findes at burde vige for væsentlige hensyn til de  

 pågældende,  

 der ikke kan varetages ved anonymisering i medfør af retsplejelovens  

 § 41  

 e, stk. 4.
For så vidt angår aktindsigt i andre dokumenter end domme  

 og kendelser, kan den, der har en individuel, væsentlig interesse i et  

 konkret  

 retsspørgsmål, når straffesagen er endeligt afsluttet, forlange at blive  

 gjort  

 bekendt med dokumenter, der vedrører en straffesag, herunder indførsler i  

 retsbøgerne, hvis dokumenterne har betydning for vurderingen af det  

 pågældende  

 retsspørgsmål.
Det samme gælder forurettede i straffesager eller, hvis  

 forurettede  

 er afgået ved døden, forurettedes nære pårørende.  

 Det skal bemærkes, at retten til aktindsigt ikke omfatter interne  

 arbejdsdokumenter.
Hensynet til at beskytte politipersonale i særlige sager  

 kan imidlertid varetages gennem en begrænsning af retten til aktindsigt i en  

 straffesags dokumenter.
Retten til aktindsigt, herunder i oplysninger om  

 politipersonalets navne mv., kan således begrænses i en række nærmere angivne  

 tilfælde,  

 f.eks. hvor  

 ansøgerens interesse i at kunne benytte kendskab til en straffesags  

 dokumenter,  

 herunder oplysninger om politipersonalets navne mv., til varetagelse af sit  

 tarv findes at burde vige for hensynet til forebyggelse, opklaring og  

 forfølgning af lovovertrædelser eller for særlige hensyn til beskyttelse af  

 sigtede, tiltalte, vidner eller andre.
 Efter anmodning giver retten pressen  

 adgang til at gennemse domme, der er afsagt inden for de seneste 4 uger.  

 Den samme  

 personkreds kan af anklagemyndigheden efter anmodning få udleveret kopi af  

 anklageskrift  

 eller retsmødebegæring, dog således at dokumentet inden kopieringen  

 anonymiseres, således at forurettedes eller vidners identitet ikke fremgår.
 Det bemærkes i øvrigt, at domme og kendelser i  

 straffesager kun må gengives offentligt, når de er anonymiserede, således at  

 sigtedes, tiltaltes, forurettedes eller vidners identitet ikke fremgår.
5.2. Øvrige sager For så vidt angår aktindsigt i dokumenter, der indgår i en  

 afsluttet  

  

 administrativ  

  

 sag, er det  

 den myndighed, der har behandlet/afgjort den omhandlede sag, der skal  

 behandle  

 anmodningen om aktindsigt.
 Om mulighederne for at undtage oplysninger om  

 politipersonalets navne mv. henvises til det, der er anført ovenfor under  

 pkt.  

 3.2.
 Om dokumenter, der indgår i en civil sag, der er behandlet  

 ved domstolene, henvises til det netop ovenfor anførte under pkt. 5.1. om  

 retsplejelovens §§ 41-  

 41 g.
Det skal i øvrigt bemærkes, at en part kan forlange at få  

 udleveret kopi af dokumenter, der vedrører en civil sag, herunder indførsler  

 i  

 retsbøgerne, medmindre andet er bestemt.
Anmodningen om aktindsigt indgives i  

 så fald til den ret, der i øvrigt har behandlet sagen.
