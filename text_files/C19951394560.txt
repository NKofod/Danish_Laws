 Vejledning til udfyldelse af indberetning om gennemførte investeringer  

 i henhold til forbedringsordningen.
-------------------------------------------------------------- I.
Generelle oplysninger . Denne vejledning henvender sig specielt  

 til de sagkyndige, der er godkendt efter forbedringsordningen, og som skal  

 bistå ansøgere med udfyldelse af indberetningsskemaet.
Indberetningsskemaet  

 med bilag indsendes til jordbrugskommissionen i 2 eksemplarer (kopi eller  

 genpart), når investeringerne er gennemført.
Indberetningsskemaet skal være  

 vedlagt en regnskabsoversigt.
Regninger og fakturaer skal vedlægges  

 regnskabsoversigten.
Regninger og fakturaer skal kun indsendes til  

 jordbrugskommissionen og ikke til Strukturdirektoratet.
Når  

 jordbrugskommissionen har gennemgået regninger og fakturaer og har afsynet  

 investeringer, indsender jordbrugskommissionen det ene eksemplar af  

 indberetningsskemaet og regnskabsoversigten til Strukturdirektoratet.
De  

 halvårlige tilskud udbetales i april og oktober måned.
Første udbetaling  

 finder sted i førstkommende termin efter, at jordbrugskommissionen har  

 modtaget indberetning om gennemførte investeringer inden henholdsvis 15.  

 december og 15. juni.
II.
Bemærkninger til indberetningsskemaets enkelte punkter.  Punkt A.  

 Ansøgers navn, personnummer m.v.  Oplysninger i pkt.
A svarer til  

 oplysningerne i ansøgningen.
Er der sket ændringer, skal Strukturdirektoratet  

 have særskilt underretning.
Der skal kun gives oplysninger om kontonummer,  

 hvis kontonummer ikke har været oplyst i ansøgningen, eller hvis ansøger har  

 skiftet pengeinstitut/kontonummer siden ansøgningstidspunkt.   Punkt B.  

 Driftsforhold m.v.  Det er vigtigt, at den sagkyndige drøfter  

 spørgsmålene i pkt.
B med ansøgeren (brugeren). Hvis der er sket ændringer i  

 ejer- eller brugerforhold på bedriften eller dele heraf, skal der nærmere  

 oplyses herom.   Punkt C.
Oplysninger om de gennemførte investeringer, der  

 er foretaget.  Indberetningen skal indeholde oplysninger om samtlige  

 investeringer, der er foretaget på bedriften siden ansøgningstidspunktet.  

 Investeringer, som er anført i indberetningen af en eventuel tidligere etape  

 (etape 1), skal dog ikke anføres.
Indberetningen skal således også omfatte  

 investeringer, der ikke er tilskudsberettigede.
Som eksempler herpå kan  

 nævnes:
- investeringer, der ifølge forbedringsbekendtgørelsens § 19 ikke er  

 tilskudsberettigede (køb af salgsbesætning, vandindlæg inden for visse  

 sektorer m.m.), - investeringer i kapacitetsudvidende investeringer i svinesektoren, - investeringer, hvortil der ydes støtte efter anden lov, - miljøforbedrende investeringer, der straks afskrives efter reglerne i  

 afskrivningslovens §§ 3A og 21A, - investeringer, der ikke er omfattet af den godkendte forbedringsplan, - værdien af eget arbejde.
 Investeringsbeløbet vedrørende ovennævnte investeringer medtages under  

 »Investeringsudgifter«, medens der under »Heraf  

 tilskudsberettiget« anføres nul.
Indberetningen om gennemførte investeringer kan først indsendes, når  

 samtlige forudsatte investeringer i planen eller den pågældende etape er  

 foretaget.
Manglende investeringer vil medfører, at det investerings, der  

 ligger til grund for forhåndstilsagnet vil blive reduceret.
Tilsagnsbeløbet  

 vedrørende investeringer, der ikke gennemføres, kan ikke overføres til andre  

 investeringer.
Hvis der er uoverensstemmelser mellem de forudsatte  

 investeringer og de faktiske gennemførte investeringer, skal der vedlægges en  

 nærmere redegørelse og eventuelt nye beregninger af bedriftens  

 arbejdsindkomst, så det kan vurderes om tilsagnet om støtte kan opretholdes.
 Forhåndstilsagnsbeløbene er de maksimale beløb, der kan ydes tilskud til.  

 Beløbsmæssige uoverensstemmelser mellem de i forbedringsplanen forudsatte  

 investeringsudgifter og de faktiske investeringsudgifter kan dog accepteres,  

 hvis der er tale om mindre forskydninger inden for de enkelte investeringer i  

 gruppen af investeringer i »bygninger« eller mindre forskydninger  

 inden for de enkelte investeringer i gruppen af »inventar/maskiner  

 m.m.«.
En samlet mindreudgift inden for gruppen af »inventar/maskiner  

 m.m.« kan ikke medføre, at tilsagnsbeløbet vedrørende investeringer i  

 »bygninger« forhøjes tilsvarende.
En samlet mindreudgift inden for  

 »bygninger« kan derimod medføre, at tilsagnsbeløbet vedrørende  

 »inventar/maskiner m.m.« forhøjes tilsvarende, hvis der er tale om  

 uvæsentlige forskydninger.
Det samlede tilsagnsbeløb kan dog aldrig forhøjes,  

 og tilskud kan ikke ydes til investeringer, der ikke er omfattet af planen.
Forhåndstilsagnet kan ikke overføres mellem 2 etaper.
Men hvis begge  

 etaper indberettes samlet, kan forskydninger mellem de enkelte investeringer  

 godkendes efter ovennævnte retningslinier.
De investeringsudgifter, der skal oplyses i pkt.
C er nettobeløbene, idet  

 der skal fratrækkes moms, rabatter og beløb for ibyttetagne effekter.
Faktura eller regning skal foreligge inden indberetning indsendes, og  

 fakturaerne eller regningerne skal være betalt på indberetningstidspunktet.  

 Investeringer, der finansieres ved købekontrakter, er også  

 tilskudsberettigede.
Derimod er investeringer, der leases (lejes), ikke  

 tilskudsberettigede.
 Med hensyn til opgørelsen af investeringsudgifterne inden for henholdsvis  

 svinesektoren og malkekvægsektoren henvises til vejledning til udfyldelse af  

 ansøgningsskemaet.
i øvrigt udfyldes pkt.
C efter samme retningslinier, som er gældende for  

 udfyldelse af pkt.
H i ansøgningen.
 Koder skal altid anføres, og der henvises til kodelisten.
Punkt D.
Anden offentlig støtte.
Dette punkt svarer til pkt.
F i ansøgningsskemaet.
Pkt.D skal kun  

 udfyldes, hvis ansøger siden ansøgningstidspunktet har fået bevilget støtte  

 eller tilsagn om støtte til investeringer efter anden lov (Investeringen skal  

 tillige være anført i pkt.
C under »Investeringsudgifter«). Dvs. at  

 investeringer, der er nævnt i pkt.
F i ansøgningsskemaet, ikke skal anføres i  

 indberetningens pkt.
D Investeringer, der er omfattet af en tidligere  

 indberetning i sagen (etape 1), skal ikke anføres.
Punkt E.
Tidspunkt for investering.
Pkt.
E skal kun udfyldes for den etape, der omfattes af indberetningen.  

 Hvis begge etaper indberettes samlet, skal datoerne for begge etaper  

 udfyldes.
Investeringerne må ikke være påbegyndt før ansøgningen er godkendt eller  

 der er givet igangsætningstilladelse.
Arkitektplanlægning og projektering  

 betragtes dog ikke som påbegyndelse af investeringerne.
Desuden anses en  

 bestilling på maskiner, apparater og inventar ikke for påbegyndelse, forudsat  

 at montering, installation og/eller levering ikke har fundet sted før  

 ansøgningens godkendelse/igangsætningstilladelse.
For byggeinvesteringers  

 vedkommende må arbejdet ikke finde sted før ansøgningens  

 godkendelse/igangsætningstilladelse.
Punkt F.
Finansiering af investeringerne Dette pkt. svarer til pkt.
J i ansøgningsskemaet, men indberetnings pkt.
F  

 skal udtrykke den faktiske finansiering af investeringerne.
Hvis  

 finansieringen på indberetningstidspunktet endnu ikke er afsluttet, skal der  

 gives oplysninger om den forventede endelige finansiering.
Et midlertidigt  

 byggelån skal således ikke anføres.
 Forhøjelse af kassekredit skal kun udfyldes, hvis trækket på  

 kassekreditten eller forhøjelse af kassekreditten er af mere permanent  

 karakter, og ikke hvis der kun er tale om en midlertidig forhøjelse i  

 byggeperioden.
 Sker finansiering via »egne midler« eller »andet« skal  

 der gives oplysning om hvilke midler der anvendes.
Summen af beløbene (lån, forhøjelse af kassekredit eller lignende, egne  

 midler, værdien af eget arbejde og andet) skal svarer til de samlede  

 investeringsudgifter i indberetningens pkt.
C.
Punkt G.
Erklæring fra ansøger/bruger.
Hvis ansøger også er bruger, skal der kun underskrives et sted.
Hvis  

 ansøger har bortforpagtet bedriften, skal både ansøger og forpagter  

 underskrive.
Punkt H.
Erklæring fra den sagkyndige.
Det er vigtigt, at de pågældende spørgsmål besvares omhyggeligt.
Hvis et  

 eller flere af spørgsmålene besvares benægtende, skal nærmere begrundelse  

 anføres, og eventuelt skal der vedlægges nye beregninger over  

 arbejdsindkomsten fra bedriften.
