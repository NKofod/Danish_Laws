Bekendtgørelse om ændring af bekendtgørelse om ledelse, styring og administration af danske UCITS § 1 I bekendtgørelse nr. 865 af 2. juli 2014 om ledelse styring og administration af danske UCITS, foretages følgende ændringer:
 1. Fodnoten til bekendtgørelsens titel affattes således:
»1) Bekendtgørelsen indeholder bestemmelser, der gennemfører dele af Europa-Parlamentets og Rådets direktiv 2009/65/EF af 13. juli 2009 om samordning af love og administrative bestemmelser om visse institutter for kollektiv investering i værdipapirer (investeringsinstitutter) (UCITS-direktivet), EU-Tidende 2009, nr.
L 302, side 32, og dele af Kommissionens direktiv 2010/43/EU af 1. juli 2010 om gennemførelse af Europa-Parlamentets og Rådets direktiv 2009/65/EF for så vidt angår organisatoriske krav, interessekonflikter, god forretningsskik, risikostyring og indholdet af aftalen mellem en depositar og et administrationsselskab, EU-Tidende 2010, nr.
L 176, side 42 og dele af Kommissionens delegerede direktiv (EU) 2021/1270 af 21. april 2021 om ændring af direktiv 2010/43/EU for så vidt angår de bæredygtighedsrisici og bæredygtighedsfaktorer, der skal tages hensyn til i forbindelse med institutter for kollektiv investering i værdipapirer (investeringsinstitutter), EU-Tidende 2021, nr.
L 277, side 141-144.« 2. Indledningen affattes således:
»I medfør af § 70, stk. 6, § 71, stk. 2, § 101, stk. 5, og § 373, stk. 4, i lov om finansiel virksomhed, jf. lovbekendtgørelse nr. 406 af 29. marts 2022, og § 50, stk. 3, § 51, stk. 7, § 52, stk. 7, § 53, stk. 6, § 54, stk. 8, § 63, stk. 5, nr. 1 og 3, og § 190, stk. 6, i lov om investeringsforeninger m.v., jf. lovbekendtgørelse nr. 336 af 11. marts 2022, senest ændret ved lov nr. 570 af 10. maj 2022, fastsættes:« 3. I § 2 indsættes efter nr. 2 som nye numre:
 »3) Bæredygtighedsrisiko: Bæredygtighedsrisiko som defineret i artikel 2, nr. 22, i Europa-  Parlamentets og Rådets forordning (EU) 2019/2088.
4) Bæredygtighedsfaktorer: Bæredygtighedsfaktorer som defineret i artikel 2, nr. 24, i forordning (EU) 2019/2088.« Nr. 3-12 bliver herefter nr. 5-14.
 4. I § 10, stk. 3, indsættes efter »investeringsinstrukser«: », og at bæredygtighedsrisici er inddraget i beslutningerne«.
 5. I § 12 indsættes som stk. 3:
»Stk. 3. Direktionen skal sikre, at bæredygtighedsrisici er inddraget i de aktiviteter, der udføres af compliancefunktionen, jf. § 35.« 6. I § 14 indsættes efter stk. 1 som nyt stykke:
»Stk. 2. Direktionen skal sikre, at bæredygtighedsrisici er inddraget i de aktiviteter, der udføres i stk. 1, nr. 1 og 2.« Stk. 2 og 3 bliver herefter stk. 3 og 4.
 7. I § 14, stk. 2, der bliver stk. 3, indsættes efter »nr. 2,«, »og stk. 2«.
 8. I § 18 indsættes som stk. 3 og 4:
 »Stk. 3. Et investeringsforvaltningsselskab skal have de ressourcer og den sagkundskab, der er nødvendige for en effektiv inddragelse af bæredygtighedsrisici.
Stk. 4. Investeringsforvaltningsselskabet skal inddrage bæredygtighedsrisici i forvaltningen af UCITS under hensyntagen til arten, omfanget og kompleksitetsgraden af investeringsforvaltningsselskabets forretninger.« 9. I § 30, stk. 1, nr. 4, udgår »og«.
 10. I § 30, stk. 1, indsættes efter nr. 4 som nyt nummer:
»5) bæredygtighedsrisici, og« Nr. 5 bliver herefter nr. 6.
 11. I § 31 indsættes efter stk. 1 som nyt stykke:
»Stk. 2. Direktionen skal sikre, at bæredygtighedsrisici er inddraget i de aktiviteter, der udføres i stk. 1 nr. 1 og 2.« Stk. 2 bliver herefter stk. 3.
 12. I § 37 indsættes som stk. 3:
»Stk. 3. Investeringsforvaltningsselskabet skal, når det identificerer, hvilke typer af interessekonflikter, der kan skade en af de administrerede afdelinger, medtage de typer af interessekonflikter, der kan opstå som følge af inddragelse af bæredygtighedsrisici i processer, systemer og interne kontroller.« 13. I § 45 indsættes som stk. 6 og 7:
 »Stk. 6. Et investeringsforvaltningsselskab skal tage hensyn til bæredygtighedsrisici, når det opfylder kravene i stk. 1-5.
Stk. 7. Et investeringsforvaltningsselskab, der inddrager bæredygtighedsfaktorer i investeringsbeslutningers vigtigste negative indvirkninger, jf. artikel 4, stk. 1, litra a, og artikel 4, stk. 3 eller 4, i Europa-Parlamentets og Rådets forordning (EU) nr. 2019/2088 af 27. november 2019, skal tage hensyn til bæredygtighedsfaktorer, når de opfylder kravene i stk. 1-5.« § 2 Bekendtgørelsen træder i kraft den 1. august 2022.
