Fremsat den 29. januar 2003 af  

 socialministeren (Henriette Kjær) Forslag til Lov om ændring af lov om social  

 service (Magtanvendelse og andre indgreb i  

 selvbestemmelsesretten - særlige døråbnere, fastholdelse  

 og flytning) § 1 I lov om social service, jf. lovbekendtgørelse nr.  

 755 af 9. september 2002, som ændret ved § 3 i lov nr. 1092 af 16.  

 december 2002, § 1 i lov nr. 1066 af 17. december 2002, lov nr. 1067 af  

 17. december 2002, lov nr. 1070 af 17. december 2002 og lov nr. 1071 af 17.  

 december 2002, foretages følgende ændring:
 1. I § 67 a, stk. 1,  

 indsættes som 2. pkt.:
» 2. § 109 a affattes  

 således:
» 1)	der er risiko for, at personen ved at forlade bo-  

 eller dagtilbudet udsætter sig selv eller andre for at lide  

 personskade, og 2)	forholdene i det enkelte tilfælde gør  

 det påkrævet for at afværge denne risiko.
Stk. 2. Kommunen eller amtskommunen kan  

 træffe afgørelse om at anvende særlige  

 døråbnere ved yderdøre for en eller flere personer i en  

 afgrænset periode, når 1)	der er nærliggende risiko for, at en eller  

 flere personer ved at forlade bo- eller dagtilbudet udsætter sig selv  

 eller andre for at lide væsentlig personskade, og 2)	forholdene i det enkelte tilfælde gør  

 det absolut påkrævet for at afværge denne risiko, og 3)	lovens øvrige muligheder forgæves har  

 været anvendt.
Stk. 3. Hvis foranstaltninger efter stk. 2  

 iværksættes, skal der af hensyn til beboernes frie færden  

 opsættes en døralarm, som sikrer, at beboere, der ikke selv kan  

 betjene den særlige døråbner, får den  

 nødvendige hjælp hertil.
Beboere, der er omfattet af  

 foranstaltningen efter stk. 2, vil således alene kunne tilbageholdes,  

 hvis bestemmelsen i § 109 c samtidig hermed finder i anvendelse. « 3. § 109 b affattes  

 således:
» 1)	der er nærliggende risiko for, at personen  

 udsætter sig selv eller andre for at lide væsentlig personskade,  

 og 2)	forholdene i det enkelte tilfælde gør  

 det absolut påkrævet.
Stk. 2. Kommunen eller amtskommunen kan  

 undtagelsesvis for en afgrænset periode træffe afgørelse  

 om at anvende fysisk magt i form af at fastholde en person, hvis dette  

 må anses for en absolut nødvendighed for at udøve  

 omsorgspligten i personlige hygiejnesituationer.
Det skal samtidig gennem den  

 faglige handlingsplan, jfr. § 109 l, stk. 2, søges sikret, at  

 magtanvendelse i personlige hygiejnesituationer i fremtiden kan  

 undgås.« 4. §109 e affattes  

 således:
» 1)	det er absolut påkrævet for, at den  

 pågældende kan få den nødvendige hjælp, og 2)	hjælpen ikke kan gennemføres i  

 personens hidtidige bolig, og 3)	den pågældende ikke kan overskue  

 konsekvenserne af sine handlinger, og 4)	udsætter sig selv for at lide væsentlig  

 personskade, og 5)	det er uforsvarligt ikke at sørge for  

 flytning.
Stk. 2. For personer med betydelig og varigt nedsat  

 psykisk funktionsevne, jfr. § 109, stk. 2, der ikke modsætter sig  

 flytning, men som mangler evnen til at give informeret samtykke til en  

 flytning, og hvor den psykiske funktionsnedsættelse er en følge  

 af en aldersbetinget eller senere erhvervet mental svækkelse, som er  

 fremadskridende, kan kommunen eller amtskommunen træffe  

 afgørelse om optagelse i et bestemt botilbud, hvis kommunen eller  

 amtskommunens indstilling tiltrædes af den af statsamtet beskikkede  

 værge, jfr. § 109 g, når 1)	ophold i et botilbud med tilknyttet service er  

 påkrævet for, at den pågældende kan få den  

 nødvendige hjælp, og 2)	det i det konkrete tilfælde  

 omsorgsmæssigt vurderes at være mest hensigtsmæssigt for  

 den pågældende.
 Stk. 3. Det skal indgå i kommunens eller  

 amtskommunens vurdering efter stk. 1 og stk. 2, hvis en eventuel  

 ægtefælle, samlever eller anden pårørende ikke  

 længere kan varetage den nødvendige hjælp samt opsyn i  

 forhold til den pågældende.
Stk. 4. Kommunens eller amtskommunens  

 afgørelse efter stk. 2 vil kunne påklages til det sociale  

 nævn efter reglerne i kapitel 10 i lov om retssikkerhed og  

 administration på det sociale område.
Kan kommunens eller  

 amtskommunens indstilling ikke tiltrædes af den af statsamtet  

 beskikkede værge, jfr. § 109 g, indstiller kommunen eller  

 amtskommunen til det sociale nævn at træffe afgørelse om  

 optagelse eller flytning til et bestemt botilbud efter stk. 2.« 5. I § 109 h, stk. 1, litra 2,  

tilføjes efter »§ 109 e«:  

», stk. 1«.
§ 2 Loven træder i kraft den 1. juli 2003.
Bemærkninger til lovforslaget Almindelige bemærkninger Med dette lovforslag ønsker regeringen at  

 imødekomme den kritik, der har været af, at reglerne i lov om  

 social service om omsorgspligt og indgreb i selvbestemmelsesretten, ikke i  

 tilstrækkelig grad har sikret at personer, der på grund af  

 betydelig og varigt nedsat psykisk funktionsevne, fx på grund af  

 demens, er ude af stand til at tage vare på sig selv, kan opnå  

 den omsorg og pleje, som er nødvendig.
Der henvises til forarbejderne  

 til lov nr. 392 af 2. juni 1999 om ændring af lov om social service og  

 lov om retssikkerhed og administration på det sociale område (L  

 195 1998- 1999): Folketingstidende 1998-1999, Till.
A 4631, Till.
A 4600, FF  

 4861, Till.
B 1050, FF 6942, FF 7037, Till.
C 646.
1. Baggrunden for forslaget Der er i 2001/2002 gennemført en evaluering af,  

 hvordan reglerne om magtanvendelse hidtil har virket i praksis i kommuner og  

 amter.
Desuden har flere Sociale Nævn gennemført  

 praksisundersøgelser.
 Evalueringen viste bl.a., at reglerne om alarm- eller  

 pejlesystemer samt om optagelse i særligt botilbud uden samtykke  

 på nogle områder har givet anledning til visse problemer i  

 praksis.
1.1. Alarm- eller pejlesystemer (§ 109 a) Evalueringen viste, at muligheden for anvendelse af alarm-  

 eller pejlesystemerne ikke i løbet af lovgivningens første  

 år har haft den nødvendige gennemslagskraft og tilsigtede  

 effekt.
Det skyldes ifølge evalueringen bl.a.  

 manglende kendskab til reglerne om brugen af alarm- eller pejlesystemer.
Der  

 er fortsat problemer med, at især demente forlader boligen uden  

 efterfølgende at kunne finde tilbage, så de må  

 eftersøges af politiet og i enkelte tilfælde bliver fundet for  

 sent.
Kriterierne for at kunne anvende alarm- eller  

 pejlesystemer er restriktive.
Betingelserne for at kunne anvende disse  

 systemer opleves af personalet som for restriktive.
Dette har medført,  

 at kommunerne og amtskommunerne ofte ikke har opnået den ønskede  

 godkendelse til foranstaltningen i ankesystemet.
Det er et kommunalt eller amtskommunalt ansvar at  

 sørge for, at beboerne i botilbud får den pleje og omsorg, som  

 de har behov for, herunder også at sørge for at der fortages en  

 kvalificeret og sikker drift samt administration af botilbudene til den  

 pågældende personkreds.
Det skal samtidig hermed sikres, at de  

 omhandlede personer på den ene side ikke tilbageholdes ulovligt og  

 på den anden side får den nødvendige hjælp og  

 støtte, så de ikke kommer til skade.
For at kommunerne eller  

 amtskommunerne kan levere denne opgave, er det vigtigt, at de har de  

 fornødne redskaber hertil, uden at det går ud over  

 retssikkerheden for den enkelte.
De ansvarlige kommunale eller amtskommunale myndigheder  

 samt ledelsen og personalet i plejehjem og botilbud har i flere  

 tilfælde givet udtryk for, at de i lovgivningen ikke har de  

 tilstrækkelige redskaber til at kunne håndtere de situationer,  

 hvor forskelligt rettede hensyn skal varetages.
Samtidig opleves kriterierne  

 for at kunne anvende de eksisterende redskaber særdeles  

 restriktive.
1.2. Fastholdelse (§ 109 b) Også kriterierne for at kunne fastholde en person er  

 restriktive.
I evalueringsundersøgelsen er det blevet fremhævet,  

 at det i visse særlige tilfælde er problematisk, at man ikke kan  

 yde den påkrævede og nødvendige omsorg især i  

 hygiejnesituationer, hvis personen fysisk modsætter sig dette.
1.3. Flytning (§ 109 e) Flytning af bl.a. demente har været genstand for en  

 offentlig debat, ligesom der har været sat spørgsmålstegn  

 ved grænserne for, hvornår det offentlige kan tvangsflytte  

 væsentligt psykisk svækkede personer, som lever under ringe  

 forhold i eget hjem.
 Det har i denne debat primært drejet  

 sig om inhabile demente personer, der forholder sig passivt til en flytning  

 og hvor det i nogle situationer har været vanskeligt at  

 gennemføre en flytning, selvom formålet var at tilgodese den  

 dementes konkrete behov for omsorg, idet der ikke har været fare for  

 alvorlig personskade i den hidtidige bolig.
Behovet hos denne personkreds for flytning til en  

 plejebolig blev før de nugældende reglers ikrafttræden  

 varetaget af de pårørende eller af en værge efter reglerne  

 i værgemålsloven.
Bestemmelserne om optagelse til et  

 særligt botilbud uden samtykke er trådt i stedet for  

 værgemålsreglerne.
Værgen eller de pårørende  

 kan efter den gældende lovgivning ikke give samtykke på vegne af  

 en inhabil dement person.
I forhold til de ægtefæller eller  

 pårørende, som har varetaget eller deltaget i hjælpen til  

 fx demente eller sen hjerneskadede, men som ikke længere magter dette,  

 kan de gældende regler således give anledning til problemer, hvis  

 eksempelvis den demente ikke selv er i stand til at give et habilt samtykke  

 til en flytning.
De pårørende kan derfor komme i en situation,  

 hvor de må vælge mellem at fortsætte med indsatsen eller  

 fraflytte hjemmet.
Erfaringerne har således vist, at betingelsen om, at  

 pågældende udsætter sig selv for at lide alvorlig  

 personskade, sjældent vil være til stede.
De sociale nævn  

 træffer derfor ofte afgørelser om, at betingelserne for flytning  

 uden samtykke ikke er opfyldt - også i tilfælde, hvor den  

 aktuelle bolig eller botilbud ikke er hensigtsmæssig for den  

 pågældende.
1.4. Omsorgspligten Samspillet mellem omsorgspligten og  

 magtanvendelsesreglerne opleves af flere parter som problematiske og  

 uklare.
 Vurderingen af, hvornår man har en pligt til at yde  

 omsorg over for personer, som ikke kan gøres ansvarlig for deres egen  

 modvilje mod at modtage hjælp, og hvornår, der er tale om  

 omsorgssvigt, hvis man ikke griber ind, opleves som meget vanskelig.
 Det kan konstateres, at der er tilfælde, hvor  

 omsorgspligten har medført brug af en vis magt, idet personalet har  

 vurderet, at det af hensyn til borgerens værdighed samt sund fornuft,  

 ville være uansvarligt ikke at hjælpe.
Der kan være tale om mennesker, som ofte tidligere  

 har gjort meget ud af hygiejnen, men som nu er dybt afhængige af, at  

 der er andre mennesker, som kan tage vare på dem.
Der kan også  

 være tale om udviklingshæmmede mennesker, som modsætter sig  

 tandbørstning, bad, barbering, bleskift o. lign., og som ikke  

 forstår konsekvenserne af ikke at få foretaget den daglige  

 hygiejne.
 Synlighed, åbenhed og faglige diskussioner har i  

 flere situationer medført, at det med tiden har været muligt at  

 undgå brug af lettere magt, men over for nogle mennesker opleves det i  

 særlige tilfælde at være absolut nødvendigt at kunne  

 anvende fysisk magt kortvarigt.
Man kan overfor personer med betydelig og varigt nedsat  

 psykisk funktionsevne i disse situationer komme langt med overtalelse,  

 motivation o. lign.
Denne form for støtte betragtes ikke som  

 magtanvendelse.
Det handler, om etik og refleksion over måden der  

 hjælpes på, herunder også overvejelser om, hvordan man kan  

 finde alternative måder at hjælpe på, så det altid  

 foregår på den mindst indgribende og skånsomme  

 måde.
2. Gældende lovgivning Reglerne om magtanvendelse og andre indgreb i  

 selvbestemmelsesretten blev vedtaget af et enigt Folketing i maj 1999 som en  

 ændring af lov om social service, der trådte i kraft 1. januar  

 2000. Samtidig blev det besluttet, at der skulle fremsættes  

 revisionsforslag for Folketinget i Folketingssamlingen 2002   2003.
 Med indførelsen af de gældende regler skete  

 der en væsentlig forbedring af retssikkerheden for den enkelte person  

 med betydelig og varigt nedsat psykisk funktionsevne, herunder demente m.fl.  

 Ifølge reglerne er magtanvendelse og andre indgreb i  

 selvbestemmelsesretten generelt en undtagelse, som aldrig må erstatte  

 omsorg, pleje og socialpædagogisk bistand.
2.1. Alarm- eller pejlesystemer Der er ikke med de gældende regler om magtanvendelse  

 og andre indgreb i selvbestemmelsesretten hjemmel til at tilbageholde beboere  

 fra denne personkreds ved aflåsning af yderdøre.
Som  

 udgangspunkt kan man i disse botilbud låse dørene, som det er  

 sædvanligt i private hjem for at forhindre, at uvedkommende kommer ind  

   men ikke med det formål at forhindre beboerne i at komme ud.
Ganske små indretningsændringer  

 kan løse mange af de problemer, der opstår med beboere, der  

 forvilder sig ud.
Der behøver ikke at være tale om  

 bygningsændringer, men ganske ubetydelige små ændringer.  

 Det kan fx være et gardin, der trækkes for glasdøren ind  

 til næste afsnit eller det kan være grønne planter, der  

 let kan kamuflere dørene, men ikke er en hindring for den beboer, der  

 vil ud.
Placering af plejeboligens kontor i nærhed af døren vil  

 også kunne afhjælpe nogle af de praktiske problemer hermed,  

 således at man kan holde øje med, hvem der går ud af  

 døren.
En egentlig boligindretning således, at hoveddøren  

 vanskeligt kan ses, vil der også være mulighed for.
 Ved drøftelserne under udvalgsarbejdet og i  

 Folketinget forud for vedtagelsen af de gældende regler nåede man  

 frem til, at det - frem for at give adgang til at låse dørene  

 for beboerne - ville være mindre indgribende at give mulighed for at  

 bruge elektroniske alarm- og pejlesystemer, som sikrer, at personalet altid  

 er klar over, når beboere i risikogruppen er på vej ud.  

 Personalet vil så kunne gå en tur med vedkommende eller  

 hjælpe personen frivilligt tilbage til egne lokaler eller til  

 aktiviteter og samvær med andre.
 Kommunen eller amtskommunen kan efter  

 servicelovens § 109 a, træffe afgørelse om at anvende  

 alarm- eller pejlesystemer, når der er en nærliggende risiko for,  

 at personen ved at forlade boligen udsætter sig selv eller andre for at  

 lide væsentlig personskade og forholdene i det enkelte tilfælde  

 gør det absolut påkrævet at afværge denne  

 risiko.
 Bestemmelsen i servicelovens § 109 a, omhandler to  

 former for systemer, hvorefter man lovligt kan overvåge den  

 pågældendes færden og udgang fra boligen: alarmsystemer der  

 har til formål at advare personalet, og pejlesystemer der kan anvendes  

 til at lokalisere en bortkommen person.
 I Socialministeriets bekendtgørelse nr. 870 af 30.  

 november 1999 om magtanvendelse og andre indgreb i selvbestemmelsesretten  

 overfor voksne er der i § 3, foretaget en udtømmende opregning af  

 de systemer, som lovligt kan anvendes for at følge den enkelte persons  

 udgang fra boligen.
2.2. Flytning Reglerne om optagelse i særlige botilbud uden  

 samtykke kom i den endelige udgave af lovforslaget om magtanvendelsesreglerne  

 til at gælde ikke alene for personer, der modsætter sig en  

 flytning, men også for personer, der forholder sig passivt, idet de  

 ikke er i stand til positivt at tage stilling hertil.
 Følgende betingelser skal være opfyldt for,  

 at der kan gennemføres en flytning af personer, der enten  

 modsætter sig eller forholder sig passive hertil:
1)	Det er absolut påkrævet for, at den  

 pågældende kan få den nødvendige hjælp, og 2)	hjælpen ikke kan gennemføres i  

 personens hidtidige bolig, og 3)	den pågældende ikke kan overskue  

 konsekvenserne af sine handlinger, og 4)	udsætter sig selv for at lide alvorlig  

 personskade, og 5)	det vil være uforsvarligt ikke at sørge  

 for en flytning.
Begrebet flytning omfatter flere situationer.  

 Der kan for det første være tale om, at der visiteres fra en  

 oprindelig bolig til et botilbud.
Dernæst kan der være tale om  

 situationer, hvor der visiteres fra et botilbud til et særligt  

 indrettet kommunalt eller amtsligt botilbud.
Endelig er der de situationer,  

 hvor den pågældende flyttes til/fra en skærmet enhed inden  

 for samme bebyggelse.
2.3. Omsorgspligt De gældende regler omfatter dels regler om  

 magtanvendelse og andre indgreb i selvbestemmelsesretten i servicelovens kap.  

 21 og dels omsorgsbestemmelsen i § 67 a overfor personer med betydelig  

 nedsat psykisk funktionsevne, som ikke er i stand til at tage vare på  

 deres egne interesser.
Den i servicelovens § 67 a beskrevne forpligtelse  

 for det offentlige til at yde hjælp til personer, som ofte ikke kan  

 give et habilt samtykke til at modtage hjælpen, blev i  

 bemærkningerne til loven omtalt som en omsorgspligt.
De kommunale og  

 amtslige myndigheder er herefter forpligtet til at sørge for  

 hjælp med det formål at forebygge problemer, forbedre  

 udviklingsmuligheder, livsudfoldelse og aktiviteter for den  

 pågældende samt forbedre dennes kontakt med andre mennesker og  

 yde omsorg og pleje gennem en helhedsorienteret indsats, jf.  

 formålsbestemmelsen i servicelovens § 67. Samtidig forpligtes  

 myndighederne til at være opmærksom på, om der er  

 pårørende eller andre, der kan varetage den  

 pågældendes interesser, og om der kan være behov for, at  

 der bliver udpeget en værge.
Omsorgspligten skal dog ses i lyset af servicelovens  

 grundlæggende udgangspunkt om, at det er frivilligt, om man vil modtage  

 hjælp efter den sociale lovgivning.
De borgere, der er i stand til at  

 tage stilling til, om de ønsker at modtage hjælp efter  

 serviceloven, kan selvfølgelig vælge at undlade at tage imod  

 hjælpen.
Omsorgspligten forudsætter således, at den  

 pågældende ikke er i stand til at gøre brug af denne  

 selvbestemmelsesret.
Hjælpen skal dog herefter ydes i et samarbejde med  

 den pågældende og under hensyn til de ønsker, som den  

 pågældende kan give udtryk for.
Udøvelse af omsorgspligten  

 kan ikke ske ved magtanvendelse i form af fysisk tvang.
3. Hovedpunkter i forslaget Med dette lovforslag tilsigtes en justering af  

 mulighederne for at gribe ind overfor personer, som på grund af  

 betydelig og varigt nedsat psykisk funktionsevne er ude af stand til at tage  

 vare på sig selv.
Det er hensigten, at disse personer, som kan have  

 særdeles svært ved at udøve deres selvbestemmelsesret,  

 får den nødvendige hjælp, omsorg og pleje m.v. samtidig  

 med, at retssikkerheden for den en-kelte opretholdes.
 Det er stadigvæk formålet med bestemmelserne  

 at begrænse magtanvendelse og andre indgreb i selvbestemmelsesretten  

 til det absolut nødvendige, og lovforslaget ændrer ikke  

 på, at den mindst indgribende foranstaltning altid går forud for  

 en mere indgribende foranstaltning.
 Endvidere ændre lovforslaget ikke på, at  

 personalemangel ikke må betyde øget brug af magtanvendelse, der  

 således kun kan finde sted, hvis betingelserne herfor i det enkelte  

 tilfælde er opfyldt.
Hensynet til den enkelte kan ikke alene afgøres ud  

 fra overvejelser om selvbestemmelsesretten.
I en række situationer vil  

 det være relevant og nødvendigt at overveje hensynet til den  

 enkeltes værdighed og sociale tryghed ligesom hensynet til andre  

 f.eks. en ægtefælle   kan indgå i den samlede vurdering af,  

 hvordan omsorgen skal tilrettelægges.
Respekten for den enkeltes  

 personlige integritet og frihed er således en samlet konkret afvejning  

 af forskellige ofte modstridende hensyn.
Når f.eks. demente forlader  

 boligen uden at være påklædt eller modsætter sig  

 grundlæggende hygiejne, kan det være forbundet med tab af  

 værdighed.
Overvejelser om værdighed kan derfor indgå i den  

 samlede afvejning af, hvordan omsorgen tilrettelægges.
Den samlede  

 afvejning af de forskellige hensyn skal dog altid finde sted ud fra en  

 vurdering af den enkeltes forhold.
Ved anvendelse af magt og andre indgreb i  

 selvbestemmelsesretten er der næsten altid tale om afvejning af en  

 række modstridende hensyn.
Det er derfor vigtigt, at personale og  

 ledelse tilrettelægger omsorgen og beslutningerne herom på en  

 måde, der giver mulighed for en åben dialog om de forskellige  

 hensyn og svære beslutninger.
3.1. Lempelse af kriterierne for anvendelse af alarm-  

 eller pejlesystemer Med lovforslaget foreslås en lempelse af de  

 nugældende meget restriktive kriterier for at anvende alarm- eller  

 pejlesystemer, således at der bliver lettere adgang til at tage disse  

 systemer i brug som et redskab for at sikre, dels at personer ikke forsvinder  

 fra bo- eller dagtilbudet og dels at personer, som er forsvundet, kan  

 genfindes.
Med forslaget om lempelse af kravene tilsigtes en lettere  

 adgang til at anvende alarm- og pejlesystemer som et hjælpemiddel til  

 gavn for de personer, som ikke kan færdes ude uden ledsagelse, og som  

 på grund af betydelig nedsat psykisk funktionsevne mangler habilitet  

 til at samtykke til foranstaltningen.
Ved vurderingen skal udover hensynet  

 til den fysiske sikkerhed indgå hensynet til, om foranstaltningen giver  

 personen større udfoldelsesmuligheder og livskvalitet, end hvis  

 overvågningen ikke blev etableret.
3.2. Udgangsbegrænsende foranstaltninger i form af  

 særlige døråbnere Man kan som udgangspunkt ikke efter de gældende  

 regler lovligt tilbageholde en beboer, som udtrykker ønske om at  

 forlade sin bolig, herunder en plejehjemsbolig.
 Der er således ikke hjemmel til at anvende specielle  

 låse- eller døråbnere, som eksempelvis demente eller andre  

 beboere ikke kan betjene ved udgangen fra boligen med det formål at  

 forhindre den pågældende i at forlade boligen.
 Flere kommunale og amtskommunale myndigheder  

 samt plejepersonale har påpeget, at alarm- og pejlesystemer ikke  

 nødvendigvis i alle situationer kan løse de problemer, der kan  

 opstå i forbindelse med udgang fra bo- eller dagtilbud, og at man  

 derfor i visse helt særlige tilfælde kan have brug for andre og  

 mere indgribende redskaber.
På den baggrund foreslås der indført en  

 mulighed for i visse særlige situationer, og når alt andet har  

 været forsøgt forgæves, at anvende specielle  

 døråbnere, som fx dobbelte dørgreb, dobbelttryk for  

 døråbning o. lign. for at hindre eller vanskeliggøre, at  

 visse personer med betydelig og væsentlig nedsat psykisk funktionsevne  

 går ud og udsætter sig selv eller andre for at lide  

 væsentlig personskade.
Der kan eksempelvis være tale om  

 farefyldte trafikale forhold, særlige naturområder, hvor den  

 pågældende kan blive væk eller vejrforhold (voldsom kulde  

 eller varme), som vil kunne begrunde at disse midler bringes i anvendelse,  

 når andre og mindre indgribende foranstaltninger forgæves har  

 været forsøgt afprøvet.
 Forslaget om indførelse af en mulighed for at  

 anvende af særlige døråbnere ved yderdøren  

 ændrer således ikke på det forhold, at de i den forbindelse  

 mindre indgribende foranstaltninger i form af alarm- eller pejlesystemer  

 først forgæves skal være afprøvet inden, der  

 sættes ind med den mere indgribende foranstaltning i form af en  

 særlig døråbner.
 Det vil være hensigtsmæssigt, hvis botilbud  

 m.v. fysisk indrettes således, at personalet let kan overskue, om en  

 person, der ikke kan klare sig selv på egen hånd, er ved at  

 forlade stedet, så man i tide kan træffe de nødvendige  

 forholdsregler.
3.3. Fastholdelse Det er efter lovgivningen en myndighedsopgave for kommuner  

 og amtskommuner at varetage omsorgen overfor personer med betydelig og varigt  

 nedsat psykisk funktionsevne.
Som noget nyt foreslås, at kommunen  

 eller amtskommunen, når det er absolut nødvendigt, for en  

 kortvarig periode kan tillade at omsorgspligten udøves ved hjælp  

 af fysisk magt i form af fastholdelse i hygiejnesituationer.
Det skal  

 samtidig gennem den faglige handlingsplan, der efter de gældende regler  

 allerede vil skulle udarbejdes, jfr. § 109 l, stk. 2, søges  

 sikret hvordan magtanvendelse i disse situationer fremover helt kan  

 undgås.
3.4. Flytning Inden for Persongruppen af mennesker med betydelig og  

 varigt nedsat psykisk funktionsevne vil der både være personer,  

 der positivt er i stand til at give et informeret samtykke og personer, som  

 ikke er i stand hertil.
Hvis man er i stand til at tage kvalificeret stilling til  

 en given foranstaltning som fx spørgsmålet om en flytning, vil  

 dette i så fald kunne resultere i enten et ja eller et nej.
Hvis det  

 resulterer i et nej og flytningen fortsat søges gennemført  

 finder reglerne om optagelse i botilbud uden samtykke anvendelse.
Reglerne  

 finder ligeledes anvendelse, hvis personen ikke er i stand til at give et  

 informeret samtykke.
Personen vil i så fald enten falde ind under  

 bestemmelsen i stk. 1 eller bestemmelsen i stk. 2 afhængig af om den  

 psykiske funktionsnedsættelse er fremadskridende samt aldersbetinget  

 eller senere erhvervet eller om den psykiske funktionsnedsættelse ikke  

 er fremadskridende, og tvangsmæssig flytning vil herefter kunne  

 gennemføres, hvis de øvrige betingelser efter enten stk. 1  

 eller efter stk. 2 er opfyldt.
På  

 demensområdet, hvor tilstanden vil være fremadskridende i et  

 eller andet omfang, har det hidtil været antaget på grund af  

 sygdommens karakter og udvikling, at demente mennesker i de fleste  

 tilfælde har størst gavn af at blive i eget hjem og vante  

 omgivelser længst muligt.
Der vil således ofte  

 først sent i forløbet være behov for en mere intensiv  

 plejeindsats i et botilbud.
Den demente kan derfor ofte, når behovet  

 for den intensive pleje indsats er tilstede, være blevet så  

 dårligt fungerende, at vedkommende ikke selv er i stand til at give et  

 habilt samtykke til et spørgsmål om flytning.
 Forslaget sigter på at etablere et  

 regelgrundlag, der tager hensyn til de personer i den omfattede personkreds,  

 som mangler evnen til at give et informeret samtykke og derfor har behov for  

 hjælp til varetagelse af deres interesser i forhold til valg af et  

 egnet botilbud.
 Det er således hensigten at sikre, at borgere, der  

 har brug for at modtage et særligt botilbud, også reelt får  

 mulighed herfor, så hensynet til deres retssikkerhed og  

 selvbestemmelsesret ikke utilsigtet får den virkning, at deres mulighed  

 for at få et egnet botilbud på lige fod med andre borgere  

 begrænses eller udelukkes.
3.5. Samspillet mellem omsorgspligten og magtanvendelse Samspillet mellem på den ene side omsorgspligten,  

 hvorefter der skal ydes den nødvendige og bedst mulige hjælp i  

 situationer, hvor den pågældende ikke selv kan bede om  

 hjælpen eller ikke kan give samtykke til at modtage hjælpen og  

 på den anden side den lettere magtanvendelse, der kan opleves  

 nødvendig i forbindelse hermed, har givet anledning til visse  

 problemer.
En øget uddannelsesindsats, udvikling af nye  

 pædagogiske metoder og faglige diskussioner om emnet vil kunne  

 dæmme op for en del af disse problemer med afgræsningen af  

 omsorgspligten, så et egentligt omsorgssvigt forebygges i situationer,  

 hvor der ikke foreligger et samtykke fra den enkelte.
I en del botilbud har  

 man fundet frem til det rette samspil herimellem og det er derfor vigtigt at  

 overføre disse erfaringer til andre botilbud.
Der er allerede på ældreområdet  

 iværksat en lang række formidlings-, udviklings- og  

 uddannelsesinitiativer for at sikre, at det personale, der er  

 beskæftiget med demente og andre, der ikke kan tage vare på sig  

 selv, har den fornødne pædagogiske kompetence.
Der er bl.a.  

 arrangeret regionskonferencer om socialpædagogik og demensomsorg, der  

 er igangsat et projekt, der skal udvikle socialpædagogiske metoder til  

 anvendelse over for besværlig/uhensigtsmæssig adfærd hos  

 demente mennesker, og Forvaltningshøjskolen har siden januar 2002  

 udbudt en diplomuddannelse på demensområdet.
Der vil dog være behov for en præcisering af,  

 hvad der forstås ved omsorgpligt i disse situationer, idet der  

 således ofte vil være et behov for at yde hjælpen uanset  

 den enkeltes samtykke hertil.
Ligeledes er der behov for en præcisering  

 af, hvornår der er tale om ulovlig tvang i forbindelse med  

 udøvelse af omsorgpligten og hvornår, der er tale om, at et  

 manglende samtykke vil indebære, at en foranstaltning eller et indgreb  

 skal behandles efter reglerne om magtanvendelse og andre indgreb i  

 selvbestemmelsesretten.
Økonomiske konsekvenser for stat, kommuner og  

 amtskommuner Lovforslaget skønnes ikke at medføre  

 økonomiske konsekvenser for stat, amter eller kommuner.
Administrative konsekvenser for stat, kommuner og  

 amtskommuner Lovforslaget skønnes at medføre en statslig  

 merudgift til administration på 1,1 mill. kr. årligt (pl-03).  

 Merudgiften skyldes et større antal sager, der forventes at skulle  

 behandles i Den Sociale Ankestyrelse og i de sociale nævn under  

 henholdsvis statsamterne og Den Sociale Sikringsstyrelse.
 Lovforslagets administrative konsekvenser for amter og  

 kommuner skønnes at være ubetydelige.
 De økonomiske og administrative konsekvenser af  

 lovforslaget skal forhandles med de kommunale parter.
Erhvervsmæssige konsekvenser Forslaget har ikke erhvervsmæssige  

 konsekvenser.
Miljømæssige konsekvenser Forslaget har ikke miljømæssige  

 konsekvenser.
Administrative konsekvenser for borgerne Forslaget har ikke administrative  

 konsekvenser for borgerne.
Forholdet til EU-retten Forslaget indeholder ingen EU-retlige konsekvenser.
Ligestillingsmæssige konsekvenser Forslaget har ikke ligestillingsmæssige  

 konsekvenser.
Høring Lovforslaget har været sendt til høring  

 hos Alzheimerforeningen Amtsrådsforeningen Center for menneskerettigheder Center for Ligebehandling af Handicappede Center for Små Handicapgrupper Dansk Advokatsamfund Danske Psykologforening Dansk Sygeplejeråd De Samvirkende Invalideorganisationer Dansk Socialrådgiverforening Den Sociale Ankestyrelse Den Sociale Sikringsstyrelse Det Centrale Handicapråd Dommerforeningen Etisk Råd Finansministeriet FOA Frederiksberg Kommune FTF Foreningen af Statsamtsmænd Indenrigs- og Sundhedsministeriet Jurister i statsamterne Justitsministeriet Kommunernes Landsforening Københavns Kommune Lederforum Ligestillingsafdelingen i Socialministeriet Socialchefforeningen Socialpædagogernes Landsforbund Økonomi- og Erhvervsministeriet Lovforslagets konsekvenser i  

 hovedtræk Positive konsekvenser / mindreudgifter Negative konsekvenser / merudgifter Økonomiske konsekvenser for stat,  

 kommuner og amtskommuner Ingen Ingen Administrative konsekvenser for stat,  

 kommuner og amtskommuner Ingen 1,1 mill. kr. årligt for  

 staten Økonomiske konsekvenser for  

 erhvervslivet Ingen Ingen Administrative konsekvenser for  

 erhvervslivet Ingen Ingen Miljømæssige  

 konsekvenser Ingen Ingen Administrative konsekvenser for  

 borgerne Ingen Ingen Forholdet til EU-retten Forslaget indeholder ikke EU-retlige  

 aspekter Bemærkninger til lovforslagets enkelte  

 bestemmelser Til § 1 Til nr. 1 Servicelovens § 67 a har i praksis givet  

 anledning til en vis uklarhed om forholdet mellem omsorgspligten og brug af  

 magtanvendelse.
Med den foreslåede tilføjelse vil der ske en  

 præcisering af, at hjælp, omsorg og pleje m.v. skal ydes efter en  

 konkret og individuel vurdering af behovet.
Dette skal også ske i  

 situationer, hvor den pågældende ikke er i stand til at give  

 samtykke hertil.
Hjælpen kan dog ikke ydes ved brug af fysisk  

 tvang/magtanvendelse.
Ved fysisk tvang forstås ikke nødvendige  

 støttegreb og kropsstøtte.
 Fysisk kropsstøtte, som har til formål at  

 modvirke effekten af rykvise kramper, spasticitet etc. eller har til  

 formål at guide, berolige og lign., kan således ikke betegnes som  

 fysisk magtanvendelse.
 Fysisk magtanvendelse, som går udover den  

 almindelige fysiske kropsstøtte fx i forbindelse med  

 gennemførelsen af personlig hygiejne m.v., vil ikke være lovlig  

 med mindre, der er hjemmel hertil.
Magtanvendelse er ikke et præcist definerbart  

 begreb.
Det beror især på den enkelte eksempelvis  

 udviklingshæmmedes personlige grænser for, hvornår  

 motivation, overtalelse, guidning og et let pres går over til at  

 være et fysisk overgreb.
Den enkeltes subjektive opfattelse af at  

 gå over stregen kan være en udmærket rettesnor i  

 situationen.
Det kan ligeledes være en støtte for vurderingen,  

 at der er åbenhed om, hvordan den kommunale eller amtskommunale  

 myndighed og det udførende personale forholder sig i en given  

 situation, herunder betydningen af at arbejde med holdninger og etik.
Det hører også under den socialfaglige  

 indsats, at hjælpe andre beboere, således at fx en dement ikke  

 overskrider deres grænser.
Det falder derfor uden for  

 magtanvendelsesreglerne og inden for omsorgspligten, at bede   og om  

 nødvendigt ved almindelig kropsstøtte føre en dement ud  

 fra en anden beboers bolig i en situation, hvor den demente selv måske  

 kan overskue, at han eller hun kan være til gene.
Det er den kommunale eller amtskommunale myndighed, der  

 har ansvaret for og tilsynet med, at hjælpen ydes indenfor  

 lovgivningens rammer.
Det er derfor en forudsætning for, at personalet  

 kan varetage omsorgspligten uden anvendelse af fysisk magt, at myndigheden  

 har vejledt og givet retningslinier for, hvordan hjælpen i fx  

 hygiejnesituationer forventes gennemført uden brug af fysisk magt.  

 Derudover er det nødvendigt, at ledelsen i botilbudet giver  

 anvisninger til personalet om, hvordan arbejdet skal tilrettelægges,  

 så fysisk magtanvendelse undgås.
Der vil på dette  

 område være behov for løbende uddannelse om reglernes  

 anvendelse, herunder om metoder til at undgå brug af fysisk magt ved  

 varetagelsen af omsorgspligten.
Uddannelsesindsatsen og udviklingen af nye  

 pædagogiske metoder vil skulle ske som led i den løbende  

 forpligtigelse de driftsansvarlige myndigheder i forvejen har herfor.
Til nr. 2 Til § 109 a, stk. 1 Den foreslåede ændring indebærer, at de  

 skærpede betingelser om, at der skal være Der vil således være tale om en lempelse af de  

 nugældende kriterier.
Der skal dog fortsat være dokumenteret en  

 risiko for personskade og forholdene skal gøre indgrebet  

 påkrævet for, at kommunen eller amtskommunen kan træffe  

 afgørelse om at anvende alarm- eller pejlesystemer overfor de  

 pågældende personer.
 Den særlige retssikkerhedsgaranti der ligger i, at  

 det sociale nævn skal godkende kommunens eller amtskommunens  

 afgørelse, hvis beslutningen er truffet mod den  

 pågældendes vilje, opretholdes.
 De generelle principper i servicelovens § 109, stk.  

 4, om at anvendelse af magt skal stå i rimeligt forhold til det, der  

 søges opnået (proportionalitetsprincippet) og om, at mindre  

 indgribende foranstaltninger, der er tilstrækkelige, skal anvendes  

 (mindsteindgrebsprincippet) vil efter forslaget fortsat være  

 gældende.
 Hensigten med forslaget om at lempe kriterierne tager  

 sigter på, at ændre vurderingen fra, at der skal være tale  

 om væsentlig personskade og at det skal være absolut  

 påkrævet for, at foranstaltningen om alarm- eller pejlesystemer  

 skal kunne anvendes, til at dette skal kunne ske, når der vurderes at  

 være en risiko for, at den pågældende eller andre vil kunne  

 lide personskade, hvis et af disse systemer ikke anvendes i en periode og  

 forholdene gør foranstaltningen påkrævet for at kunne  

 afværge den vurderede risiko.
 Risikoen skal efter forslaget ikke være ubetydelig.  

 Den pågældendes betydelige og varigt nedsatte psykiske  

 funktionsevne vil således skulle vurderes i forhold til  

 pågældendes orienteringsevne samt evne til at klare sig på  

 egen hånd uden for bo- eller dagtilbudet.
 Den konkrete individuelle vurdering vil i det enkelte  

 tilfælde skulle ske på grundlag af en faglig dokumentation for  

 den pågældendes helbredstilstand og hvad følgerne heraf  

 vil være på det givne tidspunkt for den pågældendes  

 muligheder for at klare sig uden for opholdsstedet.
 Da den pågældendes helbredstilstand og  

 oplevelse af fortrolighed med omgivelserne kan ændres, skal det uanset  

 den for foranstaltningen fastlagte periode løbende vurderes, om en  

 mindre indgribende foranstaltning kan anvendes.
 Bestemmelsen skal ses i sammenhæng med § 109 c.  

 Hvis en beboer, for hvem der er truffet afgørelse om at anvende  

 personlige alarm- eller pejlesystemer eller særlige  

 døråbnere i en afgrænset periode, forlader boligen eller  

 ønsker at forlade boligen, kan personalet ikke umiddelbart tvinge  

 denne tilbage eller forhindre denne i at forlade boligen.
 Hvis personalet skal have mulighed for at tvinge beboeren  

 tilbage til boligen eller forhindre denne i at forlade boligen   i  

 tilfælde, hvor dette ikke kan ske af frivillighedens vej - skal der  

 træffes afgørelse i henhold til § 109 c.
 Da tilbageholdelse af en person i boligen mod den  

 pågældendes vilje kan have karakter af frihedsberøvelse,  

 skal kommunen eller amtskommunen sørge for, at beboeren får  

 bistand fra en advokat til at varetage sine interesser, jfr. § 109h.  

 Hvis afgørelsen træffes mod den pågældendes vilje,  

 skal den derfor godkendes i det sociale nævn, jf. § 109 f.
 Boligen omfatter foruden den individuelle bolig,  

 også de fælles opholdsområder i tilknytning til  

 boligen.
 I de tilfælde, hvor den pågældende selv  

 er indstillet på en foranstaltning, fx brugen af alarm- eller  

 pejlesystemer, vil foranstaltningen umiddelbart kunne sættes i  

 værk.
Til § 109 a, stk. 2 Med forslaget indføres der en ekstraordinær  

 mulighed for at kunne løse opgaven med at holde opsyn i bo   og  

 dagtilbud ved hjælp af et nyt redskab.
Det vil herefter undtagelsesvis  

 kunne ske indgreb i borgernes ret til at færdes frit, når det  

 ikke på anden måde kan sikres, at den pågældende  

 herved udsætter sig selv eller andre for at lide væsentlig  

 personskade.
Der vil skulle være en nærliggende risiko for, at  

 personen ved at forlade bo- eller dagtilbudet udsætter sig eller andre  

 herfor og forholdende skal i det enkelte tilfælde gøre  

 foranstaltningen absolut påkrævet for at afværge denne  

 risiko.
Dette vil med forslaget sker ved indførelse af en  

 hjemmel til, når lovens øvrige foranstaltninger forgæves  

 har været forsøgt anvendt, at anvende særlige  

 døråbnere i en begrænset periode eksempelvis dobbelte  

 håndtag, trykknapper eller snore, forsinket  

 døråbningsmekanisme o. lign.
Der vil således ikke  

 være tale om egentlige aflåsningsmekanismer, men om særlige  

 døråbnere, der har til formål at sikre, at døren  

 ikke frit kan åbnes, hvorefter de særlige døråbnere  

 vil skulle betjenes positivt, for at døren går op.
Det er  

 hensigten, at disse særlige døråbnere skal fungerer  

 således, at de kræver en vis åndsevne af den enkelte at  

 betjene dem.
 På grund af foranstaltningens særligt  

 indgribende karakter skal beslutninger om brugen af særlige  

 døråbnere i hvert enkelt tilfælde forelægges til  

 godkendelse af det sociale nævn, hvis beslutningen træffes mod  

 den pågældendes vilje, efter reglerne i servicelovens § 109  

 f.
 Ved anvendelse af udgangsbegrænsende  

 foranstaltninger i form af særlige døråbnere skal der som  

 ved de øvrige tvangsforanstaltninger foretages en løbende  

 vurdering af, om alle andre mindre indgribende foranstaltninger vil  

 være tilstrækkelige, herunder skal det efterses om personlige  

 alarm- eller pejlesystemer, forgæves har været forsøgt  

 anvendt.
Det skal således fyldestgørende kunne  

 dokumenteres, hvilke øvrige foranstaltninger, der forgæves har  

 været afprøvet.
Endvidere skal det beskrives, hvordan effekten  

 af disse foranstaltninger har været samt konkret begrundes hvorfor  

 anvendelse af særlige døråbnere vurderes at være  

 berettiget for den pågældende.
 For så vidt angår den individuelle vurdering  

 af den pågældende henvises der til det til stk. 1, anførte  

 herom.
 De foreslåede ændringer under stk. 1 og stk.  

 2, sigter ikke mod en forbedring i ressourceudnyttelsen som en følge  

 af foranstaltningernes anvendelse.
Til § 109 a, stk. 3 Med denne bestemmelse ønskes det sikret, at andre  

 beboere, for hvem der ikke er truffet afgørelse om anvendelse af  

 særlige døråbnere og som ikke selv er i stand til at  

 betjene disse døråbnere ikke hindres ret til at kunne  

 gå fra bo- eller dagtilbudet.
Disse personer vil således i  

 umiddelbar sammenhæng med deres ønske om at gå fra bo-  

 eller dagtilbudet skulle have den nødvendige hjælp hertil.
Dette vil efter bestemmelsen i stk. 3 tillige gælde  

 for beboere, der er omfattet af foranstaltningen efter stk. 2, idet disse  

 beboere ligeledes har ret at færdes frit med mindre de samtidig er  

 omfattet af en foranstaltning efter § 109 c.
Disse beboere vil efter  

 anmodning herom, således skulle have den nødvendig hjælp  

 til at betjene de særlige døråbnere.
Personer omfattet af  

 foranstaltningen i stk. 2 vil alene kunne tilbageholdes eller nægtes  

 den nødvendig hjælp til at betjene de særlige  

 døråbnere, hvis de tillige er omfattet af en foranstaltning  

 efter bestemmelsen i § 109 c.
Til nr. 3 Til § 109 b, stk. 1 Bestemmelsen er i overensstemmelse med den gældende  

 regel i § 109 b.
Til § 109 b, stk. 2 Som noget nyt foreslås der indført mulighed  

 for, at kommunen eller amtskommunen i en begrænset periode vil kunne  

 tillade fysisk magtanvendelse i form af fastholdelse i forbindelse med  

 udøvelsen af omsorgspligten i hygiejnesituationer.
Denne mulighed vil  

 kun kunne anvendes, hvis det i den konkrete situation er en absolut  

 nødvendighed, fordi hjælp til hygiejne ikke kan  

 gennemføres uden brug af fysisk magt.
Det skal samtidig med kommunens  

 eller amtskommunens tilladelse fremgå af den handlingsplan, der i  

 forvejen skal udarbejdes efter bestemmelsen i § 109 l, stk. 2, hvordan  

 magtanvendelse med hensyn til det pågældende forhold fremover vil  

 kunne undgås.
 Er der truffet afgørelse om, at det er tilladt at  

 anvende fysisk magt i de pågældende situationer i en  

 begrænset periode, bør personalet få supervision af en  

 socialfaglig konsulent, så der udvikles og indarbejdes metoder til den  

 faglige handlingsplan for, hvordan eksempelvis hygiejnen kan  

 gennemføres uden magtanvendelse.
Det vil i en bekendtgørelse udstedt med hjemmel i  

 servicelovens § 109 m, blive nærmere beskrevet, i hvilke  

 hygiejnesituationer fysisk magt vil kunne tillades.
Det vil endvidere heri,  

 blive fastsat, i hvilken begrænset periode magtanvendelse i forbindelse  

 med udøvelse af omsorgspligten vil kunne finde sted herunder om en  

 periode vil kunne forlænges eller senere vil kunne afløses af en  

 ny periode m.v.
Til nr. 4 Til § 109 e, stk. 1 Stykket er en videreførelse samt en  

 tydeliggørelse af den nugældende § 109 e, stk. 1 og 2, om  

 optagelse i botilbud uden et informeret samtykke.
Ved samtykke til optagelse  

 i særlige botilbud kræves en klar forståelse hos den  

 pågældende af, hvad det er for en foranstaltning, der er tale om.  

 Bestemmelsen omhandler således fortsat ligesom bestemmelserne i  

 §§ 109 a-d også de tilfælde, hvor der er tvivl om, den  

 pågældende reelt medvirker frivilligt.
Bestemmelsen omfatter  

 således både tilfælde, hvor den pågældende  

 modsætter sig en flytning og tilfælde, hvor personen mangler  

 evnen til at give informeret samtykke til flytningen.
Manglende evne til at  

 give informeret samtykke kan forekomme hos personer, der ikke er i stand til  

 at tage stilling til spørgsmålet eller hos personer som  

 forholder sig helt passivt til spørgsmålet om flytning eller hos  

 personer, der hverken ønsker at give udtryk for et ja eller nej.
 Optagelse i særlige botilbud uden samtykke  

 (tvangsmæssig flytning) er et meget vidtgående indgreb, hvorfor  

 der efter i bestemmelsen i stk. 1 fortsat vil være restriktive  

 betingelser, der skal være opfyldt for at dette vil kunne  

 gennemføres.
Med de gældende reglers indførelse pr. 1.  

 januar 2000 sikredes personer med betydelig og varigt nedsat psykisk  

 funktionsevne en betydelig retssikkerhedsmæssig ligestilling med hensyn  

 til tvangsmæssigt indgreb, med borgere, der selv er i stand til at  

 varetage deres personlige interesser.
Med nærværende lovforslag  

 ønskes dette over tid udviklede ligebehandlingsprincip for personer  

 med betydelig og varigt nedsat psykisk funktionsevne opretholdt,  

 således at disse personer fortsat sikres en udtalt selvbestemmelsesret  

 på lige fod med andre borgere.
Udøvelse af  

 selvbestemmelsesretten i forhold til et spørgsmål om flytning  

 vil derfor for disse personer fortsat være hovedreglen og  

 tvangsmæssig flytning skal være undtagelsen, der vil kunne  

 bringes i anvendelse, hvis de objektive betingelser herfor er opfyldt.
Til § 109 e, stk. 2 Der foreslås indført et nyt stykke til  

 bestemmelsen, hvorefter personer der ikke modsætter sig flytning, men  

 som ikke selv er i stand til at give et informeret samtykke på  

 grund af en aldersbetinget eller senere erhvervet mental svækkelse vil  

 kunne flyttes.
Det er en betingelse, at der er tale om en
fremadskridende lidelse, som det f.eks. kan ses ved fremskreden demens,  

 og hvor ophold i et botilbud, herunder et andet botilbud, med tilknyttet  

 service er påkrævet for, at den pågældende kan  

 få den nødvendige hjælp og det i det konkrete  

 tilfælde omsorgsmæssigt vurderes mest hensigtsmæssigt
for den pågældende, at flytte til det pågældende  

 botilbud.
 Betingelserne for flytning af disse personer, vil med  

 forslaget således blive lempet i forhold til, hvad der i øvrigt  

 gælder med hensyn til optagelse i særlige botilbud uden  

 informeret samtykke.
Når der foreslås en lempeligere adgang til at  

 optage eller flytte denne persongruppe til et af de i stk. 1 omhandlede  

 botilbud, skyldes det, at stillingtagen til flytning typisk sker meget sent i  

 forløbet, fordi det er ønskeligt, at pleje og omsorg,  

 ydes længst muligt i eget hjem og i kendte omgivelser.
Der vil ofte  

 være en ægtefælle, samlever eller anden  

 pårørende, som har bidraget med den hjælp, som kommunen  

 eller amtskommunen er forpligtet til at sørge for.
Der er  

 således typisk tale om personer, som tidligere har haft en  

 ganske almindelig livsførelse, men som på grund af en senere  

 erhvervet mental svækkelse af forværrende karakter ikke  

 længere kan hjælpes inden for de bestående fysiske  

 rammer.
På denne baggrund findes værgen, som typisk  

 vil have et indgående kendskab til den pågældende, og  

 kommunen eller amtskommunen at kunne vurdere, jfr. stk. 4, om disse personers  

 særlige behov for et væsentligt stigende eller ændret  

 pleje- og omsorgsbehov, som følge af den aldersbetingede eller senere  

 erhvervede mentale svækkelse, nødvendiggør en flytning,  

 når de i stk. 2, nr. 1 og nr. 2, omhandlede betingelser er opfyldt.
Er  

 værgen og kommunen eller amtskommunen ikke enige, foreslås, at  

 kommunen eller amtskommunen indstiller til det sociale nævns  

 afgørelse, om flytning kan foretages.
 Reglen vil således omfatte personer med betydelig og  

 varigt nedsat psykisk funktionsevne, hvor den psykiske  

 funktionsnedsættelse er en følge af en  

 aldersbetinget eller senere erhvervet mental svækkelse, der er  

 fremadskridende, som nødvendiggør et væsentligt stigende  

 eller ændret pleje- og omsorgsbehov .
Hovedanvendelsesområdet for den foreslåede  

 regel i stk. 2 vil typisk være personer med aldersbetinget demens.
Ved  

 senere erhvervet mentale svækkelse forstås en i de voksne  

 år erhvervet mental svækkelse.
Personkredsen i stk. 2 vil også omfatte andre, der  

 ofte sent i deres livsforløb rammes af andre former for  

 fremadskridende mental svækkelse.
Eksempelvis vil der kunne være  

 tale om personer, hvor belastningen efter alvorlig sygdom, følger  

 efter apopleksi, hjerneblødning eller hjernetraumer eller andet bliver  

 den faktor, der udløser en progredierende svækkelse af  

 pågældendes mentale tilstand.
Det afgørende er  

 således den fremadskridende mentale svækkelse, og ikke den  

 udløsende faktor.
Udviklingshæmmede, der rammes af en  

 fremadskridende mental svækkelse, vil ligeledes være omfattet af  

 bestemmelsen i stk. 2.
 Personer der har en betydelig og varigt nedsat psykisk  

 funktionsevne, men hvor den psykiske funktionsnedsættelse ikke er  

 fremadskridende, er ikke omfattet af bestemmelsen i stk. 2. Disse personer  

 vil ikke have et væsentligt stigende eller ændret pejle- og  

 omsorgsbehov.
 En person med en medfødt betydelig og varigt nedsat  

 psykisk funktionsevne typisk en udviklingshæmmet, hvor den psykiske  

 funktionsnedsættelse ikke senere i de voksne år vil være  

 fremadskridende, vil således ikke være omfattet reglen.
 Der skal foreligge den fornødne  

 speciallægefaglige dokumentation for den pågældendes  

 psykiske funktionsnedsættelse samt for, at denne  

 funktionsnedsættelse forhindrer personen i selvstændigt at  

 varetage egne interesser.
 Hvis en person, der er omfattet af den beskrevne  

 personkreds, positivt modsætter sig flytningen, vil personen ikke  

 være omfattet af stk. 2. I så fald vil bestemmelsen i stk. 1,  

 finde anvendelse.
 Flytningen skal ske af hensyn til den  

 pågældende, jfr. dog nedenfor under stk. 3, om hensynet til en  

 eventuel ægtefælle m.v.
Til § 109 e, stk. 3 I de tilfælde, hvor en eventuel  

 ægtefælle, samlever eller anden pårørende hidtil har  

 bidraget med varetagelse af den nødvendige hjælp samt opsyn i  

 forhold til den pågældende og hvor en ægtefælle,  

 samlever eller anden pårørende ikke længere føler  

 sig i stand til at kunne løfte denne byrde, skal der i  

 afgørelsen om en flytning indgå et hensyn hertil.
 I de situationer, hvor eksempelvis en svært dement  

 person har kunnet forblive i sit eget hjem, fordi en ægtefælle,  

 samlever eller anden pårørende har været til stede og har  

 kunnet yde en del af denne hjælp, skal der således indgå et  

 hensyn til dennes mulighed for at føre en normal tilværelse uden  

 at blive påført store belastninger.
Til § 109 e, stk. 4 Hvis den af statsamtet beskikkede værge er enig i  

 kommunens eller amtskommunens indstilling om optagelse i et bestemt botilbud,  

 skal det sociale nævn efter bestemmelsen ikke træffe  

 afgørelse i sagen, med mindre afgørelsen påklages til det  

 sociale nævn efter reglerne i kapitel 10 i lov om retssikkerhed og  

 administration på det sociale område.
Værgens vurdering af  

 kommunens eller amtskommunens indstilling om optagelse i et bestemt botilbud  

 er således afgørende for, om det sociale nævn altid skal  

 behandle sagen eller kun efter en konkret klage over kommunens eller  

 amtskommunens afgørelse.
Til nr. 5 § 109 h, gælder herefter alene i de i  

 § 109 c og i de i § 109 e, stk. 1 nævnte tilfælde, idet  

 der for så vidt angår de i stk. 2 nævnte tilfælde  

 ikke vil være tale om interessemodsætninger hos de forskellige  

 parter til spørgsmålet om en flytning.
En advokat findes  

 således ikke at kunne bistå den pågældende med  

 varetagelse af yderligere hensyn i disse tilfælde.
Bilag 1 Lovforslaget sammenholdt med gældende lov Gældende formulering Lovforslaget § 1 I lov om social service, jf.  

 lovbekendtgørelse nr. 755 af 9. september 2002, som ændret ved §  

 3 i lov nr. 1092 af 16. december 2002, § 1 i lov nr. 1066 af 17.  

 december 2002, lov nr. 1067 af 17. december 2002, lov nr. 1070 af 17.  

 december 2002 og lov nr. 1071 af 17. december 2002, foretages følgende  

 ændring:
 § 67 a.
Stk. 2. Kommunen  

 eller amtskommunen skal påse, om der er pårørende eller  

 andre, der kan varetage den pågældendes interesser.
Kommunen  

 eller amtskommunen skal være opmærksom på, om der er behov  

 for at bede statsamtet om at beskikke en værge efter  

 værgemålsloven.
 1.
» § 109 a.
 Stk. 2. Kommunen  

 eller amtskommunen træffer afgørelse om, for hvilken periode de  

 personlige alarm- eller pejlesystemer anvendes, og vurderer løbende,  

 om en mindre indgribende foranstaltning kan anvendes.
 2.
» 1) der er risiko for, at personen ved at  

 forlade bo- eller dagtilbudet udsætter sig selv eller andre for at lide  

 personskade, og 2) forholdene i det enkelte tilfælde  

 gør det påkrævet for at afværge denne risiko.
Stk. 2. Kommunen  

 eller amtskommunen kan træffe afgørelse om at anvende  

 særlige døråbnere ved yderdøre for en eller flere  

 personer i en afgrænset periode, når 1) der er nærliggende risiko for, at en  

 eller flere personer ved at forlade bo- eller dagtilbudet udsætter sig  

 selv eller andre for at lide væsentlig personskade, og 2) forholdene i det enkelte tilfælde  

 gør det absolut påkrævet for at afværge denne  

 risiko, og 3) lovens øvrige muligheder  

 forgæves har været anvendt.
Stk. 3. Hvis  

 foranstaltninger efter stk. 2 iværksættes, skal der af hensyn til  

 beboernes frie færden opsættes en døralarm, som sikrer, at  

 beboere, der ikke selv kan betjene den særlige døråbner,  

 får den nødvendige hjælp hertil.
Beboere, der er omfattet  

 af foranstaltningen efter stk. 2, vil således alene kunne  

 tilbageholdes, hvis bestemmelsen i § 109 c samtidig hermed finder i  

 anvendelse.« § 109 b.
 3.
» 1) der er nærliggende risiko for, at  

 personen udsætter sig selv eller andre for at lide væsentlig  

 personskade, og 2) forholdene i det enkelte tilfælde  

 gør det absolut påkrævet.
Stk. 2. Kommunen  

 eller amtskommunen kan undtagelsesvis for en afgrænset periode  

 træffe afgørelse om at anvende fysisk magt i form af at  

 fastholde en person, hvis dette må anses for en absolut  

 nødvendighed for at udøve omsorgspligten i personlige  

 hygiejnesituationer.
Det skal samtidig gennem den faglige handlingsplan, jfr.  

 § 109 l, stk. 2, søges sikret, at magtanvendelse i personlige  

 hygiejnesituationer i fremtiden kan undgås.« § 109 e.
 Stk. 2. Det er  

 en betingelse, at den pågældende ikke kan overskue konsekvenserne  

 af sine handlinger og udsætter sig for alvorlig personskade, og at det  

 derfor er uforsvarligt ikke at sørge for flytning.
 4.
» 1) det er absolut påkrævet for, at  

 den pågældende kan få den nødvendige hjælp,  

 og 2) hjælpen ikke kan  

 gennemføres i personens hidtidige bolig, og 3) den pågældende ikke kan  

 overskue konsekvenserne af sine handlinger, og 4) udsætter sig selv for at lide  

 væsentlig personskade, og 5) det er uforsvarligt ikke at sørge  

 for flytning.
Stk. 2. For personer  

 med betydelig og varigt nedsat psykisk funktionsevne, jfr. § 109, stk.  

 2, der ikke modsætter sig flytning, men som mangler evnen til at give  

 informeret samtykke til en flytning, og hvor den psykiske  

 funktionsnedsættelse er en følge af en aldersbetinget eller  

 senere erhvervet mental svækkelse, som er fremadskridende, kan kommunen  

 eller amtskommunen træffe afgørelse om optagelse i et bestemt  

 botilbud, hvis kommunen eller amtskommunens indstilling tiltrædes af  

 den af statsamtet beskikkede værge, jfr. § 109 g, når 1) ophold i et botilbud med tilknyttet service  

 er påkrævet for, at den pågældende kan få den  

 nødvendige hjælp, og 2) det i det konkrete tilfælde  

 omsorgsmæssigt vurderes at være mest hensigtsmæssigt for  

 den pågældende.
 Stk. 3. Det skal  

 indgå i kommunens eller amtskommunens vurdering efter stk. 1 og stk. 2,  

 hvis en eventuel ægtefælle, samlever eller anden  

 pårørende ikke længere kan varetage den nødvendige  

 hjælp samt opsyn i forhold til den pågældende.
Stk. 4. Kommunens  

 eller amtskommunens afgørelse efter stk. 2 vil kunne påklages  

 til det sociale nævn efter reglerne i kapitel 10 i lov om retssikkerhed  

 og administration på det sociale område.
Kan kommunens eller  

 amtskommunens indstilling ikke tiltrædes af den af statsamtet  

 beskikkede værge, jfr. § 109 g, indstiller kommunen eller  

 amtskommunen til det sociale nævn at træffe afgørelse om  

 optagelse eller flytning til et bestemt botilbud efter stk. 2.« § 109 h.
1) tilbageholdelse i boligen m.v. efter  

 § 109 c mod den pågældendes vilje eller 2) optagelse i særlige botilbud efter  

 § 109 e.
 Stk. 2.  

 Myndigheden betaler udgifterne til advokaten, der modtager salær og  

 godtgørelse for udlæg efter samme regler, som gælder i de  

 tilfælde, hvor der er meddelt fri proces, jf. kapitel 31 i  

 retsplejeloven.
 5.
