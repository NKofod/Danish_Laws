Nr LSF 241 Forslag til Lov om ændring af lov om en realrenteafgift af visse  

 pensionskapitaler m.v. og lov om indkomstbeskatning af aktieselskaber m.v.  

 (selskabsskatteloven) (Overgangsregel, obligationsbaserede aktieselskaber,  

 rene risikoforsikringer og investeringsbeviser) Fremsat af skatteministeren (Carsten Koch) den 26. april 1995 Vedtaget ved tredjebehandling den 1. juni 1995 Lov nr. 425 af 14/06/1995 § 1 I lov om en realrenteafgift af visse pensionskapitaler m.v., jf.  

 lovbekendtgørelse nr. 835 af 28. september 1994, foretages følgende  

 ændringer:
 1. I § 3, stk. 1, ændres »§ 3 a« til: »§§ 3  

 a og 3 f«.
 2. § 3, stk. 1, nr. 3, affattes således:
 »3) udbytter, kursværdiændringer og realiserede kursgevinster og -tab  

 vedrørende investeringsbeviser i investeringsforeninger, der udsteder  

 omsættelige beviser for medlemmernes indskud,».
 3. I § 3, stk. 2, 1. pkt., ændres », § 3 a og § 3  

 d« til: »og §§ 3 a, 3 d og 3 f«.
 4. § 3, stk. 3, nr. 7, affattes således:
 »7) en afgiftsfri del af udbytter, kursværdiændringer og realiserede  

 kursgevinster og -tab vedrørende investeringsbeviser i  

 investeringsforeninger, der udsteder omsættelige beviser for medlemmernes  

 indskud, jf. § 3 e,».
 5. § 3 e affattes således:
»§ 3 e.
Hvis en investeringsforening ifølge sine vedtægter  

 højst må anbringe 25 pct. af aktivmassen i kontanter samt i aktiver som nævnt  

 i § 3, stk. 1, nr. 2 a, til afdækning af kursrisiko og i øvrigt ikke må  

 anbringe dele af aktivmassen i andre aktiver som nævnt i § 3, stk. 1, er  

 kursværdiændringer og realiserede kursgevinster og -tab afgiftsfri.  

 Anbringelse på anfordringskonto sidestilles med kontanter.
Udbytte anses for  

 fortrinsvis at hidrøre fra afkastet af foreningens aktiver som nævnt i § 3,  

 stk. 1. Denne del af udbyttet er omfattet af bestemmelsen i § 3, stk. 1, nr.  

 3. Den resterende del er afgiftsfri.
 Stk. 2. Hvis en investeringsforenings anbringelser i  

 afgiftspligtige aktiver samt i konvertible obligationer må overskride eller  

 overskrider de i stk. 1 anførte grænser, er udbytter, kursværdiændringer og  

 realiserede kursgevinster og -tab omfattet af § 3, stk. 1, nr. 3. Udbytte fra  

 en udloddende investeringsforening anses for fortrinsvis at hidrøre fra  

 afkastet af foreningens aktiver som nævnt i § 3, stk. 1. Denne del af  

 udbyttet fra den udloddende investeringsforening er omfattet af bestemmelsen  

 i § 3, stk. 1, nr. 3. Den resterende del er afgiftsfri.
Stk. 3. Ved en udloddende investeringsforening forstås en  

 investeringsforening, som ifølge vedtægterne er forpligtet til inden fristen  

 for indgivelse af selvangivelse for det pågældende indkomstår at udlodde de i  

 indkomståret indtjente beløb som nævnt i selskabsskattelovens § 1, stk. 1,  

 nr. 5 a, eventuelt nedsat efter selskabsskattelovens § 1, stk. 4.« 6. Efter § 3 e indsættes som ny paragraf:
»§ 3 f.
Afgiftspligtige efter § 2, stk. 1, skal opgøre afkast  

 som nævnt i § 3, stk. 1, og § 3 a bortset fra afkast som nævnt i § 3, stk. 1,  

 nr. 5, i hvert enkelt af sine koncernforbundne selskaber, jf. dog stk. 5.  

 Afkastet nedsættes med udgifter efter § 5, stk. 1. Afkastet fra det enkelte  

 selskab nedsættes endvidere med et beløb svarende til nyplaceringsrenten  

 ganget med 10 pct. af værdien af fast ejendom i selskabet opgjort pr. 31.  

 december i afgiftsåret.
Afkastet fra det enkelte selskab kan ikke blive  

 negativt.
Afkastet medregnes hos den afgiftspligtige efter reglerne i stk. 7.
 Stk. 2. I koncernforbundne selskaber, der driver  

 erhvervsvirksomhed som administrationsselskab, herunder salgsselskab, agentur  

 og edb-selskab, udgør nedsættelsen af afkastet efter stk. 1, 2. og 3. pkt.,  

 et beløb svarende til nyplaceringsrenten ganget med halvdelen af  

 årsomsætningen.
Stk. 3. I koncernforbundne selskaber, der driver virksomhed som  

 skadesforsikringsselskab eller livsforsikringsselskab, udgør afkastet efter  

 stk. 1, 1. og 2. pkt., et beløb svarende til nyplaceringsrenten ganget med  

 egenkapitalen pr. 31. december i afgiftsåret.
I skadesforsikringsselskaberne  

 udgør nedsættelsen af afkastet efter stk. 1, 3. pkt., et beløb svarende til  

 nyplaceringsrenten ganget med 7 gange det lovpligtige solvenskrav pr. 31.  

 december i afgiftsåret.
I livsforsikringsselskaberne udgør nedsættelsen efter  

 stk. 1, 3. pkt., i det år, hvori selskabets virksomhed påbegyndes, og i de  

 følgende fire år et beløb svarende til 7 gange det lovpligtige solvenskrav.  

 For år herudover udgør nedsættelsen tre gange det lovpligtige solvenskrav.
Stk. 4. I koncernforbundne pengeinstitutter udgør afkastet efter  

 stk. 1, 1. og 2. pkt., et beløb, der beregnes som nyplaceringsrenten gange  

 instituttets ansvarlige kapital pr. 31. december i afgiftsåret.
Nedsættelsen  

 efter stk. 1, 3. pkt., udgør det største af følgende beløb, enten 3 gange  

 solvenskravet efter bank- og sparekasselovens § 21, stk. 1, eller 1,5 gange  

 mindstekravet til den ansvarlige kapital i samme lovs § 24, stk. 2.
Stk. 5. Afgiftspligten efter stk. 1-4 omfatter ikke afkast i  

 selskaber, der er afgiftspligtige efter § 2, stk. 1, eller afkast i disses  

 koncernforbundne datterselskaber svarende til ejerandelen.
Den omfatter  

 heller ikke afkast i et koncernforbundet børsnoteret moder- eller  

 søsterselskab, når aktiebesiddelsen i dette ikke overstiger 10 pct. af  

 stemmerne eller 10 pct. af aktiekapitalen.
Endelig omfatter den ikke  

 udviklingsselskaber omfattet af lov om statsgaranti til udviklingsvirksomhed.
Stk. 6. Som koncernforbundne selskaber anses selskaber, hvor samme  

 aktionærkreds direkte eller indirekte i løbet af afgiftsåret ejer mere end 50  

 pct. af aktiekapitalen eller mere end 50 pct. af stemmerne.
En pensionskasse  

 eller en fond anses for koncernforbundet med et selskab, hvori den direkte  

 eller indirekte i løbet af afgiftsåret ejer mere end 50 pct. af  

 aktiekapitalen eller mere end 50 pct. af stemmerne.
En flerhed af  

 afgiftspligtige efter § 2, stk. 1, der udøver virksomhed på grundlag af  

 fælles aftale, anses i denne relation for at udgøre et selskab m.v.
 Stk. 7. Af afkastet opgjort efter stk. 1-4 beregnes en andel  

 svarende til årets gennemsnitlige ejerandel i det koncernforbundne selskab.  

 Andelen udskilles i et særligt afgiftsgrundlag.
Stk. 8. Afgift af afgiftsgrundlaget efter stk. 7 beregnes med en  

 sats, der opgøres som forskellen mellem den afgiftspligtiges effektive  

 afgiftssats og det koncernforbundne selskabs skatteprocent.
Hvis den  

 effektive afgiftssats er mindre end skatteprocenten, beregnes ikke afgift af  

 afgiftsgrundlaget efter stk. 7.
 Stk. 9. Hvis den realrenteafgiftspligtige og det koncernforbundne  

 selskab er sambeskattede og det koncernforbundne datterselskabs skat  

 nedsættes eller bortfalder på grund af sambeskatningen, beregnes afgift af  

 afgiftsgrundlaget efter stk. 7 med den afgiftspligtiges effektive  

 afgiftssats.
 Stk. 10. Ved den afgiftspligtiges effektive afgiftssats forstås  

 afgiftssatsen efter § 10, stk. 2, nedsat i samme forhold, som den  

 afgiftspligtiges almindelige beregningsgrundlag nedsættes efter § 8. Den  

 effektive afgiftssats beregnes med en decimal.
 Stk. 11. Ved nyplaceringsrenten i stk. 1-4 forstås den i § 10,  

 stk. 3, litra b, nævnte rente til brug for beregning af afkastprocenten for  

 afgiftsåret.
Stk. 12. Værdien af fast ejendom til brug for beregningen efter  

 stk. 1 opgøres efter denne lovs regler, jf. § 4 b.
Afkastet og fradrag som  

 nævnt i stk. 1 opgøres ligeledes efter denne lovs regler.
Den afgiftspligtige  

 kan dog en gang for alle vælge at anvende de indkomstskattemæssige  

 principper, som følges i de i stk. 1 og 2 omtalte datterselskaber.« 7. § 4, stk. 1, affattes således:
»Afgiftsgrundlaget omfatter formueafkastet i afgiftsåret.
Afgiftsåret  

 er kalenderåret.
For de i § 2, stk. 2, nævnte opsparingsformer begynder  

 afgiftsåret dog 1. december i året forud for det tilsvarende kalenderår og  

 slutter den 30. november i kalenderåret.« 8. I § 4, stk. 5, ændres »§ 3 a« til: »§§ 3  

 a og 3 f«.
 9. I § 5 A, stk. 1, ændres »pensionsbeskatningslovens  

 § 53 A, stk. 1-3« to steder til: »pensionsbeskatningslovens § 53 A,  

 stk. 1-4«.
 10. I § 5 A, stk. 2, 2. pkt., ændres  

 »pensionsbeskatningslovens § 53 A, stk. 1-3« til:  

 »pensionsbeskatningslovens § 53 A, stk. 1-4«.
 11. I § 6, stk. 1, 2. pkt., ændres »§ 3 a« til:  

 »§§ 3 a og 3 f«.
 12. I § 7 ændres »reserve« fem steder til:  

 »hensættelse«.
 13. I § 8, stk. 1, ændres »følgende reserver«  

 til: »følgende hensættelser«.
 14. § 8, stk. 1, nr. 1, affattes således:
 »1) livsforsikringshensættelser eller pensionshensættelser med tillæg  

 af en forholdsmæssig andel af bonusudjævningshensættelser for forsikringer og  

 pensionsaftaler, der var i kraft ved udgangen af 1982, og som er i kraft ved  

 udgangen af afgiftsåret, dog for hver forsikring eller pensionsaftale højst  

 præmiereserven opgjort ved udgangen af 1982 med tillæg af fordelt bonus, der  

 ikke er overført til præmiereserven, og en forholdsmæssig andel af ufordelte  

 beløb indeholdt i bonusfonden på dette tidspunkt bortset fra hensættelser  

 omfattet af nr. 2,».
 15. I § 8, stk. 1, nr. 2, ændres »reserver« til:  

 »hensættelser«.
 16. § 8, stk. 1, nr. 3, affattes således:
»3) passiver vedrørende forsikrings- og pensionsaftaler med kommuner  

 for disses tjenestemandspensionsforpligtelser i det omfang, de heri  

 indeholdte hensættelser ikke indgår i nr. 1.« 17. § 8, stk. 2, affattes således:
»Stk. 2. De i stk. 1 nævnte hensættelser og passiver opgøres  

 ved udgangen af afgiftsåret.
Ved opgørelsen fratrækkes en eventuel  

 statsgaranti eller tilsagn om statslig underskudsdækning.
Endvidere bortses  

 fra hensættelser vedrørende overtagen genforsikring og fra depoter, der  

 modsvarer hensættelser vedrørende forsikringer afgivet i genforsikring.« 18. I § 8, stk. 3, 1. pkt., ændres »Reserver«  

 til: »Hensættelser«.
 19. I § 8, stk. 4, ændres »reserverne« to steder  

 til: »hensættelserne«.
 20. I § 8, stk. 5, indsættes efter »hjælpe- og  

 understøttelsesfonde«: »samt for statsgaranterede pensionskasser,  

 der er nævnt i § 36.22.11. på finansloven for 1995«.
 21. I § 8, stk. 7, ændres »reserver« til:  

 »hensættelser«.
 22. § 10 b affattes således:
»§ 10 b.
Til brug for opgørelsen af afgiftsgrundlaget  

 foretager investeringsforeningen en opgørelse af den afgiftspligtige del af  

 udbyttet, jf. § 3 e, stk. 1 og 2. Dette meddeles til den afgiftspligtige  

 eller pengeinstituttet senest samtidig med afgiftspligtens indtræden.« 23. § 13, stk. 1, affattes således:
»Pengeinstituttet indgiver senest den 15. december umiddelbart efter  

 afgiftsårets udløb en endelig opgørelse over afgiftsgrundlaget og den  

 afgiftspligtige del heraf samt over afgiften for hver af de i § 2, stk. 2,  

 nævnte afgiftspligtige opsparingsformer.
Opgørelsen for de i § 2, stk. 2, nr.  

 1 og 5, nævnte opsparingsformer kan dog ske samlet.
Afgiften indbetales til  

 den centrale told- og skatteforvaltning samtidig med indsendelse af  

 opgørelsen.« 24. § 13, stk. 2, ophæves.
 Stk. 3 bliver herefter stk. 2.
 25. I § 14, stk. 2, ændres »reserver« til:  

 »hensættelser«.
 26. § 15 ophæves.
 27. I § 18, stk. 1, 2. pkt., og stk. 3, 1. pkt.,  

 ændres »§ 13, stk. 2« til: »§ 13«.
 28. I § 18, stk. 5, sidste pkt., ændres »§ 13, stk.  

 3« til: »§ 13, stk. 2«.
 29. I § 28, stk. 1, nr. 3, indsættes efter  

 »oplysninger vedrørende« ordene: »aktiebesiddelser samt  

 afkast, fradrag og værdien af fast ejendom i koncernforbundne selskaber, jf.  

 § 3 f, samt oplysninger vedrørende«.
 30. § 28, stk. 1, nr. 11, affattes således:
 »11) regler for investeringsforeningers oplysningspligt efter § 10  

 b,».
 31. § 28, stk. 1, nr. 12, affattes således:
 »12) regler for administrationen af 25 pct.-grænsen i § 3 e, stk.  

 1,».
§ 2 I lov om indkomstbeskatning af aktieselskaber m.v. (selskabsskatteloven),  

 jf. lovbekendtgørelse nr. 724 af 2. august 1994, som senest ændret ved § 14 i  

 lov nr. 313 af 17. maj 1995, ændres i § 13 B, stk. 1, »stk. 3,  

 nr. 9« til: »stk. 3, nr. 8«.
§ 3 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. § 1 har virkning fra og med afgiftsåret 1995. Det gælder  

 dog ikke § 1, nr. 1, 3, 6, 8, 9, 10, 11 og 29, der har virkning fra og med  

 afgiftsåret 1996. § 2 har virkning fra og med 1. januar 1995.
 Stk. 3. Ved ophævelse af de i § 2, stk. 2, nævnte  

 opsparingsordninger har § 1, nr. 2, 4, 5, 22, 26 og 30, virkning fra og med  

 den 23. maj 1995.
 Stk. 4. Uanset bestemmelsen i realrenteafgiftslovens § 3 e, stk.  

 2, som indsat ved denne lovs § 1, nr. 5, kan investeringsforeninger oprettet  

 inden den 26. april 1995 for afgiftsåret 1995 anses for omfattet af  

 bestemmelsen i realrenteafgiftslovens § 3 e, stk. 1. Det er dog en  

 forudsætning herfor, at investeringsforeningen senest den 1. august 1995 har  

 ændret sine vedtægter, således at den opfylder betingelserne i  

 realrenteafgiftslovens § 3 e, stk. 1.
Oprindeligt fremsat forslag § 1 I lov om en realrenteafgift af visse pensionskapitaler m.v., jf.  

 lovbekendtgørelse nr. 835 af 28. september 1994, foretages følgende  

 ændringer:
 1. I § 3, stk. 1, ændres »§ 3 a« til: »§§ 3  

 a og 3 f«.
 2. I § 3, stk. 2, 1. pkt., ændres »,§ 3 a og § 3  

 d« til: »og §§ 3 a, 3 d og 3 f«.
 3. I § 3 e ophæves stk. 1 , og i stedet indsættes:
 »Afgiftspligten efter § 3, stk. 1, nr. 3, omfatter den  

 afgiftspligtige del af udbytter, kursværdiændringer og realiserede  

 kursgevinster og -tab, der er oppebåret i den del af kalenderåret, hvori  

 investeringsbeviset er indgået i en afgiftspligtig ordning.
 Stk. 2. Den afgiftspligtige del opgøres på grundlag af forholdet  

 mellem hele kalenderårets afgiftspligtige indtjening i investeringsforeningen  

 og hele kalenderårets samlede indtjening.
Stk. 3. Investeringsforeninger, der foretager løbende opgørelser  

 efter § 15 a, stk. 2, kan i stedet vælge, at den afgiftspligtige del for alle  

 medlemmer opgøres på grundlag af forholdet mellem den afgiftspligtige  

 indtjening og den samlede indtjening i investeringsforeningen i den del af  

 kalenderåret, hvor investeringsbeviset er indgået i den afgiftspligtige  

 ordning.
Valget skal være truffet inden begyndelsen af det kalenderår, for  

 hvilket det skal have virkning.
 Stk. 4. Ved investeringsforeninger, der ikke er omfattet af  

 rådsdirektiv 85/611/EØF, er udbytter, kursværdiændringer og realiserede  

 kursgevinster og -tab, fuldt ud afgiftspligtige, medmindre  

 investeringsforeningen foretager løbende opgørelser efter § 15 a, stk. 2, og  

 vælger opgørelse efter stk. 3. Valget skal være truffet en gang for alle  

 inden begyndelsen af det kalenderår, hvor det første gang skal have virkning.  

 Såfremt en investeringsforening ophører med at opfylde sin oplysningspligt  

 efter § 15 a, bliver hele afkastet afgiftspligtigt både i det pågældende og i  

 de følgende år.
 Stk. 5. Kalenderårets realrenteafgiftspligtige afkast fra et  

 investeringsbevis medregnes i det til kalenderåret svarende afgiftsår.
Stk. 6. For de i § 2, stk. 2, nævnte opsparingsformer medregnes  

 kalenderårets realrenteafgiftspligtige afkast fra et investeringsbevis  

 opgjort efter stk. 1 - 4 dog i det afgiftsår, der svarer til det  

 efterfølgende kalenderår.
Ved ordningens ophævelse medregnes afkastet dog  

 senest i ophævelsesåret.« Stk. 2 - 6 bliver herefter stk. 7 - 11.
4. I § 3 e, stk. 2, der bliver stk. 7, ændres  

 »stk. 3 - 5« til: »stk. 8 - 10«, og »stk. 6«  

 ændres til: »stk. 11.« 5. I § 3 e, stk. 3, der bliver stk. 8, ændres  

 »stk. 4« til: »stk. 9«, og i nr. 1 ændres »§  

 3 a« til: »§§ 3 a og 3 f«.
 6. I § 3 e, stk. 5, der bliver stk. 10, ændres  

 »stk. 3, nr. 1« til: »stk. 8, nr. 1«, og »stk. 3,  

 nr. 2« ændres til: »stk. 8, nr. 2«.
 7. I § 3 e, stk. 6, der bliver stk. 11, indsættes  

 efter sidste pkt.:
»Ved opgørelsen af den samlede indtjening i en del af kalenderåret  

 gælder tilsvarende regler, idet den pågældende periode træder i stedet for  

 kalenderåret.« 8. I § 3 e indsættes efter stk. 6, der bliver  

stk. 11 :
» Stk. 12. Hvis kalenderårets realrenteafgiftspligtige afkast  

 fra samtlige investeringsbeviser, der er omfattet af stk. 1 - 4, og som  

 indgår i en af de i § 2, stk. 2, nævnte opsparingsformer, er positiv,  

 forhøjes afgiftsgrundlaget med et tillæg, inden afgiftsberegningen finder  

 sted.
Tillægget beregnes som det samlede afkast fra investeringsbeviserne  

 ganget med et års rente.
Renten svarer til den i § 10, stk. 3, litra b,  

 nævnte rente til brug for afgiftssatsen i afgiftsåret.« 9. Efter § 3 e indsættes:
» § 3 f.
Formueafkast som nævnt i § 3, stk. 3, nr. 3-6, af  

 aktier, anparter, andelsbeviser og konvertible obligationer medregnes ved  

 opgørelsen af afgiftsgrundlaget, når aktierne m.v. udgør kapitalandele i  

 tilknyttede eller associerede virksomheder, og når denne virksomhed må anses  

 for i væsentlig grad at investere i afgiftspligtige aktiver som nævnt i § 3,  

 stk. 1, og § 3 a, bortset fra aktiver som nævnt i § 3, stk. 1, nr. 5.
Stk. 2. Tilknyttede virksomheder anses for i væsentlig grad at  

 investere i afgiftspligtige aktiver som nævnt i stk. 1, hvis virksomheden i  

 mere end 3 måneder af afgiftsåret har placeret mere end 5 pct. af  

 virksomhedens samlede aktivmasse i sådanne aktiver.
Associerede virksomheder  

 anses for i væsentlig grad at investere i afgiftspligtige aktiver som nævnt i  

 stk. 1, hvis virksomheden i mere end 3 måneder af afgiftsåret har placeret  

 mere end 10 pct. af virksomhedens samlede aktivmasse i sådanne  

 aktiver.«.
 10. § 4, stk. 1, affattes således:
»Afgiftsgrundlaget omfatter formueafkastet i afgiftsåret.
Afgiftsåret  

 er kalenderåret.
For de i § 2, stk. 2, nævnte opsparingsformer begynder  

 afgiftsåret dog 1. december i året forud for det tilsvarende kalenderår og  

 slutter den 30. november i kalenderåret.« 11. I § 4, stk. 5, ændres »§ 3 a« til: »§§ 3  

 a og 3 f«.
 12. I § 5 A, stk. 1, ændres »pensionsbeskatningslovens  

 § 53 A, stk. 1-3« to steder til: »pensionsbeskatningslovens § 53 A,  

 stk. 1-4«.
 13. I § 5 A, stk. 2, 2. pkt., ændres  

 »pensionsbeskatningslovens § 53 A, stk. 1-3« til:  

 »pensionsbeskatningslovens § 53 A, stk. 1-4«.
 14. I § 6, stk. 1, 2. pkt., ændres »§ 3 a« til:  

 »§§ 3 a og 3 f«.
 15. I § 7 ændres »reserve« fem steder til:  

 »hensættelse«.
 16. I § 8, stk. 1, ændres »følgende reserver«  

 til: »følgende hensættelser«.
 17. § 8, stk. 1, nr. 1, affattes således:
 »1) livsforsikrings- og pensionshensættelser for forsikringer og  

 pensionsaftaler, der var i kraft ved udgangen af 1982, og som er i kraft ved  

 udgangen af afgiftsåret, dog for hver forsikring eller pensionsaftale højst  

 præmiereserven opgjort ved udgangen af 1982 med tillæg af en forholdsmæssig  

 andel af bonusfonden på dette tidspunkt, bortset fra hensættelser omfattet af  

 nr. 2,».
 18. I § 8, stk. 1, nr. 2, ændres »reserver« til:  

 »hensættelser«.
 19. I § 8, stk. 1, nr. 3, ændres »fordelte og  

 ufordelte reserver« til: »livsforsikrings- og  

 pensionshensættelser« og »reserver« ændres til:  

 »hensættelser«.
 20. § 8, stk. 2, affattes således:
» Stk. 2. De i stk. 1 nævnte hensættelser og passiver opgøres  

 ved udgangen af afgiftsåret.
Ved opgørelsen fratrækkes en eventuel  

 statsgaranti eller tilsagn om statslig underskudsdækning.
Endvidere bortses  

 fra hensættelser vedrørende overtagen genforsikring og fra depoter, der  

 modsvarer hensættelser vedrørende forsikringer afgivet i  

 genforsikring.«.
 21. I § 8, stk. 3, 1. pkt., ændres »Reserver«  

 til: »Hensættelser«.
 22. I § 8, stk. 4, ændres »reserverne« to steder  

 til: »hensættelserne«.
 23. I § 8, stk. 7, ændres »reserver« til:  

 »hensættelser«.
 24. § 10 b ophæves.
 25. § 13, stk. 1, affattes således:
»Pengeinstituttet indgiver senest den 15. december umiddelbart efter  

 afgiftsårets udløb en endelig opgørelse over afgiftsgrundlaget og den  

 afgiftspligtige del heraf samt af afgiften for hver af de i § 2, stk. 2,  

 nævnte afgiftspligtige opsparingsformer.
Opgørelsen for de i § 2, stk. 2, nr.  

 1 og 5, nævnte opsparingsformer kan dog ske samlet.
Afgiften indbetales til  

 den centrale told- og skatteforvaltning samtidig med indsendelse af  

 opgørelsen.« 26. § 13, stk. 2, ophæves.
 Stk. 3 bliver herefter stk. 2.
 27. I § 14, stk. 2, ændres »reserver« til:  

 »hensættelser«.
 28. I § 15, 1. pkt., ændres »afgiftsgrundlaget og den  

 afgiftspligtige del heraf« til: »det i § 3, stk. 1, nr. 3, nævnte  

 formueafkast«, og »bortset fra konti, hvor afgiften er endeligt  

 opgjort efter § 13, stk. 2« udgår.
 29. I § 15, sidste pkt., ændres: »§ 13, stk. 3«  

 til: »§ 13, stk. 2«.
 30. Efter § 15 indsættes:
» § 15 a.
Til brug for beregningen af den afgiftspligtige del  

 efter § 3 e, stk. 2, opgør de pågældende investeringsforeninger henholdsvis  

 den afgiftspligtige indtjening i foreningen og hele indtjeningen i foreningen  

 i kalenderåret og meddeler dette til den afgiftspligtige eller  

 pengeinstituttet senest den 1. maj i det følgende år.
Stk. 2. Til brug for afgiftsberegningen efter § 3 e, stk. 3,  

 foretager de pågældende investeringsforeninger igennem hele kalenderåret en  

 daglig opgørelse af henholdsvis den afgiftspligtige indtjening i foreningen  

 og hele indtjeningen i foreningen fra kalenderårets begyndelse indtil dato og  

 meddeler dette til den afgiftspligtige eller pengeinstituttet.« 31. I § 16, stk. 1, indsættes efter sidste pkt.:
»Når ophævelse sker ved den pågældendes aftalte alder, invaliditet  

 eller død, foretages opgørelsen efter § 3 e, stk. 2, på grundlag af forholdet  

 mellem det senest opgjorte års henholdsvis afgiftspligtige indtjening og  

 samlede indtjening i foreningen i stedet for samme års indtjening.
Den  

 afgiftspligtige kan dog efterfølgende vælge at få omberegnet  

 realrenteafgiften efter forholdet mellem samme hele års henholdsvis  

 afgiftspligtige og afgiftsfri indtjening.
Ved opgørelsen af realrenteafgiften  

 for investeringsbeviser, når ophævelse sker i andre tilfælde, er  

 pengeinstituttets forpligtelse til at tilbageholde et tilstrækkeligt  

 kontantbeløb begrænset til investeringsbevisets værdi.« 32. I § 18, stk. 1, 2. pkt., og stk. 3, 1. pkt., ændres  

 »§ 13, stk. 2« til: »§ 13«.
 33. I § 18, stk. 5, sidste pkt., ændres »§ 13, stk.  

 3« til: »§ 13, stk. 2«.
 34. I § 28, stk. 1, nr. 3, indsættes efter  

 »oplysninger vedrørende« følgende: »aktivmassens sammensætning  

 og udvikling i løbet af året i tilknyttede og associerede virksomheder, jf. §  

 3 f samt oplysninger vedrørende«.
 35. § 28, stk. 1, nr. 11, affattes således:
 »11) regler for opgørelserne efter § 15 a, herunder lempelse af  

 kravet om daglige opgørelser,».
 36. § 28, stk. 1, nr. 12, affattes således:
 »12) regler for investeringsforeningers oplysningspligt efter § 15 a  

 over for de afgiftspligtige og pengeinstitutterne, herunder regler om,  

 hvornår meddelelse kun skal ske på opfordring,».
 37. I § 28, stk. 1, indsættes som nr. 13:
 »13) fremgangsmåden ved omberegning af afgift efter § 16, stk.  

 1.«.
§ 2 I lov om indkomstbeskatning af aktieselskaber m.v. (Selskabsskatteloven),  

 jf. lovbekendtgørelse nr. 724 af 2. august 1994, som ændret ved § 2 i lov nr.  

 1090 af 21. december 1994 og ved lov nr. 90 af 8. februar 1995, ændres i §  

 13 B, stk. 1, »stk. 3, nr. 9« til: »stk. 3, nr. 8«.
§ 3 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. § 1 har virkning fra og med afgiftsåret 1995. Det gælder  

 dog ikke § 1, nr. 1, 2, 9, 11, 12, 13, 14 og 34, der har virkning fra og med  

 afgiftsåret 1996. § 2 har virkning fra og med 1. januar 1995.
 Stk. 3. Ved opsparing i pengeinstitutter opgøres afkast af  

 investeringsbeviser fra den 1. december 1994 til og med den 31. december 1994  

 efter de for afgiftsåret 1994 gældende regler, men medtages i  

 afgiftsgrundlaget for 1995.
 Stk. 4. I lov nr. 299 af 27. april 1994 ophæves § 9, stk. 15 og  

 16.
Bemærkninger til lovforslaget Almindelige bemærkninger 1. Lovforslagets indhold Lovforslaget indeholder følgende fire punkter:
- Justering af realrenteafgiftslovens overgangsregel. (punkt 2) - Værnsregel imod realrenteafgiftstænkning via obligationsbaserede  

 aktieselskaber. (punkt 3) - Ikke-fradragsberettigede rene risikoforsikringer fritages for  

 realrenteafgift. (punkt 4) - Tilpasning af realrenteafgiftsreglerne til de nye regler om  

 investeringsbeviser, jf. lov nr. 299 af 27. april 1994. (punkt 5) 2. Realrenteafgiftslovens overgangsregel Realrenteafgiftslovens overgangsregel foreslås justeret på to punkter:
 For det første foreslås det præciseret, at overgangsfradraget kun skal  

 beregnes på grundlag af forsikringstagernes opsparing fra før 1983. Dvs. at  

 overgangsfradraget kun skal beregnes ud fra de forsikringsmæssige  

 hensættelser, der modsvarer egentlige forpligtelser over for de forsikrede.
 For det andet foreslås det præciseret, at der ved beregningen af  

 overgangsfradraget bortses fra en eventuel statsgaranti eller et tilsagn om  

 en statslig underskudsdækning .
Forsikringstagernes opsparing fra før 1983 Realrenteafgiften blev indført ved lov nr. 222 af 3. juni 1983 og havde  

 første gang virkning for afgiftsåret 1984. For 1983 gjaldt loven om en  

 midlertidig formueafgift, lov nr. 696 af 21. december 1982.
 I den politiske aftale mellem de daværende regeringspartier og  

 Socialdemokratiet om principperne for realrenteafgiftsloven var det forudsat,  

 at realrenteafgiften i princippet alene skal påhvile afkast af ny- og  

 geninvesteringer, der har fundet sted efter den 1. januar 1983.
Dette blev udmøntet i den overgangsordning, der blev fastsat i  

 realrenteafgiftslovens § 8. Bestemmelsen har til hensigt særligt at tage  

 hensyn til den del af opsparingen, der er foretaget før den 1. januar 1983.  

 Dette gøres ved i en overgangsperiode kun at beregne afgift af en del af det  

 samlede afgiftspligtige afkast.
Den del af afkastet, der kan henføres til  

 opsparing, der er foretaget før den 1. januar 1983, friholdes for afgift.
 Overgangsfradraget er fastlagt som en forholdsmæssig nedsættelse af  

 afgiftsgrundlaget, dvs. at nedsættelsen foretages på grundlag af en brøk.
Ifølge de gældende bestemmelser vedrørende det generelle overgangsfradrag  

 i realrenteafgiftslovens § 8, stk. 1, nr. 1, der anvendes af  

 livsforsikringsselskaber og de fleste pensionskasser, skal afgiftsgrundlaget  

 nedsættes forholdsmæssigt efter forholdet mellem på den ene side reserver  

 vedrørende forsikringer og pensionsaftaler, der var i kraft ved udgangen af  

 1982, og som er i kraft ved udgangen af det aktuelle afgiftsår og på den  

 anden side samtlige passiver.
De friholdte reserver kan dog for hver  

 forsikring eller pensionsaftale højst udgøre reserven opgjort ved udgangen af  

 1982 med tillæg af en forholdsmæssig andel af ufordelte reserver på dette  

 tidspunkt.
 Dvs. at brøken kan stilles således op:
Således som overgangsbrøken er fastsat, vil overgangsfradraget  

 formindskes, efterhånden som de opsparede beløb pr. 31. december 1982  

 udbetales - dvs. i takt med formindskelsen af tælleren.
Herudover vil den  

 afgiftsfrie andel formindskes i takt med formuetilvæksten - dvs. i takt med  

 forøgelsen af nævneren.
 Begrebet »reserver vedrørende forsikringer og pensionsaftaler«  

 er ikke nærmere defineret i lovforslaget til den oprindelige  

 realrenteafgiftslov, og der er heller ikke i senere praksis sket en nøjere  

 fastlæggelse af begrebet.
Livsforsikringsselskaberne har i deres opgørelse af overgangsfradraget  

 anvendt flere forskellige metoder.
De fleste af de større  

 livsforsikringsselskaber har dog hidtil i større eller mindre grad medregnet  

 egenkapitalposter til reserverne vedrørende forsikringerne.
En del  

 livsforsikringsselskaber har således medregnet aktiekapital, sikkerhedsfond  

 eller kursreguleringsfond til reserverne vedrørende forsikringerne.
Herved  

 bliver tælleren og dermed overgangsfradraget forøget.
For så vidt angår sikkerhedsfonden er der tale om en henlæggelse, der  

 indtil 1989 var fradragsberettiget for livsforsikringsselskabet på betingelse  

 af, at selskabets vedtægter indeholdt en klausul om, at henlæggelsen kun  

 kunne anvendes til fordel for de forsikrede.
Henlæggelsen modsvarer dog ikke  

 en egentlig forpligtelse over for de forsikrede.
De forsikrede har således  

 ikke et retskrav på sikkerhedsfonden hverken i en opløsningssituation eller i  

 forbindelse med overførsel.
De forsikringsretlige regler indeholder heller  

 ikke krav om, at sikkerhedsfonden skal følge forsikringsbestanden f.eks. i  

 forbindelse med bestandsoverførsler.
Herudover er der ingen betingelser med hensyn til, hvornår  

 sikkerhedsfonden skal anvendes, eller med hensyn til hvilke  

 forsikringstagere, den skal anvendes til fordel for.
Afkastet af den  

 aktivmasse, der modsvarer sikkerhedsfonden, tilfalder selskabet.
 Endelig anses sikkerhedsfonden regnskabsmæssigt for at udgøre en del af  

 livsforsikringsselskabets egenkapital.
For så vidt angår kursreguleringsfonden er der tale om en regnskabspost,  

 der blev afskaffet i 1980. Til kursreguleringsfonden blev overført gevinster  

 ved opgørelsen af et selskabs værdipapirer og ved værdiforøgelse af  

 selskabets faste ejendomme samt gevinster ved salg af disse aktiver.
Fondens  

 midler kunne kun anvendes til nedskrivning af værdipapirer eller faste  

 ejendomme eller til dækning af tab ved realisation heraf.
Fonden er dermed  

 tæt knyttet til selskabets aktiver og er ikke direkte relateret til  

 forsikringstagerne.
Hensigten med overgangsfradraget er at afgiftsfriholde den del af  

 afkastet, der relaterer sig til den del af forsikringstagernes opsparing, der  

 er foretaget før den 1. januar 1983. Ved fastsættelsen af overgangsordningen  

 er dette udmøntet via en forholdsmæssig nedsættelse af afgiftsgrundlaget  

 efter forholdet mellem reserverne vedrørende forsikringer og pensionsaftaler  

 og de samlede passiver.
Reserverne vedrørende forsikringer og pensionsaftaler  

 er således anset for at være udtryk for forsikringstagernes opsparing.
Ved overgangsfradragets beregning bør der således alene ske friholdelse på  

 grundlag af den del af livsforsikringsselskabets og pensionskassens formue,  

 der må anses for at modsvare egentlige forpligtelser over for de forsikrede.  

 Efter regeringens opfattelse er det derfor ikke i overensstemmelse med  

 overgangsfradragets formål, når livsforsikringsselskaberne i vidt omfang har  

 medregnet sikkerhedsfonde og kursreguleringsfonde til overgangsbrøkens  

 reserver vedrørende forsikringer.
Som nævnt ovenfor har forsikringstagerne  

 ingen rettigheder over hverken sikkerhedsfonden eller kursreguleringsfonden.
Af de forsikringsmæssige hensættelser er det kun  

 livsforsikringshensættelserne og pensionshensættelserne, der må anses for at  

 modsvare egentlige forpligtelser over for de forsikrede.
På denne baggrund  

 foreslås, at overgangsreglen justeres, således at det klart af bestemmelsen  

 fremgår, at den afgiftsfritagne del opgøres på grundlag af  

 livsforsikringshensættelserne og pensionshensættelserne.
 Denne justering skal ifølge forslaget have virkning fra og med afgiftsåret  

 1995. Da den gældende lovtekst ikke tilstrækkelig klart tilkendegiver hvilke  

 reserver, der må anses for at vedrøre forsikringerne og dermed være udtryk  

 for forsikringstagernes opsparing, er det regeringens vurdering, at der ikke  

 er tilstrækkeligt grundlag for at ændre opgørelserne til og med afgiftsåret  

 1994 vedrørende sikkerhedsfonde og kursreguleringsfonde.
Statsgaranti Visse pensionskasser er karakteriseret ved, at deres formuer langt fra  

 modsvarer de pensionsforpligtelser, som kasserne har påtaget sig.
Dette  

 gælder bl.a. de statsgaranterede pensionskasser, hvor staten har stillet en  

 garanti eller givet tilsagn om dækning af den del af pensionsforpligtelserne,  

 som kassen ikke er i stand til at dække via egne midler.
De statsgaranterede  

 pensionskassers formue stammer i det væsentligste fra indbetaling af  

 medlemsbidrag indtil 1969.
De statsgaranterede pensionskasser er tilsagnsordninger, dvs. at  

 pensionstilsagnet er relateret til slutlønnen inden pensionering og ikke til  

 de foretagne indbetalinger.
Pensionsudbetaling til pensionerede medlemmer af  

 pensionskasserne varetages af Statens Regnskabsdirektorat.
Ifølge  

 finanslovsforslaget for 1995 er der 8 statsgaranterede pensionskasser på  

 finansloven.
Udover de deciderede statsgaranterede pensionskasser kan der findes andre  

 pensionskasser, der i større eller mindre omfang er statsligt understøttede.  

 Det kan bl.a. nævnes, at i medfør af § 17 i lov om radio- og  

 fjernsynsvirksomhed kan kulturministeren efter forhandling med  

 finansministeren stille en statsgaranti til sikring af opfyldelsen af de  

 pensionsforpligtelser, der påhviler Pensionskassen for Tjenestemænd i  

 Danmarks Radio.
Statsgarantien, der er stillet i 1991, er på 600 mill.kr., og  

 den opretholdes i en overgangsperiode frem til år 2014, hvor der forventes at  

 være balance mellem pensionskassens formue og de forsikringsmæssige  

 forpligtelser.
De statsgaranterede og statsligt understøttede pensionskasser er  

 realrenteafgiftspligtige i henhold til realrenteafgiftslovens § 2, stk. 1,  

 nr. 3, om pensionskasser og pensionsfonde.
Dette indebærer endvidere, at  

 disse pensionskasser er omfattet af det generelle overgangsfradrag i medfør  

 af realrenteafgiftslovens § 8, stk. 1, nr. 1.
Som nævnt ovenfor er det generelle overgangsfradrag udformet som en brøk,  

 hvor reserverne vedrørende forsikringer og pensionsaftaler udgør tælleren,  

 mens de samlede passiver udgør nævneren.
Der er hverken i lovtekst eller  

 bemærkninger taget stilling til, hvorvidt eller i givet fald hvordan  

 statsgarantien skal indvirke på opgørelsen af overgangsfradraget, og denne  

 problemstilling har igennem årene givet anledning til nogen usikkerhed.
For at afklare denne usikkerhed foreslås det klart i lovteksten at  

 tilkendegive behandlingen af en eventuel statsgaranti i relation til  

 overgangsfradraget.
Det foreslås, at det klart tilkendegives, at  

 statsgarantien ikke kan medregnes ved opgørelsen af overgangsbrøken.
Efter den ovenfor omtalte ændring af overgangsbrøken er det  

 pensionskassens pensionshensættelser, der skal indgå i tælleren og de samlede  

 passiver, der skal indgå i nævneren.
Pensionshensættelserne udgør den samlede  

 værdi af pensionskassens pensionsaftaler dvs. de pensionsmæssige  

 forpligtelser.
Forslaget betyder, at der skal foretages en reduktion af  

 pensionshensættelserne, således at der i brøken kun medregnes den del af  

 pensionshensættelserne, der kan dækkes af pensionskassens egen formue.
 På grund af den hidtil eksisterende usikkerhed skal forslaget have  

 virkning fra og med afgiftsåret 1995. Opgørelsen af afgiftsgrundlaget og  

 foreløbig betaling af afgift vedrørende dette afgiftsår sker først i december  

 1995. Den endelige betaling sker i juli 1996.
3. Obligationsbaserede aktieselskaber I medfør af realrenteafgiftslovens § 3, stk. 3, nr. 3-6, er aktier,  

 anparter og andelsbeviser fritaget for realrenteafgift.
For konvertible  

 obligationer gælder, at urealiserede ændringer i kursværdien og realiserede  

 kursgevinster og -tab er fritaget for realrenteafgift.
Realrenteafgiftsloven ser udelukkende på investeringen i sig selv, dvs. at  

 hvis der er tale om en investering i aktier, er der efter de gældende  

 bestemmelser altid tale om en realrenteafgiftsfri aktieinvestering.
Dette  

 gælder, uanset om det pågældende aktieselskab udelukkende investerer i  

 afgiftspligtige obligationer.
 Ved at placere afgiftspligtige aktiver f.eks. i et datterselskab kan  

 afgiftspligtige institutioner således opnå at konvertere afgiftspligtigt  

 afkast til afgiftsfrit afkast.
Såfremt det pågældende datterselskab betaler selskabsskat af afkastet af  

 f.eks. obligationerne, opnås der en besparelse, der svarer til forskellen  

 mellem selskabsskattesatsen på 34 pct. og realrenteafgiftssatsen på 51,3 pct.  

 (1995) dvs. en besparelse på 17,3 procentpoint.
Herudover kan besparelsen  

 forøges ved at placere obligationerne i et underskudsgivende selskab eller  

 ved at lade selskabet sambeskatte med et underskudsgivende selskab.
I disse  

 tilfælde opnås der en besparelse svarende til den fulde realrenteafgiftssats.
 I relation til den forsikringsmæssige lovgivning er det uproblematisk for  

 de realrenteafgiftspligtige institutioner at placere afgiftspligtige aktiver  

 i underliggende datterselskaber, idet man i visse tilfælde »ser  

 igennem« aktieinvesteringen.
Forsikringslovgivningen indeholder visse begrænsninger med hensyn til  

 livsforsikringsselskabers og pensionskassers investeringer.
For det første er  

 der et krav om, at mindst 60 pct. af forsikringshensættelserne skal være  

 anbragt i særligt guldrandede aktiver f.eks. obligationer eller fast ejendom.  

 Herudover er der et krav om, at livsforsikringsselskabet eller pensionskassen  

 som hovedregel maksimalt må investere, hvad der svarer til 2-3 pct. af  

 forsikringshensættelserne i en enkelt virksomhed.
Aktier anses i forsikringsmæssig henseende ikke for et guldrandet aktiv og  

 kan derfor som udgangspunkt ikke medregnes inden for 60 pct.-grænsen.
Såfremt  

 der er tale om aktier i investeringsdatterselskaber, dvs. selskaber, der skal  

 foretage og forvalte forsikringsselskabets investeringer, f.eks. et  

 ejendomsdatterselskab, vil de underliggende aktiver i datterselskabet blive  

 behandlet helt eller delvis som aktiver, der dækker moderselskabets  

 forsikringsmæssige hensættelser.
Tilsvarende gælder til en vis grad, hvis  

 datterselskabet er et forsikringsselskab.
Også 2 pct.-grænsen bliver fraveget  

 ved disse datterselskaber.
Dvs. at der i forsikringsmæssig henseende er  

 mulighed for at »se igennem« aktierne, og behandle de underliggende  

 aktiver som om de var ejet direkte af livsforsikringsselskabet eller  

 pensionskassen.
Baggrunden for afgiftsfriheden for aktier m.v. er dels hensynet til  

 erhvervslivet, dels et ønske om at fremme langsigtede investeringer.
Disse  

 hensyn tilgodeses ikke via investeringer i obligationsbaserede  

 aktieselskaber.
Det kan endvidere ikke anses for at være i overensstemmelse  

 med hensynet bag realrenteafgiftsloven, at der er mulighed for via sådanne  

 investeringer at spekulere i en nedbringelse af afgiftsgrundlaget.
 På denne baggrund indeholder lovforslaget et forslag om, at der i visse  

 tilfælde indtræder afgiftspligt af aktier i aktieselskaber m.v., der i  

 væsentlig grad investerer i afgiftspligtige aktiver.
Det er ikke hensigten at forhindre livsforsikringsselskaber og  

 pensionskasser i at foretage investeringer i aktieselskaber m.v.
Hensigten er  

 udelukkende at forhindre de investeringer, der må anses for at være sket af  

 afgiftsmæssige årsager.
På denne baggrund foreslås det at reglerne kun skal  

 finde anvendelse på visse kvalificerede aktieinvesteringer.
For det første skal reglerne finde anvendelse ved investeringer i  

 tilknyttede virksomheder, dvs. datterselskaber, moderselskaber og  

 moderselskabers datterselskaber.
Da der er tale om selskaber inden for samme  

 koncern foreslås det i disse tilfælde at fastsætte grænsen for selskabets  

 investeringer i afgiftspligtige aktiver til 5 pct. af selskabets samlede  

 aktivmasse.
For det andet foreslås, at reglerne skal finde anvendelse ved  

 investeringer i såkaldte associerede virksomheder.
Associerede virksomheder  

 er virksomheder, hvor livsforsikringsselskabet eller pensionskassen besidder  

 kapitalandele og udøver en betydelig indflydelse på virksomhedens  

 driftsmæssige og finansielle ledelse.
I henhold til de forsikringsmæssige  

 regnskabsregler anses det at være betydelig indflydelse, hvis  

 livsforsikringsselskabet eller pensionskassen besidder 20 pct. eller mere af  

 stemmerettighederne.
Da livsforsikringsselskabet eller pensionskassen ikke  

 ejer aktiemajoriteten i disse selskaber og derfor ikke har den fulde kontrol  

 over investeringerne, foreslås det for disse virksomheder at fastsætte  

 grænsen, således at disse virksomheder maksimalt kan investere 10 pct. af den  

 samlede aktivmasse i afgiftspligtige aktiver.
 Afgiftspligten af aktierne m.v. indtræder for hele afgiftsåret, hvis det  

 pågældende aktieselskab m.v. i en periode på mere end 3 måneder har  

 overskredet den ovenfor nævnte grænse for de afgiftspligtige investeringer.  

 Det er endvidere det fulde afkast af aktierne, der bliver afgiftspligtigt for  

 den afgiftspligtige.
 Forslaget skal have virkning fra og med afgiftsåret 1996. Hvis det i  

 stedet skulle have haft virkning fra og med 1995 ville selskabernes  

 dispositioner, inden de kendte lovforslaget, have påvirket afgiftspligtens  

 omfang i 1995.
4. Rene risikoforsikringer Rene risikoforsikringer er forsikringer, der alene kan komme til  

 udbetaling i tilfælde af den forsikredes død eller invaliditet inden  

 forsikringstidens aftalte udløbstidspunkt, dvs. at der er tale om en  

 ophørende livsforsikring uden opsparingselement.
Som eksempel på rene  

 risikoforsikringer kan nævnes gruppelivsforsikringer.
 En ren risikoforsikring kan være en fradragsberettiget ordning omfattet af  

 pensionsbeskatningslovens § 10 om kapitalforsikringer i pensionsøjemed.
Rene risikoforsikringer kan dog også oprettes som ikke fradragsberettigede  

 ordninger.
Det fremgår af pensionsbeskatningslovens § 53 A, stk. 4, at  

 livsforsikringer, der alene kan komme til udbetaling i tilfælde af den  

 forsikredes død eller invaliditet inden forsikringstidens aftalte  

 udløbstidspunkt, behandles efter reglerne i pensionsbeskatningslovens § 50.  

 Det er dog en betingelse, at det aftalte udløbstidspunkt ikke ligger senere  

 end første policedag efter den forsikredes fyldte 80. år.
 Beskatning i henhold til pensionsbeskatningslovens § 50 betyder, at der  

 ikke er fradrag for præmier og bidrag, jf. pensionsbeskatningslovens § 50,  

 stk. 2.
 Det betyder endvidere, at løbende udbetalinger skal medregnes til den  

 skattepligtige indkomst, jf. pensionsbeskatningslovens § 50, stk. 3, og at  

 andre udbetalinger som udgangspunkt er skattefri efter reglerne om  

 sumudbetalinger i statsskatteloven.
 Forsikringen skal ikke medregnes ved opgørelsen af den skattepligtige  

 formue, jf. statsskattelovens § 12.
 Efter de gældende skattemæssige regler er det løbende afkast af de rene  

 risikoforsikringer undergivet realrenteafgift.
Ved lov nr. 1122 af 21. december 1994 om invalideforsikringer er  

 fradragsretten for indbetalinger til invalideforsikringer i  

 skadesforsikringsselskaber ophævet.
Baggrunden for denne ændring var, at det  

 må anses for en forudsætning for fradragsretten for en pensionsordning, at  

 den pågældende pensionsordning er undergivet realrenteafgift.
Dvs. at der er  

 en sammenhæng imellem fradragsretten og realrenteafgiften.
 For yderligere at understrege denne sammenhæng foreslås det ved nærværende  

 lovforslag at ophæve realrenteafgiften af ikke-fradragsberettigede rene  

 risikoforsikringer.
 Denne lempelse har ligesom skærpelsen under 3 først virkning fra og med  

 afgiftsåret 1996.
5. Investeringsforeninger Forslaget indeholder på tre punkter tilpasninger af de regler om  

 realrenteafgift af investeringsbeviser, som blev gennemført ved lov nr. 299  

 af 27. april 1994.
 For det første handler tilpasningerne om gennemførelse af  

 gennemsigtighedsprincippet ved opgørelsen af afgiften, navnlig ved køb og  

 salg.
 Det giver de investeringsforeninger, der vil, en valgfri mulighed for en  

 dag til dag opgørelse af det forholdstal, der angiver den afgiftspligtige del  

 af gevinsten på investeringsbeviset, mens forholdstallet efter gældende  

 regler altid opgøres på årsbasis.
Hvis investeringsforeningerne ikke kan gennemføre en dag til dag  

 opgørelse, opgøres forholdstallet ved salg på grundlag af samme års  

 afgiftspligtige og samlede indtjening.
Det er i modsætning til gældende ret,  

 hvor der anvendes sidste års forholdstal.
Ved investeringsforeninger, der ikke er omfattet af  

 investeringsforeningslovgivningen (i Danmark og i EU medlemslandene),  

 medfører forslaget, at hele afkastet bliver afgiftspligtigt, medmindre disse  

 foreninger foretager en dag til dag opgørelse af forholdstallet.
Det gælder  

 både ved køb og salg, og hvis investeringsbeviset ejes hele året.
 For det andet handler tilpasningerne om forrentning ved udskudt  

 betaling.
 Den gældende lov medfører, at der undertiden forekommer en forsinkelse med  

 betalingen af afgiften ved investeringsbeviser, der ikke forrentes.
 Det foreslås ændret, således at der indføres bestemmelser om forrentning.
 For det tredje foreslås forskellige redaktionelle tilpasninger.
 Forslaget, der afklarer nogle uklarheder i de fra og med afgiftsåret 1995  

 gældende regler, har ligeledes virkning fra og med afgiftsåret 1995.
Gennemsigtighedsprincippet Den gældende lov medfører, at man ved opgørelsen af realrenteafgift af  

 investeringsbeviser anvender et gennemsigtighedsprincip og opgør  

 realrenteafgiften, som om den afgiftspligtige direkte ejer sin andel af  

 investeringsforeningens værdipapirer m.v.
Gennemsigtigheden gennemføres på den måde, at den realrenteafgiftspligtige  

 opgør kursgevinster og udbytte på et investeringsbevis i løbet af året.  

 Samtidig opgør investeringsforeningen, hvor stor en del af dens indtjening i  

 samme år, der ville være afgiftspligtig, hvis alle foreningens aktiver var  

 ejet direkte af personer og institutioner, der er realrenteafgiftspligtige.  

 Dette beløb sættes i forhold til hele indtjeningen i samme år.
Herved  

 fremkommer et forholdstal, der angiver, hvor stor en del af den  

 enkelte afgiftspligtiges kursgevinster og udbytte, der er afgiftspligtig.
 Ved den beskrevne fremgangsmåde opnås, at det beløb, der belægges med  

 afgift hos samtlige afgiftspligtige under et, nøje svarer til den afgift, der  

 skal betales, hvis de enkelte afgiftspligtige havde ejet deres andel direkte.  

 Efter gældende regler modificeres dette princip dog ved køb og brydes ved  

 salg.
Ved køb medfører reglerne, at forholdstallet beregnes på grundlag af hele  

 årets indtægter i investeringsforeningen, selvom beviset er købt midt i året.  

 Som følge af, at forholdet mellem den afgiftspligtige og den afgiftsfri  

 indtjening i foreningen fra købstidspunktet og året ud ikke nødvendigvis  

 svarer til forholdstallet beregnet på grundlag af hele årets indtægter, er  

 der tale om en tilnærmet gennemsigtighed.
Ved køb og indlæg i depotet sent på  

 året er risikoen for forskelle dog formentlig større end ved køb tidligt på  

 året.
Ved salg opgøres forholdstallet slet ikke på grundlag af indtjeningen i  

 samme år.
I stedet anvendes forholdstallet for året før.
Umiddelbart er dette  

 en administrativ fordel, fordi dette tal er kendt, når investeringsbeviset  

 afstås, men da der ikke er sammenhæng mellem dette forholdstal og  

 kursgevinster og udlodning, afspejler resultatet ikke altid med den  

 tilstrækkelige nøjagtighed den realrenteafgiftspligtige indtjening i  

 foreningen.
Det foreslås derfor (§ 3 e, stk. 3) at de investeringsforeninger, der  

 ønsker det, kan vælge realrenteafgiften ved køb og salg opgjort på grundlag  

 af indtægten på beviset i den del af året, hvori beviset indgår i et  

 realrenteafgiftspligtigt depot, og så et forholdstal, der afspejler forholdet  

 mellem foreningens afgiftspligtige indtjening og samlede indtjening i samme  

 periode.
Herved opnås fuldstændig gennemsigtighed.
Dette kræver imidlertid,  

 at foreningerne dag for dag beregner den realrenteafgiftspligtige indtjening  

 sammen med den samlede indtjening indtil dato, og at disse tal stilles til  

 rådighed for bankerne i forbindelse med disses beregning af realrenteafgiften  

 for kunden.
For mange af de typiske investeringsforeninger vil dette  

 imidlertid være administrativt omfattende.
Ordningen er derfor frivillig, og det foreslås (§ 3 e, stk. 2) at ved de  

 foreninger, der ikke vælger den løbende opgørelse af forholdstal, beskattes  

 indtægten i forbindelse med køb eller salg på grundlag af hele årets  

 realrenteafgiftspligtige indtjening sammenholdt med hele årets samlede  

 indtjening.
Forslaget skal dog kun gælde afkast fra de foreninger, som er  

 stiftet i EU's medlemslande i overensstemmelse med de regler, der følger af  

 de pågældende landes implementering af EF's rådsdirektiv om  

 investeringsforeninger m.fl.
Ved køb svarer denne del af forslaget til gældende ret.
Ved salg betyder  

 det en ændring, idet man bruger samme års forholdstal i stedet for forrige  

 års. Ændringen skyldes, at en opgørelse på grundlag af samme års indtægter må  

 anses for mere korrekt end en opgørelse på grundlag af forskellige års  

 indtægter.
Endvidere vil afgiften kunne beregnes, inden den betales, selvom  

 den ikke kendes allerede ved salget.
De foreninger, der ikke er omfattet af EF direktivet er typisk små  

 foreninger eller udenlandske foreninger, der ikke er kendte.
For disse  

 foreninger foreslås en afgiftspligt, hvis de ikke er i stand til at opfylde  

 kravet om løbende opgørelse af forholdstallet.
Det skyldes, at de små  

 foreninger ellers vil kunne være i stand til at spekulere i den tilnærmede  

 gennemsigtighed ved køb og salg, der ligger i, at forholdstallet opgøres på  

 grundlag af et helt år, mens afkastet, det anvendes på, vedrører en kortere  

 periode.
Ved større foreninger, hvor deltagerne ikke kender hinanden og ofte  

 har modsatrettede interesser, er spekulationsmulighederne ikke tilstede.
For  

 de meget små foreninger vil reglen om daglige opgørelser endvidere kunne  

 administreres meget lempeligt.
De meget små foreninger vil typisk kende sine  

 medlemmer.
Det vil for disse ikke være praktisk eller nødvendigt med daglige  

 opgørelser.
Det må være tilstrækkeligt, at de erklærer sig villig til at  

 foretage en opgørelse pr. salgsdagen, når investeringsbevisets ejer henvender  

 sig og oplyser, at han har solgt eller agter at sælge.
Forslaget giver derfor  

 ministeren adgang til at lempe kravet om daglige opgørelser.
Denne del af  

 forslaget er navnlig begrundet med hensynet til disse meget små foreninger.
Den bankopsparing, der er belagt med realrenteafgift, er foretaget med  

 henblik på pensionering.
På pensioneringstidspunktet kendes forholdstallet  

 for pensionsåret ikke (medmindre der foretages en løbende opgørelse af  

 forholdstallet). Realrenteafgiften fra årets begyndelse indtil  

 pensioneringstidspunktet kan ikke gøres op med det samme, og fordi  

 opsparingen tjener til sikkerhed for pensionen, kan midlerne heller ikke  

 udbetales med det samme.
Det er ikke holdbart, og i disse tilfælde foreslås  

 derfor, at realrenteafgiften kan beregnes med det senest kendte forholdstal,  

 selvom dette vedrører tidligere år.
Ved pensionering i tidsrummet 1. januar  

 til 1. april vil en tilsvarende problemstilling kunne forekomme med hensyn  

 til beregning af afgiften for året før pensioneringsåret.
Den foreslås løst  

 på samme måde.
Pensionisten vil i alle tilfælde efterfølgende kunne kræve  

 realrenteafgiften omberegnet med anvendelse af de rigtige forholdstal.
Forrentning ved udskudt betaling Der har vist sig en vis usikkerhed i forbindelse med fortolkningen af de  

 fra 1995 gældende regler om afgiftens betaling ved investeringsbeviser.
Den  

 hænger bl.a. sammen med, at efter gældende ret foretager bankerne endelig  

 betaling af et års afgift den 15. december, inden kalenderåret for  

 investeringsforeningerne er udløbet, og dermed også inden afgiften kan gøres  

 endeligt op.
 Reglerne er i disse tilfælde blevet fortolket således, at afgiften først  

 skulle afregnes det følgende år, men uden at denne udskudte betaling  

 forrentes.
 Der foreslås derfor ændrede og tydeligere regler om afgiftspligtens  

 indtræden, betaling og forrentning.
Der foreslås forskellige regler for pengeinstitutter på den ene side og  

 for forsikringsselskaber og pensionskasser på den anden side.
Det skyldes, at  

 de almindelige regler om afregning af realrenteafgiften er forskellige for de  

 to grupper.
Efter de almindelige regler om betaling af realrenteafgift afregner  

 pengeinstitutterne endelig realrenteafgift den 15. december for samme år.  

 Afgiftsgrundlaget opgøres dog på grundlag af indtjeningen fra den 1. december  

 til den 30. november i stedet for fra 1. januar til den 31. december.  

 Investeringsforeningerne har imidlertid kalenderårsregnskab og opgør derfor  

 fordelingen af afkastet mellem afgiftspligtigt og afgiftsfrit for et  

 kalenderår ad gangen.
Det forholdstal, som investeringsforeningerne oplyser,  

 og som skal bruges til at afgøre hvor meget af investeringsbevisets udbytte  

 m.v. der skal betales realrenteafgift af, vedrører altså kalenderåret.  

 Investeringsbevisernes realrenteafgiftspligtige afkast kan derfor ikke  

 opgøres fra den 1. december til den 30. november, men skal opgøres fra 1.  

 januar til 31. december.
Det betyder igen, at man ikke den 15. december  

 kender den endelige indtægt fra investeringsbeviset i samme år, og hvis  

 investeringsbevisernes afkast skulle medtages løbende, kunne man ikke lave en  

 endelig afregning af afgift den 15. december.
Ved pengeinstitutter foreslås det derfor, at afgiftspligten ikke indtræder  

 løbende, men først indtræder i det følgende år.
Det betyder, at den  

 realrenteafgiftspligtige får et års udsættelse med betaling af afgiften.
For  

 at udligne denne fordel foreslås at afgiftsgrundlaget forhøjes med et beløb  

 svarende til et års rente. (Det sker i den foreslåede § 3 e, stk. 12, der er  

 medtaget i forslaget under § 1, nr. 8). Den rente der bruges, er den samme,  

 som lægges til grund ved beregningen af realrenteafgiftsprocenten for det år,  

 hvori afgiftspligten indtræder.
 Ved forsikringsselskaber går forslaget derimod ud på, at afgiftspligten  

 ligesom efter de indtil 1994 gældende regler indtræder løbende, samtidig med  

 indtjeningen i foreningen.
Det er uden problemer i forhold til reglerne for, hvornår  

 forsikringsselskaber, pensionskasser m.v. betaler realrenteafgift.
De er  

 nemlig anderledes end for pengeinstitutterne.
Betalingsreglerne findes i  

 realrenteafgiftslovens §§ 12 og 14. De går ud på, at forsikringsselskaberne  

 den 15. december i året opgør og betaler en foreløbig afgift, som de selv  

 beregner på grundlag af deres eget skøn over deres indtjening i samme år,  

 altså perioden 1. januar til 31. december.
Den 15. juli i det følgende år  

 opgør de afgiften endeligt.
Hvis den endelige opgørelse viser, at der mangler  

 afgift, indbetaler de det manglende beløb med tillæg af renter.
Hvis den  

 endelige opgørelse viser, at der er betalt for meget, udbetales det  

 overskydende beløb ligeledes med tillæg af renter.
Ved indbetaling af den  

 foreløbige afgift den 15. december i et år betyder forslaget, at selskaberne  

 på dette tidspunkt må skønne over realrenteafgiften af investeringsbeviserne.  

 Det må selskaberne efter gældende ret i forvejen i relation til sin øvrige  

 værdipapirbeholdning.
Forslaget betyder imidlertid også, at  

 investeringsforeningerne inden den følgende 1. maj skal have meddelt  

 selskaberne det forholdstal, som de skal bruge til den endelige beregning af  

 afgiften den 15. juli, måneden efter.
Da investeringsforeningerne typisk  

 afholder generalforsamling omkring 1. april, vil brøken normalt foreligge på  

 dette tidligere tidspunkt.
 Redaktionelle ændringer.
I forbindelse med udarbejdelsen af forslaget er det fundet hensigtsmæssigt  

 at ændre bl.a. begrebet afgiftsår i overensstemmelse med den måde, som  

 reglerne allerede nu fungerer på.
Perioden fra 1. december til 30. november  

 er allerede efter gældende regler den periode, som bankerne anvender ved  

 opgørelsen af realrenteafgiftsgrundlaget, jf. § 13, stk. 2, i den gældende  

 lov, og forslaget betyder, at denne periode nu også formelt i loven betegnes  

 som afgiftsåret.
Samtidig ophæves bankernes mulighed for at bruge kalenderår,  

 som opgørelsesår.
Det skyldes, at de eksisterende banker allerede har  

 fravalgt denne mulighed.
De benytter alle det forskudte afgiftsår.
Provenumæssige konsekvenser a.
Justering af realrenteafgiftslovens overgangsregel.
Præciseringen af reglerne for opgørelsen af overgangsfradraget vil for de  

 afgiftspligtige, der har medregnet sikkerhedsfonds, kursreguleringsfonds  

 eller aktiekapital i overgangsbrøkens tæller, medføre et lavere  

 overgangsfradrag, og dermed en højere realrenteafgift.
Med betydelig  

 usikkerhed kan merprovenuet skønnes til ikke over 100 mill. kr. årligt ved  

 uændret realrenteafgiftssats.
 Præciseringen af, at statsgarantier ikke kan medregnes ved opgørelsen af  

 overgangsbrøken, skønnes at medføre et beskedent årligt merprovenu.
b.
Værnsregel mod obligationsbaserede aktieselskaber.
 Værnsreglen har til formål at modvirke konvertering af afgiftspligtigt  

 afkast til afgiftsfrit via obligationsbaserede aktieselskaber og vil dermed  

 forhindre et utilsigtet provenutab, der uden indgreb må antages at være  

 stigende som følge af en større udbredelse af denne form for placering.
Det skønnes, at de afgiftspligtige for tiden ved hjælp af disse  

 placeringer sparer et ikke ubetydeligt beløb, måske i størrelsesordenen 250  

 mio. kr. årligt, som følge af, at afkastet beskattes med selskabsskattesatsen  

 i stedet for realrenteafgiftssatsen.
Med indførelsen af værnsreglen vil  

 besparelsen forsvinde.
 Bortfaldet af det utilsigtede provenutab af de allerede stedfundne  

 placeringer vil, i det omfang afkastet heraf tilbageføres til  

 afgiftsgrundlaget, fremkomme som en forøgelse af realrenteafgiften med  

 skønsmæssigt op til ca. 850 mio. kr. årligt og en formindskelse af  

 selskabsskatteprocenuet med op til ca. 600 mio. kr. årligt som følge af, at  

 afkastet af placeringerne ikke længere beskattes som selskabsindkomst.
c.
Realrenteafgiftsfritagelse for ikke-fradragsberettigede rene  

 risikoforsikringer.
 Fritagelse for realrenteafgift af ikke-fradragsberettigede rene  

 risikoforsikringer vil medføre et mindreprovenu, der afhænger af det  

 realrenteafgiftspligtige afkast af reserverne vedrørende disse forsikringer.  

 Størrelsen heraf, hvoraf hovedparten vedrører gruppelivsforsikringer, kendes  

 ikke, men mindreprovenuet anslås skønsmæssigt til i størrelsesordenen 100  

 mill. kr. årligt fra og med 1996 ved uændret realrenteafgiftssats.
d.
Realrenteafgift af investeringsbeviser.
De foreslåede regler om forrentning ved udskudt betaling af  

 realrenteafgift af investeringsbeviser skønnes at medføre et beskedent  

 merprovenu.
De øvrige tilpasninger af reglerne hindrer et potentielt  

 provenutab som følge af spekulation i de nugældende regler.
Administrative konsekvenser Lovforslaget skønnes at ville medføre engangsudgifter til edb for Told- og  

 Skattestyrelsen på 0,4 mill.kr. i 1995 og 0,2 mill. kr. i 1996.
 Herudover skønnes lovforslaget at ville medføre et årligt merforbrug i  

 Told- og Skattestyrelsen på 6 årsværk.
 Lovforslaget skønnes ikke at ville have nævneværdige administrative  

 konsekvenser for kommuerne.
 Lovforslaget har ingen EU-retlige konsekvenser.
Erhvervsøkonomiske konsekvenser Værnsreglen mod obligationsbaserede aktieselskaber vil medvirke til at  

 skabe lige konkurrencevilkår mellem de pensionsinstitutter, der har anvendt  

 denne metode til nedbringelse af realrenteafgiften, og de øvrige  

 pensionsinstitutter.
 De øvrige elementer i forslaget skønnes ikke at have væsentlige  

 erhvervsøkonomiske konsekvenser.
Bemærkninger til de enkelte bestemmelser Til § 1 Til nr. 1, 2, 5, 11 og 14 Der er tale om redaktionelle ændringer som følge af forslaget under nr. 9  

 om indsættelse af en ny § 3 f.
Til nr. 3 og 7 Den foreslåede § 3 e indeholder forslagene om opgørelsen af  

 afgiftsgrundlaget ved investeringsbeviser.
Det foreslåede § 3 e, stk. 1 og stk. 2, indeholder opgørelsesregler, som  

 de investeringsforeninger, der er omfattet af  

 investeringsforeningslovgivningen, skal bruge, når de ikke vælger løbende  

 opgørelse.
Udbytter, kursværdiændringer m.v. som omtalt i stk. 1 vedrører  

 enten hele kalenderåret eller en del af dette.
Indtjeningen i  

 investeringsforeningen (den afgiftspligtige indtjening og den samlede  

 indtjening) vedrører altid hele kalenderåret.
Det er samme kalenderår som  

 det, udbytter og kursværdiændringer vedrører.
Forslagene berører ikke  

 opgørelsen af den afgiftspligtige indtjening og den samlede indtjening.
De  

 opgøres uændret, jf. gældende rets § 3 e, stk. 2 - 6, der efter forslaget  

 bliver til stk. 7 - 11.
Det foreslåede § 3 e, stk. 1 og 3, og ændringen i § 3 e, stk. 11,  

 indeholder opgørelsesregler, når der foretages løbende opgørelser.
Udbytter,  

 kursværdiændringer m.v. vedrører ligesom før enten en del af kalenderåret  

 eller hele kalenderåret.
Indtjeningen i investeringsforeningen (den  

 afgiftspligtige og den samlede indtjening) vedrører altid nøjagtig samme  

 periode.
Forslagene berører ligesom før ikke opgørelsen af den  

 afgiftspligtige indtjening og den samlede indtjening med den ene  

 modifikation, at den naturligvis kun skal opgøres for den pågældende periode.  

 Da den afgiftspligtige indtjening opgøres efter lagerprincippet volder dette  

 ingen problemer.
For så vidt angår den samlede indtjening står reglen i  

 forslaget til § 3 e, stk. 11, under § 1, nr 7. Valget af løbende opgørelser  

 kan aldrig træffes for en del af et år, og valget omfatter altid alle  

 foreningens investeringsbeviser.
Det gælder uanset om investeringsforeningen  

 er omfattet af investeringsforeningslovgivningen eller ej.
Hvis en investeringsforening, der hidtil har indgivet løbende opgørelser,  

 ophører hermed, bliver den afgiftspligtig på grundlag af de årlige opgørelser  

 efter stk. 2, såfremt der er tale om en investeringsforening, der er omfattet  

 af rådsdirektiv 85/611/EØF.
Den kan godt senere vende tilbage til de løbende  

 opgørelser igen.
Hvis det er en anden investeringsforening bliver den  

 afgiftspligtig af hele afkastet, og kan ikke senere vende tilbage til  

 gennemsigtighedsprincippet.
Bestemmelsen om afgiftspligt står i § 3 e, stk.  

 4. Det er en betingelse for afgiftspligten efter denne bestemmelse dels, at  

 der foreligger en investeringsforening og dels, at den ikke er omfattet af  

 investeringsforeningslovgivningen her og indenfor EU's område på grundlag af  

 rådsdirektiv 85/611/EØF om investeringsforeninger m.fl.
Det foreslåede § 3 e, stk. 5, har betydning for forsikringsselskaber og  

 pensionskasser.
Bestemmelsen går ud på, at disse skal medtage afkastet af  

 investeringsbeviser løbende, samtidig med at det optjenes.
Det skyldes, at  

 kalenderår og afgiftsår falder sammen.
Det foreslåede § 3 e, stk. 6, har betydning for pengeinstitutterne.
Som  

 beskrevet i de almindelige bemærkninger indgiver de en endelig opgørelse for  

 et afgiftsår, der løber fra den 1. december indtil den 30. november den  

 følgende 15. december.
På dette tidspunkt kan investeringsforeningernes  

 bidrag til den realrenteafgiftspligtige indkomst i det pågældende år endnu  

 ikke gøres op, og det foreslås derfor først at medregne det i det følgende  

 år.
Til nr. 4 og 6 Der er tale om redaktionelle ændringer som følge af forslaget under nr. 3.
Til nr. 8 Det foreslås i bestemmelsen at foretage et tillæg til afgiftsgrundlaget  

 fra investeringsbeviser i pengeinstitutter under hensyntagen til, at der  

 gives et års udsættelse med indtægtsførsel og dermed også betaling af  

 afgiften.
Til nr. 9 Det foreslås i en ny § 3 f at indsætte en værnsregel, der skal forhindre  

 realrenteafgiftsspekulation via investering i f.eks. obligationsbaserede  

 aktieselskaber.
 Ifølge den foreslåede bestemmelse vil der under visse betingelser indtræde  

 afgiftspligt af ellers afgiftsfrie aktier, anparter og andelsbeviser samt  

 delvis afgiftsfrie konvertible obligationer.
Der vil kun kunne indtræde afgiftspligt efter den foreslåede bestemmelse,  

 hvis der er tale om aktier m.v. i enten tilknyttede eller associerede  

 virksomheder.
Tilknyttede og associerede virksomheder er nærmere defineret i  

 bekendtgørelsen om livsforsikringsselskabers og pensionskassers  

 årsregnskaber, jf.
Finanstilsynets bekendtgørelse af 16. december 1994.
I medfør af bekendtgørelsens § 2, nr. 5, er tilknyttede virksomheder  

 defineret som et selskabs dattervirksomheder, dets moderselskaber og disses  

 dattervirksomheder.
Dvs. der er tale om virksomheder inden for den koncern,  

 som livsforsikringsselskabet eller pensionskassen tilhører.
I medfør af bekendtgørelsens § 2, nr. 2, er associerede virksomheder  

 defineret som virksomheder, der ikke er dattervirksomheder, men i hvilke et  

 selskab og dets dattervirksomheder besidder kapitalandele og udøver en  

 betydelig indflydelse på virksomhedernes driftsmæssige og finansielle  

 ledelse.
Et forsikringsselskab formodes at udøve betydelig indflydelse, hvis  

 selskabet og dets dattervirksomheder besidder 20 pct. eller mere af  

 stemmerettighederne.
Hensynet bag den foreslåede bestemmelse er at forhindre, at de  

 afgiftspligtige institutioner konverterer afgiftspligtigt aktieafkast til  

 f.eks. afgiftsfrit obligationsafkast.
Dette kan efter de gældende regler ske  

 meget enkelt ved at placere en del af institutionens obligationsbeholdning i  

 et datterselskab.
For datterselskaber gør der sig det yderligere moment gældende, at i  

 medfør af lov om forsikringsvirksomhed § 128, stk. 2 og 4, vil  

 datterselskabets underliggende aktiver kunne anses for at indgå til sikring  

 af livsforsikringsselskabets forsikringsmæssige hensættelser.
Dette gælder de  

 tilfælde, hvor der er tale om en dattervirksomhed, hvis aktiviteter er  

 begrænset til at foretage eller forvalte livsforsikringsselskabets  

 investeringer.
I disse tilfælde er det muligt at »se igennem«  

 aktierne.
Obligationer anbragt afgiftsfrit i sådanne datterselskaber vil  

 således alligevel kunne indgå, som om livsforsikringsselskabet var den  

 direkte ejer.
Det er dog ikke anset for tilstrækkeligt kun at medtage aktier m.v. i  

 datterselskaber.
Dette skyldes hensynet til, at livsforsikringsselskabet og  

 pensionskassen har fri mulighed for at investere op til 40 pct. af sine  

 forsikringsmæssige hensættelser i f.eks. aktieselskaber.
Det er således ikke  

 fundet afgørende, at der er tale om investeringer, der kan medregnes til de  

 sikre aktiver.
Det er dog anset for hensigtsmæssigt kun at medtage de aktieinvesteringer,  

 hvor det må antages, at forsikringsselskabet har haft mulighed for at påvirke  

 selskabets investeringspolitik.
Dvs. hvor der må anses for at være en fare  

 for, at selskabet har kunnet udnyttes til afgiftsspekulation.
Dette gælder først og fremmest selskaber inden for  

 livsforsikringsselskabets egen koncern.
Herudover er dog medtaget de såkaldte  

 associerede virksomheder, hvor livsforsikringsselskabet må anses for at udøve  

 en betydelig indflydelse herunder indflydelse på den finansielle ledelse.
 Det er ikke hensigten at ramme livsforsikringsselskabers eller  

 pensionskassers almindelige aktieinvesteringer i børsnoterede selskaber.
 Den anden betingelse, der skal være opfyldt, førend der indtræder  

 afgiftspligt, er, at det pågældende aktieselskab m.v. i væsentlig grad må  

 anses for at investere i afgiftspligtige aktiver.
Begrebet »væsentlig grad« er i bestemmelsen defineret som det  

 forhold, at selskabet m.v. investerer mindst henholdsvis 5 eller 10 pct. af  

 sin samlede aktivmasse i afgiftspligtige aktiver.
For tilknyttede  

 virksomheder foreslås grænsen fastsat til 5 pct., mens den for associerede  

 virksomheder foreslås fastsat lidt højere til 10 pct.
Den lidt højere grænse  

 er fastsat for at tage højde for, at livsforsikringsselskabet eller  

 pensionskassen ikke har bestemmende indflydelse på de associerede selskaber.  

 De 5 hhv. 10 pct. skal måles i forhold til aktivmassen den 31. december.
Reglerne betyder, at uanset at der er tale om en investering i et  

 tilknyttet eller associeret selskab, vil der ikke uden videre indtræde  

 afgiftspligt.
Afgiftspligten vil afhænge af, hvorvidt det tilknyttede eller  

 associerede selskab i væsentlig grad investerer i afgiftspligtige aktiver.
Det bemærkes i denne forbindelse, at det i bestemmelsen er forudsat, at  

 det tilknyttede eller associerede selskab uden begrænsninger kan investere i  

 fast ejendom.
Dvs. at livsforsikringsselskaber og pensionskasser fortsat har  

 mulighed for at investere i datterejendomsselskaber.
Disse  

 datterejendomsselskaber vil dog kun i begrænset omfang kunne investere i  

 f.eks. obligationer.
Afgiftspligten indtræder kun, hvis væsentlighedsgrænsen har været  

 overskredet i mindst 3 måneder af afgiftsåret.
Såfremt dette har været  

 tilfælde, vil der indtræde afgiftspligt for hele afgiftsåret.
Dette svarer  

 til de gældende regler for aktier omfattet af realrenteafgiftslovens § 3 a om  

 aktier i udenlandske investeringsselskaber.
Til nr. 10 Ændringen er redaktionel.
Pengeinstitutterne har altid opgjort  

 realrenteafgiftsgrundlaget med udgangspunktet i perioden fra 1. december til  

 30. november, selvom afgiftsåret formelt var kalenderåret.
Hjemmelen til  

 pengeinstitutternes fremgangsmåde, er gældende rets § 13, stk. 2, i  

 realrenteafgiftsloven.
Forslaget går ud på at tilpasse sprogbrugen til  

 virkeligheden, således at perioden fra 1. december til 30. november også i  

 loven kaldes for afgiftsåret.
Til nr. 12 og 13 Det foreslås i realrenteafgiftslovens § 5 A at indføje rene  

 risikoforsikringer som nævnt i pensionsbeskatningslovens § 53 A, stk. 4.  

 Herved fritages ikke-fradragsberettigede rene risikoforsikringer for  

 realrenteafgift og sammenhængen mellem fradragsret og realrenteafgift  

 understreges.
Til nr. 15, 16, 18, 21, 22, 23 og 27 Der er tale om redaktionelle ændringer som følge af den ændrede  

 formulering af realrenteafgiftslovens § 8, stk. 1, jf. lovforslagets § 1, nr.  

 16 og 18.
Til nr. 17 Ved den foreslåede ændring justeres det generelle overgangsfradrag,  

 således at det direkte af bestemmelsen fremgår, hvilke hensættelser der  

 indgår ved opgørelsen af fradraget.
Som det fremgår af de almindelige bemærkninger er overgangsfradraget  

 fastsat som en brøk.
Brøken skal udtrykke den del af de samlede passiver, der  

 udgøres af forsikringstagernes opsparing fra før 1983, idet det er den hertil  

 svarende del af afkastet, der skal fritages for afgift.
Efter de gældende bestemmelser er forsikringstagernes opsparing defineret  

 via reserverne.
Begrebet reserver har dog vist sig at være et unøjagtigt  

 begreb.
Endvidere er de regnskabsmæssige regler ændret, således at begrebet  

 reserver i dag har en anden betydning end tidligere.
Det foreslås derfor i en  

 ny udformning af bestemmelsen mere nøjagtigt at definere, hvad der må  

 karakteriseres som forsikringstagernes opsparing, og at definere dette i  

 overensstemmelse med de nugældende regnskabsmæssige regler.
Det foreslås  

 således at omformulere tælleren i overgangsbrøken.
 Det foreslås, at i de tilfælde, hvor overgangsfradraget beregnes på  

 grundlag af de aktuelle hensættelser, skal kun livsforsikringshensættelserne  

 eller pensionshensættelserne indgå i overgangsbrøkens tæller.
Livsforsikringshensættelserne er udtryk for værdien af  

 livsforsikringsselskabets forsikringsaftaler.
Pensionshensættelserne er  

 tilsvarende udtryk for pensionskassens pensionsaftaler.
Dvs. at der er tale  

 om hensættelser til dækning af de aktuarmæssigt opgjorte forpligtelser over  

 for de forsikrede.
Livsforsikrings- og pensionshensættelserne er en del af  

 livsforsikringsselskabernes forsikringsmæssige hensættelser  

 (pensionskassernes pensionsmæssige hensættelser). Også  

 livsforsikringsselskabets erstatningshensættelser er en del af de  

 forsikringsmæssige hensættelser.
Erstatningshensættelserne er dog udtryk for  

 hensættelser til dækning af forsikringsbegivenheder, der er indtrådt, men som  

 endnu ikke er anmeldt eller udbetalt.
Overgangsfradraget omfatter kun  

 forsikringsaftaler, der stadig er virksomme, og ved overførslen af kapitalen  

 fra livsforsikringshensættelserne til erstatningshensættelserne anses dette  

 krav ikke for opfyldt, og den udgår af overgangsbrøkens tæller.
For så vidt angår livsforsikringsselskabers bonusudjævningshensættelser,  

 er der tale om beløb, der er hensat til udjævning af bonusudlodninger over en  

 flerårig periode.
Der er dog ikke tale om aktuarmæssigt opgjorte  

 hensættelser, der må anses for at udgøre en opgjort forpligtelse over for de  

 forsikrede.
På denne baggrund foreslås det, at disse hensættelser heller ikke  

 indgår i overgangsbrøkens tæller.
Efter forslaget er der ikke mulighed for at lade egenkapitalposter indgå  

 ved beregningen af overgangsfradraget.
Dette må anses for at være i  

 overensstemmelse med hensigten med overgangsfradraget, idet fradraget kun  

 tilsigter at afgiftsfritage afkast af forsikringstagernes opsparing.
I mange tilfælde vil det stadig være 1982-reserven, der skal anvendes ved  

 opgørelsen af overgangsfradraget.
Det foreslås, at der i disse tilfælde skal  

 tages udgangspunkt i præmiereserven med tillæg af en forholdsmæssig del af  

 bonusfonden.
 Præmiereserven er den tidligere regnskabsmæssige benævnelse af  

 livsforsikringshensættelser og pensionshensættelser.
Bonusfonden eksisterer ikke i de nugældende regnskabsmæssige regler og kan  

 ikke fuldt ud sammenlignes med bonusudjævningshensættelserne.
Til forskel fra  

 bonusudjævningshensættelserne indeholdt bonusfonden også fordelt bonus.
 Idet bonusfonden også indeholdt fordelt bonus, og idet der er tale om en  

 hensættelse, der er opgjort i 1982, og som derfor ikke længere kan påvirkes,  

 foreslås det at bonusfonden kan medregnes i de tilfælde, hvor der ved  

 beregningen af brøken skal anvendes 1982-tal.
Til nr. 19 På tilsvarende måde som ved det generelle overgangsfradrag i  

 realrenteafgiftslovens § 8, stk. 1, nr. 1, foreslås det, at også  

 overgangsfradraget for forsikrings- og pensionsaftaler med kommuner for  

 disses tjenestemandspensionsforpligtelser skal beregnes på grundlag af  

 livsforsikrings- og pensionshensættelserne.
Til nr. 20 Det foreslås i realrenteafgiftslovens § 8, stk. 2, at fastslå, at der ved  

 beregningen af overgangsfradraget i henhold til § 8, stk. 1, skal bortses fra  

 en eventuel statsgaranti eller et tilsagn om statslig underskudsdækning.
Forslaget er møntet på de statsgarantede pensionskasser og andre  

 pensionskasser, der har statsgaranti, eller som er tilsikret en statslig  

 underskudsdækning, jf. de almindelige bemærkninger.
At statsgarantien og  

 tilsagn om statslig underskudsdækning, ikke skal medregnes gælder både ved  

 opgørelsen af de pensionshensættelser, der indgår i opgørelsen af  

 overgangsbrøkens tæller, og ved opgørelsen af de samlede passiver, der indgår  

 i dens nævner.
Hverken udtrykkelige eller stiltiende tilsagn om  

 underskudsdækning må medtages.
Det samme gælder forventninger om  

 underskudsdækning.
Man må altså heller ikke som hensættelser medregne et beløb svarende til  

 de hensættelser, som kassen egentlig burde have foretaget, hvis  

 hensættelserne fuldt ud skulle have modsvaret kassens pensionsforpligtelser  

 efter en aktuarmæssig opgørelse.
Gør kassen det, medregner den reelt tilsagn  

 eller forventninger om underskudsdækning udefra.
Det må den ikke efter  

 forslaget.
Kassen må alene medtage de faktiske hensættelser.
Til nr. 24 Bestemmelsen, der foreslås ophævet indeholder gældende retsregler om, at  

 realrenteafgiften afregnes året efter uden forrentning.
Til nr. 25, 26, 28 og 29 Bestemmelserne indeholder dels redaktionelle ændringer som følge af, at  

 perioden 1. december til 30. november betegnes som afgiftsår og dels  

 ophævelsen af regler om, at banker kan anvende kalenderåret som afgiftsår.  

 Det sidste forekommer nemlig ikke i praksis.
Til nr. 30 Bestemmelsen indeholder bestemmelsen om de opgørelser, som  

 investeringsforeningerne sender til pengeinstitutter, forsikringsselskaber og  

 pensionskasser, for at disse kan beregne realrenteafgiften.
Forslaget til §  

 15 a, stk. 1, er en i hovedtrækkene uændret gengivelse af de hidtidige  

 oplysningsregler i § 10 b, som handler om de oplysninger, der skal gives, når  

 der ikke udfærdiges daglige opgørelser.
Forslaget til § 15 a, stk. 2,  

 vedrører de oplysninger, der skal gives, når der udfærdiges daglige  

 opgørelser.
Den skal sammenholdes med ændringsforslaget under nr. 36,  

 hvorefter ministeren kan give nærmere regler om oplysningspligten, herunder  

 regler om, hvornår meddelelse kun skal ske på opfordring.
Til nr. 31 Bestemmelsen indeholder forslaget om, at ved ophævning på grund af  

 pensionering kan det senest opgjorte forholdstal bruges.
Forslaget gælder udbetaling ved den pågældendes aftalte alder,  

 invaliditet, eller død.
Den typiske aftalte alder, der fremgår af den  

 oprindelige bankaftale vil være over 60 år, men for grupper, hvor  

 Ligningsrådet har godkendt en lavere pensionsalder, kan den være lavere.
Den  

 aftalte invaliditetsgrad vil være en invaliditet, der efter reglerne i  

 invalidepensionslovgivningen berettiger den pågældende til at modtage højeste  

 eller mellemste invalidepension.
 Forslaget gælder kun afkast fra investeringsbeviser, hvor foreningen ikke  

 foretager en løbende opgørelse af forholdstallet.
 Hvad der ligger i, at det er de senest opgjorte forholdstal, der skal  

 bruges, kan belyses igennem følgende.
Ved pensionering i tidsrummet fra den 1. januar indtil den 1. april kendes  

 hverken det aktuelle års eller det foregående års forholdstal.
Man kan derfor  

 bruge forholdstallet et år tidligere.
Ved pensionering i perioden fra den 1.  

 april til den 31. december kendes det aktuelle års forholdstal ikke.
Derimod  

 kendes det umiddelbart forudgående års tal, som derfor er det tal, der skal  

 bruges.
Til nr. 32 og 33 Der er tale om konsekvensændringer som følge af forslagene under nr. 25 og  

 26.
Til nr. 34 Det foreslås i § 28 at indsætte hjemmel til, at der i bekendtgørelsesform  

 kan fastsættes nærmere forskrifter med henyn til indgivelse af oplysninger  

 til brug for afgørelse af om og i givet fald i hvilket omfang, der indtræder  

 afgiftspligt efter den foreslåede bestemmelse i § 3 f om obligationsbaserede  

 aktieselskaber.
Til nr. 35 Forslaget indeholder bestemmelser om, at ministeren kan fastsætte nærmere  

 regler for opgørelserne.
Ved løbende opgørelser kan ministeren således lempe  

 kravet om daglige opgørelser.
Der henvises nærmere herom til de almindelige  

 bemærkninger.
Til nr. 36 Der henvises til bemærkningerne til § 1, nr. 29.
Til nr. 37 Forslaget indeholder bestemmelser om, at ministeren kan fastsætte nærmere  

 regler for fremgangsmåden, når realrenteafgiften skal omberegnes ved  

 ophævelsen af en pensionsordning på grund af pensionering og pensionisten vil  

 benytte det aktuelle års forholdstal i stedet for tidligere års.
Til § 2 Der er tale om en redaktionel ændring som følge af den ændring i  

 realrenteafgiftslovens § 3, stk. 3, der blev foretaget ved lov nr. 299 af 27.  

 april 1994 om beskatningen af investeringsforeninger og deres medlemmer m.v.
Til § 3 Det foreslås, at loven skal have virkning fra og med afgiftsåret 1995.  

 Dette gælder den foreslåede ændrede formulering af realrenteafgiftslovens  

 overgangsregel, samt reglerne vedrørende investeringsbeviser.
Resten af  

 forslaget, dvs. værnsregelen vedrørende obligationsbaserede aktieselskaber og  

 realrenteafgiftsfritagelsen af rene risikoforsikringer skal have virkning fra  

 og med afgiftsåret 1996.
 Den redaktionelle ændring af selskabsskattelovens § 13 B foreslås at  

 skulle have virkning fra og med den 1. januar 1995 dvs. samtidig med  

 ikrafttrædelsen af lov nr. 299 af 27. april 1994.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om en realrenteafgift af visse pensionskapitaler m.v., jf.  

 lovbekendtgørelse nr. 835 af 28. september 1994, foretages følgende  

 ændringer:
 1. I § 3, stk. 1, ændres »§ 3 a« til: »§§ 3  

 a og 3 f«.
 § 3. Afgiftsgrundlaget omfatter alle former for formueafkast, der  

 ikke er undtaget efter stk. 3, jf. dog § 3 a, herunder:
 . . .
 2. I § 3, stk. 2, 1. pkt., ændres »,§ 3 a og § 3  

 d« til: »og §§ 3 a, 3 d og 3 f«.
 § 3. . . .
 Stk. 2. Ved opgørelsen af den afgiftspligtige rente af  

 kontantkonti efter § 2, stk. 2, nr. 1-3, der tilskrives på grundlag af  

 afkastet af værdipapirer, som er udskilt fra øvrige værdipapirer tilhørende  

 banken, sparekassen eller andelskassen (pengeinstituttet), skal hele det  

 årlige afkast af værdipapirer som nævnt i stk. 1, § 3 a og § 3 d medregnes.
 . . .
 3. I § 3 e ophæves stk. 1, og i stedet indsættes:
 »Afgiftspligten efter § 3, stk. 1, nr. 3, omfatter den  

 afgiftspligtige del af udbytter, kursværdiændringer og realiserede  

 kursgevinster og -tab, der er oppebåret i den del af kalenderåret, hvori  

 investeringsbeviset er indgået i en afgiftspligtig ordning.
 Stk. 2. Den afgiftspligtige del opgøres på grundlag af forholdet  

 mellem hele kalenderårets afgiftspligtige indtjening i investeringsforeningen  

 og hele kalenderårets samlede indtjening.
Stk. 3. Investeringsforeninger, der foretager løbende opgørelser  

 efter § 15 a, stk. 2, kan i stedet vælge, at den afgiftspligtige del for alle  

 medlemmer opgøres på grundlag af forholdet mellem den afgiftspligtige  

 indtjening og den samlede indtjening i investeringsforeningen i den del af  

 kalenderåret, hvor investeringsbeviset er indgået i den afgiftspligtige  

 ordning.
Valget skal være truffet inden begyndelsen af det kalenderår, for  

 hvilket det skal have virkning.
 Stk. 4. Ved investeringsforeninger, der ikke er omfattet af  

 rådsdirektiv 85/611/EØF, er udbytter, kursværdiændringer og realiserede  

 kursgevinster og -tab, fuldt ud afgiftspligtige, medmindre  

 investeringsforeningen foretager løbende opgørelser efter § 15 a, stk. 2, og  

 vælger opgørelse efter stk. 3. Valget skal være truffet en gang for alle  

 inden begyndelsen af det kalenderår, hvor det første gang skal have virkning.  

 Såfremt en investeringsforening ophører med at opfylde sin oplysningspligt  

 efter § 15 a, bliver hele afkastet afgiftspligtigt både i det pågældende og i  

 de følgende år.
 Stk. 5. Kalenderårets realrenteafgiftspligtige afkast fra et  

 investeringsbevis medregnes i det til kalenderåret svarende afgiftsår.
Stk. 6. For de i § 2, stk. 2, nævnte opsparingsformer medregnes  

 kalenderårets realrenteafgiftspligtige afkast fra et investeringsbevis  

 opgjort efter stk. 1 - 4 dog i det afgiftsår, der svarer til det  

 efterfølgende kalenderår.
Ved ordningens ophævelse medregnes afkastet dog  

 senest i ophævelsesåret.« Stk. 2 - 6 bliver herefter stk. 7 - 11.
 4. I § 3 e, stk. 2, der bliver stk. 7, ændres  

 »stk. 3 - 5« til: »stk. 8 - 10«, og »stk. 6«  

 ændres til: »stk. 11«.
 5. I § 3 e, stk. 3, der bliver stk. 8, ændres  

 »stk. 4« til: »stk. 9«, og i nr. 1 ændres »§  

 3 a« til: »§§ 3 a og 3 f«.
 6. I § 3 e, stk. 5, der bliver stk. 10, ændres  

 »stk. 3, nr. 1« til: »stk. 8, nr. 1«, og »stk. 3,  

 nr. 2« ændres til: »stk. 8, nr. 2«.
 7. I § 3 e, stk. 6, der bliver stk. 11, indsættes  

 efter sidste pkt:
»Ved opgørelsen af den samlede indtjening i en del af kalenderåret  

 gælder tilsvarende regler, idet den pågældende periode træder i stedet for  

 kalenderåret.« 8. I § 3 e indsættes efter stk. 6, der bliver  

stk. 11 :
» Stk. 12. Hvis kalenderårets realrenteafgiftspligtige afkast  

 fra samtlige investeringsbeviser, der er omfattet af stk. 1 - 4, og som  

 indgår i en af de i § 2, stk. 2, nævnte opsparingsformer, er positiv,  

 forhøjes afgiftsgrundlaget med et tillæg, inden afgiftsberegningen finder  

 sted.
Tillægget beregnes som det samlede afkast fra investeringsbeviserne  

 ganget med et års rente.
Renten svarer til den i § 10, stk. 3, litra b,  

 nævnte rente til brug for afgiftssatsen i afgiftsåret.« § 3 e.
Afgiftspligten efter § 3, stk. 1, nr. 3, omfatter den  

 afgiftspligtige del af udbytter, kursværdiændringer og realiserede  

 kursgevinster og -tab, der er oppebåret i den del af kalenderåret, hvor  

 investeringsbeviset er indgået i en afgiftspligtig ordning.
Den  

 afgiftspligtige del opgøres på grundlag af forholdet mellem hele  

 kalenderårets afgiftspligtige indtjening i investeringsforeningen og hele  

 kalenderårets samlede indtjening.
Når investeringsbeviset sælges eller udgår  

 af en afgiftspligtig ordning, anvendes sidste kalenderårs henholdsvis  

 afgiftspligtige og samlede indtjening.
Hvis investeringsforeningen er stiftet  

 i kalenderåret, anvendes dog forholdet mellem den afgiftspligtige og samlede  

 indtjening i kalenderåret, der er kendt, når afgiften beregnes.
Hvis  

 indtjeningen ikke kan fordeles, anses hele indtjeningen for afgiftspligtig.  

 Afgiftsberegningen kan dog senere ændres på grundlag af oplysninger om  

 fordelingen.
 Stk. 2. Investeringsforeningen opgør kalenderårets afgiftspligtige  

 indtjening efter reglerne i stk. 3-5. Investeringsforeningen opgør  

 kalenderårets samlede indtjening efter reglerne i stk. 6.
 Stk. 3. Afgiftspligtig indtjening omfatter alt formueafkast i  

 investeringsforeningen, der ikke er omfattet af stk. 4, herunder:
 1) Formueafkast som nævnt i § 3, stk. 1, nr. 1, 2 a, 3, 4 og 5, og § 3 a.
 2) Kursværdiændringer og realiserede kursgevinster og -tab på de i § 3,  

 stk. 1, nr. 1, nævnte værdipapirer i danske kroner bortset fra konvertible  

 obligationer.
 Stk. 4. Afgiftsfri indtjening omfatter formueafkast som nævnt i §  

 3, stk. 3, nr. 2-7, 8-11 og 13.
Stk. 5. Ved opgørelsen af formueafkast som nævnt i stk. 3, nr. 1,  

 finder § 4, stk. 2, 1. pkt., § 4, stk. 5, § 4 a, § 4 b, § 4 c, 1. pkt., og §  

 5 tilsvarende anvendelse.
Formueafkast som nævnt i stk. 3, nr. 2, opgøres  

 efter reglerne i § 4, stk. 5.
Stk. 6. Kalenderårets samlede indtjening opgøres som summen af  

 udbytter, kursværdiændringer og realiserede kursgevinster og -tab på de  

 enkelte medlemmers andele i investeringsforeningen, herunder på andele, der  

 indfries eller emitteres i løbet af kalenderåret.' 10. § 4, stk. 1, affattes således:
»Afgiftsgrundlaget omfatter formueafkastet i afgiftsåret.
Afgiftsåret  

 er kalenderåret.
For de i § 2, stk. 2, nævnte opsparingsformer begynder  

 afgiftsåret dog 1. december i året forud for det tilsvarende kalenderår og  

 slutter den 30. november i kalenderåret.« § 4. Afgiftsgrundlaget omfatter formueafkastet i kalenderåret  

 (afgiftsåret), jf. dog § 13, stk. 2.
 . . .
 11. I § 4, stk. 5, ændres »§ 3 a« til: »§§ 3  

 a og 3 f«.
 § 4. . . .
Stk. 5. De i § 3, stk. 1, nr. 3 og 4, og § 3 a nævnte ændringer i  

 kursværdien opgøres som forskellen mellem kursværdien den 31. december i året  

 før afgiftsåret og den 31. december i afgiftsåret.
I anskaffelsesåret opgøres  

 ændringerne som forskellen mellem anskaffelsessummen og kursværdien den 31.  

 december i samme år.
De realiserede kursgevinster og -tab opgøres som  

 forskellen mellem kursværdien den 31. december i året før afgiftsåret,  

 henholdsvis anskaffelsessummen, og salgssummen.
Ved aktiver i fremmed valuta  

 opgøres kursværdien i danske kroner.
 . . .
 12. I § 5 A, stk. 1, ændres »pensionsbeskatningslovens  

 § 53 A, stk. 1-3« to steder til: »pensionsbeskatningslovens § 53 A,  

 stk. 1-4«.
 13. I § 5 A, stk. 2, 2. pkt., ændres  

 »pensionsbeskatningslovens § 53 A, stk. 1-3« til:  

 »pensionsbeskatningslovens § 53 A, stk. 1-4«.
§ 5 A.
Livsforsikringsselskaber omfattet af § 2, stk. 1, nr. 1, er  

 ikke afgiftspligtige af den del af formueafkastet, som kan henføres til  

 forsikringer omfattet af pensionsbeskatningslovens § 53 A, stk. 1-3.  

 Afgiftsgrundlaget nedsættes med den procentdel, der svarer til forholdet  

 mellem livsforsikringshensættelserne for livsforsikringer omfattet af  

 pensionsbeskatningslovens § 53 A, stk. 1-3, og de samlede passiver ved  

 afgiftsårets udløb.
Stk. 2. Ved beregningen af nedsættelsen efter stk. 1 ses der ved  

 fastsættelsen af afgiftsgrundlaget og livsforsikringshensættelserne bort fra  

 den del, der vedrører opsparing i investeringsfonde.
Er forsikringer omfattet  

 af pensionsbeskatningslovens § 53 A, stk. 1-3, tilknyttet investeringsfonde,  

 forhøjes nedsættelsen efter stk. 1 med disse forsikringstageres andele af  

 hele afgiftsgrundlaget for hver af de pågældende investeringsfonde.
 Stk. 3. Den nedsættelse af afgiftsgrundlaget, der opnås i medfør  

 af stk. 1 og 2, fragår i afgiftsgrundlaget inden nedsættelse efter § 6. Ved  

 beregningen af nedsættelse efter § 6 fragår nedsættelsen efter stk. 1 og 2 i  

 det afgiftspligtige afkast og lægges til det afgiftsfrie afkast.
 14. I § 6, stk. 1, 2. pkt., ændres »§ 3 a« til:  

 »§§ 3 a og 3 f«.
§ 6. For skattepligtige livsforsikringsselskaber nedsættes  

 afgiftsgrundlaget med en procentdel af den skattepligtige indkomst for det  

 indkomstår, der svarer til afgiftsåret.
Denne procentdel udgør forholdet  

 mellem på den ene side det afgiftspligtige formueafkast efter § 3, stk. 1, og  

 § 3 a og på den anden side summen af det nævnte formueafkast og det  

 afgiftsfri formueafkast efter § 3, stk. 3, ganget med 100. Afkastet som nævnt  

 i § 3, stk. 3, opgøres efter selskabsskattelovgivningens regler.
 15. I § 7 ændres »reserve« fem steder til:  

 »hensættelse«.
 § 7. Et livsforsikringsselskab eller en pensionskasse, der i  

 genforsikring har afgivet en reserve, som ikke er deponeret fuldt ud, skal i  

 sit afgiftsgrundlag medregne et beløb, der beregnes som afkastprocenten efter  

 § 8, stk. 3, af afgiftsårets gennemsnitlige ikke deponerede reserve.
Stk. 2. Et livsforsikringsselskab, der i genforsikring har  

 modtaget en reserve, som ikke er deponeret fuldt ud, kan i sit  

 afgiftsgrundlag fradrage bonus og teknisk rente vedrørende den ikke  

 deponerede reserve.
Der kan dog højst fradrages et beløb beregnet efter stk.  

 1.
 Stk. 3. Som teknisk rente anvendes grundlagsrenten af afgiftsårets  

 gennemsnitlige ikke deponerede reserve.
 Stk. 4. Depotrenter kan ikke fradrages i afgiftsgrundlaget hos det  

 afgivende selskab og skal ikke medregnes i det modtagende selskabs  

 afgiftsgrundlag.
 Stk. 5. Bonus og teknisk rente skal ikke medregnes i det afgivende  

 selskabs afgiftsgrundlag.
 16. I § 8, stk. 1, ændres »følgende reserver«  

 til: »følgende hensættelser«.
 17. § 8, stk. 1, nr. 1, affattes således:
 »1) livsforsikrings- og pensionshensættelser for forsikringer og  

 pensionsaftaler, der var i kraft ved udgangen af 1982, og som er i kraft ved  

 udgangen af afgiftsåret, dog for hver forsikring eller pensionsaftale højst  

 præmiereserven opgjort ved udgangen af 1982 med tillæg af en forholdsmæssig  

 andel af bonusfonden på dette tidspunkt, bortset fra hensættelser omfattet af  

 nr. 2,».
 18. I § 8, stk. 1, nr. 2, ændres »reserver« til:  

 »hensættelser«.
 19. I § 8, stk. 1, nr. 3, ændres »fordelte og  

 ufordelte reserver« til: »livsforsikrings- og  

 pensionshensættelser« og »reserver« ændres til:  

 »hensættelser«.
 20. § 8, stk. 2, affattes således:
» Stk. 2. De i stk. 1 nævnte hensættelser og passiver opgøres  

 ved udgangen af afgiftsåret.
Ved opgørelsen fratrækkes en eventuel  

 statsgaranti eller tilsagn om statslig underskudsdækning.
Endvidere bortses  

 fra hensættelser vedrørende overtagen genforsikring og fra depoter, der  

 modsvarer hensættelser vedrørende forsikringer afgivet i  

 genforsikring.«.
 21. I § 8, stk. 3, 1. pkt., ændres »Reserver«  

 til: »Hensættelser«.
 22. I § 8, stk. 4, ændres »reserverne« to steder  

 til: »hensættelserne«.
 23. I § 8, stk. 7, ændres »reserver« til:  

 »hensættelser«.
 § 8. For de i § 2, stk. 1, nævnte afgiftspligtige nedsættes  

 afgiftsgrundlaget opgjort efter §§ 3-7 forholdsmæssigt, således at der ikke  

 betales afgift af den del, som summen af følgende reserver udgør af samtlige  

 passiver:
1) reserver vedrørende forsikringer og pensionsaftaler, der var i kraft  

 ved udgangen af 1982, og som er i kraft ved udgangen af afgiftsåret, dog for  

 hver forsikring eller pensionsaftale højst reserven opgjort ved udgangen af  

 1982 med tillæg af en forholdsmæssig andel af ufordelte reserver på dette  

 tidspunkt bortset fra reserver omfattet af nr. 2, 2) reserver vedrørende livrenter uden ret til bonus tegnet før den 1. maj  

 1982, jf. stk. 3, og 3) fordelte og ufordelte reserver vedrørende forsikrings- og  

 pensionsaftaler med kommuner for disses tjenestemandspensionsforpligtelser i  

 det omfang, disse reserver ikke indgår i nr. 1.
Stk. 2. De i stk. 1 nævnte reserver og passiver i øvrigt opgøres  

 ved udgangen af afgiftsåret.
Ved opgørelsen bortses fra reserver vedrørende  

 overtagen genforsikring og fra depoter, der modsvarer reserver vedrørende  

 forsikringer afgivet i genforsikring.
Stk. 3. Reserver vedrørende livrenter uden ret til bonus efter  

 stk. 1, nr. 2, beregnes for hver kontrakt ud fra den eller de berettigedes  

 alder og den resterende ydelsesrække, der er aftalt inden den 1. juli 1983.  

 Denne ydelsesrække diskonteres tilbage til udgangen af afgiftsåret med en  

 rente svarende til den gennemsnitlige afkastprocent af  

 livsforsikringsselskabets obligationsbeholdning.
Afkastprocenten beregnes ud  

 fra kurserne på selskabets obligationer som nævnt i § 10, stk. 3, 1. pkt.,  

 ved udgangen af afgiftsåret, idet kurserne reguleres efter § 4, stk. 3, jf. §  

 24. For hver obligationsserie beregnes en effektiv rente svarende til kursen  

 og det resterende amortisationsforløb.
De således fundne effektive renter  

 vejes sammen til et totalt gennemsnit, idet selskabets kursværdier i hver  

 serie ved udgangen af afgiftsåret anvendes som vægte.
Stk. 4. For medlemmer af pensionskasser, hvor pensionsordningen  

 ikke er tarifmæssigt opbygget, og hvor pensionsudbetalingen endnu ikke er  

 påbegyndt, fordeles den del af reserverne, der er fritaget efter stk. 1, på  

 grundlag af nutidsværdien af det tilsagn, der er afgivet over for det enkelte  

 medlem.
Nutidsværdien ganges med forholdet mellem det antal år, den  

 pågældende har været medlem af pensionskassen ved udgangen af 1982, og det  

 antal år, den pågældende har været medlem af pensionskassen, når  

 pensionsudbetaling normalt skal påbegyndes.
Pensionskassen kan i stedet vælge  

 at fordele reserverne på grundlag af nutidsværdien af det enkelte medlems  

 pensionstilsagn med fradrag af nutidsværdien af fremtidige ordinære bidrag,  

 dog mindst nutidsværdien af de indbetalte ordinære bidrag for medlemmet med  

 fradrag af risikopræmie.
Stk. 5. For den sociale pensionsfond og hjælpe- og  

 understøttelsesfonde fritages den del af afgiftsgrundlaget, der svarer til  

 forholdet mellem værdien af formuen ved udgangen af 1982 og ved udgangen af  

 afgiftsåret.
Værdien af formuen ved udgangen af 1982 nedsættes med 4 pct.  

 årligt af det oprindelige beløb.
Værdien af formuen ved udgangen af 1982  

 opgøres til anskaffelsessummen, mens værdien af formuen ved udgangen af  

 afgiftsåret opgøres efter § 4, stk. 3. For værdipapirer, der ikke er omfattet  

 af § 4, stk. 3, anvendes dog handelsværdien ved udgangen af 1982 og ved  

 udgangen af afgiftsåret.
 Stk. 6. Reserverne ved udgangen af 1982 kan ændres som følge af  

 efterregulering vedrørende tiden før 1. januar 1983. En sådan ændring  

 omfatter også en heraf afledt regulering af rentetilskrivningen frem til  

 udgangen af 1982. Efterreguleringen får ingen virkning for de afgiftsår, for  

 hvilke der er indgivet endelig opgørelse efter § 14.
Stk. 7. For Arbejdsmarkedets Tillægspension opgøres de i stk. 1  

 nævnte reserver samlet for hver årgang af medlemmer.
Der foretages alene  

 opdeling efter køn samt egen- og ægtefællepension.
 . . .
 24. § 10 b ophæves.
§ 10 b.
Afgiftspligten efter § 3, stk. 1, nr. 3, indtræder, når  

 generalforsamlingen har godkendt investeringsforeningens årsregnskab.  

 Afgiftspligten indtræder dog altid senest den 1. juli i det efterfølgende  

 kalenderår.
Hvis investeringsbeviset sælges eller udgår af en afgiftspligtig  

 ordning, indtræder afgiftspligten på tidspunktet for salget eller udgangen.
 Stk. 2. Til brug for opgørelsen af afgiftsgrundlaget foretager  

 investeringsforeningen en opdeling af indtjeningen efter § 3 e og meddeler  

 dette til den afgiftspligtige eller pengeinstituttet senest samtidig med, at  

 afgiftspligten indtræder efter stk. 1, 1. og 2. pkt.'.
 25. § 13, stk. 1, affattes således:
»Pengeinstituttet indgiver senest den 15. december umiddelbart efter  

 afgiftsårets udløb en endelig opgørelse over afgiftsgrundlaget og den  

 afgiftspligtige del heraf samt af afgiften for hver af de i § 2, stk. 2,  

 nævnte afgiftspligtige opsparingsformer.
Opgørelsen for de i § 2, stk. 2, nr.  

 1 og 5, nævnte opsparingsformer kan dog ske samlet.
Afgiften indbetales til  

 den centrale told- og skatteforvaltning samtidig med indsendelse af  

 opgørelsen.« 26. § 13, stk. 2, ophæves.
 Stk. 3 bliver herefter stk. 2.
§ 13. Pengeinstitutter indgiver senest den 15. december i  

 afgiftsåret opgørelse over det samlede forventede afgiftsgrundlag og den  

 afgiftspligtige del heraf samt af afgiften for hver af de i § 2, stk. 2,  

 nævnte afgiftspligtige opsparingsformer.
Opgørelsen for de i § 2, stk. 2, nr.  

 1 og 5, nævnte opsparingsformer kan dog ske samlet.
Af den opgjorte afgift  

 beregnes renter som nævnt i § 12. Afgiften med fradrag af den beregnede rente  

 indbetales aconto af pengeinstituttet til den centrale told- og  

 skatteforvaltning samtidig med indsendelse af opgørelsen.
Stk. 2. I stedet for at anvende reglen i stk. 1 kan  

 pengeinstituttet for hver af de i § 2, stk. 2, nævnte afgiftspligtige  

 opsparingsformer, herunder særskilt for kontantkonti som nævnt i § 3, stk. 2,  

 vælge at foretage en endelig opgørelse, som indsendes samtidig med  

 indbetaling af afgiften senest den 15. december i afgiftsåret.  

 Afgiftsgrundlaget udgør i så fald det i § 3, stk. 1, og § 3 a nævnte  

 formueafkast i perioden fra den 1. december i året forud for afgiftsåret til  

 den 30. november i afgiftsåret.
Ved overgang til denne opgørelse medregnes  

 dog kun afkast fra den 1. januar i afgiftsåret til den 30. november i samme  

 år.
Til beregning af den forholdsmæssige afgiftsfritagelse for indeståendet  

 ved udgangen af 1982 efter § 8, stk. 9 og 10, træder værdien af indeståendet  

 den 30. november i afgiftsåret i stedet for værdien af indeståendet ved  

 udgangen af afgiftsåret.
Stk. 3. Pengeinstituttet hæver afgiften med tillæg eller fradrag  

 af eventuelle renter efter denne lov på den konto, som afgiften vedrører, en  

 uge før den sidste rettidige indbetalingsdag.
Pengeinstituttet skal hæve  

 beløbet, selv om der ikke måtte være dækning på den kontantkonto, der er  

 knyttet til et værdipapirdepot.
Kontohaveren forrenter det beløb, hvormed  

 kontoen er overtrukket, med den for kontoen gældende indlånsrentesats.  

 Pengeinstituttet skal senest 8 uger efter afgiftens betaling underrette den  

 afgiftspligtige om afgiftsbeløbet.
Er kontoen overtrukket, skal kontohaveren  

 samtidig have underretning om, med hvilket beløb kontoen er overtrukket.  

 Renteudgifter efter denne lov kan ikke fradrages ved opgørelsen af  

 kontohaverens skattepligtige indkomst.
 27. I § 14, stk. 2, ændres »reserver« til:  

 »hensættelser«.
 § 14. . .
 Stk. 2. For pensionskasser og pensionsfonde, hvor samtlige  

 passiver ved udgangen af afgiftsåret ikke overstiger de ifølge § 8, stk. 1,  

 nr. 1, opgjorte reserver, kan der i stedet for den i stk. 1 nævnte opgørelse  

 indgives en særlig erklæring herom attesteret af en statsautoriseret eller  

 registreret revisor.
 28. I § 15, 1. pkt., ændres »afgiftsgrundlaget og den  

 afgiftspligtige del heraf« til: »det i § 3, stk. 1, nr. 3, nævnte  

 formueafkast«, og »bortset fra konti, hvor afgiften er endeligt  

 opgjort efter § 13, stk. 2« udgår.
 29. I § 15, sidste pkt., ændres »§ 13, stk. 3«  

 til: »§ 13, stk. 2«.
§ 15. Pengeinstitutter indgiver senest den 15. juli i året efter  

 afgiftsåret endelig opgørelse over afgiftsgrundlaget og den afgiftspligtige  

 del heraf samt af afgiften for afgiftsåret for hver af de i § 2, stk. 2,  

 nævnte afgiftspligtige opsparingsformer bortset fra konti, hvor afgiften er  

 endeligt opgjort efter § 13, stk. 2. Opgørelsen for de i § 2, stk. 2, nr. 1  

 og 5, nævnte opsparingsformer kan dog ske samlet.
Af forskellen mellem den  

 beregnede endelige afgift og den beregnede acontoafgift for afgiftsåret  

 beregnes renter fra den 1. januar i året efter afgiftsåret, til betaling  

 sker.
Skyldige afgiftsbeløb med tillæg af beregnede renter indbetales til den  

 centrale told- og skatteforvaltning samtidig med indsendelse af opgørelsen.  

 Overskydende afgiftsbeløb med tillæg af renter tilbagebetales.
Renten svarer  

 til den i § 10, stk. 3, litra b, nævnte rente til brug for afgiftssatsen for  

 året efter afgiftsåret.
Betales afgiften for sent, beregnes denne rente dog  

 kun til sidste rettidige indbetalingsdag.
Bestemmelserne i § 13, stk. 3,  

 finder tilsvarende anvendelse.
 31. I § 16, stk. 1, indsættes efter sidste pkt.:
»Når ophævelse sker ved den pågældendes aftalte alder, invaliditet  

 eller død, foretages opgørelsen efter § 3 e, stk. 2, på grundlag af forholdet  

 mellem det senest opgjorte års henholdsvis afgiftspligtige indtjening og  

 samlede indtjening i foreningen i stedet for samme års indtjening.
Den  

 afgiftspligtige kan dog efterfølgende vælge at få omberegnet  

 realrenteafgiften efter forholdet mellem samme hele års henholdsvis  

 afgiftspligtige og afgiftsfri indtjening.
Ved opgørelsen af realrenteafgiften  

 for investeringsbeviser, når ophævelse sker i andre tilfælde, er  

 pengeinstituttets forpligtelse til at tilbageholde et tilstrækkeligt  

 kontantbeløb begrænset til investeringsbevisets værdi.« § 16. Ved ophævelse af de i § 2, stk. 2, nævnte  

 opsparingsordninger i løbet af afgiftsåret skal pengeinstituttet senest 3  

 måneder efter, at det har fået kendskab til ophævelsen, indgive en endelig  

 opgørelse af afgiftsgrundlaget og den afgiftspligtige del heraf samt af  

 afgiften for det løbende afgiftsår og for det foregående afgiftsår, hvis der  

 ikke er indgivet endelig opgørelse for dette.
Pengeinstituttet tilbageholder  

 et tilstrækkeligt kontantbeløb til at dække afgiften med tillæg eller fradrag  

 af eventuelle renter efter denne lov.
Skyldige afgiftsbeløb med tillæg af  

 eventuelle renter efter stk. 4 indbetales til den centrale told- og  

 skatteforvaltning samtidig med indsendelse af opgørelserne.
Overskydende  

 afgiftsbeløb med tillæg af eventuelle renter efter stk. 4 tilbagebetales.  

 Samtidig med indbetalingen giver pengeinstituttet den afgiftspligtige  

 underretning om det indbetalte beløb.
Ved den endelige opgørelse af  

 afgiftsgrundlaget for en pensionsopsparingskonto anses et værdipapir for  

 afstået på tidspunktet for ophævelse af kontoen for et beløb svarende til  

 handelsværdien på ophævelsestidspunktet.
Ved denne opgørelse skal der ud over  

 forfaldne renter medregnes de til ophævelsestidspunktet påløbne ikke  

 forfaldne renter.
 . . .
 32. I § 18, stk. 1, 2. pkt., og stk. 3, 1. pkt., ændres  

 »§ 13, stk. 2« til: »§ 13«.
 33. I § 18, stk. 5, sidste pkt., ændres »§ 13, stk.  

 3« til: »§ 13, stk. 2«.
§ 18. Den centrale told- og skatteforvaltning kontrollerer  

 opgørelserne og afgiftsberegningerne efter §§ 12-16. Antager den centrale  

 told- og skatteforvaltning, at afgiftsgrundlaget og den afgiftspligtige del  

 heraf vil afvige væsentligt fra de forventede beløb ifølge opgørelsen efter  

 §§ 12-13, eller anser den centrale told- og skatteforvaltning den endelige  

 opgørelse eller beregning efter §§ 13, stk. 2, og 14-16 for urigtig,  

 forelægger forvaltningen sagen for Ligningsrådet, der kan ændre opgørelsen og  

 beregningen.
Forinden ændringen foretages, skal der gives den, der har  

 indsendt opgørelsen, lejlighed til at ytre sig skriftligt eller ved mundtlig  

 forhandling.
Stk. 5. Medfører en ændring, at et acontoafgiftsbeløb eller et  

 endeligt afgiftsbeløb nedsættes, tilbagebetales for meget indbetalt afgift.  

 Yderligere afgiftsbeløb skal indbetales inden 6 uger efter meddelelsen fra  

 den centrale told- og skatteforvaltning om den ændrede afgift.
For konti i  

 pengeinstitutter finder § 13, stk. 3, tilsvarende anvendelse.
 . . .
 34. I § 28, stk. 1, nr. 3, indsættes efter  

 »oplysninger vedrørende« følgende: »aktivmassens sammensætning  

 og udvikling i løbet af året i tilknyttede og associerede virksomheder, jf. §  

 3 f samt oplysninger vedrørende«.
 35. § 28, stk. 1, nr. 11, affattes således:
 »11) regler for opgørelserne efter § 15 a, herunder lempelse af  

 kravet om daglige opgørelser,».
 36. § 28, stk. 1, nr. 12, affattes således:
 »12) regler for investeringsforeningers oplysningspligt efter § 15 a  

 over for de afgiftspligtige og pengeinstitutterne, herunder regler om,  

 hvornår meddelelse kun skal ske på opfordring,».
 37. I § 28, stk. 1, indsættes som nr. 13:
»13) fremgangsmåden ved omberegning af afgift efter § 16, stk.  

 1.« § 28. Skatteministeren kan fastsætte de nærmere regler om lovens  

 administration, herunder:
 . . .
3) forskrifter for, hvilke oplysninger der skal meddeles Told- og  

 Skattestyrelsen til brug ved opgørelsen af afgiftsgrundlaget og den  

 afgiftspligtige del heraf, herunder oplysninger vedrørende kvoten, jf. §§ 3 b  

 og 3 c, samt den form, i hvilken disse oplysninger skal gives, . . .
11) regler for opgørelsen efter § 10 b, stk. 2, 12) regler for investeringsforeningers oplysningspligt over for de  

 afgiftspligtige og pengeinstitutterne efter § 10 b, stk. 2.
Efter 2. behandling den 30. maj 1995 § 1 I lov om en realrenteafgift af visse pensionskapitaler m.v., jf.  

 lovbekendtgørelse nr. 835 af 28. september 1994, foretages følgende  

 ændringer:
 1. I § 3, stk. 1, ændres »§ 3 a« til: »§§ 3  

 a og 3 f«.
 2. § 3, stk. 1, nr. 3, affattes således:
 »3) udbytter, kursværdiændringer og realiserede kursgevinster og -tab  

 vedrørende investeringsbeviser i investeringsforeninger, der udsteder  

 omsættelige beviser for medlemmernes indskud,».
 3. I § 3, stk. 2, 1. pkt., ændres », § 3 a og § 3  

 d« til: »og §§ 3 a, 3 d og 3 f«.
 4. § 3, stk. 3, nr. 7, affattes således:
 »7) en afgiftsfri del af udbytter, kursværdiændringer og realiserede  

 kursgevinster og -tab vedrørende investeringsbeviser i  

 investeringsforeninger, der udsteder omsættelige beviser for medlemmernes  

 indskud, jf. § 3 e,».
 5. § 3 e affattes således:
»§ 3 e.
Hvis en investeringsforening ifølge sine vedtægter  

 højst må anbringe 25 pct. af aktivmassen i kontanter samt i aktiver som nævnt  

 i § 3, stk. 1, nr. 2 a, til afdækning af kursrisiko og i øvrigt ikke må  

 anbringe dele af aktivmassen i andre aktiver som nævnt i § 3, stk. 1, er  

 kursværdiændringer og realiserede kursgevinster og -tab afgiftsfri.  

 Anbringelse på anfordringskonto sidestilles med kontanter.
Udbytte anses for  

 fortrinsvis at hidrøre fra afkastet af foreningens aktiver som nævnt i § 3,  

 stk. 1. Denne del af udbyttet er omfattet af bestemmelsen i § 3, stk. 1, nr.  

 3. Den resterende del er afgiftsfri.
 Stk. 2. Hvis en investeringsforenings anbringelser i  

 afgiftspligtige aktiver samt i konvertible obligationer må overskride eller  

 overskrider de i stk. 1 anførte grænser, er udbytter, kursværdiændringer og  

 realiserede kursgevinster og -tab omfattet af § 3, stk. 1, nr. 3. Udbytte fra  

 en udloddende investeringsforening anses for fortrinsvis at hidrøre fra  

 afkastet af foreningens aktiver som nævnt i § 3, stk. 1. Denne del af  

 udbyttet fra den udloddende investeringsforening er omfattet af bestemmelsen  

 i § 3, stk. 1, nr. 3. Den resterende del er afgiftsfri.
Stk. 3. Ved en udloddende investeringsforening forstås en  

 investeringsforening, som ifølge vedtægterne er forpligtet til inden fristen  

 for indgivelse af selvangivelse for det pågældende indkomstår at udlodde de i  

 indkomståret indtjente beløb som nævnt i selskabsskattelovens § 1, stk. 1,  

 nr. 5 a, eventuelt nedsat efter selskabsskattelovens § 1, stk. 4.« 6. Efter § 3 e indsættes som ny paragraf:
»§ 3 f.
Afgiftspligtige efter § 2, stk. 1, skal opgøre afkast  

 som nævnt i § 3, stk. 1, og § 3 a bortset fra afkast som nævnt i § 3, stk. 1,  

 nr. 5, i hvert enkelt af sine koncernforbundne selskaber, jf. dog stk. 5.  

 Afkastet nedsættes med udgifter efter § 5, stk. 1. Afkastet fra det enkelte  

 selskab nedsættes endvidere med et beløb svarende til nyplaceringsrenten  

 ganget med 10 pct. af værdien af fast ejendom i selskabet opgjort pr. 31.  

 december i afgiftsåret.
Afkastet fra det enkelte selskab kan ikke blive  

 negativt.
Afkastet medregnes hos den afgiftspligtige efter reglerne i stk. 7.
 Stk. 2. I koncernforbundne selskaber, der driver  

 erhvervsvirksomhed som administrationsselskab, herunder salgsselskab, agentur  

 og edb-selskab, udgør nedsættelsen af afkastet efter stk. 1, 2. og 3. pkt.,  

 et beløb svarende til nyplaceringsrenten ganget med halvdelen af  

 årsomsætningen.
Stk. 3. I koncernforbundne selskaber, der driver virksomhed som  

 skadesforsikringsselskab eller livsforsikringsselskab, udgør afkastet efter  

 stk. 1, 1. og 2. pkt., et beløb svarende til nyplaceringsrenten ganget med  

 egenkapitalen pr. 31. december i afgiftsåret.
I skadesforsikringsselskaberne  

 udgør nedsættelsen af afkastet efter stk. 1, 3. pkt., et beløb svarende til  

 nyplaceringsrenten ganget med 7 gange det lovpligtige solvenskrav pr. 31.  

 december i afgiftsåret.
I livsforsikringsselskaberne udgør nedsættelsen efter  

 stk. 1, 3. pkt., i det år, hvori selskabets virksomhed påbegyndes, og i de  

 følgende fire år et beløb svarende til 7 gange det lovpligtige solvenskrav.  

 For år herudover udgør nedsættelsen tre gange det lovpligtige solvenskrav.
Stk. 4. I koncernforbundne pengeinstitutter udgør afkastet efter  

 stk. 1, 1. og 2. pkt., et beløb, der beregnes som nyplaceringsrenten gange  

 instituttets ansvarlige kapital pr. 31. december i afgiftsåret.
Nedsættelsen  

 efter stk. 1, 3. pkt., udgør det største af følgende beløb, enten 3 gange  

 solvenskravet efter bank- og sparekasselovens § 21, stk. 1, eller 1,5 gange  

 mindstekravet til den ansvarlige kapital i samme lovs § 24, stk. 2.
Stk. 5. Afgiftspligten efter stk. 1-4 omfatter ikke afkast i  

 selskaber, der er afgiftspligtige efter § 2, stk. 1, eller afkast i disses  

 koncernforbundne datterselskaber svarende til ejerandelen.
Den omfatter  

 heller ikke afkast i et koncernforbundet børsnoteret moder- eller  

 søsterselskab, når aktiebesiddelsen i dette ikke overstiger 10 pct. af  

 stemmerne eller 10 pct. af aktiekapitalen.
Endelig omfatter den ikke  

 udviklingsselskaber omfattet af lov om statsgaranti til udviklingsvirksomhed.
Stk. 6. Som koncernforbundne selskaber anses selskaber, hvor samme  

 aktionærkreds direkte eller indirekte i løbet af afgiftsåret ejer mere end 50  

 pct. af aktiekapitalen eller mere end 50 pct. af stemmerne.
En pensionskasse  

 eller en fond anses for koncernforbundet med et selskab, hvori den direkte  

 eller indirekte i løbet af afgiftsåret ejer mere end 50 pct. af  

 aktiekapitalen eller mere end 50 pct. af stemmerne.
En flerhed af  

 afgiftspligtige efter § 2, stk. 1, der udøver virksomhed på grundlag af  

 fælles aftale, anses i denne relation for at udgøre et selskab m.v.
 Stk. 7. Af afkastet opgjort efter stk. 1-4 beregnes en andel  

 svarende til årets gennemsnitlige ejerandel i det koncernforbundne selskab.  

 Andelen udskilles i et særligt afgiftsgrundlag.
Stk. 8. Afgift af afgiftsgrundlaget efter stk. 7 beregnes med en  

 sats, der opgøres som forskellen mellem den afgiftspligtiges effektive  

 afgiftssats og det koncernforbundne selskabs skatteprocent.
Hvis den  

 effektive afgiftssats er mindre end skatteprocenten, beregnes ikke afgift af  

 afgiftsgrundlaget efter stk. 7.
 Stk. 9. Hvis den realrenteafgiftspligtige og det koncernforbundne  

 selskab er sambeskattede og det koncernforbundne datterselskabs skat  

 nedsættes eller bortfalder på grund af sambeskatningen, beregnes afgift af  

 afgiftsgrundlaget efter stk. 7 med den afgiftspligtiges effektive  

 afgiftssats.
 Stk. 10. Ved den afgiftspligtiges effektive afgiftssats forstås  

 afgiftssatsen efter § 10, stk. 2, nedsat i samme forhold, som den  

 afgiftspligtiges almindelige beregningsgrundlag nedsættes efter § 8. Den  

 effektive afgiftssats beregnes med en decimal.
 Stk. 11. Ved nyplaceringsrenten i stk. 1-4 forstås den i § 10,  

 stk. 3, litra b, nævnte rente til brug for beregning af afkastprocenten for  

 afgiftsåret.
Stk. 12. Værdien af fast ejendom til brug for beregningen efter  

 stk. 1 opgøres efter denne lovs regler, jf. § 4 b.
Afkastet og fradrag som  

 nævnt i stk. 1 opgøres ligeledes efter denne lovs regler.
Den afgiftspligtige  

 kan dog en gang for alle vælge at anvende de indkomstskattemæssige  

 principper, som følges i de i stk. 1 og 2 omtalte datterselskaber.« 7. § 4, stk. 1, affattes således:
»Afgiftsgrundlaget omfatter formueafkastet i afgiftsåret.
Afgiftsåret  

 er kalenderåret.
For de i § 2, stk. 2, nævnte opsparingsformer begynder  

 afgiftsåret dog 1. december i året forud for det tilsvarende kalenderår og  

 slutter den 30. november i kalenderåret.« 8. I § 4, stk. 5, ændres »§ 3 a« til: »§§ 3  

 a og 3 f«.
 9. I § 5 A, stk. 1, ændres »pensionsbeskatningslovens  

 § 53 A, stk. 1-3« to steder til: »pensionsbeskatningslovens § 53 A,  

 stk. 1-4«.
 10. I § 5 A, stk. 2, 2. pkt., ændres  

 »pensionsbeskatningslovens § 53 A, stk. 1-3« til:  

 »pensionsbeskatningslovens § 53 A, stk. 1-4«.
 11. I § 6, stk. 1, 2. pkt., ændres »§ 3 a« til:  

 »§§ 3 a og 3 f«.
 12. I § 7 ændres »reserve« fem steder til:  

 »hensættelse«.
 13. I § 8, stk. 1, ændres »følgende reserver«  

 til: »følgende hensættelser«.
 14. § 8, stk. 1, nr. 1, affattes således:
 »1) livsforsikringshensættelser eller pensionshensættelser med tillæg  

 af en forholdsmæssig andel af bonusudjævningshensættelser for forsikringer og  

 pensionsaftaler, der var i kraft ved udgangen af 1982, og som er i kraft ved  

 udgangen af afgiftsåret, dog for hver forsikring eller pensionsaftale højst  

 præmiereserven opgjort ved udgangen af 1982 med tillæg af fordelt bonus, der  

 ikke er overført til præmiereserven, og en forholdsmæssig andel af ufordelte  

 beløb indeholdt i bonusfonden på dette tidspunkt bortset fra hensættelser  

 omfattet af nr. 2,».
 15. I § 8, stk. 1, nr. 2, ændres »reserver« til:  

 »hensættelser«.
 16. § 8, stk. 1, nr. 3, affattes således:
»3) passiver vedrørende forsikrings- og pensionsaftaler med kommuner  

 for disses tjenestemandspensionsforpligtelser i det omfang, de heri  

 indeholdte hensættelser ikke indgår i nr. 1.« 17. § 8, stk. 2, affattes således:
»Stk. 2. De i stk. 1 nævnte hensættelser og passiver opgøres  

 ved udgangen af afgiftsåret.
Ved opgørelsen fratrækkes en eventuel  

 statsgaranti eller tilsagn om statslig underskudsdækning.
Endvidere bortses  

 fra hensættelser vedrørende overtagen genforsikring og fra depoter, der  

 modsvarer hensættelser vedrørende forsikringer afgivet i genforsikring.« 18. I § 8, stk. 3, 1. pkt., ændres »Reserver«  

 til: »Hensættelser«.
 19. I § 8, stk. 4, ændres »reserverne« to steder  

 til: »hensættelserne«.
 20. I § 8, stk. 5, indsættes efter »hjælpe- og  

 understøttelsesfonde«: »samt for statsgaranterede pensionskasser,  

 der er nævnt i § 36.22.11. på finansloven for 1995«.
 21. I § 8, stk. 7, ændres »reserver« til:  

 »hensættelser«.
 22. § 10 b affattes således:
»§ 10 b.
Til brug for opgørelsen af afgiftsgrundlaget  

 foretager investeringsforeningen en opgørelse af den afgiftspligtige del af  

 udbyttet, jf. § 3 e, stk. 1 og 2. Dette meddeles til den afgiftspligtige  

 eller pengeinstituttet senest samtidig med afgiftspligtens indtræden.« 23. § 13, stk. 1, affattes således:
»Pengeinstituttet indgiver senest den 15. december umiddelbart efter  

 afgiftsårets udløb en endelig opgørelse over afgiftsgrundlaget og den  

 afgiftspligtige del heraf samt over afgiften for hver af de i § 2, stk. 2,  

 nævnte afgiftspligtige opsparingsformer.
Opgørelsen for de i § 2, stk. 2, nr.  

 1 og 5, nævnte opsparingsformer kan dog ske samlet.
Afgiften indbetales til  

 den centrale told- og skatteforvaltning samtidig med indsendelse af  

 opgørelsen.« 24. § 13, stk. 2, ophæves.
 Stk. 3 bliver herefter stk. 2.
 25. I § 14, stk. 2, ændres »reserver« til:  

 »hensættelser«.
 26. § 15 ophæves.
 27. I § 18, stk. 1, 2. pkt., og stk. 3, 1. pkt.,  

 ændres »§ 13, stk. 2« til: »§ 13«.
 28. I § 18, stk. 5, sidste pkt., ændres »§ 13, stk.  

 3« til: »§ 13, stk. 2«.
 29. I § 28, stk. 1, nr. 3, indsættes efter  

 »oplysninger vedrørende« ordene: »aktivmassens sammensætning  

 og udvikling i løbet af året i tilknyttede og associerede virksomheder, jf. §  

 3 f, samt oplysninger vedrørende«.
 30. § 28, stk. 1, nr. 11, affattes således:
 »11) regler for investeringsforeningers oplysningspligt efter § 10  

 b,».
 31. § 28, stk. 1, nr. 12, affattes således:
 »12) regler for administrationen af 25 pct.-grænsen i § 3 e, stk.  

 1,».
§ 2 I lov om indkomstbeskatning af aktieselskaber m.v. (selskabsskatteloven),  

 jf. lovbekendtgørelse nr. 724 af 2. august 1994, som senest ændret ved § 14 i  

 lov nr. 313 af 17. maj 1995, ændres i § 13 B, stk. 1, »stk. 3,  

 nr. 9« til: »stk. 3, nr. 8«.
§ 3 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. § 1 har virkning fra og med afgiftsåret 1995. Det gælder  

 dog ikke § 1, nr. 1, 3, 6, 8, 9, 10, 11 og 29, der har virkning fra og med  

 afgiftsåret 1996. § 2 har virkning fra og med 1. januar 1995.
 Stk. 3. Ved ophævelse af de i § 2, stk. 2, nævnte  

 opsparingsordninger har § 1, nr. 2, 4, 5, 22, 26 og 30, virkning fra og med  

 den 23. maj 1995.
 Stk. 4. Uanset bestemmelsen i realrenteafgiftslovens § 3 e, stk.  

 2, som indsat ved denne lovs § 1, nr. 5, kan investeringsforeninger oprettet  

 inden den 26. april 1995 for afgiftsåret 1995 anses for omfattet af  

 bestemmelsen i realrenteafgiftslovens § 3 e, stk. 1. Det er dog en  

 forudsætning herfor, at investeringsforeningen senest den 1. juli 1995 har  

 ændret sine vedtægter, således at den opfylder betingelserne i  

 realrenteafgiftslovens § 3 e, stk. 1.
 Stk. 5. I lov nr. 299 af 27. april 1994 om ændring af forskellige  

 skattelove. (Beskatning af investeringsforeninger og deres medlemmer m.v.)  

 ophæves § 9, stk. 15 og 16.
