 I tilslutning til udenrigsministeriets bekendtgørelse nr. 36 af 28.  

 september 1963 og nr. 18 af 15. februar 1972, Lovtidende C, meddeles det, at  

 yderligere følgende lande med virkning fra de vedføjede datoer har  

 ratificeret den i Paris den 13. december 1957 vedtagne europæiske konvention  

 om udlevering af lovovertrædere:
Forbundsrepublikken Tyskland (incl.
Land Berlin)....1. januar 1977 Luxembourg............16. februar 1977.
 De pågældende lande har taget forbehold eller afgivet erklæring som  

 følger:
Forbundsrepublikken Tyskland ad artikel 6.
 Udlevering af egne statsborgere er ikke tilladt ifølge  

 Forbundsrepublikkens grundlovs artikel 16, stk. 2, første sætning, og må  

 derfor afslås i alle tilfælde.
 Begrebet »statsborgere« i konventionens artikel 6, stk.1(b),  

 dækker alle tyskere i Forbundsrepublikkens grundlovs artikel 116, stk. 1's  

 forstand.
 ad artikel 21.
 I tilfælde af gennemtransport vil artikel 11 bliver anvendt mutatis  

 mutandis.
 ad artikel 21, stk. 2.
 Gennemtransport af tyskere gennem Forbundsrepublikken Tysklands  

 territorium er ikke tilladt i henhold til Forbundsrepublikkens grundlovs  

 artikel 16, stk. 2, første sætning, og må derfor afslås i alle tilfælde.
 ad artikel 21, stk. 4 a.
 I de tilfælde, hvor gennemtransport skal ske ved overflyvning af  

 Forbundsrepublikkens territorium uden at det er hensigten at lande, vil en  

 forsikring om, at den udleverede person ifølge de for den begærende stat  

 foreliggende kendsgerninger og dokumenter ikke er og ikke påberåber sig at  

 være tysker, være påkrævet.
 ad artikel 23.
 I de tilfælde, hvor udleveringsbegæringen og de dokumenter, der skal  

 fremlægges, ikke er affattet på tysk, må de vedlægges en oversættelse til  

 tysk eller til et af Europarådets officielle sprog.
 ad artikel 27, stk. 3.
 Konventionen skal også omfatte Land Berlin med virkning fra samme dato som  

 for Forbundsrepublikken Tyskland; dog kan en begæring om udlevering af  

 statsborgere fra Frankrig, Det forenede Kongerige Storbritannien og  

 Nordirland og Amerikas forenede Stater kun imødekommes, efter at den  

 pågældende stats militære chef i Berlin har sammetykket heri.
Luxembourg Forbehold: ad artikel 1.
 Den luxembourgske regering forbeholder sig ret til ikke at tillade  

 udlevering, der er begæret med henblik på fuldbyrdelse af en inappellabel  

 udeblivelsesdom, hvis sådan udlevering vil kunne bevirke, at den pågældende  

 person straffes uden at have fået lejlighed til at forsvare sig i  

 overensstemmelse med artikel 6, stk. 3 c, i konventionen om beskyttelse af  

 menneskerettigheder og frihedsrettigheder.
 Den luxembourgske regering forbeholder sig ret til at afslå udlevering af  

 humanitære grunde, hvis udlevering ville forårsage særlige lidelser for den  

 pågældende person, f.eks. på grund af vedkommendes ungdom, høje alder eller  

 helbredstilstand.
 ad artikel 6 og 21.
 Den luxembourgske regering vil ikke tillade udlevering eller  

 gennemtransport af sine egne statsborgere.
 ad artikel 7.
 Den luxembourgske regering forbeholder sig ret til ikke at tillade  

 udlevering, hvis den begærende stat ville være beføjet til at afslå  

 udlevering i lignende sager.
 ad artikel 9.
 Den luxembourgske regering vil ikke tillade udlevering, hvis den finder,  

 at de kompetente myndigheder i et tredjeland har afsagt endelig dom over den  

 pågældende person for den forbrydelse, for hvilken udlevering begæres, og den  

 pågældende enten frifandtes eller afsoner sin dom, allerede har afsonet den  

 eller er blevet fritaget for at afsone den.
 ad artikel 28.
 Som følge af særlige ordninger mellem Benelux-landene anerkender den  

 luxembourgske regering ikke artikel 28, stk. 1 og 2, for så vidt angår  

 forholdet til Nederlandene og Belgien.
 Den luxembourgske regering forbeholder sig ret til at fravige disse  

 bestemmelser for så vidt angår forholdet til de øvrige medlemsstater i det  

 europæiske fællesskab.
 Erklæringer: ad artikel 6.
 For så vidt angår begrebet »statsborgere« i konventionens  

 artikel 6, stk. 1(b) skal dette forstås som personer med luxembourgsk  

 indfødsret samt udlændinge, der er integreret i det luxembourgske samfund i  

 det omfang, disse kan retsforfølge i Luxembourg for den handling, for hvilken  

 udlevering begæres.
 ad artikel 19.
 Den Luxembourgske regering vil ikke tillade midlertidig udlevering i  

 medfør af artikel 19, stk. 2, undtagen af en person, der afsoner en dom på  

 luxembourgsk territorium og under særlige omstændigheder.
 ad artikel 21, stk. 5.
 Den luxembourgske regering forbeholder sig ret til kun at tillade  

 gennemtransport på de betingelser, der gælder for udlevering.
Norge Norge, der tidligere har ratificeret konventionen, har i medfør af den nye  

 norske udleveringslov af 13. juni 1975 ved en notifikation af 17. januar 1977  

 til Europarådets generalsekretær taget de i sin tid afgivne erklæringer og  

 forbehold op til revision.
 Herefter opretholdes forbeholdet i henhold til konventionens artikel 1.
 Forbeholdet med hensyn til konventionens artikel 2, stk. 1, erstattes af  

 følgende :
 Norge tillader i henhold til den norske udleveringslov af 13. juni 1975 §  

 3 kun udlevering for en lovovertrædelse eller kunne medføre frihedsstraf i  

 mere end eet år.
 Forbeholdet med hensyn til konventionens artikel 3, stk. 3, modificeres og  

 erstattes af følgende:
 Norge forbeholder sig ret til under hensyn til individuelle omstændigheder  

 at betragte den i konventionens artikel 3, stk. 3, beskrevne forbrydelse som  

 en politisk forbrydelse.
 Forbeholdet med hensyn til konventionens artikel 4 tilbagekaldes af  

 erstattes af følgende:
 Når en handling, der er strafbar efter den militære lovgivning, også  

 omfatter en lovovertrædelse, for hvilken udlevering ellers kan finde sted,  

 forbeholder Norge sig ret til at betinge sig, at den udleverede person ikke  

 straffes, efter den begærende stats militære lovgivning.
 Forbeholdet med hensyn til konventionens artikel 12 bibeholdes.
 Erklæringen i henhold til konventionens artikel 6, stk. 1(b) bibeholdes.
 Den norske regering har i henhold til konventionens artikel 28, stk. 3,  

 afgivet erklæring om, at konventionen ikke skal finde anvendelse på  

 udlevering til Danmark, Finland og Sverige, da udlevering mellem disse stater  

 finder sted på grundlag af en ensartet lovgivning.
Udenrigsministeriet, den 1. februar 1979 F.M.
