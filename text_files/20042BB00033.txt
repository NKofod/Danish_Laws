Fremsat den 29. marts 2005 af Lone Møller (S),  

 Karen Hækkerup (S), Charlotte Fischer (RV), Naser Khader (RV),  

 Kamal Qureshi (SF), Villy Søvndal (SF), Jørgen Arbo-Bæhr (EL) og Line  

 Barfod (EL) Forslag til folketingsbeslutning om  

 etablering af sundhedsrum for stofmisbrugere som et led i den  

  

 integrerende og skadereducerende indsats på narkotikaområdet Folketinget pålægger regeringen senest den 1. januar 2006 at  

 fremsætte lovforslag, der etablerer de retlige rammer for en videnskabelig  

 forsøgsordning med sundhedsrum, hvor stofmisbrugere uden sanktioner kan  

 indtage  

 medbragte stoffer under overvågning af og supervision fra sundhedsfagligt  

 personale med særlig kompetence inden for omsorg, sundhedsfremme,  

 forebyggelse  

 og skadereduktion.
 Forsøget rettes mod de hårdest belastede stofmisbrugere, som  

 enten er uden for behandlingssystemet eller ikke profiterer i tilstrækkelig  

 grad af den behandling, de aktuelt er i, og hvis eneste aktuelle reelle  

 alternativ er at indtage deres stoffer under ekstremt uhygiejniske  

 omstændigheder  

 med stor risiko for både liv, helbred og lemmer.
 Der skal ske en løbende evaluering af forsøgsordningen med  

 sigte på, at forsøgsordningen vurderes af Folketinget efter en 2-årig  

 periode.
Bemærkninger til forslaget Baggrund Beslutningsforslaget er en uændret genfremsættelse af  

 beslutningsforslag nr.
B 77 fra folketingsåret 2004-05, 1. samling, idet dog  

 tidspunktet for regeringens fremsættelse af lovforslag i henhold til  

 beslutningsforslaget er ændret til den 1. januar 2006. Der henvises til  

 Folketingstidende  

 2004-05, 1. samling, tillæg A side 4157 og 4162.
Fra begyndelsen af 1990erne har der været bred faglig og  

 politisk enighed om, at der skal satses på en bredspektret behandlingsindsats  

 på narkotikaområdet.
Der er behov for differentierede og individuelle  

 behandlingstilbud og øvrig indsats.
 Med den tidligere regerings narkotikapolitiske redegørelse fra  

 1994 (R 13, folketingsåret 1993-94) kom behandlingsindsatsen for alvor på  

 dagsordenen, og en betydelig udbygning af behandlingskapaciteten blev  

 indledt.  

 Siden er både forskningsindsatsen og behandlingsindsatsen markant udbygget,  

 ligesom der er gennemført en behandlingsgaranti, og skadereduktion er  

 efterhånden grundfæstet som et blandt flere bærende elementer.
Med henblik på bl.a. at sikre en større koordination skete der  

 i 1996 en omlægning af kompetencen, således at amterne fik  

 visitationskompetencen, og behandlingsområdet blev markant økonomisk  

 prioriteret.
I løbet af ganske få år blev ressourceanvendelsen på  

 behandlingsområdet mere end fordoblet.
Amtskommunerne fulgte trop.
Den  

 politiske narkofølgegruppe, Agerschou-udvalget, kunne med Agerschou  

 II-rapporten i 1998 konkludere, at aldrig havde vi haft så mange  

 behandlingspladser,  

 og aldrig havde så mange været i behandling.
Behandlingsgarantien, som har  

 været gældende siden den 1. januar 2003, har yderligere bidraget til en øget  

 behandlingstilgang.
På trods af denne prioriterede indsats for at forbedre  

 forholdene for stofmisbrugere og sikre behandlingstilbud har vi fortsat  

 mellem  

 250 og 350 narkotikarelaterede dødsfald om året i Danmark.
De stofmisbrugere  

 som dør, bliver ikke mere end ca. 39 år, og en ny undersøgelse fra  

 Sundhedsstyrelsen  


  

  viser, at de fortsat i høj grad dør af  

 overdoser og de sygdomme, de pådrager sig under stofkarrieren.
Der er således  

 massivt behov for at intensivere den indsats  den skadereducerende  

 indsats   

 som er relevant for stofmisbrugere,  

  

 mens  

  

 de har et aktivt stofmisbrug.
Forskningsindsatsen er væsentlig udbygget herhjemme.
Dette  og  

 en fortsat udbygning af denne indsats i form af både videnproduktion,  

 -indsamling og -formidling samt en massiv udbygning af en i dag stort set  

 ikkeeksisterende specialrådgivningsfunktion  er helt afgørende.
Der  

 indkommer  

 også rapporter, evalueringer m.v. fra andre lande, som vi skal og må trække  

 på  

 og lære af.
Senest har det tyske sundhedsministerium udsendt en  

 pressemeddelelse af 2. september 2004, hvoraf det fremgår, at dødeligheden  

 blandt  

 tyske stofmisbrugere fortsat er for nedadgående.
Denne imponerende positive  

 udvikling tilskrives den samlede tyske indsats.
Særlig fremhæves den  

 skadereducerende indsats, herunder de 25 aktuelt fungerende sundhedsrum i  

 Tyskland.
Også Internationalt Røde Kors har meldt sig på banen  


  

  med klare anbefalinger om at lade det  

 dokumenterede, det evidensbaserede, udgøre fundamentet for indsatsen på  

 narkotikaområdet.  

 I forordet  

 skriver præsidenten, Juan Manuel Suárez del Toro Rivero, bl.a.: »  

  

 Nowhere is  

 the gap between a humanitarian response based on compassion and scientific  

 evidence and the inadequacies of actual practices more evident than in the  

 inhumane treatment of injecting drug users«  

  

 og »  

  

 The message is clear.
It  

 is time to be guided by the light of science, not by darkness of ignorance  

 and  

 fear«.  

  

 Om  

 sundhedsrum lyder det fra Internationalt  

 Røde Kors i rapporten: »  

  

 there is little doubt that such direct intervention  

 saves lives«.
En meget stor gruppe stofmisbrugere lever under så kummerlige  

 vilkår på de åbne stofscener i de større danske byer, at deres risiko for at  

 dø  

 af en overdosis eller at blive smittet (og smitte andre) med alvorlige eller  

 dødelige infektionssygdomme er urimelig og unødvendig høj.
Konklusionen må  

 være, at der er en gruppe af stofmisbrugere, som den eksisterende indsats  

 aktuelt ikke formår at nå, eller som aktuelt ikke i tilstrækkelig grad kan  

 profitere af indsatsen for at hjælpe dem.
Forslagets indhold og formål Som en del af den danske indsats for at minimere de skader, der  

 følger af et langvarigt og kompliceret stofmisbrug, ønsker forslagsstillerne  

 derfor, at der etableres retlige rammer for en forsøgsordning med  

 sundhedsrum,  

 hvor stofmisbrugere uden sanktioner kan indtage medbragte stoffer under  

 overvågning af og supervision fra sundhedsfagligt personale med særlig  

 kompetence inden for omsorg, sundhedsfremme, forebyggelse og skadereduktion.
Det primære mål med etablering af sundhedsrum er på kort sigt  

 at sikre hårdt belastede stofmisbrugeres overlevelse og forebygge smitte med  

 hiv/aids, smitsom leverbetændelse og andre alvorlige infektionssygdomme samt  

 amputationer og sygdomme, der påfører stofmisbrugeren irreversible skader  

 selv  

 efter, at vedkommende har profiteret optimalt af et behandlingstilbud og  

 f.eks.  

 er blevet stoffri  irreversible sygdomme og fysiske skader, der i  

 unødvendig  

 grad vil hindre den sociale  

  

 (re-)integration.
Når reduktion af dødelighed og smitte er en prioritet, må  

 indsatsen også nødvendigvis omfatte det øjeblik, hvor risikoen for  

 overdosering  

 og/eller smitteoverførelse er størst, dvs. samtidig med indtagelsen af stof.  

 Kun etablering af sundhedsrum kan sikre dette.
 Målsætningen er ligeledes, at man i det konkrete møde med de  

 hårdest belastede stofmisbrugere i et sundhedsrum søger at motivere dem til  

 at  

 søge behandling og/eller at hjælpe dem til at formå at profitere af  

 behandling,  

 hvad enten der er tale om stoffri behandling eller substitutionsbehandling.
En positiv sidegevinst, som dog ikke er et mål i sig selv, er,  

 at etablering af sundhedsrum på rette sted tilmed reducerer problemer for den  

 almindelige befolkning, der bor omkring de åbne stofscener i Danmark.  

 Problemer  

 med forsamlinger af stofmisbrugere, der til skue for alle indtager stoffer og  

 bortkaster brugt injektionsudstyr, kan derved minimeres.
Sundhedsrum vil  

 dermed  

 bidrage til at skabe en acceptabel situation også for øvrige lokale  

 befolkningsgrupper.
 Det skal understreges, at sundhedsrum ikke er et alternativ til  

 den øvrige behandlingsindsats, der sigter mod at gøre stofmisbrugere  

 stoffrie,  

 men et supplement, fordi et sundhedsrum vil være et sted, hvor stofmisbrugere  

 vil kunne komme i kontakt med personale, der vil kunne hjælpe dem videre i  

 behandlingssystemet og/eller det sociale hjælpeapparat.
Udenlandske erfaringer med sundhedsrum Det er anslået, at der nu er hele 73 sundhedsrum i Europa  


. Denne form for indsats er således i  

 fortsat udvikling.
Senest er der f.eks. også åbnet et sundhedsrum for  

 crackrygere i Frankfurt (september 2003), som bl.a. har som målsætning at  

 reducere smitterisikoen ved deling af udstyr gennem uddeling af  

 gummimundstykker, der forhindrer brandsår på læberne fra de varme glaspiber.  

 Dertil kommer sundhedsrum i Australien og Canada.
I januar 2005 åbner det  

 første sundhedsrum i Norge (Oslo). Selv om sundhedsrummene fremstår  

 forskelligt, er der visse fællestræk: De er offentligt godkendte; adgangen  

 til  

 sundhedsrummene er reguleret; stofindtagelse overvåges og superviseres; der  

 er  

 adgang til sterilt injektionsudstyr; der er særligt uddannet personale til  

 varetagelse af øjeblikkelig genoplivning ved overdosis; der er adgang til  

 viden  

 om forebyggelse, til primær sundhedshjælp og -pleje samt til formidling af og  

 visitation til behandlingstilbud (substitutionsbehandling og stoffri  

 behandling), til det sociale hjælpeapparat og til det almindelige  

 sundhedsvæsen.
Dertil har de alle til fælles, at handel med og overdragelse  

 af  

 narkotika selvsagt er forbudt.
Flere sundhedsrum har ligeledes en række  

 supplerende tilbud, f.eks. om mad og drikke, bad og mulighed for tøjvask.
Erfaringerne fra de mange sundhedsrum i andre lande tyder på,  

 at sundhedsrum kan være med til at nedbringe antallet af dødsfald som følge  

 af  

 overdosis samt reducere skader forbundet med ikke-fatale overdoser.
I  

 Frankfurt  

 faldt antallet af overdosisdødsfald fra 150 til 30 i løbet af de første 4 år,  

 hvor der var etableret sundhedsrum.
I de schweiziske sundhedsrums første 10  

 år  

 skete der ikke et eneste dødsfald.
Af en forholdsvis ny evaluering af de 19  

 sundhedsrum, som fungerede i perioden 1995-2001  


, fremgår det, at der blev indtaget stof i  

 alt 2.100.000 gange, og at der ikke skete ét eneste dødsfald.
Det er  

 ligeledes  

 dokumenteret, at man har været i stand til præcist at nå den definerede  

 stærkt  

 udsatte målgruppe, nemlig den gruppe af hårdt belastede stofmisbrugere, som  

 andre tiltag ikke har formået at nå.
Det er således ikke et tilbud, der på  

 nogen måde øger tilgangen af nye stofmisbrugere eller i det hele taget  

 appellerer til andre end dem, som det er tiltænkt.
Dertil har sundhedsrummene  

 vist sig at kunne være udgangspunkt for tilgang til behandlingssystemet m.v.  

 samt reducere risikoadfærd.
Der er i øvrigt intet, der tyder på, at  

 etablering  

 af sundhedsrum fører til øget følgekriminalitet i lokalområderne.
På baggrund af de udenlandske erfaringer kan det konstateres,  

 at sundhedsrum i høj grad har vist sig i stand til at realisere  

 målsætningerne  

 om at nå en gruppe stofmisbrugere, som indsatsen hidtil ikke har formået at  

 nå  

  den gruppe af særlig hårdt belastede stofmisbrugere, hvor først og  

 fremmest  

 skadereducerende indsats har umiddelbar mening  herunder at sørge for,  

 at  

 deres brug af stof sker under hygiejniske og sikre omstændigheder, at  

 reducere  

 risikoadfærden både med hensyn til overdosisdødsfald, diverse stofrelaterede  

 skader og smitterisiko samt sikre stabilisering eller forbedring af deres  

 sundhedstilstand og sociale funktionsniveau.
Dertil skal nævnes, at  

 sundhedsrum  

 samtidig har vist sig egnede til at reducere de gener, som oftest er  

 forbundet  

 med åbne stofscener for lokalbefolkningen, idet de bidrager til at reducere  

 de  

 åbne stofscener.
 Sundhedsrummene fungerer generelt med succes i et samarbejde  

 mellem lokalsamfundet, de lokale myndigheder og politiet og har medvirket til  

 at give stofmisbrugerne bedre livsbetingelser, fordi de både kan få udleveret  

 kanyler og andet udstyr, som de behøver for at kunne injicere deres stoffer,  

 og  

 samtidig kan få hjælp og støtte fra sundhedsrummenes personale både i den  

 konkrete situation og med hensyn til identifikation af behov for øvrig social  

 eller  

 sundhedsfaglig hjælp.
De internationale konventioner Det har været diskuteret, hvorvidt det er muligt at oprette  

 sundhedsrum uden at komme i konflikt med de internationale konventioner om  

 bekæmpelse af narkotika, som Danmark har tiltrådt.
Aktiviteter, der strider  

 imod konventionernes hensigter og mål, må ikke tolereres i lande, der har  

 underskrevet  

 konventionerne.
De tre vigtigste konventioner er konventionen af 30. marts  

 1961  

 om kontrol med narkotiske midler (enkeltkonventionen), konventionen af 21.  

 februar 1971 om psykotrope stoffer og FN-konventionen af 20. december 1988  

 imod  

 ulovlig handel med narkotika og psykotrope stoffer.
 Flere lande har ud fra ønsket om at oprette sundhedsrum  

 undersøgt det juridiske grundlag for sundhedsrum meget omhyggeligt.
Der har imidlertid ikke været juridiske problemer med  

 etablering af sundhedsrum i de lande, der har ratificeret og tiltrådt de  

 samme  

 konventioner som Danmark.
Konventionerne i sig selv forpligter således ikke  

 stater til at straffe stofmisbrugere for besiddelse af narkotika til eget  

 brug.  

 Gennem årtier har det da også været det primære mål for den danske  

 narkotikakontrolindsats at ramme bagmændene, dvs. de stofkriminelle  

 ikkebrugere.
Ligeledes har det været vurderingen, at sundhedsrum, der har til  

 formål at give stofmisbrugere et mere værdigt liv med færre komplikationer  

 ved  

 først og fremmest at yde overlevelseshjælp og sikre de bedst mulige  

 betingelser  

 og forudsætninger for social reintegration og rehabilitering, ikke strider  

 imod  

 de internationale konventioner.
Konventionerne forhindrer således ikke, at man indretter  

 særlige steder, hvor narkotika kan indtages, så længe dette ikke sker med et  

 rekreativt sigte, som det tidligere er set med »shooting galleries« eller  

 »opiumshuler«, og så længe det ikke drejer sig om narkotika, der hører under  

 psykotrope stoffer som f.eks.
LSD.
 Den schweiziske stat fik i 1999 udarbejdet en grundig  

 undersøgelse af spørgsmålet, foretaget af Swiss Institute of Comparative Law.
 Her slås det fast, at de internationale konventioner ikke  

 omtaler sundhedsrum direkte, og at definitionen af sundhedsrummene har  

 afgørende betydning for deres status i forhold til de internationale  

 konventioner:  

 Hvis sundhedsrum således medvirker til rehabilitering og social reintegration  

 af stofmisbrugere og reducerer menneskelig lidelse, er der ifølge Swiss  

 Institute of Comparative Law intet i de internationale konventioner, der  

 forbyder, at man etablerer dem.
En betingelse for dette er, at der ikke foregår salg i  

 sundhedsrum, men alene indtages stoffer, der alligevel ville være blevet  

 indtaget, og at der er lagt vægt på den forebyggende og skadereducerende  

 indsats.
I flere lande, herunder Norge, hvor det første sundhedsrum åbner i  

 januar 2005, har man i øvrigt lagt afgørende vægt på, at overlevelseshjælp  

 til  

 enhver tid må gives forrang.
Dertil kommer, at praksisudvikling udgør et væsentligt  

 fortolkningsbidrag i folkeretten.
Man må formode, at etablering af mere end  

 70  

 fortsat fungerende offentligt godkendte sundhedsrum over en så lang årrække  

 vil  

 have nok så afgørende indflydelse på fortolkningen af  

 konventionsforpligtelserne.
Indretning af sundhedsrum Indretningen af sundhedsrum vil kunne foregå i amtskommunalt  

 eller kommunalt regi efter nogle nationale retningslinjer som beskrevet  

 nedenfor:
  

 	  

 For det første er det  

 ikke forslagsstillernes hensigt, at sundhedsrum skal være et åbent tilbud til  

 alle mennesker, der blot ønsker at eksperimentere med narkotika.
De  

 udenlandske  

 erfaringer viser da også, at sundhedsrum slet ikke opsøges af sådanne  

 grupper.  

 Sundhedsrum er målrettet til særlig hårdt belastede stofmisbrugere, der  

 f.eks.  

 har været igennem flere behandlinger uden succes, og hvis aktuelle reelle  

 alternativ  

 er at indtage deres stoffer på gaden eller andre steder, hvor det er muligt.
   

 	  

 For det andet  

 forudsætter et offentligt sundhedsrum en midlertidig registrering af brugerne  

 (køn, alder, stofkarriere, medbragt stof, henholdsvis sundhedsmæssig, social  

 og  

 behandlingsmæssig status etc.), der skal bruges i videnskabeligt øjemed som  

 forudsætning for evalueringen af forsøget.
   

 	  

 For det tredje må  

 personalet ikke direkte hjælpe med indtagelsen af ulovlige narkotika.
Et forslag kan være at indrette sundhedsrum således, at der  

 først er et venteværelse, hvor den midlertidige registrering af data i  

 videnskabeligt øjemed kan finde sted, og hvor der primært er socialpædagogisk  

 personale.
Dertil kommer et rum, hvor de narkotiske stoffer indtages, og hvor  

 der er sundhedsfagligt personale, der dels kan overvåge indtaget af narkotika  

 og i værste fald yde akut overlevelseshjælp, dels kan undervise  

 stofmisbrugeren  

 i, hvordan narkotikaen indtages uden skader og overførelse af smitte.
Det kan være en fordel, hvis sundhedsrummet etableres i  

 tilknytning til et interesseret og relevant værested eller andet  

 lavtærskeltilbud, hvor stofmisbrugerne også kan blive tilbudt en samtale, en  

 kop kaffe, et billigt måltid og et bad.
Derved kan værestedet eller  

 lavtærskeltilbuddet danne rammen om det omsorgsorienterede, socialpædagogiske  

 eller motiverende arbejde og bl.a. oplyse om behandlingsmuligheder samt yde  

 hjælp til stofmisbrugere, der ønsker rådgivning om bolig, sociale tilbud  

 eller  

 andet.
Dog skal man være opmærksom på, at sundhedsrum nødvendigvis må have  

 meget lave tærskler.
Jo flere tilbud der er på et og samme sted, jo større  

 mulighed vil der som udgangspunkt også være for at hjælpe adækvat.
Samtidig  

 kan  

 der også være en næsten proportionalt stigende tendens til et stigende antal  

 regler, man kan »forbryde« sig imod, således at man direkte eller indirekte  

 udelukkes fra tilbuddene.
 Personalet skal i øvrigt være uddannet, så det øjeblikkeligt  

 kan tage hånd om særlig udsatte stofmisbrugere, f.eks. gravide eller syge  

 stofmisbrugere, og hjælpe dem ved at henvise og tilbyde følgeskab til den  

 relevante hjælp.
Evaluering Forsøget skal evalueres i forhold til   

 	  

 tilfredsheden hos  

 brugerne af sundhedsrummet, de pårørende og borgerne i nærområdet samt evnen  

 til at,   

 	  

 nedbringe antallet af  

 fatale eller ikkefatale overdoser,   

 	  

 stabilisere eller  

 forbedre sundhedstilstanden og det sociale funktionsniveau og   

 	  

 motivere brugerne til  

 at søge relevante behandlingstilbud eller anden offentlig hjælp, pleje og  

 støtte.
 Afrapportering sker løbende, gerne månedligt, til de ansvarlige  

 myndigheder i kommunen/amtskommunen.
Sundhedsstyrelsen er ansvarlig for at udarbejde de nærmere  

 retningslinjer for etablering og evaluering, så der opnås ensartede og  

 sammenlignelige evalueringer i alle forsøg og sker en opsamling af  

 resultaterne  

 med henblik på vurdering af den samlede forsøgsordning i Folketinget.
Under  

 udarbejdelsen af retningslinjerne bør brugerorganisationer og opsøgende  

 gadeplansmedarbejdere inddrages.
 Den samlede forsøgsordning vurderes af Folketinget efter en 2-årig  

 periode.
Økonomi Forslaget sigter alene på at få etableret de retlige rammer for  

 sundhedsrum, ligesom det er sket f.eks. i det norske storting og i det  

 australske parlament.
Forslaget medfører derfor ingen økonomiske udgifter for  

 staten ud over den formentlig begrænsede udgift til Sundhedsstyrelsens  

 udarbejdelse af de nærmere retningslinjer for etablering, evaluering og  

 opsamling af forsøgsresultaterne.
Det bliver op til amtskommunerne/kommunerne selv at beslutte  

 etablering og finansiering af sundhedsrum efter de af Sundhedsstyrelsen  

 udstukne retningslinjer.
Dette betyder formentlig, at der ikke umiddelbart  

 etableres sundhedsrum alle relevante steder i Danmark, men enkelte forsøg vil  

 også kunne bidrage med konkret erfaring og videnskabelig dokumentation til  

 brug  

 for den fremtidige tilrettelæggelse af en bredspektret og differentieret  

 indsats på narkotikaområdet.
Der henvises bl.a. til det faktum, at Københavns  

 Kommune afsatte 2 mio. kr. på budgettet tilbage i 2003 til at gennemføre et  

 forsøg  

 med sundhedsrum.
Behovet for sundhedsrum er der.
Viljen til at etablere dem  

 er  

 der.
Forslaget her skal sikre mulighederne.
Skriftlig fremsættelse Lone Møller  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om etablering af sundhedsrum for stofmisbrugere som et  

 led  

 i den  

  

 integrerende og skadereducerende indsats på narkotikaområdet.
(Beslutningsforslag nr.
B 33).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
