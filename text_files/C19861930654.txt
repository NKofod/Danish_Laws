Efter bistandslovens § 136 udbetaler staten for personer med social  

 pension, som er optaget i en institution, hvor den sociale pension benyttes  

 til betaling for opholdet, til kommunen et beløb, der svarer til den sociale  

 pensions grundbeløb.
Beløbet deles mellem de offentlige myndigheder, der  

 afholder udgifterne ved institutionsopholdet.
Beløbet for den enkelte pensionist svarer til grundbeløbet for »andre  

 pensionister«.
Beløbet er bestemt til at nedbringe de udgifter, der er  

 forbundet med pågældendes ophold i en institution under bistandslovens  

 område, og udbetales for pensionister med ophold på plejehjem, der drives  

 efter bistandslovens § 79 eller § 112, stk. 2, herunder psykiatriske  

 plejehjem (såkaldte H-plejehjem), samt for pensionister med ophold på de i §  

 105 omhandlede forsorgshjem eller tilsvarende institutioner, der er bestemt  

 til længerevarende ophold, jfr. betalingsreglerne i bistandslovens § 110,  

 stk. 1.
 Beløbet svarer til det fulde grundbeløb, uanset de konkrete forhold for  

 den enkelte pensionist, herunder om pågældende efter den sociale  

 pensionslovgivning som udgangspunkt ville være berettiget til fuldt  

 grundbeløb.
Det omhandlede beløb udbetales direkte til den anbringende kommune, for  

 pensionister med ophold på de i § 105 omhandlede forsorgshjem, m.v. dog til  

 den kommune, der foretager beregning og udbetaling af lommepenge til  

 pensionisten.
Dette gælder, uanset om institutionen drives som kommunal  

 (amtskommunal) institution eller på grundlag af overenskomst med kommunen  

 (amtskommunen).
 Beløbet opgøres i forhold til den enkelte pensionists opholdstid i  

 institutionen og udbetales fra det tidspunkt at regne, da pensionen benyttes  

 til betaling for opholdet.
Beløbet udbetales på grundlag af oplysninger fra vedkommende kommune om  

 det forventede gennemsnitlige antal pensionister med ophold på de omhandlede  

 institutioner, for hvem pensionen benyttes som betaling for opholdet.
For  

 personer med ophold på de i § 105 omhandlede institutioner fratrækkes i det  

 beløb, der udbetales til kommunen, forlods statens tilskudsandel, 75%.
Såfremt andre myndigheder helt eller delvist bærer omkostningerne ved  

 pågældendes ophold, påhviler det den kommune, hvortil de foran omhandlede  

 beløb udbetales, at anvise vedkommende myndighed en dertil svarende del af  

 beløbet.
For pensionister på de i § 105 omhandlede institutioner, anviser  

 kommunen dog kun beløbet til vedkommende amtskommune, idet statens andel  

 forlods er fratrukket, jfr. ovenstående.
 Udbetaling af tilskud finder sted kvartalsvis efter følgende regler:
Anmodning om udbetaling for 1987 indsendes af kommunen til  

 sikringsstyrelsen senest den 9. januar 1987 på et af vedlagte skemaer.  

 Anmodningen skal indeholde oplysninger om det forventede gennemsnitlige antal  

 pensionister, for hvem pensionen benyttes som betaling for opholdet, fordelt  

 på de omhandlede institutioner.
Sikringsstyrelsen vil på grundlag af disse  

 oplysninger beregne kommunens refusion.
Anvisning vil ske i hele 1000 kr.
 En kopi af anmodningen bedes samtidig med indsendelsen til  

 Sikringsstyrelsen tilsendt kommunen.
Sikringsstyrelsen anviser refusion med 1/4 i hver af månederne februar,  

 maj, august og november, beregnet på grundlag af pensionsbeløbene i de  

 enkelte kvartaler.
Beløbene anvises, så de kan være til kommunens disposition  

 den 3. bankdag i hver af disse måneder.
Endelig restafregning finder sted svarende til bestemmelserne om  

 restafregning for de sociale pensioner.
Opgørelsen foretages i forhold til  

 den enkelte pensionists opholdstid i institutionen.
 Socialministeriet vil snarest udsende cirkulære om udbetalingerne  

 (cirkulære om kommunernes regnskabsaflæggelse og statsrefusion m.v. på visse  

 dele af det sociale område).
 P.s.v.
