 Efter § 43 i justitsministerits cirkulære om domstolenes kasse- og  

 regnskabsvæsen med senere ændringer skal embederne med regnskabet for  

 december måned fremsende en fortegnelse over afgifts- og omkostningsbeløb,  

 der er tilkendt statskassen.
 Ved justitsministeriets cirkulærskrivelse af 17. januar 1986 til  

 domstolene om ændringer m.v. i domstolenes kontoplan for året 1986, pkt. 6,  

 er meddelt, at kontering af konti efter kontoplanens side 27, 29 a, 29 b, og  

 30 a vil blive iværksat senest ved ibrugtagning af de nye kasseterminaler.
 Ved ibrugtagning af kasseterminalerne og ved kontering af statens  

 tilgodehavender vil embederne for hver måned fremsende et af kasseterminalen  

 udskrevet kontokort over disse konti.
 På denne baggrund OPHÆVES herved § 43 i justitsministeriets cirkulære om  

 domstolenes kasse- og regnskabsvæsen med senere ændringer.
 P.M.V.
