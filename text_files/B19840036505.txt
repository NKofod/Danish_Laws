 Efter lov nr. 534 af 13. december 1972 om handel med frø, såsæd,  

 læggekartofler og planter, som ændret ved lov nr. 81 af 27. februar 1980, (*  

 1) og til gennemførelse af De europæiske Fællesskabers rådsdirektiv af 14.  

 juni 1966 om handel med sædekorn (66/402/EØF), som senest ændret ved  

 rådsdirektiv af 13. juli 1981 (81/561/EØF), fastsættes:
Indledende bestemmelser Bekendtgørelsens område § 1.  Denne bekendtgørelse fastsætter betingelserne  

 for produktion og omsætning af sædekorn af:
Stk. 2.  En jordbrugers indlevering af sædekorn til en  

 virksomhed til tørring, rensning, bejdsning eller lignende behandling i  

 lønarbejde og virksomhedens tilbagelevering af det behandlede sædekorn er  

 ikke omfattet af denne bekendtgørelse, såfremt 1. jordbrugeren på en af statens plantetilsyn godkendt  

 formular skriftligt betinger sig, at det samme parti, som han har indleveret,  

 samt eventuel frarensning heraf, tilbageleveres til ham, og 2. virksomheden a. opbevarer den i nr. 1 nævnte erklæring i mindst 2 år og efter anmodning  

 foreviser den for statens plantetilsyn, b. under behandlingen og opbevaringen holder partiet, herunder eventuel  

 frarensning, klart adskilt fra andre partier og tydeligt mærket på en sådan  

 måde, at det klart fremgår, hvem partiet tilhører, samt c. i de lokaler, hvor sædekornet behandles og opbevares, ikke behandler  

 eller opbevarer andet korn end sædekorn, der i overensstemmelse med  

 foranstående bestemmelser er indleveret til behandling i lønarbejde.
Definitioner § 2.  I denne bekendtgørelse forstås ved:
 1. Sædekorn: Korn til såning.
 2. F-materiale: Sædekorn af en forædlet sort, der benyttes af  

 forædleren eller dennes repræsentant til vedligeholdelse af sorten eller til  

 avl af præ-basissæd.
3. Præ-basissæd: Sædekorn, som a. under ansvar af forædleren eller dennes repræsentant er avlet på  

 F-materiale, der opfylder de for dette materiale fastsatte betingelser, b. er bestemt til avl af basissæd.
4. Basissæd: Sædekorn, som a. er avlet på præ-basissæd leveret af forædleren eller dennes  

 repræsentant eller på forædlerens anmodning på F-materiale, der opfylder  

 betingelserne for præ-basissæd, b. er bestemt til avl af certificeret sædekorn.
5. Certificeret sædekorn af rug, majs og canariegræs: Sædekorn, som a. er avlet på basissæd eller præ-basissæd, b. er bestemt til avl af korn, der ikke skal bruges til sædekorn.
6. Certificeret sædekorn 1. generation af byg, havre og hvede:  

  Sædekorn, som a. er avlet på basissæd eller eventuelt på præ-basissæd, b. er bestemt til avl af certificeret sædekorn 2. generation eller til avl  

 af korn, der ikke skal bruges til sædekorn.
7. Certificeret sædekorn 2. generation af byg, havre og hvede:  

  Sædekorn, som a. er avlet på certificeret sædekorn 1. generation eller eventuelt på  

 præ-basissæd eller basissæd, b. er bestemt til avl af korn, der ikke skal bruges til sædekorn.
 8. Salg: Salg, udbud til salg samt fordeling, levering eller anden  

 form for overdragelse.
 9. Sæson: Perioden fra 1. juli til 30. juni.
 10. OECD-ordningen: De af OECD fastsatte regler af 4. februar 1969  

 for certificering af sædekorn, der sælges internationalt, som senest ændret  

 den 19. april 1979.
Kontrolmyndighed § 3.  Kontrollen med overholdelsen af denne  

 bekendtgørelse udøves af statsfrøkontrollen.
 Stk. 2.  Statsfrøkontrollen er berettiget til at udtage  

 prøver af alt sædekorn, der sælges, til kontrol med, at det opfylder  

 bestemmelserne i denne bekendtgørelse.
Stk. 3.  Nærmere regler til gennemførelse af  

 bekendtgørelsen fastsættes af statsfrøkontrollen.
Reglerne skal godkendes af  

 landbrugsministeren.
Betingelser for salg § 4.  Sædekorn må kun sælges, såfremt det opfylder  

 bestemmelserne i denne bekendtgørelse.
 Stk. 2.  Et parti sædekorn, der sælges, skal være  

 tilstrækkeligt ensartet.
 Stk. 3.  Vægten af et parti sædekorn må ikke overstige  

 20 tons.
§ 5.  Bestemmelserne i § 4 gælder ikke for sædekorn,  

 der sælges 1. til stater uden for De europæiske Fællesskaber, 2. som råvare til en registreret virksomhed med  

 henblik på oprensning, 3. til forsøg, videnskabeligt formål eller  

 forædlingsformål, 4. til avl af planter til dekorationsformål.
Sortsliste § 6.  Sædekorn, der er avlet her i landet, kan  

 godkendes, såfremt det tilhører en sort, der er optaget på sortsliste efter  

 bestemmelserne i den til enhver tid gældende bekendtgørelse om en sortsliste  

 over landbrugsplanter eller på Det europæiske økonomiske Fællesskabs fælles  

 sortsliste over landbrugsplantearter, medmindre der er taget forbehold for  

 Danmark for den pågældende sort.
 Stk. 2.  Uanset bestemmelsen i stk. 1 kan sædekorn  

 bestemt til udførsel til en medlemsstat af De europæiske Fællesskaber  

 godkendes, såfremt den pågældende sort er tilladt anvendt i denne  

 medlemsstat.
Registrering af sædekornsvirksomheder § 7.  Virksomheder, med sæde her i landet, der agter  

 erhvervsmæssigt at oprense, udveje og sælge sædekorn, skal registreres under  

 statsfrøkontrollen forud for produktionens påbegyndelse.
 Stk. 2.  Virksomhederne skal på begæring give  

 statsfrøkontrollen enhver oplysning om de af kontrollen omfattede partier.  

 Rigtigheden af oplysninger kan forlanges bekræftet af statsautoriseret eller  

 registreret revisor.
Stk. 3.  Statsfrøkontrollen har adgang til renserier,  

 lagerbygninger og forretningslokaler og er berettiget til at foretage  

 eftersyn og udtage prøver i det omfang, kontrollen gør det nødvendigt.
Det  

 påhviler virksomhederne at yde statsfrøkontrollen den bistand, der er  

 nødvendig til kontrollens gennemførelse.
Stk. 4.  Registrerede virksomheder skal føre kontrol med  

 og regnskab over forråd og salg af sædekorn med angivelse af mængde samt  

 afsender og modtager af ind- og udgående partier.
Regnskab over  

 sædekornspartierne skal opbevares mindst 3 år.
 Stk. 5.  Bestemmelserne i stk. 1-4 gælder ikke for  

 virksomheder, der udelukkende køber og videresælger færdigpakket sædekorn.
Anmeldelse § 8.  Anmeldelse af sædekorn til avlskontrol og  

 partikontrol skal indgives skriftligt til statsfrøkontrollen og kan kun  

 indgives af registrerede sædekornsvirksomheder.
Avlskontrol Fremavl § 9.  Fremavl må kun ske på grundlag af en skriftlig  

 kontrakt mellem en sædekornsvirksomhed og den enkelte avler.  

 Kontraktformularen skal være godkendt af statsfrøkontrollen.
Markkontrol § 10.  Statsfrøkontrollen gennemfører i vækstperioden  

 besigtigelse af de anmeldte arealer og foranstalter kontroldyrkning af  

 udlægspartier til kontrol med, at de opfylder betingelserne for godkendelse.
 Stk. 2.  Statsfrøkontrollen er berettiget til nødvendig  

 færden på avlsejendommen og kan foretage eftersyn af rum og anlæg, der  

 benyttes til opbevaring og behandling af avlen.
Godkendelse § 11.  Efter afslutning af markkontrollen og  

 kontroldyrkningen underretter statsfrøkontrollen skriftligt anmelderen om  

 resultatet af avlskontrollen, og såfremt betingelserne herfor er opfyldt,  

 godkendes avlen på arealet til forsegling i den pågældende kategori.
 Stk. 2.  For avl, der ikke kan godkendes som anmeldt,  

 meddeles begrundelse for afgørelsen.
Partikontrol Kvalitetsnormer § 12.  Sædekorn af byg, havre, hvede og rug kan  

 godkendes til salg her i landet, såfremt det opfylder kvalitetsnormerne i  

 bilag 1, afsnit I.
 Stk. 2.  Sædekorn af byg, havre, hvede og rug kan  

 godkendes til udførsel, såfremt det opfylder kvalitetsnormerne i bilag 1,  

 afsnit II.
 Stk. 3.  Sædekorn af canariegræs og majs kan godkendes  

 til salg, såfremt det opfylder kvalitetsnormerne i bilag 1, afsnit II.
 § 13.  Statsfrøkontrollen udtager prøver af et parti  

 sædekorn til kontrol med, at det opfylder de fastsatte kvalitetsnormer, samt  

 prøver til udsåning i statsfrøkontrollens kontrolmark til efterkontrol med  

 sortsægthed, sortsrenhed og forekomst af sygdomme.
 § 14.  Et parti sædekorn kan fjernes fra virksomhedens  

 lager, så snart statsfrøkontrollen har givet meddelelse om, at kontrollen har  

 vist, at kvalitetsnormerne er opfyldt uanset, om resultatet af  

 efterkontrollen foreligger.
Stk. 2.  Uanset bestemmelsen i stk. 1 kan  

 statsfrøkontrollen i særlige tilfælde meddele tilladelse til, at sædekorn til  

 udførsel fjernes fra lageret og sælges, før resultatet af kontrollen  

 foreligger.
Tilladelsen meddeles på betingelser, herunder at salg kun må ske  

 til første led i handelskæden.
 § 15.  Efter afslutningen af en sæson offentliggør  

 statsfrøkontrollen en oversigt over resultatet af kontrollen.
 § 16.  Mod dokumentation for køb har enhver køber af  

 sædekorn ret til at få oplysninger såvel hos virksomheden som hos  

 statsfrøkontrollen om resultatet af kontrollen af det pågældende parti.
Undtagelser fra kravet til spireevne § 17.  Uanset bestemmelserne i § 12 kan  

 statsfrøkontrollen godkende partier af præ-basissæd og basissæd, der ikke  

 opfylder betingelserne i bilag 1 vedrørende spireevne, forudsat, at den  

 konstaterede spireevne oplyses ved salget.
 Stk. 2.  Stk. 1 gælder ikke sædekorn, der er indført fra  

 stater uden for De europæiske Fællesskaber, med mindre det er formeret i den  

 pågældende stat på grundlag af basissæd godkendt her i landet, jfr. § 32,  

 stk. 1, nr. 3.
Mærkning § 18.  Ved salg skal hver pakning (emballageenhed)  

 være forsynet med en officiel mærkeseddel, der opfylder bestemmelserne i  

 bilag 2.
 Stk. 2.  Mærkningen foretages af statsfrøkontrollen i  

 forbindelse med prøvetagningen.
 Stk. 3.  Mærkesedlen skal være anbragt således, at  

 fastgørelsen er sikret ved forseglingen.
 Stk. 4.  Som officiel mærkning kan anvendes en  

 klæbemærkeseddel eller en påsyet mærkeseddel af ikke let afriveligt  

 materiale.
 Stk. 5.  Basissæd, certificeret sædekorn og blandinger  

 kan sælges i ventilsække med en fortrykt mærkeseddel, såfremt denne er  

 officielt godkendt og opfylder mærkningsbestemmelserne i bilag 2. Hver  

 ventilsæk skal være forsynet med et individuelt løbenummer, som tildeles af  

 statsfrøkontrollen.
Indlægsmærke § 19.  I pakninger, der ikke er mærket efter § 18,  

 stk. 4 eller 5, skal forefindes et indlægsmærke, der opfylder bestemmelserne  

 i bilag 2, nr. 2.
Annullering, ommærkning § 20.  Såfremt resultatet af den i § 13 nævnte kontrol  

 viser, at partiet ikke opfylder kvalitetsnormerne i bilag 1, afsnit I, kan  

 partiet godkendes til udførsel, såfremt det opfylder  

 minimumskvalitetsnormerne i bilag 1, afsnit II.
Statsfrøkontrollen foretager  

 den nødvendige ommærkning af partiet.
Stk. 2.  Såfremt resultatet af den i § 13 nævnte kontrol  

 viser, at partiet ikke opfylder minimumskvalitetsnormerne i bilag 1, afsnit  

 II, fjerner statsfrøkontrollen mærkesedlerne fra partiet.
Er der anvendt  

 ventilsække med fortrykt mærkeseddel, skal sækkene tømmes eller den påtrykte  

 tekst ændres under statsfrøkontrollens kontrol.
Særlig mærkning § 21.  Pakninger med F-materiale, der skal anvendes  

 til udsæd til fremavl af præ-basissæd, skal af statsfrøkontrollen være  

 forsynet med en mærkeseddel, der opfylder mærkningsbestemmelserne i bilag 2,  

 nr. 4 a.
 § 22.  Pakninger med præ-basissæd og basissæd, der er  

 godkendt efter § 17, stk. 1, skal være mærket efter bestemmelserne i §§ 18-19  

 samt være forsynet med en leverandøretiket, på hvilken den lavere spireevne  

 er angivet.
 § 23.  Pakninger, der sælges efter § 5, er ikke  

 omfattet af bestemmelserne i §§ 18-19.
 Stk. 2.  Pakninger, der sælges efter § 5, nr. 3 eller 4,  

 skal ved sælgerens eller leverandørens foranstaltning være forsynet med en  

 særlig mærkeseddel, der opfylder bestemmelserne i bilag 2, nr. 4 b. eller c.
 Stk. 3.  Pakninger, der er godkendt efter § 6, stk. 2,  

 skal være forsynet med en leverandøretiket, på hvilken er anført  

 »Sædekorn til udførsel«.
Forsegling § 24.  Ved salg skal hver pakning være forseglet.  

 Forseglingen foretages af statsfrøkontrollen i forbindelse med prøvetagning  

 og mærkning ved hjælp af en plombe eller et klæbemærke præget med eller  

 påtrykt en kongekrone samt ordene »Statsfrøkontrollen, Danmark«.
 Stk. 2.  Forseglingen skal foretages på en sådan måde,  

 at den ødelægges ved pakningens åbning og ikke kan anvendes igen.
 § 25.  Et parti sædekorn må kun sælges inden for den  

 sæson, hvor forseglingen har fundet sted.
Stk. 2.  Godkendelse af et parti sædekorn eller en del  

 deraf kan forlænges for en sæson, såfremt partiet fortsat opfylder kravet til  

 spireevne.
Statsfrøkontrollen udtager en prøve af partiet til undersøgelse  

 herfor og foretager den nødvendige tillægsmærkning.
Yderligere forlængelse af  

 godkendelsen kan ikke meddeles.
 Stk. 3.  Partier af præ-basissæd og basissæd, der ved  

 den i stk. 2 nævnte fornyede undersøgelse viser sig ikke længere at opfylde  

 kravet til spireevne, kan godkendes efter § 17, stk. 1.
Særlige bestemmelser Erstatningsordning § 26.  Statsfrøkontrollen kan etablere en  

 erstatningsordning, der medfører pligt for de tilmeldte sædekornsvirksomheder  

 til efter påkrav at betale erstatning til køberen af et parti sædekorn,  

 såfremt det efterfølgende konstateres, at partiet ikke opfyldte  

 kvalitetsnormerne i bilag 1.
 Stk. 2.  Statsfrøkontrollen kan meddele  

 sædekornsvirksomheder, der er tilmeldt den i stk. 1 nævnte ordning,  

 tilladelse til, at sædekorn fjernes fra lageret og sælges, før resultatet af  

 de i § 13 nævnte undersøgelser foreligger.
Stk. 3.  Tilladelse efter stk. 2 gælder kun for salg her  

 i landet og er betinget af, at der ikke for statsfrøkontrollen foreligger  

 oplysninger, der gør det antageligt, at det pågældende parti ikke opfylder  

 kvalitetsnormerne.
Salg af partiet sker under sædekornsvirksomhedens ansvar  

 for, at betingelserne for godkendelse er opfyldt.
 Stk. 4.  Tvistigheder om erstatning efter stk. 1 afgøres  

 ved voldgift af et bedømmelsesudvalg, nedsat af frøkontrolkommissionen.
Blandinger § 27.  Officielt mærkede og forseglede partier af  

 sædekorn af kategorierne basissæd eller certificeret sædekorn af forskellige  

 sorter af samme art kan blandes og sælges som »sortsblanding«.
 § 28.  Blandinger af certificeret sædekorn af byg og  

 frø af di- eller tetraploid italiensk rajgræs af partier, der er godkendt som  

 basisfrø eller certificeret frø, kan sælges som »sædekorn iblandet  

 italiensk rajgræs«, såfremt blandingen opfylder kravene i bilag 1,  

 afsnit I, B.
Kemisk behandlet sædekorn § 29.  Kemisk behandlet (bejdset) sædekorn må kun  

 sælges, såfremt følgende betingelser er opfyldt:
 1. Bejdsemidlet skal af miljøstyrelsen være tilladt  

 anvendt til bejdsning af sædekorn efter lov nr. 212 af 23. maj 1979 om  

 kemiske stoffer og produkter, som ændret ved lov nr. 68 af 20. februar 1980.  

 Midlet skal være ensartet fordelt i partiet.
 2. Et bejdsemiddel, der er optaget i statens  

 planteavlsforsøgs fortegnelse over plantebeskyttelsesmidler anerkendt til  

 bekæmpelse af plantesygdomme m.m., skal være anvendt i den i fortegnelsen  

 foreskrevne mængde.
3. Et bejdsemiddel, der ikke er optaget i den i nr. 2  

 nævnte fortegnelse, skal være anvendt i den mængde, der er angivet på  

 bejdsemidlets etiket.
Brugeren (bejdsevirksomheden) skal oplyse  

 statsfrøkontrollen om hvilket middel og hvilken dosering der er anvendt.
Stk. 2.  Bejdset sædekorn må kun sælges og transporteres  

 i lukkede pakninger.
Uden på pakningen og på den officielle mærkeseddel eller  

 på leverandøretiketten skal være meddelt oplysning om den foretagne bejdsning  

 som fastsat i bilag 2, nr. 1. Bestemmelser om emballering og etikettering af  

 bejdset sædekorn fastsat efter den i stk. 1, nr. 1, nævnte lov skal være  

 overholdt.
OECD-ordningen § 30.  Sædekorn kan på begæring godkendes og mærkes  

 efter OECD-ordningen, såfremt den pågældende sort er optaget på den  

 officielle sortsliste i en stat, der er tilsluttet OECD-ordningen, og partiet  

 opfylder de af OECD fastsatte krav.
 Stk. 2.  Ved godkendelse efter OECD-ordningen udsteder  

 statsfrøkontrollen certifikat og mærker partiet efter bestemmelserne i bilag  

 3.
Indførsel af sædekorn § 31.  Sædekorn må indføres, såfremt 1. sorten er optaget på den danske sortsliste eller på  

 Det europæiske økonomiske Fællesskabs fælles sortsliste over  

 landbrugsplanter, 2. partiet a. er godkendt som præ-basissæd, basissæd eller certificeret sædekorn, b. er godkendt og kontrolleret af en myndighed 1.) i en anden medlemsstat  

 af De europæiske Fællesskaber eller 2.) i et tredjeland, hvis godkendelse der  

 er truffet beslutning om at ligestille med godkendelse meddelt i Danmark, og  

 opfylder de i ligestillingsbeslutningen fastsatte bestemmelser, c. opfylder betingelserne i § 29, 3. fra eksportlandet er ledsaget af en officiel  

 erklæring, der attesterer  enten, at partiet er avlet på en mark, der  

 ved markbesigtigelse er fundet fri for flyvehavre, og at en prøve på 1 kg  

 ligeledes er fundet fri for flyvehavre, eller, at en prøve på 3 kg er fundet fri for flyvehavre.
Stk. 2.  Uanset bestemmelsen i stk. 1, nr. 1, kan et  

 parti sædekorn, der ikke skal bruges til videre fremavl, indføres og sælges,  

 blot sorten er optaget på sortsliste i en anden medlemsstat af De europæiske  

 Fællesskaber.
Det påhviler importøren at dokumentere dette i fornødent  

 omfang.
Partiet skal i øvrigt opfylde de i stk. 1, nr. 2, a-c og nr. 3,  

 nævnte betingelser.
 Stk. 3.  Indførsel af partier af sædekorn, med en samlet  

 vægt på over 100 kg skal anmeldes til statsfrøkontrollen.
§ 32.  Statsfrøkontrollen kan tillade indførsel af et  

 parti sædekorn, der ikke opfylder betingelserne i § 31, såfremt partiet 1. indføres til fremavl, og det deraf avlede sædekorn  

 skal udføres, 2. indføres til rensning og færdigbehandling og  

 derefter skal udføres, 3. er avlet direkte på basissæd, som er godkendt her i  

 landet, og indføres med henblik på godkendelse som certificeret sædekorn  

 efter at være markkontrolleret af en udenlandsk myndighed, der opfylder  

 bestemmelserne i § 31, stk. 1, nr. 2, b, 4. er avlet som F-materiale under forædlerens ansvar  

 og kontrol og indføres til videre opformering under ansvar af forædlerens  

 danske repræsentant.
Stk. 2.  Sædekorn kan uden tilladelse indføres til  

 forsøg, videnskabelige formål eller forædlingsformål i partier på indtil 100  

 kg.
Statsfrøkontrollen kan tillade indførsel af sædekorn i større mængder til  

 de nævnte formål.
Almindelige bestemmelser Undtagelser § 33.  Såfremt det er nødvendigt for at overvinde  

 forbigående vanskeligheder med forsyningen af sædekorn, kan  

 landbrugsministeren tillade, at der midlertidigt sælges sædekorn, der ikke  

 opfylder bestemmelserne i denne bekendtgørelse.
 Stk. 2.  Landbrugsministeren kan i øvrigt dispensere fra  

 bestemmelserne i bekendtgørelsen, når særlige forhold taler herfor.  

 Statsfrøkontrollen kan bemyndiges til at meddele sådanne dispensationer på  

 landbrugsministerens vegne.
Klageadgang § 34.  Statsfrøkontrollens afgørelser om godkendelse  

 eller kassation af et parti sædekorn kan indbringes for landbrugsministeren  

 inden 4 uger efter, at meddelelse om afgørelsen er modtaget.
Gebyrer § 35.  Landbrugsministeren fastsætter ved  

 betalingsreglement gebyrer til dækning af statfrøkontrollens udgifter ved  

 kontrollen efter denne bekendtgørelse.
Straf § 36.  Overtrædelse af bekendtgørelsen straffes med  

 bøde efter lov nr. 534 af 13. december 1972.
 Stk. 2.  Overtrædelse af bekendtgørelsen kan i grovere  

 tilfælde eller i gentagelsestilfælde medføre fradømmelse efter § 79 i  

 borgerlig straffelov af retten til at producere, rense og sælge sædekorn  

 eller begrænsninger i adgangen hertil.
Ikrafttræden § 37.  Bekendtgørelsen træder i kraft den 15. juli  

 1984.
 Stk. 2.  Samtidig ophæves bekendtgørelse nr. 332 af 6.  

 juli 1983 om sædekorn.
Landbrugsministeriet, den 5. juli 1984 NIELS ANKER KOFOED /Henrik Wanscher Bilag 1 Kvalitetsnormer (§ 12) Afsnit I.
Danske kvalitetsnormer § 12,  stk. 1) 3. Indhold af anden kornart i 1 kg: Præbasissæd og  

 basissæd: Højst 2 kerner i alt, heraf i vårbyg: højst 1 kerne af havre i  

 havre: højst 1 kerne af byg i vår- og vinterrug: højst 1 kerne af hvede i  

 vår- og vinterhvede: højst 1 kerne af rug i vinterbyg: højst 1 kerne af hvede  

 eller rug.  Certificeret sædekorn af rug:  Højst 7 kerner i alt, heraf  

 højst 3 kerner af hvede.  Certificeret sædekorn 1. generation:  Højst  

 4 kerner i alt, heraf i vårbyg: højst 2 kerner af havre i havre: højst 2  

 kerner af byg i vår- og vinterhvede: højst 2 kerner af rug i vinterbyg: højst  

 2 kerner af hvede og/eller rug.  Certificeret sædekorn 2. generation:  

  I vårbyg: højst 7 kerner i alt, heraf højst 3 kerner af havre i havre: højst  

 8 kerner i alt, heraf højst 5 kerner af byg i vår- og vinterhvede: højst 7  

 kerner i alt, heraf højst 3 kerner af rug i vinterbyg: højst 7 kerner i alt,  

 heraf højst 3 kerner af hvede og/eller rug.
 4. Indhold af frø af andre plantearter end korn: Alle  

 arter og kategorier: 0 flyvehavre i 1 kg (havre 2 kg), 0 giftig rajgræs i 1  

 kg og højst 6 andre frø i alt pr. kg, hvoraf højst 2 frø af kiddike og/eller  

 klinte.
 5. Sygdomme:  Almindelige betingelser:  

  Sygdomme, der begrænser sædekornets brugsværdi, må kun forekomme i den  

 mindst mulige udstrækning.  Særlige betingelser: Indhold af meldrøjer:
 6. Blandingsforholdet mellem det rene frø af  

 komponenterne: 92 byg til 8 italiensk rajgræs.
Bemærkninger til afsnit I Afsnit II.
Minimumskvalitetsnormer A.
Byg, havre, hvede og rug (§ 12, stk. 2) 1. Renhed:
3. Indhold af kerner/frø af andre plantearter i 500 g:  

Præ-basissæd og basissæd alle arter:  Højst 4 kerner/frø i alt, heraf  

 højst 1 kerne af anden kornart og højst 3 frø af andre plantearter end korn.  

 Af andre plantearter end korn højst 1 frø af kiddike og/eller klinte. 1 kerne  

 yderligere af anden kornart anses ikke som urenhed, såfremt en ny prøve på  

 500 g ikke indeholder kerner af anden kornart.  Certificeret sædekorn 1.  

 og 2. generation alle arter:  højst 10 kerner/frø i alt, heraf højst 7  

 kerner af anden kornart og højst 7 frø af andre plantearter end korn.
Af  

 andre plantearter end korn højst 3 frø af kiddike og/eller klinte.  Alle  

 arter og kategorier:
 4. Sygdomme: Sygdomme, der begrænser sædekornets  

 brugsværdi, må kun forekomme i den mindst mulige udstrækning.  Indhold af  

 meldrøjer:
 5. Vandindhold:
 Alle arter og kategorier ................ 16,0 pct.
 6. Anden sort:  byg, havre og hvede:
B.
Majs og canariegræs (§ 12, stk. 3) 1. Renhed:
 Alle arter og kategorier ................ 98,0 pct.
 2. Spireevne:
 3. Indhold af kerner/frø af andre plantearter i:  

Majs:
 1 kerne/frø af flyvehavre eller giftig rajgræs i 200 g i canariegræs anses  

 ikke som en urenhed, såfremt en ny prøve på 200 g er fri for disse arter.
 4. Sygdomme:
 Sygdomme, der begrænser sædekornets brugsværdi, må kun forekomme i den  

 mindst mulige udstrækning.  Indhold af meldrøjer:
 5. Vandindhold:
 Alle arter og kategorier ................. 16 pct.
Bemærkninger til afsnit II Bilag 2 Mærkning af partier og pakninger 1. Oplysninger på den officielle mærkeseddel (§ 18) a.
Alle kornarter og kategorier (bortset fra blandinger)  

  Mækesedlen skal indeholde følgende oplysninger:
1. EØF-regler og -normer' 1. a.
Eventuelt: Kvalitetsangivelse 2. Statsfrøkontrollen, Danmark 3. Partiets referencenummer 4. Forseglingsdato, måned og år.
5. Art 6. Sort 7. Kategori 8. Avlsland 9. Netto- eller bruttovægt 10. Andre oplysninger.  Bemærkninger:
ad 1. a.
For danskavlet sædekorn af byg, havre, hvede og rug, der er  

 godkendt efter kvalitetsnormerne i bilag 1, afsnit 1, ordene: »Danske  

 kvalitetsnormer«.
 ad 3. Hvis der anvendes sække med en fortrykt mærkeseddel, skal hver sæk  

 foruden referencenummer forsynes med et individuelt løbenummer, som tildeles  

 af statsfrøkontrollen.
 ad 10. Hvis sædekornet er kemisk behandlet, anføres ordet  

 »Bejdset«.
b.
Blandinger (§§ 27 og 28) ba.  Blandinger byg/italiensk  

 rajgræs Mærkesedlen skal indeholde følgende oplysninger:
1. EØF-regler og -normer' 2. Statsfrøkontrollen, Danmark 3. Blanding byg/italiensk rajgræs 4. Partiets referencenummer 5. Forseglingsdato, måned og år 6. Sort: byg/italiensk rajgræs 7. Arternes vægtforhold: 92 byg/8 italiensk rajgræs 8. Netto- eller bruttovægt 9. Avlsland 10. Andre oplysninger.  Bemærkninger:
 ad 4. Hvis der anvendes sække med en fortrykt mærkeseddel, skal hver sæk  

 foruden referencenummer forsynes med et individuelt løbenummer, som tildeles  

 af statsfrøkontrollen.
ad 10. Hvis sædekornet er kemisk behandlet, anføres ordet  

 »Bejdset«.  bb.
Sortsblandinger 1. EØF-regler og -normer' 2. Statsfrøkontrollen, Danmark 3. Sortsblanding 4. Partiets referencenummer 5. Forseglingsdato, måned og år 6. Sorter og vægtforhold 7. Netto- eller bruttovægt 8. Avlsland 9. Må kun forhandles i Danmark' 10. Andre oplysninger.  Bemærkninger:
 ad 4. Hvis der anvendes sække med en fortrykt mærkeseddel, skal hver sæk  

 foruden referencenummer forsynes med et individuelt løbenummer, som tildeles  

 af statsfrøkontrollen.
 ad 10. Hvis en eller flere af komponenterne er kemisk behandlet, anføres  

 ordet »Bejdset«.
 2. Oplysninger på indlægsmærket (§ 19)  Alle  

 kornarter og kategorier, herunder blandinger  Indlægsmærket skal  

 indeholde følgende oplysninger:
1. Partiets referencenummer 2. Art 3. Sort (for blandinger: sorter).
 3. Mærkesedlens farve og dimensioner  Farve:
 \b fDimensioner: Mærkesedlen skal være mindst 110x67 mm.
4. Særlig mærkning (§§ 21 og 23) a.
Mærkning af F-materiale  F-materiale, der skal anvendes til avl  

 af præ-basissæd, skal af statsfrøkontrollen mærkes med mærkeseddel formular  

 70, på hvilken anføres »F-materiale til formering«.
b.
Mærkning af sædekorn leveret i h.t. § 5, nr. 3.  

  Leverandøretiketten skal indeholde følgende oplysninger:
 1. Firmanavn eller firmaets identifikationsmærke.
2. Art 3. Sort 4. Kun til forsøg/videnskabeligt  

 formål/forædlingsformål 5. Andre oplysninger.
c.
Mærkning af sædekorn leveret i h.t. § 5, nr. 4.  

  Leverandøretiketten skal indeholde følgende oplysninger:
1. Firmanavn eller firmaets identifikationsmærke 2. Kun til avl af prydplanter'.
Bilag 3 Mærkning og certificering i henhold til OECD-ordningen (Kap.
V § 30) 1. Oplysninger på OECD-certificatet a.
Godkendelsesmyndighed = Statsfrøkontrollen b.
Partiets referencenummer c.
Art d.
Sort e.
Antal sække f.
Angivet vægt g.
Kategori 2. Oplysninger på OECD-mærkesedlen a.
Godkendelsesmyndighed = Statsfrøkontrollen b.
Art c.
Sort d.
Kategori e.
Partiets referencenummer f.
For lokalsorter - produktionsområde 3. Mærkesedlens farve a.
Præ-basissæd ...................... hvid med violet diagonalstribe b.
Basissæd .......................... hvid c.
Certificeret sædekorn 1. generation blå d.
Certificeret sædekorn 2. generation rød.
