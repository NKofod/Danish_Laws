Nr BTL 169 Betænkning over Forslag til lov om ændring af lov om musik   

 Nr L 169 1985-86, 1. samling Blad nr 993 Afgivet af kulturudvalget Afgivet: 19860520 Udvalget har behandlet lovforslaget i nogle møder og har herunder stillet spørgsmål til ministeren for kulturelle anliggender, som denne har besvaret skriftligt.
Der er af et mindretal stillet ændringsforslag, hvorom henvises til bemærkningerne.
Udvalget har endvidere modtaget mundtlige og/eller skriftlige henvendelser fra:
Dansk Amatørkor Union, Dansk Amatørmusik, Dansk Amatørmusik Union, Dansk Amatørorkester Samvirke, Dansk Musik Informations Center, Den danske Jazzkreds, Det danske Jazzcenter, Kluevers Big Band, Kontaktgruppen vedrørende oprettelse af et musikalsk grundkursus i Storstrøns amt, Landsforeningen fajabefa, Ny dansk Jazzmusikerforening, ROSA, Dansk Rock Samråd, SAMSPIL, Sammenslutningen af Rytmiske Spillesteder i Danmark, Statens Musikråd og Vordingborg statsseminarium.
Under udvalgets behandling af lovforslaget har ministeren for kulturelle anliggender oplyst, at ministeren uanset udskydelsen af lovrevisionen finder det væsentligt, at der allerede i 1986 og 1987 sker en vis styrkelse af musiklovsområdet.
Man vil derfor allerede nu opfylde nogle påtrængende behov og foreslår følgende merbevillinger, som afholdes uden for kulturministeriets budget og årsværksramme.
Forslag om den videre udbygning af rammerne for musiklovsområdet vil være indeholdt i lovforslaget, der fremsættes i folketingsåret 1986-87.
Herefter indstiller et MINDRETAL (det konservative folkepartis, venstres, det radikale venstres og kristeligt folkepartis medlemmer af udvalget) lovforslaget til VEDTAGELSE UÆNDRET.
Et ANDET MINDRETAL (socialdemokratiets og socialistisk folkepartis medlemmer af udvalget) indstiller lovforslaget til VEDTAGELSE med det af mindretallet stillede ændringsforslag.
Mindretallet har ønsket at tage afstand fra ministerens bemærkninger, som mindretallet forstår således, at lovforslaget om en revision af musikloven først skal træde i kraft 1. januar 1988, samt at der ikke skal ske nogen udbygning af rammerne for musiklovsområdet i 1987 ud over det af ministeren i betænkningen anførte.
Med sit ændringsforslag ønsker mindretallet derfor at sikre mulighed for, at en revision kan træde i kraft 1. januar 1987.
Et TREDJE MINDRETAL (fremskridtspartiets medlem af udvalget) indstiller lovforslaget til FORKASTELSE ved 3. behandling.
Mindretallet ønsker også ved denne lejlighed at udtrykke sin enorme skuffelse over, at kulturministeren og med ham den samlede regering åbenbart mener, at der skal bruges flere skatteyderpenge i form af tilskud til musik, medens man samtidig og fuldstændig skrupelløst lægger enorme afgifter på f.eks. fyringsolie.
En sådan politik må fremskridtspartiet på det kraftigste tage afstand fra.
Ændringsforslag Af et MINDRETAL (S og SF):
Til § 1 Nr. 5 affattes således:
 »5. § 15 affattes således:
»§ 15. Forslag til revison af loven fremsættes for folketinget i begyndelsen af folketingsåret 1986-87.«» Bemærkninger Forslagsstillerne ønsker med ændringsforslaget at sikre en mulighed for, at der kan ske en egentlig revision af musikloven med henblik på ikrafttrædelse 1. januar 1987.
Per Stig Møller (KF) Annelise Gotfredsen (KF) Connie Hedegaard (KF) Flemming Jensen (KF) Helge Sander (V) Hanne Severinsen (V) nfmd.
Dohrmann (FP) Inger Stilling Pedersen (KrF) Ole Espersen (S) Søren Hansen (S) Jytte Hilden (S) Qvist Jørgensen (S) Jimmy Stahr (S) Tastesen (S) Birthe Hansen (SF) Ingerlise Koefoed (SF) fmd.
Bernhard Baunsgaard (RV) Partierne CD, VS og FD havde ikke medlemmer i udvalget.
