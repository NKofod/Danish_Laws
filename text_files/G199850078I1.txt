Formålet med registeret er registrering, databehandling og arkivering af oplysninger til brug ved administration, booking, styring og gennemførelse af røntgenundersøgelser.
Endvidere anvendes registeret til røntgenafdelingens booking af røntgenundersøgelser for indlagte og ambulante patienter, registrering af undersøgelser af akutte patienter samt planlægning administration, drift, vedligeholdelse og ressourcestyring vedrørende de opgaver, der ligger inden for afdelingens ansvarsområde.
Herudover skal registeret anvendes til forskning og andet videnskabeligt arbejde, der udføres i tilknytning til røntgenafdelingen med henblik på udvikling og metodeforbedring inden for patientundersøgelse og -behandling.
Personkreds: Registeret må kun indeholde oplysninger om patienter, der er planlagt undersøgt eller har været undersøgt på den røntgenafdeling, hvorpå registeret føres, om personale, der deltager eller har deltaget i gennemførelsen af røntgenundersøgelse af disse patienter, samt om patientens læge.
 Ikrafttrædelsesdato: 18/03/1998. Erstatter tidligere forskrifter.
