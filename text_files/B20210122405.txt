Bekendtgørelse om fiskeri og fredningsbælter omkring Lolland, Falster og Møn I medfør af § 30, stk. 1, nr. 1 og nr. 3, § 31, § 32, stk. 1, og § 130, stk. 2, i lov om fiskeri og fiskeopdræt (fiskeriloven), jf. lovbekendtgørelse nr. 261 af 21. marts 2019, fastsættes:
 § 1. Fiskeri må ikke udøves inden for de i §§ 2-11 fastsatte fredningsbælter, jf. dog § 7, stk. 2, 1. pkt., stk. 3 og 4.
 Stk. 2. De i §§ 2, 3, 5, 6, 8 og 11 anførte numre angiver det pågældende vandløbs vandløbsnummer i henhold til Danmarks Tekniske Universitet, Institut for Akvatiske Ressourcers planer for fiskepleje.
Fredningsbælter - helårlige § 2. Ved følgende vandløbs udløb er der fastsat helårlige fredningsbælter, der omfatter vandområdet inden for en afstand af 500 m fra udløbet ved almindeligt dagligt højvande:
 1) Fribrødre Å, Falster 07-25.
 2) Gundslev Å, Falster 07-26.
 3) Marrebæk Kanal, Falster 07-40.
 4) Nyhåndsbæk, Møn 07-47a.
 5) Askeby Landkanal, Møn 07-53.
 6) Hunse Å, Lolland  08-11.
Fredningsbælter - halvårlige § 3. I perioden fra den 16. september til og med den 15. marts er der ved følgende vandløbs udløb fastsat et fredningsbælte, der omfatter vandområdet inden for en afstand af 500 m fra udløbet ved almindeligt dagligt højvande:
 1) Vandløb fra Storskov, østlige Lolland 07-12.
 2) Frejlev Å, østlige Lolland 07-16.
 3) Bækkeskov Å, østlige Lolland 07-17.
 4) Rørmose Bæk, østlige Lolland 07-18.
 5) Korsbæk, østlige Lolland 07-19.
 6) Sørup Å, Falster 07-35.
 7) Bjergegårdsløbet, Falster 07-41.
 8) Askehaveløbet, Falster 07-42.
 9) Tunderupløbet, Falster 07-43.
 10) Donnemoseløbet, Falster 07-44.
 11) Hesnæs Bæk, Falster 07-45.
 12) Rydsbæk, Møn 07-46.
 13) Damme Vandløb, Møn 07-54.
 14) Hårbølle Bæk, Møn 07-55.
 15) Bækrenden, Bogø 07-56.
 16) Ørby Å, Lolland 08-15.
 17) Vandløb ved Strognæs, Lolland 08-45.
Særlige fredningsbælter - helårlige § 4. Ved udløbet af Sakskøbing Å er der fastsat et helårligt fredningsbælte på 170 m. fra Brogade, afgrænset ved en ret linje mellem 54° 48.143 N, 11° 38.104 Ø og 54° 48.168 N, 11° 38.155 Ø, jf. bilag 1.
 Stk. 2. I området mellem det i stk. 1 nævnte fredningsbælte og roklubbens hus på den vestlige bred, afgrænset ved en ret linje mellem 54° 48.209 N, 11° 37.968 Ø og 54° 48.230 N, 11° 37.995 Ø, må der højst hjemtages 1 ørred (Salmo trutta) og 3 aborre (Perca fluviatilis) pr. person pr. dag.
 § 5. Ved Flintinge Å (vandløbsnr. 07-14) på Lolland er der fastsat et helårligt fredningsbælte, afgrænset ved en ret linje mellem 54° 43.736 N, 11° 49.225 Ø og 54° 43.826 N, 11° 49.575 Ø, jf. bilag 2.
 Stk. 2. Uanset stk. 1, er indtagne bundgarnspladser undtaget til rettighedsperiodens udløb.
 Stk. 3. På de i stk. 2 nævnte bundgarnspladser, skal der i bundgarn og bundgarnslignende redskaber være anbragt et spærrenet eller en stoprist, der skal fastgøres tætsluttende med kalv eller bøjle, og være anbragt og udformet som følger:
 1) Spærrenet skal være anbragt i rusens forreste bøjle, idet nettes maskevidde højst må være 75 mm halvmaske (knude til knude).
 2) Stopristen skal være af stål eller andet af Fiskeristyrelsen godkendt materiale og være monteret i forreste kalv med en ramme, stor 170 mm x 170 mm, og med et kryds, således at sidelængden i det enkelte hul i krydset ikke overstiger 85 mm.
 § 6. Ved Ålholmløbet (vandløbsnr. 07-22) på Lolland er der fastsat et helårligt fredningsbælte, afgrænset ved rette linjer mellem 54° 39.724 N, 11° 43.234 Ø, 54° 39.775 N, 11° 43.548 Ø og 54° 39.874 N, 11° 43.744 Ø, jf. bilag 3.
 § 7. I Stege Bugt og Stege Nor er der fastsat helårlige fredningsbælter, jf. bilag 4, afgrænset ved:
 1) En ret linje fra pynten nord for Stege by (54° 59.910 N, 12° 16.241 Ø) til hjørnet ud for jordbassinerne vest for sukkerfabrikken (54° 58.945 N, 12°15.621 Ø).
 2) En afstand af 150 m fra følgende punkt, beliggende mellem de to hjørner af Stege Nors munding ind mod noret: 54° 58.858 N, 12° 17.092 Ø.
Stk. 2. Uanset stk. 1, er det i havneområdet tilladt at udøve lystfiskeri med stang og snøre fra land i perioden 1. juni  28 (29.) februar.
Der må højst hjemtages 3 aborre (Perca fluviatilis) pr. person pr. dag.
 Stk. 3. Uanset stk. 1, er det i den del af området, der er beliggende i Stege Bugt, tilladt at udøve erhvervsmæssigt fiskeri med ruser og rejepæleruser, hvori der skal være anbragt et spærrenet eller en stoprist, der skal fastgøres tætsluttende med kalv eller bøjle og være udformet jf. § 5, stk. 3, nr. 1 eller 2.
Stk. 4. Uanset stk. 1, er det i den del af området, der er beliggende i Stege Bugt, tilladt at udøve fritidsfiskeri med maksimalt 3 ruser pr. person.
En af de tilladte ruser må være en rejepæleruse.
Fritidsfiskere skal før brug af ruserne årligt anmelde dette skriftligt til Fiskeristyrelsens lokale fiskeriinspektorat med angivelse af fritidsfiskernummer.
I ruserne skal der være anbragt et spærrenet eller en stoprist, der skal fastgøres tætsluttende med kalv eller bøjle og være udformet jf. § 5, stk. 3, nr. 1 eller 2.
 § 8. Ved Landsledgrøft (vandløbsnr. 07-51) i Stege Nor er der fastsat et helårligt fredningsbælte, afgrænset ved en ret linje mellem 54° 59.207 N, 12° 21.072 Ø og 54° 59.136 N, 12° 21.192 Ø, jf. bilag 5.
 § 9. I Nakskov inderfjord er der fastsat et helårligt fredningsbælte, afgrænset ved 200 m fra slusen mod havnen (54° 49.682 N, 11° 8.191 Ø og 54° 49.724 N, 11° 8.191 Ø) og 100 m øst mod inderfjorden (54° 49.687 N, 11° 8.470 Ø og 54° 49.695 N, 11° 8.480 Ø), jf. bilag 6.
 § 10. Ved Bogø-dæmningen er der fastsat et helårligt fredningsbælte, afgrænset ved 150 m fra gennemstrømningsåbningen i dæmningen (54° 54.343 N, 12° 5.930 Ø), jf. bilag 7.
 § 11. Ved Tingsted Å (vandløbsnr. 07-38) er der fastsat et helårligt fredningsbælte, afgrænset ved 300 m fra udløbet (54° 46.362 N, 11° 51.746 Ø) og ned til slusen ved Slotsgade, jf. bilag 8.
 § 12. Med bøde straffes den, der overtræder eller forsøger at overtræde § 1, stk. 1, § 4, stk. 2, § 5, stk. 3, § 7, stk. 2, 2. pkt. eller § 7, stk. 3 og 4.
 Stk. 2. Der kan pålægges selskaber mv. (juridiske personer) strafansvar efter reglerne i straffelovens 5. kapitel.
 § 13. Bekendtgørelsen træder i kraft den 1. juli 2021.
 Stk. 3. Bekendtgørelse nr. 754 af 29. maj 2020 om fiskeri og fredningsbælter omkring Lolland, Falster og Møn ophæves.
