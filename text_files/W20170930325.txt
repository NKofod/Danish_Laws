Pressenævnets kendelse i sag nr. 17-70-01108 Klage over Villabyernes billedbrug behandles ikke En person klagede over, at to tilfældige personer af anden etnisk herkomst var indsat til et kritisk læserbrev om au pair-piger.
Klager var ikke selv omtalt eller afbildet i artiklen og var derfor ikke klageberettiget.
Klagen blev derfor afvist uden nærmere behandling.
 Pressenævnets formand, Hanne Schmidt, udtaler:
[Klager] har klaget over et billede til et læserbrev.
Han er ikke selv omtalt i læserbrevet eller afbilledet i forbindelse hermed.
Det er en betingelse for at klage til Pressenævnet, at klageren har retlig interesse i det forhold, der klages over.
Det indebærer, at man som person, virksomhed, organisation eller lignende skal være omtalt, afbildet eller på anden måde identificeret i mediet.
Det er ikke tilstrækkeligt blot at have interesse i det emne, der er behandlet.
Da [Klager] ikke selv er afbildet eller omtalt i læserbrevet, har han ikke en sådan retlig interesse, at der er grundlag for at behandle hans klage.
Klagen afvises herefter uden nærmere behandling, jf. medieansvarsloven § 43, stk. 2, nr. 2.
 [Klager] har klaget til Pressenævnet over et billede indsat til læserbrevet Det I ikke ser, ser vi andre som hundeejere bragt i ugeavisen Villabyerne den 28. februar 2017, idet han mener, at god presseskik er tilsidesat.
 [Klager] har klaget over, at Villabyerne indsatte et billede af to tilfældige au pair-piger til debatindlægget.
 Af læserbrevet Det I ikke ser, ser vi andre som hundeejere fremgår blandt andet:
[] Desværre møder jeg ofte hunde, der bliver luftet af au pair piger, det vil sige unge kvinder, der bliver sat til at lufte husstandens hund som et led i deres husarbejde, og dette er ikke altid et kønt syn at være vidne til.
Hundene bliver trukket rundt, revet i, hvis de ikke makker ret. [] Til det påklagede læserbrev var indsat et billede af to identificerbare kvinder af asiatisk herkomst.
De går med en barnevogn.
Af billedteksten fremgår følgende:
Vor læser er ikke imponeret over au pair-pigernes evner i hundeluftning og stiller spørgsmålet: bliver børnene passet på samme måde? Au pair-pigerne på billedet har intet med læserbrevet at gøre.
Polfoto: [Fotografens navn].  [Klager] har til støtte for klagen til Pressenævnet blandt andet anført, at au pair-pigerne uretmæssigt kædes sammen med beskyldningerne i læserbrevet.
Ifølge [Klager] har redaktøren for Villabyerne oplyst, at pigerne ikke har givet deres samtykke til offentliggørelsen.
 Pressenævnets formand, Hanne Schmidt, udtaler:
[Klager] har klaget over et billede til et læserbrev.
Han er ikke selv omtalt i læserbrevet eller afbilledet i forbindelse hermed.
Det er en betingelse for at klage til Pressenævnet, at klageren har retlig interesse i det forhold, der klages over.
Det indebærer, at man som person, virksomhed, organisation eller lignende skal være omtalt, afbildet eller på anden måde identificeret i mediet.
Det er ikke tilstrækkeligt blot at have interesse i det emne, der er behandlet. ¬¬Da [Klager] ikke selv er afbildet eller omtalt i læserbrevet, har han ikke en sådan retlig interesse, at der er grundlag for at behandle hans klage.
Klagen afvises herefter uden nærmere behandling, jf. medieansvarsloven § 43, stk. 2, nr. 2.
