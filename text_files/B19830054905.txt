 I medfør af § 46, stk. 9, i lov om naturfredning, jfr. lovbekendtgørelse  

 nr. 435 af 1. september 1978 fastsættes følgende:
 § 1.  Bestemmelsen i naturfredningslovens § 46, stk.  

 1, om forbud mod opførelse af visse anlæg inden for strandbeskyttelseslinien  

 gælder ikke for de mindre bade- og bådebroer, der omhandles i ministeriet for  

 offentlige arbejders bekendtgørelse nr. 489 af 28. september 1981, § 2.
 § 2.  Denne bekendtgørelse medfører ikke ændring i  

 naturfredningslovens § 54, stk. 5, hvorefter der af hensyn til almenhedens  

 færdsel på stranden ved anlæg af bade- og bådebroer skal holdes en passage  

 åben bag om, over eller gennem disse.
 § 3.  Sager om etablering af de i denne bekendtgørelse  

 omhandlede mindre bade- og bådebroer, som fredningsnævnet/  

 overfredningsnævnet ikke har færdigbehandlet før bekendtgørelsens  

 ikrafttræden, bortfalder.
 § 4.  Bekendtgørelsen træder i kraft den 1. januar  

 1984.
