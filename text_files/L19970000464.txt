 Ved noteveksling i Maputo henholdsvis den 24. september og 2. oktober 1996  

 er der indgået en overenskomst mellem Danmark og Mozambique, ifølge hvilken  

 den danske regering yder støtte inden for et beløb af 88 mio. kr. til et  

 sektorprogram for primær uddannelse i Mozambique.
Sektorprogramstøtten har til formål at styrke den mozambiquiske regerings  

 bestræbelser på at forbedre kvaliteten og effektiviteten i den primære  

 uddannelsessektor, for herigennem at tilvejebringe grundlaget for øget  

 national produktion og forbedrede levevilkår.
Den danske støtte vil blive  

 koncentreret om programmets gennemførelse i provinsen Tete.
 Overenskomsten trådte i kraft den 8. oktober 1996 og forventes afsluttet  

 med udgangen af år 2001.
