Spørgsmålet om etablering af rådhusbutikker, kvickskranker m.v. samt om  

 registeranvendelse i sådanne rådhusbutikker har været genstand for en del  

 debat.
Spørgsmålet har senest været debatteret på Kommunernes Landsforenings  

 registerlovskonference den 21. og 22. august 1990.
 Registertilsynet har endvidere modtaget en række henvendelser fra kommuner  

 vedrørende spøgsmålet om etablering af rådhusbutikker, kvickskranker m.v.  

 Spørgsmålet om registeranvendelse i sådanne rådhusbutikker har herefter givet  

 anledning til mere principielle overvejelser og har været behandlet på et  

 møde i Registerrådet den 5. september 1990.
 Registertilsynet skal herefter meddele, at Registertilsynet fremkom med  

 følgende udtalelse:
 »Det fremgår af lov om offentlige myndigheders registre § 9, stk. 1,  

 at der kun må registreres oplysninger, der klart er af betydning for  

 varetagelsen af vedkommende myndigheds opgaver.
 Det fremgår endvidere af lov om offentlige myndigheders registre § 12,  

 stk. 1, at der skal træffes de fornødne sikkerhedsforanstaltninger mod, at  

 oplysningerne misbruges eller kommer til uvedkommendes kendskab.
Af forarbejderne til ovennævnte bestemmelser fremgår, at det udtrykkeligt  

 for hvert enkelt register skal angives, hvilke opgaver registeret skal  

 varetage, og hvilke forvaltningsgrene indenfor en kommune, der må have adgang  

 til at benytte registeret.
Det fremgår endvidere, at de fornødne  

 sikkerhedsforanstaltninger mod, at de registrerede oplysninger misbruges  

 eller kommer til uvedkommendes kendskab, bl.a. kan ske gennem en  

 organisatorisk - personalemæssig opdeling, således at de forskellige  

 medarbejdergrupper kun får adgang og kendskab til en del af  

 registeroplysningerne.
 Registertilsynet er i den forbindelse opmærksom på ændringerne i den  

 sociale styrelseslov samt skattestyrelsesloven, der trådte i kraft  

 henholdsvis den 1. januar 1990 og den 1. april 1990, samt intentionerne  

 hermed.
 Registertilsynet er af den opfattelse, at det må anses for principielt  

 betænkeligt og i strid med intentionerne bag lov om offentlige myndigheders  

 registre, såfremt der generelt åbnes mulighed for terminaladgang for  

 kommunalt personale til samtlige kommunens edb-registre, herunder til  

 edb-registre indeholdende oplysninger af mere følsom karakter.
 Registertilsynet vil imidlertid ikke udtale sig imod, at der i forbindelse  

 med etablering af rådhusbutikker, kvickskranker m.v. med det formål at yde en  

 bedre service over for borgerne i et vist omfang åbnes mulighed for  

 terminaladgang til edb-registre til brug for de forskellige opgaver, den  

 enkelte medarbejder skal varetage.
Registertilsynet har herved lagt vægt på, at arbejdsopgaverne i  

 rådhusbutikkerne kan betegnes som »lettere sagsbehandling«, idet  

 der i realiteten i vidt omfang er tale om her og nu-ekspeditioner af  

 forholdsvis enkle forhold.
Der er således efter det oplyste typisk tale om  

 opgaver, der vil vedrøre kassefunktionen, herunder udbetaling af  

 kontanthjælp, sygedagpenge og pension, udskrivning og ændring af diverse  

 skattekort, sygesikringsopgaver, herunder lægevalg/ændring af  

 sygesikringsbeviser, folkeregisteropgaver samt tidsbestilling til de enkelte  

 fagforvaltninger.
Derimod vil mere komplicerede sager samt sager, hvor det  

 vil være nødvendigt af have adgang til flere og mere detaljerede oplysninger  

 om den enkelte borger, herunder oplysninger af mere følsom karakter, blive  

 henvist til behandling i den enkelte fagforvaltning.
Det er imidlertid en klar forudsætning, at den enkelte medarbejder i  

 rådhusbutikken alene autoriseres til de dele af edb-registrene, som er  

 nødvendige for dennes arbejdsopgaver.
Registertilsynet forudsætter endvidere,  

 at sagsbehandlingen i rådhusbutikkerne tilrettelægges, således at det sikres,  

 at sagsbehandlingen hviler på en forudgående direkte henvendelse fra  

 borgeren, og at borgeren i de tilfælde, hvor det som led i sagsbehandlingen  

 kan være nødvendigt at indhente oplysninger fra forskellige  

 forvaltningsgrene, er indforstået hermed.' På given foranledning skal Registertilsynet meddele, at det ikke vil være  

 nødvendigt at forelægge spørgsmålet om etableringen af en rådhusbutik,  

 kvickskranker m.v., i det omfang registeranvendelsen i rådhusbutikken ligger  

 indenfor rammerne af ovennævnte udtalelse.
 P.R.V.
