Betænkning afgivet af Trafikudvalget den  

 7. december 2000 Betænkning over Forslag til lov om amtskommunernes overtagelse  

 af de statslige ejerandele i privatbanerne [af trafikministeren (Jacob Buksti)] 1. Udvalgsarbejdet Lovforslaget blev fremsat den 1. november 2000 og var til  

 1. behandling den 15. november 2000. Lovforslaget blev efter 1. behandling  

 henvist til behandling i Trafikudvalget.
Møder Udvalget har behandlet lovforslaget i fire  

 møder.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
A/S Gribskovbanen, A/S Hillerød-Frederiksværk-Hundested Jernbaneselskab, Ringkøbing Amt, Vemb-Lemvig-Thyborøn Jernbane A/S og Jørgen Würtz, Hjørring.
Deputationer Endvidere har A/S Gribskovbanen og A/S  

 Hillerød-Frederiksværk-Hundested Jernbaneselskab mundtligt over  

 for udvalget redegjort for selskabernes holdning til lovforslaget.
Spørgsmål Udvalget har stillet 12 spørgsmål til  

 trafikministeren til skriftlig besvarelse, som denne har besvaret.
2. Indstillinger og politiske bemærkninger Et flertal i udvalget (V, KF, DF, CD og Mogens  

 Andreasen (UP)) indstiller lovforslaget til forkastelse ved 3.  

 behandling.
 Venstre finder det ikke muligt at støtte  

 lovforslaget, idet der eksisterer en tæt sammenhæng mellem L 67  

 og L 68 (Forslag til lov om ændring af lov om jernbanevirksomhed m.v.),  

 og idet der endnu ikke er foregået forhandlinger om L 68, som der  

 forudsættes i aftalen af 21. november 1997 mellem regeringen, CD, V og  

 KF om lov om jernbanevirksomhed.
 Det Konservative Folkeparti vil ved 2. behandling  

 nærmere uddybe sin holdning til lovforslaget.
 Dansk Folkeparti er grundlæggende modstander af  

 finanslovaftalen om trafik af 26. november 1999, idet Dansk Folkeparti ikke  

 ønsker, at der skal pålægges amtsrådene og  

 Hovedstadens Udviklingsråd yderligere opgaver.
Dansk Folkeparti går grundlæggende ind for, at  

 amterne og Hovedstadens Udviklingsråd nedlægges.
Herved spares  

 kostbare ressourcer for hele samfundet.
Derfor er det et skridt i den  

 forkerte retning, hvis man vil give nye opgaver til amtsrådene og  

 Hovedstadens Udviklingsråd.
Dansk Folkeparti er heller ikke enig i, at der nu stilles  

 krav om, at privatbaneselskaberne, både hvad angår bestyrelser og  

 ansatte, kan beskæftige medarbejdere, som ikke har dansk  

 indfødsret.
Dansk Folkeparti mener, at man skal fastholde princippet  

 om, at såvel medlemmer af privatbaneselskabernes bestyrelser som  

 ansatte medarbejdere skal have dansk indfødsret, og ønsker  

 derfor, at det lovbestemte krav om dansk indfødsret bevares.
Samtidig er Dansk Folkeparti skeptisk over for  

 bestemmelserne om, at der gives amtsrådene og Hovedstadens  

 Udviklingsråd ret til uanset de almindelige regler om kommunal  

 deltagelse i selskaber at erhverve og besidde aktiemajoriteten i  

 privatbaneselskaberne.
Dette betyder reelt mulighed for en offentlig  

 overtagelse af privatbanerne, hvilket ikke sker med Dansk Folkepartis gode  

 vilje.
De interesser, som det offentlige har i sådanne  

 privatbaneselskaber, kan sagtens varetages på anden måde end ved,  

 at der nu muligvis sker en majorisering i privatbaneselskaberne til det  

 offentliges og dermed amternes fordel.
Konkluderende mener Dansk Folkeparti, at det er vigtigt  

 for det danske samfund og for sammenhængen i hele landet, at  

 privatbanerne fortsat eksisterer.
Der gøres i mange privatbaner et  

 fantastisk godt stykke arbejde, særlig for de små landsbysamfund.  

 Derfor skal privatbanerne bevares og have gode arbejdsvilkår, men de  

 skal ikke lægges ind under amtsrådene og Hovedstadens  

 Udviklingsråd; det er et skridt i den forkerte retning.
 Et mindretal i udvalget (S, SF, RV og EL)  

 indstiller lovforslaget til vedtagelse uændret.
 Kristeligt Folkeparti og Frihed 2000 var på  

 tidspunktet for betænkningens afgivelse ikke repræsenteret med  

 medlemmer i udvalget og havde dermed ikke adgang til at komme med  

 indstillinger eller politiske udtalelser i betænkningen.
En oversigt over Folketingets sammensætning er  

 optrykt i betænkningen.
Der gøres opmærksom på, at  

 et flertal eller et mindretal i udvalget ikke altid afspejler et  

 flertal/mindretal ved afstemning i Folketingssalen.
Poul Andersen (S) nfmd.  

  Holger Graversen (S)  Søren Hansen (S)  

  Helge Mortensen (S)  Jytte Wittrock (S)  

  Margrete Auken (SF) Arne Melchior (CD) fmd.  

  Vibeke Peschardt (RV)  Søren Kolstrup (EL)  

  Svend Heiselberg (V)  Hans Chr.
Schmidt (V)  

  Harald Kjøller (V)  Erik Jacobsen (V)  

 Kaj Ikast (KF)  Brian Mikkelsen (KF)  

  Annette Jørgensen (DF)  Mogens Andreasen (UP) Kristeligt Folkeparti og Frihed 2000 havde ikke medlemmer  

 i udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 16 ** Kristeligt Folkeparti (KRF) 4 Socialistisk Folkeparti (SF) 13 Frihed 2000 (FRI) 4 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for Partierne (UP) 4 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende L 67 Bilagsnr.
Titel 1 Høringssvar 2 Lukning af spørgsmål 3 Spm. 1 om en oversigt over privatbanernes investeringsbehov, til  

 trafikministeren Spm. 2 om en oversigt over investeringstilskud i forhold til  

 investeringsbehov for privatbanerne, til trafikministeren Spm. 3 om sammenhængen og rimeligheden i fordelingen af  

 investeringstilskuddene, til trafikministeren 4 Spm. 4 om transportaktiviteter uden for eget skinnenet, til  

 trafikministeren Spm. 5, om der er andre forhold end gældsproblemer, som forhindrer  

 privatbanerne i at foretage aktivitet uden for eget skinnenet, til  

 trafikministeren Spm. 6 om samdrift mellem godstransport og passagertransport, til  

 trafikministeren Spm. 7 om en status for amtslig overtagelse af selskabernes udvikling, til  

 trafikministeren 5 Henvendelse fra Jørgen Würtz, Hjørring 6 Spm. 8 om kommentar til henvendelse af 20/11-2000 fra Jørgen  

 Würtz, til trafikministeren 7 Svar på spm. 1 om en oversigt over privatbanernes investeringsbehov,  

 fra trafikministeren Svar på spm. 2 om en oversigt over investeringstilskud i forhold til  

 investeringsbehov for privatbanerne, fra trafikministeren Svar på spm. 3 om sammenhængen og rimeligheden i fordelingen  

 af investeringstilskuddene, fra trafikministeren 8 Spørgsmålsoversigt - udsendt den 21/11-2000 9 Frist for afgivelse af betænkningsbidrag 10 Udkast til betænkning 11 Henvendelse fra Lemvigbanen 12 Spm. 9 om kommentar til henvendelsen af 24/11-2000 fra Lemvigbanen, til  

 trafikministeren 13 Svar på spm. 8 om kommentar til henvendelse af 20/11-2000 fra  

 Jørgen Würtz, fra trafikministeren 14 Svar på spm. 4 om transportaktiviteter uden for eget skinnenet, fra  

 trafikministeren Svar på spm. 5, om der er andre forhold end gældsproblemer,  

 som forhindrer privatbanerne i at foretage aktivitet uden for eget skinnenet,  

 fra trafikministeren Svar på spm. 7 om en status for amtslig overtagelse af selskabernes  

 udvikling, fra trafikministeren 15 Spørgsmålsoversigt - udsendt 28/11-2000 16 Svar på spm. 6 om samdrift mellem godstransport og  

 passagertransport, fra trafikministeren 17 Ændringsforslag fra trafikministeren 18 Yderligere henvendelse fra Jørgen Würtz, Hjørring 19 Spm. 10 om kommentar til henvendelsen af 28/11-2000 fra Jørgen  

 Würtz, til trafikministeren 20 Svar på spm. 9 om kommentar til henvendelsen af 24/11-2000 fra  

 Lemvigbanen, fra trafikministeren 21 2. udkast til betænkning 22 Henvendelse fra Ringkjøbing Amt 23 Spm. 11 om kommentar til henvendelsen af 29/11-2000 fra Ringkjøbing  

 Amt, til trafikministeren 24 Yderligere henvendelse fra Jørgen Würtz, Hjørring 25 Spm. 12 om kommentar til henvendelsen af 30/11-2000 fra Jørgen  

 Würtz, til trafikministeren 26 Ny frist for afgivelse af betænkningsbidrag 27 Aktstykke vedrørende eftergivelse af privatbanernes gæld fra  

 moderniseringslån m.v.
