Nr BTL 197 Betænkning over Forslag til lov om ændring af lov om  

 kapitaltilførselsafgift   

 Nr L 197 1985-86, 1. samling Blad nr 793 Afgivet af skatte- og afgiftsudvalget Afgivet: 19860423 Udvalget har behandlet lovforslaget i nogle møder.
Udvalget har endvidere modtaget en skriftlig henvendelse fra Erhvervenes Skatteudvalg.
Herefter indstiller et flertal (udvalget med undtagelse af socialistisk folkepartis medlemmer) lovforslaget til vedtagelse uændret.
Et mindretal (socialistisk folkepartis medlemmer af udvalget) indstiller lovforslaget til forkastelse ved 3. behandling og udtaler, at det er forargeligt, at man lemper reglerne for afgifter for virksomheder, samtidig med at afgifter væltes over på befolkningen.
Mindretallet mener ikke, EF skal blande sig, og mindretallet synes, at kapitaltilførselsafgiften er for lav.
Mindretallet så den gerne sat i vejret og er aldeles utilbøjelig til her at støtte de virkelig store multinationale virksomheder, for det er dem, der slipper for afgiften f.eks. i forbindelse med fusioner.
 Mindretallet agter således at stemme imod lovforslaget.
Hagen Hagensen (KF) nfmd.
Collet (KF) Stetter (KF) Fogh Rasmussen (V) Skrumsager Skau (V) Bente Juncker (CD) Ove Jensen (FP) Kofod-Svendsen (KrF) Jytte Hilden (S) Poul Nielson (S) Lohmann (S) Lykketoft (S) Stavad (S) fmd.
Tastesen (S) Rahbæk Møller (SF) Thoft (SF) Aase Olesen (RV) Partierne VS og FD havde ikke medlemmer i udvalget.
