Betænkning afgivet af Europaudvalget den 19. marts 2004 Betænkning over Forslag til  

 folketingsbeslutning om større åbenhed om EU-sager i Folketinget [af  

 Keld Albrechtsen (EL) og Søren Søndergaard&nbsp  

 ;(EL)] 1. Udvalgsarbejdet Beslutningsforslaget blev fremsat den 24. oktober 2003 og var  

 til 1. behandling den 13. november 2003. Beslutningsforslaget blev efter 1.  

 behandling henvist til behandling i Europaudvalget.
Møder Udvalget har behandlet beslutningsforslaget i 2 møder.
2. Indstillinger og politiske bemærkninger Et  

  

 flertal  

  

 i udvalget (V, S, KF og RV) indstiller  

 forslaget til  

  

 forkastelse.
Det Radikale Venstres medlem af udvalget bemærker, at selv om  

 Det Radikale Venstre indstiller beslutningsforslaget til forkastelse, er der  

 dog dele af beslutningsforslaget, som Det Radikale Venstre er meget enigt i.  

 Det Radikale Venstre er tilhænger af, at adgangen til Europaudvalgets  

 referater  

 bliver betydelig lettere, hvilket partiet har fastholdt i udviklingen af  

 Europaudvalgets beretninger.
Det Radikale Venstres medlem af udvalget finder,  

 at arbejdet med en ny beretning for Europaudvalget går mod en stadig større  

 åbenhed, og partiet støtter dette arbejde.
Men da Det Radikale Venstre ikke  

 kan  

 tilslutte sig alle dele af Enhedslistens forslag, må den endelige indstilling  

 være forkastelse.
 Et  

  

 mindretal  

  

 i udvalget (DF, SF og EL) indstiller  

 forslaget til  

  

 vedtagelse uændret  

                                                                        .
 SF lægger stor vægt på, at der kommer både større åbenhed om og  

 større involvering i behandlingen af EU-sagerne i Folketinget.
Hvis det skal lykkes at få både større åbenhed og større  

 involvering, er det imidlertid ikke nok at sikre større direkte åbenhed om  

 behandlingen af sagerne i Europaudvalget.
Det forudsætter også, at den  

 egentlige behandling af sagerne lægges ud i fagudvalgene (jf.  

 beslutningsforslag nr.
B 79 fremsat af SF i Folketingssamlingen 2002-03). Det  

 er her, der er egentligt kendskab til de enkelte fagområder, og her, der er  

 mulighed for i langt højere grad at gennemskue såvel positive som negative  

 konsekvenser af de enkelte forslag fra Kommissionen.
Selv om sagerne i dag  

 går  

 igennem fagudvalgene, får de i de fleste tilfælde en overfladisk behandling,  

 fordi det jo alligevel er Europaudvalget, der skal afgive mandat.
Derfor er  

 det  

 afgørende for en større grad af åbenhed, at det bliver hovedreglen, at  

 fagudvalgene behandler sagerne og gør det på et så tidligt tidspunkt som  

 overhovedet muligt.
 Det er også vigtigt for at få større presseinteresse for de  

 mange forskellige EU-sager, der kører gennem Folketinget, da et vigtigt  

 element  

 i kommunikationen med befolkningen jo er den kommunikation, der foregår via  

 pressen.
 Det første punkt i Enhedslistens forslag går ud på, at  

 referaterne skal gøres offentlige, ligesom man har det i den svenske Riksdag.  

 Som udgangspunkt er SF også tilhænger af, at referaterne fra  

 europaudvalgsmøderne er offentlige efter 14 dage, med de restriktioner, der  

 ligger i at begrænse åbenheden af hensyn til fortrolige  

 forhandlingspositioner  

 m.m.
Andet punkt i forslaget går ud på, at den del af Europaudvalgets  

 møder, der er parallel med den åbne del af ministerrådsmøderne, skal være  

 åben.  

 Dette er vi enige i.
Allerbedst ville det være, hvis man kunne se den del af  

 møderne, der er åben, via tv.
Indtil videre har dette desværre vist sig  

 teknisk  

 besværligt.
Det er derfor nødvendigt at fortsætte arbejdet med at finde en  

 brugbar model, der kan sikre reel åbenhed om behandling af EU-sagerne.
 Kristendemokraterne, Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke repræsenteret med  

 medlemmer i udvalget og havde dermed ikke adgang til at komme med  

 indstillinger  

 eller politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Charlotte Antonsen (V)  

  

  nfmd.  

  

    

  

 Eva Kjer Hansen (V)  

    

  

 Jens Kirk (V)  

    

  

 Thor Gunnar Kofoed (V)  

    

  

 Birgitte Josefsen (V)  

    

  

 Kristian Thulesen Dahl (DF)  

    

  

 Karina Sørensen (DF)  

    

  

 Helle Sjelle (KF)  

    

  

 Gitte Seeberg (KF)  

    

  

 Claus Larsen‑Jensen (S)  

  

  fmd.  

  

    

  

 Henrik Dam Kristensen (S)  

    

  

 Jacob Buksti (S)  

    

  

 Ritt Bjerregaard (S)  

    

  

 Poul Nyrup Rasmussen (S)  

    

  

 Margrete Auken (SF)  

    

  

 Elisabeth Arnold (RV)  

    

  

 Keld Albrechtsen (EL) Kristendemokraterne, Tjóðveldisflokkurin, Inuit  

 Ataqatigiit og Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende B 24 Bilagsnr.
