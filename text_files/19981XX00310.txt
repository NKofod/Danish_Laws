Skriftlig fremsættelse (26. februar  

 1998) Sundhedsministeren (Carsten Koch) :
 Herved tillader jeg mig for Folketinget at  

 fremsætte:
 Forslag til lov om ændring af forskellige  

 autorisationslove inden for sundhedsvæsenet. (Gebyr for autorisation  

 m.v. af visse personalegrupper inden for sundhedsvæsenet).
(Lovforslag nr.
L 187).
Formålet med lovforslaget er at tilvejebringe  

 hjemmel i de enkelte autorisationslove til fortsat opkrævning af gebyr  

 for meddelelse af autorisation m.v. til læger, tandlæger,  

 kiropraktorer, sygeplejersker, jordemødre, kliniske tandteknikere,  

 optikere, kontaktlinseoptikere, terapiassistenter (ergo- og fysioterapeuter),  

 fodterapeuter, tandplejere og kliniske diætister.
Det hidtidige niveau  

 for gebyrernes størrelse vil blive bevaret.
 I forbindelse med udarbejdelse af finansloven for 1999  

 fjernedes størstedelen af den tekstanmærkning, der hidtil har  

 givet hjemmel til at fastsætte og opkræve en del af  

 autorisationsgebyrerne.
 Der er således behov for at retablere de hjemler,  

 der eksisterede i de nu ophævede stykker i tekstanmærkningen  

 på finansloven.
 Lovforslaget er af rent teknisk/administrativ karakter.  

 Der ændres ikke i de materielle regler i de omhandlede  

 autorisationslove.
 Idet jeg i øvrigt henviser til lovforslaget og dets  

 bemærkninger, tillader jeg mig herved at anbefale lovforslaget til  

 Folketingets velvillige behandling.
