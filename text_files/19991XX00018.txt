Skriftlig fremsættelse (6. oktober 1999) Skatteministeren (Ole Stavad):
 Herved tillader jeg mig for Folketinget at  

 fremsætte:
 Forslag til lov om opkrævning af skatter og  

 afgifter m.v.
(Lovforslag nr.
L 19).
 Forslag til lov om ændring af  

 forskellige skatte- og afgiftslove (Konsekvensændringer som  

 følge af opkrævningsloven).
(Lovforslag nr.
L 20).
 Med henblik på at harmonisere og forenkle en  

 række opkrævningsregler fremsætter regeringen  et forslag  

 til lov om opkrævning af skatter og afgifter m.v.
 Ved opkrævningsregler forstås de regler, som  

 regulerer afregningsperioder, frister for angivelse og indbetaling,  

 sanktioner ved forsinket eller manglende angivelse og betaling, om betaling  

 af renter af skatte- og afgiftsrestancer og om eftergivelse og henstand med  

 skyldige beløb.
Lovforslaget går som nævnt ud på at  

 harmonisere disse regler og at samle dem i én lov.  

 Opkrævningsloven omfatter som udgangspunkt de skatter og afgifter m.v.,  

 som virksomheden er registreret for hos ToldCSkat.
Dette gælder f.eks. punktafgifter, moms,  

 lønsumsafgift samt A-skatter og AM-bidrag.
Loven omfatter derimod som  

 udgangspunkt ikke told og virksomhedens egne skatter (f.eks. personskat eller  

 selskabsskat). Det foreslås dog, at en del af loven skal have virkning  

 også for selskabsskat og told.
Derudover indebærer opkrævningsloven, at der  

 indføres variabel morarente.
Den i loven fastsatte udregningsmetode  

 vil - med det nuværende renteniveau - betyde, at morarenten samtidig  

 sættes ned fra 1,3 pct. pr. påbegyndt måned til 1,0 pct.  

 pr. påbegyndt måned.
Opkrævning af skatter og afgifter sker i dag  

 på baggrund af regler, der findes i den enkelte skatte- eller  

 afgiftslov.
Disse er blevet til på forskellige tidspunkter og  

 forskellige baggrunde, og en stor del af bestemmelserne er derfor forskellige  

 fra lov til lov.
Andre af reglerne er blevet harmoniseret ved  

 lovændringer, hvor man f.eks. har gjort alle  

 eftergivelsesbestemmelserne stort set enslydende.
Der er også  

 opkrævningsregler i lovgivningen, som næsten er ens, men dog med  

 så meget variation, at der er forskelle i retstilstanden.
Endelig er  

 visse typer af opkrævningsregler kun gennemført for visse  

 afgifter m.v., eksempelvis kan der i dag foretages skønsmæssig  

 ansættelse for bl. a. moms, mens der ikke er hjemmel til  

 skønsmæssig ansættelse for punktafgifter.
Omvendt er der  

 hjemmel til at inddrage punktafgiftsvirksomheders registrering ved manglende  

 betaling af punktafgifter; en sådan hjemmel findes ikke i f.eks.  

 momsloven og kildeskatteloven.
En harmonisering og samling af disse regler vil efter  

 regeringens opfattelse gøre afregningen af skatter og afgifter nemmere  

 for virksomhederne.
Dette vil også betyde en større  

 retssikkerhed.
Der kan dog være nogle områder, hvor særlige  

 hensyn gør sig gældende og gør det nødvendigt  

 fortsat at have særlige regler i de enkelte love.
Et eksempel  

 herpå er afregningsperioder og kredittider for moms.
Med pinsepakken  

 blev der gennemført en ændring af momsloven, der betyder, at  

 afregningsperioden afhænger af virksomhedens momspligtige  

 omsætning.
Perioderne er herefter måneden, kvartalet og  

 halvåret.
Dette betyder bl.a., at små virksomheder kun skal  

 indgive momsangivelse en gang hvert halve år.
Formålet med denne  

 ændring var således en lettelse af de administrative byrder for  

 de mindre virksomheder - det vil derfor ikke være logisk at ændre  

 på disse perioder på nuværende tidspunkt.
 Jeg vil senere fremsætte lovforslag om  

 indførsel af variabel rente på person- og  

 selskabsskatteområdet, ligesom jeg vil stille forslag om ændring  

 af reglerne om frivillig indbetaling af skatter på personområdet  

 for at imødegå de finansieringsbehov, som opstår i  

 forbindelse med nedsættelsen af morarentesatsen fra 1,3 pct. til 1,0  

 pct.
 Idet jeg i øvrigt henviser til bemærkningerne  

 til lovforslaget, skal jeg anbefale forslaget til Tingets velvillige  

 behandling.
