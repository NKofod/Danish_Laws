Skriftlig fremsættelse (30. november 2006) Undervisningsministeren  

  

 (Bertel Haarder):
 Herved tillader jeg mig for Folketinget at fremsætte:
Forslag til lov om  

 ændring af forskellige love på Undervisningsministeriets område (Udbygning af  

 anerkendelse af realkompetence på voksen- og efteruddannelsesområdet m.v.) (Lovforslag nr.
L 94).
 Lovforslaget bygger på regeringens redegørelse til  

 Folketinget Anerkendelse af realkompetencer i uddannelserne,  

 november 2004,  

 på Aftale om fremtidens velstand og velfærd og investeringer i fremtiden  

 (velfærdsaftalen), juni 2006, og på Aftale om udmøntning af  

 globaliseringspuljen og Opfølgning på velfærdsaftalen, november 2006.
Lovforslaget medfører, at der på voksen- og  

 efteruddannelsesområdet indføres adgang til anerkendelse af realkompetence,  

 hvor der ikke allerede er mulighed herfor, og en udbygning af anerkendelse af  

 realkompetence på områder, hvor muligheden allerede findes.
Anerkendelse af  

 realkompetence  

 vil ske efter fælles principper.
Realkompetence omfatter en person samlede  

 kvalifikationer, viden, færdigheder og kompetencer, uanset hvor og hvordan de  

 er erhvervet.
Vurdering og anerkendelse af realkompetence vil ske i  

 forhold til en konkret uddannelse eller et fagligt niveau, som indgår i en  

 uddannelse, eller adgangskrav, og foretages af de uddannelsesinstitutioner,  

 der  

 er godkendt til at foretage realkompetencevurderinger.
Den enkelte skal  

 bidrage  

 til at dokumentere sine realkompetencer.
Resultatet af kompetencevurderingen  

 dokumenteres gennem udstedelse af bevis for dele af den pågældende uddannelse  

 eller for hele uddannelsen, hvis betingelserne herfor er opfyldt efter  

 reglerne  

 for uddannelsen.
Erfaringer viser, at en dokumentation og anerkendelse af  

 kompetencer øger motivationen for deltagelse i voksen- og efteruddannelse og  

 i  

 læringsaktiviteter på arbejdspladsen.
Anerkendelse af realkompetence kan  

 medvirke til, at flere borgere får mulighed for at bidrage mere aktivt, og at  

 færre er henvist til passiv forsørgelse.
 Den foreslåede udbygning af anerkendelse af realkompetence  

 omfatter især følgende:
Der foretages en udbygning og nyorientering af individuel  

 kompetenceafklaring i arbejdsmarkedsuddannelserne, der kan understøtte en  

 samordning på uddannelsesinstitutionerne af individuel kompetencevurdering i  

 forhold til erhvervsrettet grunduddannelse for voksne (GVU). Der indføres  

 adgang til individuel kompetencevurdering i videregående voksenuddannelse  

 (VVU)  

 og diplomuddannelse i Videreuddannelsessystemet for Voksne.
Der etableres som  

 nævnt mulighed for udstedelse af kompetencebevis eller, hvis der er grundlag  

 for det, et uddannelsesbevis alene på grundlag af realkompetencevurdering for  

 hele den pågældende uddannelse eller for afsluttede dele i overensstemmelse  

 efter reglerne for de enkelte uddannelser.
Der indføres adgang til  

 realkompetencevurdering  

 alene med henblik på udstedelse af kompetencebevis i forhold til faglige  

 niveauer inden for almen voksenuddannelse og gymnasiale uddannelser, der  

 udbydes på VUC.
Kvaliteten i arbejdet med vurdering og anerkendelse af  

 realkompetence vil blive understøttet gennem krav til redskaber, metoder og  

 procedurer.
Undervisningsministeriet vil udarbejde administrative regler  

 herom.
Der foreslås endvidere indført adgang til at klage til en  

 uvildig klageinstans over uddannelsesinstitutionernes afgørelser om  

 anerkendelse  

 af realkompetence, hvor der ikke allerede er klageadgang, og hvor en  

 klageadgang vurderes relevant.
Som klageinstans foreslås  

 Kvalifikationsnævnet.
Der ydes offentligt tilskud i form af taxametertilskud til  

 realkompetencevurdering.
Der skal være deltagerbetaling for  

 realkompetencevurdering,  

 dog ikke for ikke-faglærte og faglærte.
Foruden ændringer vedrørende udbygning af anerkendelse af  

 realkompetence foreslås andre ændringer i lov om arbejdsmarkedsuddannelser  

 m.v., herunder ændringer som opfølgning på velfærdsaftalen.
Der foreslås  

 bl.a.  

 sikring af hjemmel til at udbyde korte fagunderstøttende  

 arbejdsmarkedsuddannelser  

 i fx dansk som andetsprog og hjemmel til at tilbyde deltagerne i  

 arbejdsmarkedsuddannelse og individuel kompetencevurdering en vurdering af  

 deres basale færdigheder i læsning, skrivning og regning mv.
I lov om åben  

 uddannelse (erhvervsrettet voksenuddannelse) m.v. forslås konsekvensændringer  

 som følge af ændret lovgivning.
 Det foreslås, at lovændringerne træder i kraft den 1. august  

 2007, dog den 1. august 2008 med hensyn til realkompetencevurdering på VUC i  

 forhold til fag inden for almen voksenuddannelse og fag tilrettelagt som  

 enkeltfag i de gymnasiale uddannelser.
 Endvidere foreslås det, at bestemmelser om vurdering og  

 anerkendelse af realkompetence i lov om almen voksenuddannelse, lov om  

 arbejdsmarkedsuddannelser mv. og lov om erhvervsrettet grunduddannelse og  

 videregående uddannelse (videreuddannelsessystemet) for voksne, for så vidt  

 angår videregående uddannelse, omfattes af lovovervågning og tages op til  

 revision i folketingsåret 2010-11.
 Lovforslaget er i udkast sendt i høring den 17. november  

 2006 med anmodning om bidrag snarest, men med oplysning om, at høringssvar  

 vil  

 kunne indgå i det lovforberedende arbejde også efter lovforslagets  

 fremsættelse.
 Idet jeg henviser til lovforslaget med tilhørende  

 bemærkninger, tillader jeg mig at anbefale lovforslaget til hurtig og  

 velvillig  

 behandling.
