 Baggrund:
 Arbejdsministeriets bekendtgørelse nr. 1163 af 16. december 1992 om faste  

 arbejdssteders indretning.
 Arbejdsministeriets bekendtgørelse nr. 290 af 5. maj 1993 om skiftende  

 arbejdssteders indretning.
 Arbejdsministeriets bekendtgørelse nr. 1017 af 15. december 1993 om  

 indretning af byggepladser og lignende arbejdssteder efter lov om  

 arbejdsmiljø.
 Denne At-meddelelse oplyser om arbejdsmiljølovgivningens regler for  

 arbejdsstedets indretning, med særlig henblik på de tre regelsæt om  

 arbejdsstedets indretning.
 Arbejdsmiljøloven fastsætter, at arbejdsstedet skal indrettes således, at  

 det sikkerheds- og sundhedsmæssigt er fuldt forsvarligt.
Arbejdsmiljølovens bestemmelse gælder for ethvert sted på landjorden, hvor  

 ansatte udfører arbejde for en arbejdsgiver, det være sig på arbejdsgiverens  

 eget virksomhedsområde (bedriftsområde) eller uden for dette, på anden  

 virksomhed, hos private eller på offentligt område, midlertidigt, skiftende,  

 indendørs eller udendørs.
Udfører den ansatte arbejdet i sit hjem, gælder  

 bestemmelsen dog ikke.
Med baggrund i lovens bestemmelse er der fastsat mere detaljerede  

 bestemmelser i tre regelsæt: om - faste arbejdssteders indretning - skiftende arbejdssteders indretning - byggepladser og lignende arbejdssteders indretning.
 Tilsammen dækker de tre regelsæt alle arbejdssteder, som lovens  

 bestemmelse gælder for.
 Faste arbejdssteder.
 Reglerne om faste arbejdssteder gælder virksomheder af enhver art, som fx  

 industri-, handels- og kontorvirksomheder, skoler, hospitaler og andre  

 institutioner, landbrugs-, skovbrugs- og gartnerivirksomheder, hvis der er  

 ansatte beskæftiget.
Reglerne gælder for virksomhedens bedriftsområde.
Det omfatter alle  

 bygninger, bedriftsanlæg m.v. og arealer, som virksomhedens ansatte har  

 adgang til som led i deres arbejde.
På landbrugs-, skovbrugs- og gartnerivirksomheder gælder reglerne dog kun  

 for virksomhedens bygninger og bedriftsanlæg samt de arealer, der ligger  

 umiddelbart op hertil.
Ved arbejde på fjernere dele af bedriftsområdet gælder  

 reglerne om skiftende arbejdssteder.
Det samme gælder andre former for  

 virksomhed, der har et område, der er meget udstrakt eller spredt beliggende.  

 Som eksempler kan nævnes jernbanevirksomhed og energiforsyningsvirksomheder.
Reglerne om faste arbejdssteder indeholder de almindelige krav, der  

 stilles til en virksomheds bygninger og bedriftsanlæg, færdselsveje,  

 arbejdsrum, inventar, temperatur, ventilation og velfærdsforanstaltninger som  

 fx toiletter, spiseforhold, garderobe og bade- og vaskeforhold.
Nogle af  

 disse bestemmelser er nærmere omhandlet i en række At-meddelelser.
 Skiftende arbejdssteder.
Reglerne for skiftende arbejdssteder gælder, når ansatte udfører arbejde  

 uden for arbejdsgiverens bedriftsområde.
Det kan være arbejde på fremmed  

 virksomhed fx med reparation af maskiner eller rengøring på denne, arbejde i  

 private hjem som fx hjemmehjælp og hjemmesygepleje, arbejde på offentlige  

 steder med fx renholdelse og vedligeholdelse af gader m.v., arbejde med  

 transport, patruljering eller redningstjeneste.
Reglerne gælder enhver form  

 for arbejde uden for arbejdsgiverens bedriftsområde, bortset fra bygge- og  

 anlægsarbejde.
 Undertiden gælder reglerne også ved arbejde på arbejdsgiverens virksomhed.  

 Det er tilfældet, hvis denne er en landbrugs-, skovbrugs- eller  

 gartnerivirksomhed eller anden virksomhed med et meget udstrakt eller spredt  

 beliggende bedriftsområde, og arbejdet foregår væk fra bygninger,  

 bedriftsanlæg og arealerne umiddelbart op hertil.
 Reglerne for skiftende arbejdssteder indeholder krav om, at arbejdsgiveren  

 skal sikre, at forholdene er forsvarlige på arbejdsstedet, bestemmelser for  

 mobile arbejdssteders indretning og for velfærdsforanstaltninger i  

 forbindelse med arbejdet.
 Byggepladser og lignende arbejdssteder.
Hvis arbejdet består i bygge- eller anlægsarbejde, er det reglerne for  

 byggepladser og lignende arbejdssteder, der gælder.
Ved bygge- og  

 anlægsarbejde forstås arbejde med opførelse af bygninger og konstruktioner,  

 herunder gravnings- og montagearbejde, bygning af veje, tunneler, broer,  

 havne og lignende anlæg samt arbejde der består i reparation,  

 vedligeholdelse, nedbrydning og demontering af sådanne bygninger m.v.
 Reglerne indeholder bestemmelser om planlægning og indretning af  

 byggepladsen af hensyn til sikkerhed og sundhed under arbejdet,  

 sikkerhedsforanstaltninger ved forskellige former for arbejde, bl.a.  

 tagarbejde, indretning af færdselsarealer og -veje, belysning m.v.
 Disse bestemmelser, der vedrører arbejdssikkerheden på pladsen, gælder  

 også i forbindelse med arbejde, der udføres af arbejdsgiveren selv eller af  

 selvstændige, der ikke har ansatte.
Reglerne indeholder desuden bestemmelser om velfærdsforanstaltninger.
De  

 fastsætter, hvilke faciliteter arbejdsgiveren skal sørge for er til rådighed  

 under arbejdet, toilet, spiserum m.v., beliggenheden og antallet af dem.
Bestemmelserne om velfærdsforanstaltninger gælder kun ved arbejde, der  

 udføres af ansatte.
De ansatte skal have velfærdsforanstaltninger efter  

 reglerne for skiftende arbejdssteder, hvis arbejdsgiverens arbejdsopgaver på  

 byggepladsen er af en varighed på højst 3 hele arbejdsdage, og de ansattes  

 samlede beskæftigelse er højst 6 manddage, samt hvis de ansatte på  

 byggepladsen begynder og afslutter den daglige arbejdstid på et andet sted  

 end byggepladsen.
