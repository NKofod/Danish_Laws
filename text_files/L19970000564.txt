 Ved noteveksling af 26. september og 30. september 1996 i La Paz er der  

 indgået en overenskomst mellem Danmark og Bolivia, ifølge hvilken den danske  

 regering i 1996 yder et bidrag på indtil 35 millioner kroner til lettelse af  

 Bolivias gæld til Verdensbanken.
Det overordnede formål med aftalen er at bidrage til en bæredygtig  

 økonomisk udvikling i Bolivia ved at forbedre landets muligheder for at  

 gennemføre sine reformprogrammer.
Det umiddelbare formål er at bidrage til  

 lettelse af Bolivias gældsbyrde ved at bistå landet med at betale renter og  

 afdrag på gæld til Verdensbanken.
 Overenskomsten trådte i kraft den 1.oktober 1996.
