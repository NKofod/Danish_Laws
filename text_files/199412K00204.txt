Nr LSF 204 Forslag til Lov om ændring af realkreditloven og lov om Dansk Landbrugs  

 Realkreditfond (Finansielle datterselskaber, implementering af  

 kapitalkravsdirektivet, præcisering af pantesikkerhed m.v.)1) Fremsat af økonomiministeren (Marianne Jelved) den 5. april 1995 Vedtaget ved tredjebehandling den 30. maj 1995 Lov nr. 353 af 06/06/1995 § 1 I realkreditloven, jf. lovbekendtgørelse nr. 476 af 2. juni 1994,  

 foretages følgende ændringer:
 1. I § 1 indsættes efter stk. 3 som nyt stykke:
»Stk. 4. Realkreditlån må ikke ydes mod sikkerhedsstillelse i  

 form af ejerpantebreve og skadesløsbreve.
I de tilfælde, hvor der til  

 sikkerhed for realkreditlån tillige gives pant iløsøre, kan skadesløsbreve  

 dog anvendes forløsørepantet.« Stk. 4 bliver herefter stk. 5.
 2. I § 2, stk. 1, indsættes efter »ejendom«:  

 », jf. dog § 1, stk. 4,».
 3. § 2, stk. 4, ophæves, og i stedet indsættes:
 »Stk. 4. Realkreditinstitutter må drive forsikringsvirksomhed  

 og pengeinstitutvirksomhed gennem datterselskaber.
Stk. 5. Realkreditinstitutter må ikke drive anden virksomhed end  

 virksomhed efter stk. 1-4.« 4. I § 3 indsættes som stk. 3:
»Stk. 3. For udenlandske selskaber, der er koncernforbundne  

 med danske realkreditinstitutter, jf. § 77, stk. 3-5, og som udøver  

 realkreditvirksomhed her i landet, gælder tillige lovens § 2, stk. 5, og  

 kapitel 7.« 5. I § 4, stk. 2, ændres »§ 3, stk. 1.« til:  

 »§ 3.« 6. § 18, stk. 2, affattes således:
»Stk. 2. Direktører, vicedirektører, underdirektører og  

 dermed ligestillede må ikke eje eller drive selvstændig erhvervsvirksomhed  

 eller uden tilladelse fra økonomiministeren som bestyrelsesmedlem, funktionær  

 eller på anden måde deltage i ledelsen eller driften af anden  

 erhvervsvirksomhed end realkreditinstituttet.
De kan dog eje, drive og  

 deltage i administrationen af fast ejendom. Økonomiministeren kan i særlige  

 tilfælde tillade undtagelser fra forbudet i 1. pkt., 1. led.« 7. I § 28 indsættes efter stk. 3 som nyt stykke:
»Stk. 4. Til de i § 63, stk. 1, 2. pkt., i lov om  

 boligbyggeri nævnte formål kan ydes indekslån, type IS, inden for en  

 lånegrænse på 80 pct. og med en løbetid på maksimalt 50 år.« Stk. 4 og 5 bliver herefter stk. 5 og 6.
 8. I § 28, stk. 5, der bliver stk. 6, ændres »3«  

 til: »4«.
 9. I § 30, stk. 5, indsættes efter 3. pkt.:
»Til de i § 48, stk. 1, 2. pkt., i lov om boligbyggeri nævnte formål  

 kan ydes indekslån, type IS, inden for en lånegrænse på 91 pct. og med en  

 løbetid på maksimalt 50 år.« 10. I § 30, stk. 6, 1. pkt., ændres »Lån efter stk. 2  

 og 4« til: »Lån efter stk. 2, stk. 4 og stk. 5, 4. pkt.« 11. I § 30, stk. 6, 2. pkt., ændres »Lån efter stk. 5,  

 2. pkt.« til: »Lån efter stk. 5, 3. pkt.« 12. § 42 affattes således:
»§ 42. Lån kan ydes på grundlag af værdien af fast ejendom,  

 der ejes af låntager.
Samtlige adkomsthavere skal være påført pantebrevet som  

 debitorer, jf. dog stk. 2.
 Stk. 2. Ved belåning af en ideel anpart af en ejendom, der enten  

 er lovligt opdelt i anparter før 15. juni 1995 eller alene består af to  

 selvstændige beboelseslejligheder, finder stk. 1, 2. pkt., ikke anvendelse.  

 Det er en betingelse herfor, at brugsretten ved tinglyst samejeoverenskomst  

 er begrænset til denne bestemte del af ejendommen.
 Stk. 3. Ud over grund og bygninger kan bygningstilbehør, jf.  

 tinglysningslovens § 38, samt det i tinglysningslovens § 37, stk. 1, nævnte  

 tilbehør, der er omfattet af tinglyst pantebrev i den faste ejendom, medtages  

 i låneudmålingsgrundlaget.
 Stk. 4. I låneudmålingsgrundlaget kan uanset stk. 3 medtages det  

 til ejendommen hørende tilbehør, der ikke er omfattet af tinglyst pantebrev i  

 den faste ejendom, jf. tinglysningslovens §§ 37 og 38, såfremt dette alene  

 skyldes, at tilbehøret ejes af en anden end ejeren af den faste ejendom, og  

 såfremt der til sikkerhed for lånet i den faste ejendom opnås pant i dette  

 tilbehør i medfør af tinglysningslovens § 47 eller § 47 b, stk. 2.
Stk. 5. Indekslån til ejendomme bortset fra kollektive  

 energiforsyningsanlæg kan alene ydes på grundlag af værdien af grund og  

 bygninger.« 13. I § 47 ændres »boligministeren« til:  

 »økonomiministeren efter forhandling med boligministeren«.
 14. I § 52 indsættes som stk. 4:
»Stk. 4. Er garantien for lån efter stk. 3, 2. pkt., stillet  

 af et pengeinstitut eller forsikringsselskab, kan lånet alene ydes på  

 grundlag af udstedelse af andre værdipapirer end realkreditobligationer, jf.  

 § 2, stk. 1.« 15. § 53, stk. 1, affattes således:
»I et realkreditinstitut skal den ansvarlige kapital og den  

 kortfristede supplerende kapital, jf. § 53 g, stk. 1, til enhver tid mindst  

 udgøre 8 pct. af realkreditinstituttets risikovægtede aktiver m.v., herunder  

 poster med markedsrisiko, dog mindst 150 mio. kr.
For så vidt angår poster  

 med markedsrisiko, vedrører kravet efter 1. pkt. alene realkreditinstituttets  

 handelsbeholdning, jf. § 53 h, stk. 1, samt valutapositioner.« 16. I § 53, stk. 2, indsættes efter »kapital«:  

 »og den kortfristede supplerende kapital«.
 17. § 53, stk. 5, affattes således:
»Stk. 5. Økonomiministeren fastsætter regler om  

 risikovægtning af aktiver m.v., herunder poster med markedsrisiko, samt om  

 kontrol med opfyldelsen af solvenskravet. Økonomiministeren fastsætter  

 endvidere regler om opgørelse og indberetning af realkreditinstituttets  

 samlede renterisici.« 18. I § 53 a, stk. 2, indsættes efter »må«:  

 »sammen med den kortfristede supplerende kapital«.
 19. I § 53 a, stk. 3, indsættes efter  

 »kapitalelementer«: »og betingelser for medregning af den  

 kortfristede supplerende kapital, jf. § 53 g, stk. 1«.
 20. I § 53 c, nr. 3, udgår »ansvarlig indskudskapital  

 i form af«.
 21. I § 53 c indsættes som stk. 2:
»Stk. 2. Udstedes kapital som nævnt i stk. 1, nr. 3, i form  

 af massegældsbreve, skal realkreditinstituttet benævne disse  

 kapitalbeviser.« 22. I § 53 d indsættes som stk. 4:
»Stk. 4. Et realkreditinstitut, der ejer kapitalandele i et  

 datterselskab, der driver forsikringsvirksomhed, skal ved beregning af  

 realkreditinstituttets ansvarlige kapital fradrage et beløb svarende til den  

 andel af forsikringsselskabets solvensmargen, som svarer til den direkte  

 eller indirekte ejede andel af forsikringsselskabets selskabskapital.
Har  

 forsikringsselskabet ikke vedtægtsmæssigt hjemsted i Danmark, anvendes ved  

 beregningen den solvensmargen, der fremkommer efter hjemlandets regler, dog  

 mindst den solvensmargen, der fremkommer ved anvendelsen af de her i landet  

 gældende regler for forsikringsselskaber med vedtægtsmæssigt hjemsted her i  

 landet.« 23. Efter § 53 f indsættes i kapitel 9:
»§ 53 g.
Ved kortfristet supplerende kapital forstås  

 kapitalindskud med en oprindelig løbetid eller et opsigelsesvarsel på mindst  

 2 år.
Stk. 2. Kortfristet supplerende kapital kan alene medregnes til  

 kapitaldækning af poster med markedsrisiko.
Kortfristet supplerende kapital  

 kan højst medregnes med 5,7 pct. af de vægtede poster med markedsrisiko.
 § 53 h. Økonomiministeren fastsætter bestemmelser om, hvilke  

 poster der indgår i handelsbeholdningen.
Stk. 2. Finanstilsynet kan i særlige tilfælde tillade, at et  

 instituts nettofortjeneste ved handelsbeholdningen indregnes i den  

 kortfristede supplerende kapital. Økonomiministeren fastsætter nærmere regler  

 for opgørelse af nettofortjenesten ved handelsbeholdningen.« 24. I § 54, stk. 2, indsættes som 2. pkt.:
»Udstedelse af realkreditobligationer og andre værdipapirer, jf. § 2,  

 stk. 1, kan ikke ske i samme serie.« 25. I § 54, stk. 3, ændres »jf. § 56, stk. 3«  

 til: »jf. § 56, stk. 4«.
 26. I § 56, stk. 2, 1. og 2. pkt., § 57, stk. 3, 2.  

 pkt., og § 62 a, stk. 1 og to steder i stk. 2 , ændres  

 »ansvarlig indskudskapital« til: »supplerende kapital i form  

 af værdipapirer med ubestemt løbetid og andre kapitalindskud, jf. § 53 c,  

 stk. 1, nr. 3«.
 27. I § 56, stk. 4, indsættes som 3. pkt.:
»I serier, som efter 1. pkt. hæfter indbyrdes, må der alene være  

 udstedt realkreditobligationer, jf. § 54, stk. 2, 2. pkt.« 28. I § 61, stk. 1, indsættes efter  

 »realkreditvirksomhed«: »eller virksomhed efter § 2, stk.  

 4«.
 29. I § 61, stk. 2 og 3 , ændres »eller  

 accessorisk virksomhed« til: »eller virksomhed efter § 2, stk. 2  

 eller 4«.
 30. I § 63, stk. 1, ændres »§ 65 b, stk. 1« til:  

 »§ 65 c, stk. 1«.
 31. I § 63 indsættes som stk. 2:
»Stk. 2. Økonomiministeren kan fastsætte nærmere regler for  

 transaktioner, der indgås mellem et realkreditinstitut og virksomheder, der  

 direkte eller indirekte er forbundet med realkreditinstituttet som  

 dattervirksomheder, som associerede virksomheder, som moderselskab eller som  

 moderselskabets associerede virksomheder og øvrige dattervirksomheder,  

 herunder om krav til årsregnskabets oplysninger om de koncerninterne  

 transaktioner.« 32. § 64, stk. 1, affattes således:
»Renterisikoen på realkreditinstituttets midler svarende til den  

 ansvarlige kapital med fradrag af det beløb, hvormed solidarisk hæftelse er  

 medregnet, og med tillæg af hensættelser til tab på udlån og midler i serier  

 med tilbagebetalingspligt, samt ikkebalanceførte poster må forholdsmæssigt  

 ikke overstige renterisikoen på instituttets udstedte obligationer og andre  

 værdipapirer.« 33. I § 65 a, stk. 1 og to steder i stk. 6, og i  

§ 65 b, stk. 1, indsættes efter »engagement«: »uden for  

 handelsbeholdningen«.
 34. I § 65 a, stk. 2, stk. 3, 2. pkt., og stk. 5 ,  

 indsættes efter »engagementer«: »uden for  

 handelsbeholdningen«.
 35. I § 65 a, stk. 3, 1. pkt., indsættes efter  

 »Engagementer«: »uden for handelsbeholdningen«.
 36. I § 65 a, stk. 4, 2. pkt., indsættes efter  

 »engagementerne«: »uden for handelsbeholdningen«.
 37. I § 65 a, stk. 6, indsættes efter  

 »engagementet«: »uden for handelsbeholdningen«.
 38. I § 65 a indsættes efter stk. 6 som nyt stykke:
»Stk. 7. Kapitalandele og efterstillede kapitalindskud i et  

 datterselskab, der driver forsikringsvirksomhed, medregnes ikke ved  

 opgørelsen efter stk. 1 og 2 af realkreditinstituttets engagement med det  

 pågældende datterselskab.
Realkreditinstituttet kan dog højst undlade at  

 medregne et beløb svarende til fradraget i realkreditinstituttets kapital  

 efter § 53 d, stk. 4.« Stk. 7 bliver herefter stk. 8.
 39. Efter § 65 b indsættes i kapitel 11 a:
»§ 65 c.
Ved et engagement forstås summen af engagementet  

 uden for handelsbeholdningen, jf. § 65 b, stk. 1, med tillæg af engagementet  

 inden for handelsbeholdningen. Økonomiministeren fastsætter regler om, hvilke  

 poster der indgår i engagementet inden for handelsbeholdningen.
 Stk. 2. Et realkreditinstituts engagement, jf. stk. 1, med en  

 kunde eller gruppe af indbyrdes forbundne kunder må ikke overstige 25 pct. af  

 realkreditinstituttets ansvarlige kapital med tillæg af kortfristet  

 supplerende kapital, jf. § 53 a.
 Stk. 3. Det samlede beløb af et realkreditinstituts engagementer,  

 der udgør 10 pct. eller mere af den ansvarlige kapital med tillæg af  

 kortfristet supplerende kapital, må ikke overstige 800 pct. af  

 realkreditinstituttets ansvarlige kapital med tillæg af kortfristet  

 supplerende kapital.
Stk. 4. Engagementer, der udgør 10 pct. eller mere af den  

 ansvarlige kapital med tillæg af kortfristet supplerende kapital, skal  

 indberettes til Finanstilsynet hvert kvartal.
Tilsynet fastsætter nærmere  

 bestemmelser om indberetningerne, herunder om undtagelse for indberetning af  

 visse engagementer.
 Stk. 5. De i stk. 2 og 3 nævnte grænser finder ikke anvendelse på  

 engagementer med virksomheder, der indgår fuldt i konsolideringen i  

 henholdsvis § 77, stk. 11, eller bank- og sparekasselovens § 37 a, stk. 9,  

 stk. 11, 2. pkt., eller stk. 12.
 Stk. 6. Såfremt et engagement er garanteret af et kreditinstitut i  

 zone A, betragtes den garanterede del af engagementet som et engagement med  

 det pågældende kreditinstitut.
Stk. 7. Et realkreditinstitut skal til enhver tid overholde de i  

 stk. 2 og 3 fastsatte øvre engagementsgrænser.
Overstiger engagementerne de  

 fastsatte grænser, skal Finanstilsynet omgående underrettes.
Finanstilsynet  

 kan i særlige tilfælde tillade, at grænsen i stk. 2 for engagementet inden  

 for handelsbeholdningen midlertidigt overskrides.
Overskridelsen medfører et  

 tillæg til de vægtede aktiver m.v., herunder poster med markedsrisiko, jf.  

 stk. 8.
Stk. 8. Økonomiministeren fastsætter bestemmelser om tillæg til de  

 vægtede aktiver m.v., herunder poster med markedsrisiko, for engagementet  

 inden for handelsbeholdningen ved midlertidige overskridelser af grænsen i  

 stk. 2, jf. stk. 7, samt bestemmelser om, at der ved beregningen af de i stk.  

 2 og 3 nævnte grænser kan ses bort fra særlig sikre krav.« 40. § 77, stk. 1, ophæves.
 41. § 77, stk. 10, affattes således:
»Stk. 10. Bestemmelserne i kapitel 11 om placeringsregler  

 m.v. med undtagelse af § 65 gælder ikke for de enkelte virksomheder i en  

 koncern, hvor moderselskabet er et realkreditinstitut, men alene for  

 koncernen som helhed, jf. dog stk. 11. For den del af en koncern, der består  

 af realkreditinstitutter, gælder balanceprincippet i kapitel 7 på et  

 konsolideret niveau.« 42. I § 77, stk. 11, indsættes efter 1. pkt.:
»Bestemmelserne i kapitel 9 om solvens og kapitel 15 om regnskab,  

 revision og konsolidering gælder ikke for den del af en koncern, der er  

 forsikringsselskab, jf. dog § 53 d, stk. 4, og § 90, stk. 2. Finanstilsynet  

 kan dog beslutte, at bestemmelserne finder anvendelse.« 43. I § 98, stk. 2, indsættes efter nr. 9 som nyt nummer:
 »10) til Folketingets stående udvalg vedrørende et  

 realkreditinstituts generelle økonomiske forhold som led i den  

 parlamentariske kontrol med forvaltningen, for så vidt angår  

 realkreditinstitutter under betalingsstandsning eller konkurs, når staten  

 yder garanti eller stiller midler til rådighed for afvikling af  

 instituttet,».
 Nr. 10-12 bliver herefter nr. 11-13.
 44. I § 98 indsættes efter stk. 4 som nyt stykke:
»Stk. 5. Adgangen til udlevering af fortrolige oplysninger  

 til Folketingets stående udvalg i henhold til stk. 2, nr. 10, er begrænset  

 til dokumenter i sager, der er oprettet i Finanstilsynet efter 1. juni  

 1995.« Stk. 5 bliver herefter stk. 6.
 45. I § 100, stk. 3 og to steder i stk. 4, ændres  

 »Industriministeriets« til: »Erhvervsministeriets«.
 46. I § 101, stk. 1, ændres »§ 2, stk. 4« til:  

 »§ 1, stk. 4, 1. pkt., § 2, stk. 5«, efter »§ 7, stk. 2,»  

 indsættes: »§ 18, stk. 2,», og efter »§§ 48-52,»  

 indsættes: »§ 53 c, stk. 2,».
 47. § 101, stk. 5, affattes således:
»Stk. 5. Personer, der er knyttet til et realkreditinstitut,  

 og som giver eller forsøger at give urigtige eller vildledende oplysninger om  

 forhold vedrørende instituttet til offentlige myndigheder, straffes med bøde  

 eller hæfte, for så vidt højere straf ikke er forskyldt efter den øvrige  

 lovgivning.« § 2 I lov om Dansk Landbrugs Realkreditfond, jf. lovbekendtgørelse nr. 979 af  

 5. december 1994, foretages følgende ændringer:
 1. § 1, stk. 2, affattes således:
»Stk. 2. Instituttet kan yde lån til ejere af ejendomme, der  

 anvendes til landbrug, gartneri, skovbrug og lignende jordbrugsmæssig  

 virksomhed, mod tinglyst pant i ejendommene.
Samtlige ejere skal være påført  

 pantebrevet som debitorer, jf. dog stk. 3. Lån efter 1. pkt. kan ikke ydes  

 mod sikkerhedsstillelse i form af ejerpantebreve og skadesløsbreve.
I de  

 tilfælde, hvor der til sikkerhed for lån tillige gives pant i løsøre, kan  

 skadesløsbreve dog anvendes for løsørepantet.« 2. I § 1 indsættes efter stk. 2 som nyt stykke:
»Stk. 3. Landbrugs- og fiskeriministeren kan fravige  

 bestemmelsen i stk. 2, 2. pkt., hvis lånet ydes i henhold til særlig  

 lovgivning.« 3. § 11, stk. 1, ophæves, og i stedet indsættes:
»Instituttet skal ansætte en kontantværdi af ejendommen til brug for  

 låneudmålingen.
Værdiansættelsen sker på grundlag af ejendommens jord og  

 bygninger.
Herudover kan bygningstilbehør, jf. tinglysningslovens § 38, samt  

 det i tinglysningslovens § 37, stk. 1, nævnte tilbehør, der er omfattet af  

 tinglyst pantebrev i den faste ejendom, medtages i værdiansættelsen.
Stk. 2. Ved værdiansættelsen kan uanset stk. 1 medtages det til  

 ejendommen hørende tilbehør, der ikke er omfattet af tinglyst pantebrev i den  

 faste ejendom, jf. tinglysningslovens §§ 37 og 38, såfremt dette alene  

 skyldes, at tilbehøret ejes af en anden end ejeren af den faste ejendom, og  

 såfremt der til sikkerhed for lånet i den faste ejendom opnås pant i dette  

 tilbehør i medfør af tinglysningslovens § 47 eller § 47 b, stk. 2.« Stk. 2-4 bliver herefter stk. 3-5.
§ 3 Stk. 1. Loven træder i kraft den 15. juni 1995, jf. dog stk. 2.
 Stk. 2. § 1, nr. 15-20, 23, 26, 30, 33-37 og 39, træder i kraft  

 den 1. januar 1996.
§ 4 Stk. 1. Realkreditlovens § 18, stk. 2, som affattet ved denne lovs  

 § 1, nr. 6, gælder ikke for virksomhed, som udøves af de i bestemmelsen  

 nævnte personer inden den 5. april 1995.
Stk. 2. Har realkreditinstituttet inden den 29. april 1994 på  

 grundlag af en bindende aftale indgået engagementer uden for  

 handelsbeholdningen, der indebærer, at de i § 65 a, stk. 1 og 2, som affattet  

 ved denne lovs § 1, nr. 33 og 34, nævnte grænser er overskredet, kan disse  

 uanset bestemmelsen i § 65 a, stk. 4, 1. pkt., videreføres indtil  

 forfaldstidspunkt, jf. § 3 i lov nr. 279 af 27. april 1994 om ændring af  

 realkreditloven. (Store engagementer m.v.) Stk. 3. Har realkreditinstituttet 1. januar 1996 på grundlag af en  

 bindende aftale indgået engagementer, der indebærer, at de i § 65 c, stk. 2  

 og 3, som affattet ved denne lovs § 1, nr. 39, nævnte grænser er overskredet,  

 kan disse uanset bestemmelsen i § 65 c, stk. 7, 1. pkt., som affattet ved  

 denne lovs § 1, nr. 39, videreføres indtil forfaldstidspunkt.
 Stk. 4. § 54, stk. 2, 2. pkt., som affattet ved denne lovs § 1,  

 nr. 24, gælder ikke for realkreditobligationer og værdipapirer i øvrigt, som  

 finansierer udlån ydet før 15. juni 1995.
 Stk. 5. Uanset bestemmelsen i § 42, stk. 1, som affattet ved denne  

 lovs § 1, nr. 12, kan lånetilbud afgivet inden den 15. juni 1995 effektueres.
Oprindeligt fremsat forslag § 1 I realkreditloven, jf. lovbekendtgørelse nr. 476 af 2. juni 1994,  

 foretages følgende ændringer:
 1. I § 1 indsættes efter stk. 3 som stykke 4:
»Stk. 4. Realkreditlån må ikke ydes mod sikkerhedsstillelse i  

 form af ejerpantebreve og skadesløsbreve.
I de tilfælde, hvor der til  

 sikkerhed for realkreditlån tillige gives pant iløsøre, kan skadesløsbreve  

 dog anvendes forløsørepantet.«.
 Stk. 4 bliver herefter stk. 5.
 2. I § 2, stk. 1, indsættes efter »ejendom«:  

 », jf. dog § 1, stk. 4,».
 3. § 2, stk. 4, ophæves, og i stedet indsættes:
 »Stk. 4. Realkreditinstitutter må drive forsikringsvirksomhed  

 og pengeinstitutvirksomhed gennem datterselskaber.
 Stk. 5. Realkreditinstitutter må ikke drive anden virksomhed end  

 virksomhed efter stk. 1-4.«.
 4. I § 3 indsættes som stk. 3 :
 »Stk. 3. For udenlandske selskaber, der er koncernforbundne  

 med danske realkreditinstitutter, jf. § 77, stk. 3-5, og som udøver  

 realkreditvirksomhed her i landet, gælder tillige lovens § 2, stk. 5, og  

 kapitel 7.«.
 5. I § 4, stk. 2, ændres » § 3, stk. 1.« til:  

 »§ 3.«.
 6. § 18, stk. 2, affattes således:
»Stk. 2. Direktører, vicedirektører, underdirektører og  

 dermed ligestillede må ikke eje eller drive selvstændig erhvervsvirksomhed  

 eller uden tilladelse fra økonomiministeren som bestyrelsesmedlem, funktionær  

 eller på anden måde deltage i ledelsen eller driften af anden  

 erhvervsvirksomhed end realkreditinstituttet.
De kan dog eje, drive og  

 deltage i administrationen af fast ejendom. Økonomiministeren kan i særlige  

 tilfælde tillade undtagelser fra forbudet i 1. pkt., 1. led.«.
 7. I § 28 indsættes efter stk. 3 som nyt stykke:
 »Stk. 4. Til de i § 63, stk. 1, 2. pkt., i lov om  

 boligbyggeri nævnte formål kan ydes indekslån, type IS, inden for en  

 lånegrænse på 80 pct. og med en løbetid på maksimalt 50 år.«.
 Stk. 4 og 5 bliver herefter stk. 5 og 6.
 8. I § 28, stk. 5, der bliver stk. 6, ændres »3«  

 til: »4«.
 9. I § 30, stk. 5, indsættes efter 3. pkt. :
 »Til de i § 48, stk. 1, 2. pkt., i lov om boligbyggeri nævnte formål  

 kan ydes indekslån, type IS, inden for en lånegrænse på 91 pct. og med en  

 løbetid på maksimalt 50 år.«.
 10. I § 30, stk. 6, 1. pkt., ændres: »Lån efter stk. 2  

 og 4« til: »Lån efter stk. 2, stk. 4 og stk. 5, 4. pkt.«.
 11. I § 30, stk. 6, 2. pkt., ændres »Lån efter stk. 5,  

 2. pkt.« til: »Lån efter stk. 5, 3. pkt.«.
 12. § 42 affattes således:
 »§ 42. Lån kan ydes på grundlag af værdien af fast ejendom,  

 der ejes af låntager.
 Stk. 2. Ud over grund og bygninger kan bygningstilbehør, jf.  

 tinglysningslovens § 38, samt det i tinglysningslovens § 37, stk. 1, nævnte  

 tilbehør, der er omfattet af tinglyst pantebrev i den faste ejendom, medtages  

 i låneudmålingsgrundlaget.
 Stk. 3. I låneudmålingsgrundlaget kan uanset stk. 2 medtages det  

 til ejendommen hørende tilbehør, der ikke er omfattet af tinglyst pantebrev i  

 den faste ejendom, jf. tinglysningslovens §§ 37 og 38, såfremt dette alene  

 skyldes, at tilbehøret ejes af en anden end ejeren af den faste ejendom, og  

 såfremt der til sikkerhed for lånet i den faste ejendom opnås pant i dette  

 tilbehør i medfør af tinglysningslovens § 47 eller § 47 b, stk. 2.
 Stk. 4. Indekslån til ejendomme bortset fra kollektive  

 energiforsyningsanlæg kan alene ydes på grundlag af værdien af grund og  

 bygninger.«.
 13. I § 47 ændres »boligministeren« til:  

 »økonomiministeren efter forhandling med boligministeren«.
 14. I § 52 indsættes som stk. 4 :
 »Stk. 4. Er garantien for lån efter stk. 3, 2. pkt., stillet  

 af et pengeinstitut eller forsikringsselskab, kan lånet alene ydes på  

 grundlag af udstedelse af andre værdipapirer end realkreditobligationer, jf.  

 § 2, stk. 1.«.
 15. § 53, stk. 1, affattes således:
»§ 53. I et realkreditinstitut skal den ansvarlige kapital og  

 den kortfristede supplerende kapital, jf. § 53 g, stk. 1, til enhver tid  

 mindst udgøre 8 pct. af realkreditinstituttets risikovægtede aktiver m.v.,  

 herunder poster med markedsrisiko, dog mindst 150 mio. kr.
For så vidt angår  

 poster med markedsrisiko vedrører kravet efter 1. pkt. alene  

 realkreditinstituttets handelsbeholdning, jf. § 53 h, stk. 1, samt  

 valutapositioner.«.
 16. I § 53, stk. 2, indsættes efter »kapital«:  

 »og den kortfristede supplerende kapital«.
 17. § 53, stk. 5, affattes således:
 »Stk. 5. Økonomiministeren fastsætter regler om  

 risikovægtning af aktiver m.v., herunder poster med markedsrisiko, samt om  

 kontrol af opfyldelsen af solvenskravet. Økonomiministeren fastsætter  

 endvidere regler om opgørelse og indberetning af realkreditinstituttets  

 samlede renterisici.«.
 18. I § 53 a, stk. 2, indsættes efter »må«:  

 »sammen med den kortfristede supplerende kapital«.
 19. I § 53 a, stk. 3, indsættes efter  

 »kapitalelementer«: »og betingelser for medregning af den  

 kortfristede supplerende kapital, jf. § 53 g, stk. 1«.
 20. I § 53 c, nr. 3, udgår: »ansvarlig indskudskapital  

 i form af«.
 21. I § 53 c indsættes som stk. 2 :
 »Stk. 2. Udstedes kapital som nævnt i stk. 1, nr. 3, i form  

 af massegældsbreve, skal realkreditinstituttet benævne disse  

 kapitalbeviser.«.
 22. I § 53 d indsættes som stk. 5 :
»Stk. 5. Et realkreditinstitut, der ejer kapitalandele i et  

 datterselskab, der driver forsikringsvirksomhed, skal ved beregning af  

 realkreditinstituttets ansvarlige kapital fradrage et beløb svarende til den  

 andel af forsikringsselskabets solvensmargen, som svarer til den direkte  

 eller indirekte ejede andel af forsikringsselskabets selskabskapital.
Har  

 forsikringsselskabet ikke vedtægtsmæssigt hjemsted i Danmark, anvendes ved  

 beregningen den solvensmargen, der fremkommer efter hjemlandets regler, dog  

 mindst den solvensmargen, der fremkommer ved anvendelsen af de her i landet  

 gældende regler for forsikringsselskaber med vedtægtsmæssigt hjemsted her i  

 landet.«.
 23. Efter § 53 f indsættes i kapitel 9:
»§ 53 g.
Ved kortfristet supplerende kapital forstås  

 kapitalindskud med en oprindelig løbetid eller et opsigelsesvarsel på mindst  

 2 år.
Stk. 2. Kortfristet supplerende kapital kan alene medregnes til  

 kapitaldækning af poster med markedsrisiko.
Kortfristet supplerende kapital  

 kan højst medregnes med 5,7 pct. af de vægtede poster med markedsrisiko.
 § 53 h. Økonomiministeren fastsætter bestemmelser om, hvilke  

 poster der indgår i handelsbeholdningen.
 Stk. 2. Finanstilsynet kan i særlige tilfælde tillade, at et  

 instituts nettofortjeneste ved handelsbeholdningen indregnes i den  

 kortfristede supplerende kapital. Økonomiministeren fastsætter nærmere regler  

 for opgørelse af nettofortjenesten ved handelsbeholdningen.«.
 24. I § 54, stk. 2, indsættes som 2. pkt. :
 »Udstedelse af realkreditobligationer og andre værdipapirer, jf. § 2,  

 stk. 1, kan ikke ske i samme serie.«.
 25. I § 54, stk. 3, ændres »jf. § 56, stk. 3«  

 til: »jf. § 56, stk. 4«.
 26. I § 56, 2 steder i stk. 2, § 57, stk. 3, 2.  

 pkt., og § 62 a, stk. 1, og to steder i stk. 2 , ændres  

 »ansvarlig indskudskapital« til: »supplerende kapital i form  

 af værdipapirer med ubestemt løbetid og andre kapitalindskud, jf. § 53 c,  

 stk. 1, nr. 3«.
 27. I § 56, stk. 4, indsættes som 3. pkt. :
»I serier, som efter 1. pkt. hæfter indbyrdes, må der alene være  

 udstedt realkreditobligationer, jf. § 54, stk. 2, 2. pkt.« 28. I § 61, stk. 1, indsættes efter  

 »realkreditvirksomhed«: »eller virksomhed efter § 2, stk.  

 4«.
 29. I § 61, stk. 2 og 3 , ændres »eller  

 accessorisk virksomhed« til: »eller virksomhed efter § 2, stk. 2  

 eller stk. 4«.
 30. I § 63, stk. 1, ændres »§ 65 b, stk. 1« til:  

 »§ 65 c, stk. 1«.
 31. I § 63 indsættes som stk. 2 :
 »Stk. 2. Økonomiministeren kan fastsætte nærmere regler for  

 transaktioner, der indgås mellem et realkreditinstitut og virksomheder, der  

 direkte eller indirekte er forbundet med realkreditinstituttet som  

 dattervirksomheder, associerede virksomheder, moderselskab eller som  

 moderselskabets associerede virksomheder og øvrige dattervirksomheder.«.
 32. § 64, stk. 1, affattes således:
 »§ 64. Renterisikoen på realkreditinstituttets midler  

 svarende til den ansvarlige kapital med fradrag af det beløb, hvormed  

 solidarisk hæftelse er medregnet, og med tillæg af hensættelser til tab på  

 udlån og midler i serier med tilbagebetalingspligt, samt ikke-balanceførte  

 poster, må forholdsmæssigt ikke overstige renterisikoen på instituttets  

 udstedte obligationer og andre værdipapirer.«.
 33. I § 65 a, stk. 1 og 2 steder i stk. 6, og §  

 65 b, stk. 1, indsættes efter »engagement«: »uden for  

 handelsbeholdningen«.
 34. I § 65 a, stk. 2, stk. 3, 2. pkt., og stk. 5 ,  

 indsættes efter »engagementer«: »uden for  

 handelsbeholdningen«.
 35. I § 65 a, stk. 3, 1. pkt., indsættes efter  

 »Engagementer«: »uden for handelsbeholdningen«.
 36. I § 65 a, stk. 4, 2. pkt., indsættes efter  

 »engagementerne«: »uden for handelsbeholdningen«.
 37. I § 65 a, stk. 6, indsættes efter  

 »engagementet«: »uden for handelsbeholdningen«.
 38. I § 65 a indsættes efter stk. 6 som nyt stykke:
»Stk. 7. Kapitalandele og efterstillede kapitalindskud i et  

 datterselskab, der driver forsikringsvirksomhed, medregnes ikke ved  

 opgørelsen efter stk. 1 og 2 af realkreditinstituttets engagement med det  

 pågældende datterselskab.
Realkreditinstituttet kan dog højst undlade at  

 medregne et beløb svarende til fradraget i realkreditinstituttets kapital  

 efter § 53 d, stk. 5.«.
 Stk. 7 bliver herefter stk. 8.
 39. Efter § 65 b indsættes i kapitel 11 a:
»§ 65 c.
Ved et engagement forstås summen af engagementet  

 uden for handelsbeholdningen, jf. § 65 b, stk. 1, med tillæg af engagementet  

 inden for handelsbeholdningen. Økonomiministeren fastsætter regler om, hvilke  

 poster der indgår i engagementet inden for handelsbeholdningen.
 Stk. 2. Et realkreditinstituts engagement, jf. stk. 1, med en  

 kunde eller gruppe af indbyrdes forbundne kunder må ikke overstige 25 pct. af  

 realkreditinstituttets ansvarlige kapital med tillæg af kortfristet  

 supplerende kapital, jf. § 53 a.
 Stk. 3. Det samlede beløb af et realkreditinstituts engagementer,  

 der udgør 10 pct. eller mere af den ansvarlige kapital med tillæg af  

 kortfristet supplerende kapital, må ikke overstige 800 pct. af  

 realkreditinstituttets ansvarlige kapital med tillæg af kortfristet  

 supplerende kapital.
Stk. 4. Engagementer, der udgør 10 pct. eller mere af den  

 ansvarlige kapital med tillæg af kortfristet supplerende kapital, skal  

 indberettes til Finanstilsynet hvert kvartal.
Tilsynet fastsætter nærmere  

 bestemmelser om indberetningerne, herunder om undtagelse for indberetning af  

 visse engagementer.
 Stk. 5. De i stk. 2 og 3 nævnte grænser finder ikke anvendelse for  

 engagementer med virksomheder, der indgår fuldt i konsolideringen i  

 henholdsvis § 77, stk. 11, eller bank- og sparekasselovens § 37 a, stk. 9,  

 stk. 11, 2. pkt., eller stk. 12.
 Stk. 6. Såfremt et engagement er garanteret af et kreditinstitut i  

 zone A, betragtes den garanterede del af engagementet som et engagement med  

 det pågældende kreditinstitut.
Stk. 7. Et realkreditinstitut skal til enhver tid overholde de i  

 stk. 2 og 3 fastsatte øvre engagementsgrænser.
Overstiger engagementerne de  

 fastsatte grænser, skal Finanstilsynet omgående underrettes.
Finanstilsynet  

 kan i særlige tilfælde tillade, at grænsen i stk. 2 for engagementet inden  

 for handelsbeholdningen midlertidigt overskrides.
Overskridelsen medfører et  

 tillæg til de vægtede aktiver m.v., herunder poster med markedsrisiko, jf.  

 stk. 8.
 Stk. 8. Økonomiministeren fastsætter bestemmelser om tillæg til de  

 vægtede aktiver m.v., herunder poster med markedsrisiko, for engagementet  

 inden for handelsbeholdningen ved midlertidige overskridelser af grænsen i  

 stk. 2, jf. stk. 7, samt bestemmelser om, at der ved beregningen af de i stk.  

 2 og 3 nævnte grænser kan ses bort fra særligt sikre krav.«.
 40. § 77, stk. 1, ophæves.
 41. § 77, stk. 10, affattes således:
 »Stk. 10. Bestemmelserne i kapitel 11 om placeringsregler  

 m.v. med undtagelse af § 65 gælder ikke for de enkelte virksomheder i en  

 koncern, hvor moderselskabet er et realkreditinstitut, men alene for  

 koncernen som helhed, jf. dog stk. 11. For den del af en koncern, der består  

 af realkreditinstitutter, gælder balanceprincippet i kapitel 7 på et  

 konsolideret niveau.«.
 42. I § 77, stk. 11, indsættes efter 1. pkt. :
 »Bestemmelserne i kapitel 9 om solvens og kapitel 15 om regnskab,  

 revision og konsolidering gælder ikke for den del af en koncern, der er  

 forsikringsselskab, jf. dog § 53 d, stk. 5, og § 90, stk. 2. Finanstilsynet  

 kan dog beslutte, at bestemmelserne finder anvendelse.«.
 43. I § 90, stk. 1, indsættes efter 2. pkt. :
»Finanstilsynet kan i særlige tilfælde udpege yderligere en  

 statsautoriseret revisor.
Realkreditinstituttet kan pålægges at afholde  

 udgifterne til revisorens honorar.
Finanstilsynet godkender honorarets  

 størrelse.«.
 44. I § 91 indsættes efter stk. 3 som nyt stykke:
»Stk. 4. Finanstilsynet kan foranstalte en undersøgelse af et  

 realkreditinstituts finansielle fremtidsudsigter.
Undersøgelsen kan foretages  

 af et revisionsfirma eller af Finanstilsynet.
Realkreditinstituttet kan  

 pålægges at betale for undersøgelsen.
Finanstilsynet godkender honorarets  

 størrelse.«.
 Stk. 4 bliver herefter stk. 5.
 45. I § 91, stk. 4, der bliver stk. 5, indsættes efter  

2. pkt. :
 »Finanstilsynet godkender honorarets størrelse.«.
 46. I § 98, stk. 2, indsættes efter nr. 9 som nyt  

 nummer:
 »10) til Folketingets stående udvalg vedrørende et  

 realkreditinstituts generelle økonomiske forhold som led i den  

 parlamentariske kontrol med forvaltningen for så vidt angår  

 realkreditinstitutter under betalingsstandsning eller konkurs, når staten  

 yder garanti eller stiller midler til rådighed for afvikling af  

 instituttet,».
 Nr. 10-12 bliver herefter nr. 11-13.
 47. I § 98 indsættes efter stk. 4 som nyt stykke:
 »Stk. 5. Adgangen til udlevering af fortrolige oplysninger  

 til Folketingets stående udvalg i henhold til stk. 2, nr. 10, er begrænset  

 til dokumenter i sager, der er oprettet i Finanstilsynet efter 1. juni  

 1995.«.
 Stk. 5 bliver herefter stk. 6.
 48. I § 100, stk. 3, og to steder i stk. 4, ændres  

 »Industriministeriets« til: »Erhvervsministeriets«.
 49. I § 101, stk. 1, ændres »§ 2, stk. 4« til:  

 »§ 1, stk. 4, 1. pkt., § 2, stk. 5«, efter »§ 7, stk. 2,»  

 indsættes: »§ 18, stk. 2,» og efter »§§ 48-52,»  

 indsættes: »§ 53 c, stk. 2,».
 50. § 101, stk. 5, affattes således:
 »Stk. 5. Personer, der er knyttet til et realkreditinstitut,  

 og som giver eller forsøger at give urigtige eller vildledende oplysninger om  

 forhold vedrørende instituttet til offentlige myndigheder, straffes med bøde  

 eller hæfte, for så vidt højere straf ikke er forskyldt efter den øvrige  

 lovgivning.«.
§ 2 I lov om Dansk Landbrugs Realkreditfond, jf. lovbekendtgørelse nr. 979 af  

 5. december 1994, foretages følgende ændringer:
 1. § 1, stk. 2, affattes således:
»Stk. 2. Instituttet kan yde lån til ejere af ejendomme, der  

 anvendes til landbrug, gartneri, skovbrug og lignende jordbrugsmæssig  

 virksomhed, mod tinglyst pant i ejendommene.
Lån efter 1. pkt. kan ikke ydes  

 mod sikkerhedsstillelse i form af ejerpantebreve og skadesløsbreve.
I de  

 tilfælde, hvor der til sikkerhed for lån tillige gives pant i løsøre, kan  

 skadesløsbreve dog anvendes for løsørepantet.«.
 2. § 11, stk. 1, ophæves, og i stedet indsættes:
»Instituttet skal ansætte en kontantværdi af ejendommen til brug for  

 låneudmålingen.
Værdiansættelsen sker på grundlag af ejendommens jord og  

 bygninger.
Herudover kan bygningstilbehør, jf. tinglysningslovens § 38, samt  

 det i tinglysningslovens § 37, stk. 1, nævnte tilbehør, der er omfattet af  

 tinglyst pantebrev i den faste ejendom, medtages i værdiansættelsen.
 Stk. 2. Ved værdiansættelsen kan, uanset stk. 1, medtages det til  

 ejendommen hørende tilbehør, der ikke er omfattet af tinglyst pantebrev i den  

 faste ejendom, jf. tinglysningslovens §§ 37 og 38, såfremt dette alene  

 skyldes, at tilbehøret ejes af en anden end ejeren af den faste ejendom, og  

 såfremt der til sikkerhed for lånet i den faste ejendom opnås pant i dette  

 tilbehør i medfør af tinglysningslovens § 47 eller § 47 b, stk. 2.«.
 Stk. 2-4 bliver herefter stk. 3-5.
§ 3 Stk. 1. Loven træder i kraft den 1. juni 1995, jf. dog stk. 2.
 Stk. 2. § 1 nr. 15-20, 23, 26, 30, 33-37 og 39 træder i kraft den  

 1. januar 1996.
§ 4 Stk. 1. Realkreditlovens § 18, stk. 2, som affattet ved denne lovs  

 § 1, nr. 6, gælder ikke for virksomhed, som udøves af de i bestemmelsen  

 nævnte personer inden den 5. april 1995.
 Stk. 2. Har realkreditinstituttet inden den 29. april 1994 på  

 grundlag af en bindende aftale indgået engagementer uden for  

 handelsbeholdningen, der indebærer, at de i § 65 a, stk. 1 og 2, som affattet  

 ved denne lovs § 1, nr. 33 og 34, nævnte grænser er overskredet, kan disse  

 uanset bestemmelsen i § 65 a, stk. 4, 1. pkt., videreføres indtil  

 forfaldstidspunkt, jf. § 3 i lov nr. 279 af 27. april 1994.
 Stk. 3. Har realkreditinstituttet 1. januar 1996 på grundlag af en  

 bindende aftale indgået engagementer, der indebærer, at de i § 65 c, stk. 2  

 og 3, som affattet ved denne lovs § 1, nr. 39, nævnte grænser er overskredet,  

 kan disse uanset bestemmelsen i § 65 c, stk. 7, 1. pkt., som affattet ved  

 denne lovs § 1, nr. 39, videreføres indtil forfaldstidspunkt.
 Stk. 4. § 54, stk. 2, 2. pkt., som affattet ved denne lovs § 1,  

 nr. 24, gælder ikke for realkreditobligationer og værdipapirer i øvrigt, som  

 finansierer udlån ydet før 1. juni 1995.
 Stk. 5. Uanset bestemmelsen i § 42, stk. 1, som affattet ved denne  

 lovs § 1, nr. 12, kan lånetilbud afgivet inden den 1. juni 1995 effektueres.
Bemærkninger til lovforslaget Almindelige bemærkninger I lovforslaget foreslås følgende ændringer af realkreditloven:
 1. Realkreditinstitutterne foreslås at få mulighed for oprettelse af  

 datterselskaber, der driver pengeinstitut- og forsikringsvirksomhed.
 2. EU's kapitalkravsdirektiv foreslås implementeret.
 3. En række af de anbefalinger, som er fremkommet i rapporten, der er  

 udarbejdet af Det Tværministerielle Kontaktudvalg vedrørende det Finansielle  

 Marked, foreslås indsat.
 4. Det foreslås præciseret, i hvilket omfang fast ejendom og løsøre kan  

 indgå i belåningsgrundlaget ved udmåling af realkreditlån.
 5. Det præciseres, at ejerpantebreve ikke kan anvendes som  

 sikkerhedsgrundlag.
 6. Der foreslås indført forbud mod, at direktører i  

 realkreditinstitutterne deltager i ledelsen af andre virksomheder uden  

 tilladelse fra økonomiministeren.
 7. Der foreslås en tilpasning til de seneste ændringer af  

 boligbyggeriloven.
 8. Forsøg på at videregive urigtige oplysninger foreslås gjort strafbart.
 9. Det foreslås, at realkreditobligationerne skal have samme  

 sikkerhedsgrundlag uafhængigt af, om midlerne anvendes til udlån i Danmark  

 eller i udlandet.
 10. Det foreslås, at Folketingets stående udvalg i visse situationer kan  

 modtage oplysninger om realkreditinstitutter, hvis disse er trådt i  

 betalingsstandsning eller er gået konkurs.
Som følge af ressortomlægningen af realkreditområdet fra Boligministeriet  

 til Økonomiministeriet ved Kongelig Resolution af 27. september 1994 vil  

 endvidere alle de steder i loven, hvor boligministeren står nævnt, blive  

 ændret til økonomiministeren.
Dette vil blive indarbejdet i loven i  

 forbindelse med udarbejdelsen af en ny lovbekendtgørelse.
Ad 1 (Datterselskaber) Det foreslås at ændre realkreditloven således, at realkreditinstitutterne  

 i lighed med pengeinstitutter og forsikringsselskaber kan oprette  

 datterselskaber, der driver bank- og forsikringsvirksomhed.
 En regel, der svarer til den gældende realkreditlovs § 2, stk. 4, om, at  

 et realkreditinstitut ikke må drive anden virksomhed end realkreditvirksomhed  

 og accessorisk virksomhed, findes i lov om banker og sparekasser m.v. § 1,  

 stk. 3. I 1990 blev der imidlertid indsat en ny bestemmelse i denne lovs § 1  

 a, stk. 3, jf. lov nr. 306 af 16. maj 1990, der gjorde det muligt for  

 pengeinstitutter at drive forsikringsvirksomhed og realkreditvirksomhed i  

 datterselskabsform.
 Tilsvarende blev der i lov om forsikringsvirksomhed ved lov nr. 305 af 16.  

 maj 1990 indsat en bestemmelse i § 6 a, stk. 3, der gjorde det muligt for  

 forsikringsselskaber i datterselskabsform at drive virksomhed, »som ikke  

 er angivet i selskabets koncession, når datterselskabet alene driver  

 virksomhed, der er underlagt Finanstilsynets tilsyn.« Af bemærkningerne  

 til lovforslaget fremgår det bl.a., at bestemmelsen er tilblevet for at give  

 danske forsikringsselskaber samme muligheder som deres konkurrenter i de  

 øvrige EU-lande.
I forbindelse med behandlingen af lovforslaget til bank- og  

 sparekasseloven (L 127) blev der stillet et spørgsmål til industriministeren  

 (spørgsmål 1) om, hvorfor pengeinstitutterne skulle have denne mulighed for  

 at drive forsikrings- og realkreditvirksomhed i datterselskaber.
Der blev  

 endvidere spurgt, om de foreslåede ændringer ikke ville skabe  

 konkurrenceforvridning i forhold til realkreditinstitutterne.
 I sin besvarelse af dette spørgsmål redegjorde industriministeren for  

 baggrunden for bestemmelsen i § 1 a, stk. 3.
 Under det lovforberedende udvalgsarbejde havde Sparekasseforeningen  

 fremført et ønske om, at pengeinstitutterne fik denne mulighed.  

 Sparekasseforeningen begrundede sit ønske med, at sparekasserne som  

 selvejende institutioner ikke på samme måde som banker, der er  

 aktieselskaber, kan benytte sig af holdingkonstruktionen, medmindre  

 sparekasserne først omdanner sig til aktieselskaber, jf. bank- og  

 sparekasselovens kapitel 12 b.
Holdingselskabskonstruktionen er udtryk for en konstruktion, hvor et  

 pengeinstitut eller et realkreditinstitut ejes af et holdingselskab.
Dette  

 holdingselskab kan uden problemer eje forskellige former for virksomheder,  

 herunder også bank, forsikring og realkreditvirksomhed.
Holdingkonstruktionen  

 er i dag den eneste måde, hvorpå et pengeinstitut kan indgå i en  

 realkreditdomineret koncern.
Industriministeren fandt det dengang rimeligt at imødekomme  

 pengeinstitutorganisationernes ønske og derved give pengeinstitutterne  

 mulighed for at drive andre former for finansiel virksomhed uden en  

 omkostningskrævende omdannelse til aktieselskab og/eller etablering af  

 holdingselskab.
Industriministeren lagde i sin besvarelse vægt på, at  

 realkreditinstitutter tillige er omfattet af reglerne om tilsyn på et  

 konsolideret grundlag.
Forsikringsvirksomhed, der drives i  

 datterselskabsform, vil medføre, at der foretages et fradrag i  

 moderpengeinstituttets ansvarlige kapital for aktieandele og efterstillede  

 kapitalindskud i datterselskabet.
Endelig lagde industriministeren til grund, at boligministeren - bl.a. på  

 baggrund af det daværende lovforslag - ville overveje, om det på tilsvarende  

 vis ville være hensigtsmæssigt at ændre i realkreditloven, således at  

 realkreditinstitutter fik en tilsvarende adgang til gennem datterselskaber at  

 drive anden finansiel virksomhed, der er under tilsyn fra Finanstilsynet.
En  

 sådan ændring blev dog ikke på det pågældende tidspunkt anset for aktuel.
 Hidtil har en bank eller et forsikringsselskab som ovenfor nævnt alene  

 kunnet indgå i en realkreditdomineret koncern ved hjælp af et holdingselskab,  

 idet det ikke er muligt for et realkreditinstitut at have pengeinstitutter  

 eller forsikringsselskaber som datterselskaber under den nugældende  

 realkreditlovgivning.
 Tiden findes nu inde til at parallelisere realkreditlovgivningen med bank-  

 og forsikringslovgivningen på dette punkt.
 For at hindre, at realkreditinstitutterne med den nye adgang til at drive  

 anden finansiel virksomhed i datterselskabsform omgår realkreditlovens krav  

 til at virke som realkreditinstitut, er der indsat en bestemmelse, som  

 bevirker, at koncernforbundne selskaber, der etableres i udlandet, tillige  

 skal opfylde lovens krav, såfremt dette selskab driver realkreditvirksomhed i  

 Danmark.
 For at sikre, at realkreditinstitutterne ikke placerer midlerne svarende  

 til den ansvarlige kapital inklusive finansielle instrumenter mere  

 risikofyldt, end hvis der ikke var oprettet datterselskaber, der driver  

 pengeinstitutvirksomhed eller forsikringsvirksomhed, foreslås det endvidere,  

 at hele koncernen omfattes af realkreditlovens placeringsregler.
Da der er tale om datterselskaber, vil realkreditinstituttet altid pr.  

 definition bevare den bestemmende indflydelse på datterselskabernes  

 virksomhed.
Dette sikrer også den oprindelige forenings eller fonds  

 bestemmende indflydelse på datterselskabet gennem dens indflydelse på  

 realkreditinstituttet, jf. lovens § 70.
Regnskabs- og solvensreglerne er forskellige alt efter om det drejer sig  

 om et kreditinstitut eller et forsikringsselskab.
Derfor skal kapitalindskud  

 i et datterselskab, der driver forsikringsvirksomhed, fradrages ved  

 beregningen af realkreditinstituttets ansvarlige kapital, ligesom andre  

 konsekvensrettelser er nødvendige, jf. bemærkningerne til de enkelte  

 bestemmelser.
Ad 2 (Kapitalkravsdirektivet) Erhvervsministeren nedsatte ved kommissorium af 2. juli 1993 et  

 børsudvalg, der skulle forestå arbejdet med en børsreform.
 Formålet med børsreformen er, ifølge kommissoriet, at fremtidssikre  

 børslovgivningen, at sikre større indflydelse og ansvarlighed for  

 interessenterne over for børsen og børshandlens virkemåde, at give  

 bedre muligheder for en effektiv udvikling og at implementere EF's  

 investeringsservice- og kapitalkravsdirektiver.
 Børsudvalget blev således bl.a. nedsat for at analysere disse EU-regler og  

 med det sigte at udarbejde forslag til, hvordan reglerne mest hensigtsmæssigt  

 kan implementeres i den danske lovgivning.
 Ved kommissorium af 12. oktober 1993 nedsatte Børsudvalget et underudvalg,  

 der skulle forestå implementeringen af Rådets direktiv 93/6/EØF af 15. marts  

 1993 om kravene til investeringsselskabers og kreditinstitutters  

 kapitalgrundlag (kapitalkravsdirektivet).
 Kapitalkravsdirektivet træder i kraft 1. januar 1996 samtidig med  

 investeringsservicedirektivet og skal implementeres i medlemsstaternes  

 lovgivning senest 1. juli 1995. Med denne frist får institutterne mulighed  

 for i god tid at indføre de nødvendige edb-procedurer til håndtering af de  

 nye beregningsmetoder til kapitaldæknings- og solvensopgørelse, der følger af  

 de nye kapitalkravsregler.
Formålet med kapitalkravsdirektivet er at indføre kapitalkrav til  

 afdækning af kreditinstitutters og fondsmæglerselskabers markedsrisiko.
Ved  

 markedsrisiko forstås rente-, aktie-, valuta- og medkontrahentrisiko.
De  

 eksisterende kapitaldækningsregler fastsætter alene kapitalkrav til afdækning  

 af kreditrisikoen og er blevet til efter implementeringen af  

 solvensnøgletalsdirektivet (89/647/EØF).
Ved et realkreditinstituts solvensopgørelse efter de gældende regler i  

 henhold til realkreditlovens § 53 indgår instituttets aktiver og  

 ikke-balanceførte poster med vægte, der skal afspejle risikoen ved det  

 pågældende aktiv.
Vægten for aktiverne og de ikke-balanceførte poster tager  

 alene udgangspunkt i kreditrisikoen, dvs. risikoen for en reduktion af  

 aktivets værdi som følge af debitors manglende betalingsevne.
Foruden kreditrisici er realkreditinstituttet imidlertid også udsat for  

 tab som følge af markedsrisici i form af ugunstige renteudsving,  

 aktiekursudsving og valutakursudsving og som følge af en medkontrahents  

 manglende evne til at honorere sine forpligtelser.
Kapitalkravsdirektivet  

 pålægger derfor medlemslandene at indføre et nyt sæt risikovægte til de  

 aktiver, der er særligt udsat for disse markedsrisici.
Det har været nødvendigt at indføre et nyt begreb,  

 »handelsbeholdningen«, for at afgrænse de aktiviteter, hvortil nye  

 kapitalkrav stilles.
Handelsbeholdningen omfatter værdipapirer og finansielle  

 instrumenter, der af institutterne besiddes i handelsmæssigt øjemed.
Ved  

 opgørelsen af handelsbeholdningen tages der hensyn til de specielle  

 renterisikoforhold, der gælder for realkreditinstitutter.  

 Realkreditinstitutterne er gennem lovgivningen af hensyn til sikkerheden bag  

 realkreditobligationerne i forvejen begrænset med hensyn til at påtage sig  

 renterisici på den samlede balance.
En nærmere afgrænsning af  

 handelsbeholdningen i realkreditinstitutter findes i bemærkningerne til § 1,  

 nr. 23.
Kapitalkrav til afdækning af markedsrisici beregnes herefter på  

 institutternes handelsbeholdning af værdipapirer, terminsforretninger og  

 finansielle instrumenter.
Kapitalkrav til afdækning af valutarisici beregnes  

 dog på såvel handelsbeholdning som øvrige aktiviteter uden for denne.
Dette  

 vil blive præciseret i den reviderede kapitaldækningsbekendtgørelse.
Formålet med at afgrænse en handelsbeholdning er at udskille de  

 aktiviteter, hvorpå der er en særlig risiko for kurstab.
Aktiviteter inden  

 for handelsbeholdningen vil herefter foruden kapitalkrav til afdækning af  

 kreditrisikoen være pålagt særlige kapitalkrav, der skal afspejle disse  

 markedsrelaterede kursrisici.
Forslaget indebærer, at poster med markedsrisiko fremover indgår i  

 solvensopgørelsen sammen med de vægtede aktiver m.v.
På  

 handelsbeholdningsaktiviteter vil derfor indgå en risikovægtning for  

 markedsrisikoen ud over risikovægtning for en traditionel udstederrisiko  

 (kreditrisiko) svarende til de gældende regler for risikovægtning.
De enkelte  

 aktiviteter indgår med en vægt, der indeholder alle de typer af risici, der  

 er på den pågældende aktivitet (inkl. afviklingsrisici). Dette vil blive  

 præciseret i kapitaldækningsbekendtgørelsen.
Lovens regler for opgørelsen af institutternes ansvarlige kapital følger  

 af Rådets direktiv 89/299/EØF af 17. april 1989 om kreditinstitutters  

 egenkapital.
Egenkapitaldirektivet fastlægger de kapitalelementer, der kan  

 indgå i kreditinstitutternes ansvarlige kapital.
Disse regler er  

 implementeret i realkreditlovgivningen og fremgår dels af lovens kapitel 9  

 dels af bekendtgørelsen om realkreditinstitutters kapitaldækning.
Med kapitalkravsdirektivet indføres et nyt kapitalelement i form af  

 kortfristet supplerende kapital.
Kortfristet supplerende kapital kan kun  

 anvendes til dækning af kapitalkrav til markedsrisiko.
Kapitalelementet får  

 de samme karakteristika som supplerende kapital i forhold til betingelser for  

 kapitalens optagelse.
Kortfristet supplerende kapital indgår dog ikke i den  

 ansvarlige kapital, jf. i øvrigt bemærkningerne til de enkelte bestemmelser.
Ad 3 (Anbefalinger fra Det Tværministerielle Kontaktudvalg) I december 1993 blev det besluttet, at regeringen i samarbejde med  

 Danmarks Nationalbank skulle »udarbejde en redegørelse for situationen i  

 banksektoren og forventningerne til de kommende års udvikling«.
Arbejdet  

 hermed blev henlagt til Det Tværministerielle Kontaktudvalg vedrørende det  

 Finansielle Marked.
 I oktober 1994 afgav udvalget, hvis formand var departementschef Jens  

 Thomsen, Økonomiministeriet, en rapport med titlen »Den danske  

 pengeinstitutsektor«.
 Rapporten indeholdt bl.a. nogle anbefalinger om, hvorledes tilsynet med  

 kriseramte pengeinstitutter kunne forbedres.
Rapporten tog udelukkende sigte på pengeinstitutsektoren med de særlige  

 karakteristika, som denne sektor har i relation til den virksomhed, som  

 udøves.
Alligevel findes det hensigtsmæssigt på en række punkter tillige at  

 implementere disse anbefalinger i realkreditloven.
Udover anbefalinger, som  

 kræver lovændring, agter Finanstilsynet at udarbejde og udlevere  

 sektorgennemsnit for en række nøgletal for realkreditinstitutter, således at  

 institutterne har mulighed for selv at vurdere deres økonomiske stilling i  

 forhold til den øvrige del af sektoren, den såkaldte »self  

 assessment-metode«.
 På bank- og sparekasselovens område er der bl.a. fremsat lovforslag om:
 - At kræve en anden benævnelse end obligationer for kapitalandele med  

 status som efterstillet kapital.
 - At Finanstilsynet skal kunne pålægge et institut at ansætte en  

 yderligere revisor.
 - At Finanstilsynet får hjemmel til at iværksætte en undersøgelse  

 vedrørende et instituts finansielle fremtidsudsigter.
 - At Finanstilsynet får hjemmel til at stille differentierede  

 hensættelseskrav i institutter med særlig høj risikoprofil.
 I nærværende forslag til ændring af realkreditloven er der indarbejdet  

 tilsvarende forslag, dog således, at det sidstnævnte forslag om at kunne  

 stille differentierede hensættelseskrav ikke er medtaget.
Årsagen til, at denne anbefaling ikke er foreslået indarbejdet i  

 realkreditloven, er dels , at der i realkreditloven - i modsætning til  

 bank- og sparekasseloven - ikke findes bestemmelser, som regulerer  

 hensættelserne, idet disse regler findes i en regnskabsbekendtgørelse,  

dels at det er Finanstilsynets praksis, at realkreditinstitutterne  

 normalt skal hensætte hele den usikrede del af et lån, idet erfaringen er, at  

 realkreditinstitutterne - i modsætning til pengeinstitutterne - kun  

 undtagelsesvis får de dele af deres tilgodehavende, for hvilke der ikke er  

 pantsikkerhed, dækket.
Man agter derfor heller ikke at ændre i  

 regnskabsbekendtgørelsen.
 På dette punkt er der således ikke parallelitet mellem realkreditloven og  

 lov om banker og sparekasser m.v., da de faktiske forhold er forskellige.
Ad 4 (Belåningsgrundlaget ved udmåling af realkreditlån) Der foreslås en ændret formulering af lovens § 42, der indebærer en  

 præcisering af, på hvilket grundlag realkreditlån kan ydes.
 Et udvalgsarbejde i en arbejdsgruppe nedsat af landbrugsministeren  

 vedrørende landbrugsdriftsfællesskabers finansieringsproblemer, jf.  

 landbrugsministerens skrivelse af 5. maj 1994 til Folketingets Landbrugs- og  

 Fiskeriudvalg, har vist, at det vil være hensigtsmæssigt i realkreditloven at  

 få præciseret, på hvilket grundlag realkreditlån kan ydes.
Ifølge realkreditlovens §§ 1 og 2 kan realkreditinstitutter yde lån mod  

 pant i fast ejendom på grundlag af udstedelse af realkreditobligationer og  

 andre værdipapirer.
Til brug for udmålingen af dette lån skal instituttet  

 ansætte ejendomsværdien, jf. § 41. Det fremgår imidlertid ikke eksplicit af  

 loven, hvad der forstås ved en ejendom, eller hvilke bestanddele der kan  

 indgå i værdiansættelsen i relation til realkreditbelåning.
I  

 realkreditlovens §§ 43, 44 og 45 har boligministeren fået bemyndigelse til at  

 fastsætte nærmere regler herom.
I Finanstilsynets bekendtgørelse nr. 194 om realkreditinstitutters  

 værdiansættelse (værdiansættelsesbekendtgørelsen) er det i § 2 fastsat, at  

 værdiansættelsen sker på grundlag af panterettens omfang.
Panteretten i fast  

 ejendom omfatter først og fremmest grund og bygninger, men også  

 bygningstilbehør, jf. tinglysningslovens § 38. Det dertil hørende  

 driftsinventar og driftsmateriel, jf. tinglysningslovens § 37, kan indgå i  

 belåningsgrundlaget, såfremt det er omfattet af tinglyst pantebrev i den  

 faste ejendom.
Dette præciseres i lovforslaget.
Efter værdiansættelsesbekendtgørelsens § 2 kan tilbehør, der ikke ejes af  

 ejendommens ejer, medtages i låneudmålingsgrundlaget, hvis det sampantsættes  

 med grund og bygninger.
Det er en forudsætning herfor, at tilbehøret ikke er  

 omfattet af tinglysningslovens § 37, alene fordi det ikke ejes af ejendommens  

 ejer.
Dette præciseres tillige i lovforslaget.
 Endelig præciseres det i lovforslaget, at der skal være identitet mellem  

 låntager og ejer af den faste ejendom, således at lån kun kan ydes til ejeren  

 af den pantsatte faste ejendom.
Ad 5 (Pantsikkerhed) Det foreslås, at det i loven eksplicit bestemmes, at realkreditlån ikke må  

 ydes mod sikkerhedsstillelse i form af ejerpantebreve og skadesløsbreve.  

 Årsagen til denne præcisering er bl.a. flere henvendelser fra  

 realkreditbranchen om at få belyst, hvorvidt realkreditinstitutterne kan  

 anvende ejerpantebreve som grundlag for ydelse af realkreditlån.
Da  

 realkreditinstitutters anvendelse af ejerpantebreve på flere punkter er  

 uhensigtsmæssig, jf. bemærkningerne til § 1, nr. 1, foreslås det, at det af  

 lovteksten udtrykkeligt fremgår, at realkreditinstitutterne fortsat skal  

 anvende almindelige pantebreve (pantebrevsformular B). Dog kan skadesløsbreve  

 anvendes i forbindelse med belåning af løsøre, jf. bemærkningerne til de  

 enkelte bestemmelser.
En tilsvarende ændring foreslås i lov om Dansk  

 Landbrugs Realkreditfond.
Ad 6 (Direktørers hverv i andre virksomheder) Med den udvidede adgang for realkreditinstitutterne til at drive bank- og  

 forsikringsvirksomhed i datterselskabsform aktualiseres behovet for en  

 parallelisering med bank- og sparekasselovens regelsæt vedrørende  

 direktionens deltagelse i ledelsen i andre koncernforbundne selskaber.
Det  

 foreslås således, at økonomiministeren fremover skal godkende en sådan  

 deltagelse.
Ad 7 (Tilpasning til boligbyggeriloven) Ændringen af realkreditlovens §§ 28 og 30 foreslås for at bringe  

 regelsættet i overensstemmelse med boligbyggeriloven.
Med ændringen af  

 boligbyggeriloven har kommunalbestyrelsen fået mulighed for at give støtte  

 til etablering af private andelsboliger og almennyttigt boligbyggeri også ved  

 erhvervelse.
Lovforslaget giver mulighed for indeksbelåning heraf.
Ad 8 (Forsøg på at videregive urigtige oplysninger) Forsøg på at videregive urigtige eller vildledende oplysninger gøres  

 strafbart, idet tilsynsvirksomheden i stort omfang baseres på et  

 tillidsforhold mellem det enkelte institut og Finanstilsynet.
De sager, som  

 Finanstilsynet gennemgår på sine undersøgelser, bør i sagens natur indeholde  

 alle dokumenter.
Såfremt der er fjernet dokumenter, eller såfremt de  

 oprindelige dokumenter ombyttes med andre »tilpassede« papirer, bør  

 det være muligt at retsforfølge de pågældende ansatte også i den situation,  

 hvor der alene er tale om et forsøg på at afgive urigtige oplysninger.
Ad 9 (Udlån i udlandet) Da långivning i udlandet mod udstedelse af danske realkreditobligationer  

 kan vise sig at blive aktuel, foreslås det, at pantsikkerheden bør være den  

 samme, uanset om der lånes ud i Danmark eller i udlandet.  

 Realkreditobligationer skal således have et sikkerhedsgrundlag, der består i  

 pant i fast ejendom og eventuelt suppleret med en statslig garanti.
I  

 tilfælde, hvor sikkerhedsgrundlaget består i garantier fra pengeinstitutter  

 eller forsikringsselskaber, kan funding i Danmark alene ske ved udstedelse af  

 »andre værdipapirer«, jf. lovens § 2, stk. 1, og ikke ved  

 realkreditobligationer.
Disse »andre værdipapirer« må i tilfælde, hvor der er indbyrdes  

 hæftelse mellem serier, ikke hæfte i relation til serier med  

 realkreditobligationer, men alene med andre serier, der indeholder  

 tilsvarende værdipapirer.
I modsat fald kunne der opstå risiko for, at  

 sikkerhedsgrundlaget for de danske realkreditobligationer svækkes.
Ad 10 (Videregivelse af fortrolige oplysninger) Forslaget indeholder en lempelse af lovens tavshedspligtsbestemmelse.
Der  

 gives Folketingets stående udvalg adgang til fortrolige oplysninger fra  

 Finanstilsynet.
Oplysningerne vedrører generelle økonomiske forhold i  

 institutter, der er under betalingsstandsning eller konkurs, når Folketinget  

 er inddraget ved, at staten stiller garanti eller andre midler til rådighed i  

 forbindelse med en afvikling af det nødlidende institut.
Oplysninger om  

 enkelte kunders forhold kan ikke videregives.
Lempelsen finder anvendelse på  

 dokumenter i sager, der er oprettet i Finanstilsynet efter lovforslagets  

 ikrafttræden.
Der er tidligere fremsat forslag for Folketinget om en  

 tilsvarende lempelse af tavshedspligten for pengeinstitutter.
Erhvervsøkonomiske konsekvenser Adgangen til at lade realkreditinstitutterne drive bank- og  

 forsikringsvirksomhed i datterselskabsform giver en konkurrencemæssig  

 ligestilling og dermed et modspil til de pengeinstitut- eller  

 forsikringsselskabsdominerede koncerner.
Lovforslaget vedrørende implementering af kapitalkravsdirektivet medfører  

 foruden kapitalkrav til afdækning af realkreditinstitutternes kreditrisiko  

 også kapitalkrav til afdækning af institutternes markedsrisiko.
De  

 solvensmæssige konsekvenser for realkreditinstitutterne vil generelt være  

 noget mindre end for pengeinstitutterne, der har større  

 obligationsbeholdninger med markedsrisiko i forhold til den samlede balance.
Miljømæssige konsekvenser Forslaget medfører ikke miljømæssige konsekvenser.
Administrative og statsfinansielle konsekvenser Lovforslaget forventes ikke at få væsentlige administrative eller  

 statsfinansielle konsekvenser.
Boligministeriet har oplyst, at det ikke forventes, at støttetilsagn efter  

 lov om boligbyggeri § 48, stk. 1, nr. 2 og § 63, stk. 1, 2. pkt., jf.  

 lovforslagets § 1, nr. 7 og 9, fører til ændringer i de samlede  

 anskaffelsesudgifter vedrørende etablering af almennyttige boliger og  

 andelsboliger.
Under denne forudsætning indebærer ændringerne ikke tab af  

 realrenteafgiftsprovenu, selv om der foreslås indekslån til et nyt  

 låneformål.
Forholdet til EU-retten Forslaget implementerer Rådets direktiv 93/6/EØF af 15. marts 1993 om  

 kravene til investeringsselskabers og kreditinstitutters kapitalgrundlag.
Bemærkninger til de enkelte bestemmelser Til § 1 Til nr. 1 Med forslaget tydeliggøres den hidtil gældende retstilstand, hvorefter  

 realkreditlån ikke kan ydes mod sikkerhedsstillelse i form af ejerpantebreve  

 og skadesløsbreve.
Realkreditlån, der ydes mod sikkerhed i form af ejerpant,  

 kan ikke accepteres, idet sikkerhedsstillelsen her sker ved håndpantsætning  

 af ejerpantebrevet, som ikke viser det bagved liggende retsforhold.  

 Skadesløsbreve indeholder som ejerpantebreve ikke oplysninger om den  

 underliggende fordring.
Det er tillagt vægt, at der ved brug af ejerpantebreve er risiko for  

 kollisionsproblemer ved stiftelse af sekundære panterettigheder.
Forbudet mod  

 ejerpantebreve modvirker også, at tingbøgernes oplysningsværdi reduceres.
Det  

 er i øvrigt tidligere fremgået af bemærkningerne til loven, at realkreditlån  

 ikke kunne ydes mod sikkerhed i ejerpantebreve, jf. bemærkningerne til lov  

 nr. 378 af 20. maj 1992.
I de tilfælde, hvor realkreditlån efter loven kan ydes mod pant i løsøre,  

 jf. bemærkningerne til nr. 12, kan skadesløsbreve dog anvendes.
Dette er en  

 kodificering af gældende ret, idet denne fremgangsmåde i dag anvendes af  

 institutterne i forbindelse med løsørebelåning.
Ved belåning af det til en  

 ejendom hørende løsøre kan der derimod ikke ske sikkerhedsstillelse i form af  

 løsøreejerpantebreve, jf. ovenfor.
Til nr. 2 Konsekvensrettelse som følge af nr. 1.
Til nr. 3 Forslaget har til formål at give realkreditinstitutterne mulighed for i  

 datterselskabsform at drive bank- og forsikringsvirksomhed, således at der i  

 den finansielle sektor opnås konkurrencemæssig ligestilling med hensyn til at  

 drive finansiel virksomhed, jf. i øvrigt de almindelige bemærkninger.
Lov om  

 banker og sparekasser m.v. samt lov om forsikringsvirksomhed indeholder en  

 tilsvarende bestemmelse.
Adgangen til at drive et pengeinstitut eller et forsikringsselskab i  

 datterselskabsform ændrer ikke på realkreditinstitutternes virksomhedsområde.  

 Således er det fortsat ikke muligt for realkreditinstitutterne at yde lån,  

 som ikke er realkreditlån, og dette forbud omfatter også lån til  

 datterselskaber.
Denne retstilstand er i overensstemmelse med den praksis,  

 som Finanstilsynet hidtil har fulgt.
Forbuddet gælder dog ikke placering af  

 overskydende midler, hvor disse midler er direkte afledt af  

 realkreditinstituttets udlånsvirksomhed eksempelvis i form af  

 terminsindbetalinger, der erlægges før udbetaling til obligationsejerne,  

 ekstraordinære indfrielser eller midler fremkommet ved forhåndsemissioner til  

 afdækning af fastkursaftaler.
Til nr. 4 Forslaget er fremsat for at hindre, at realkreditinstitutterne benytter de  

 lidt mere lempelige regler, som gælder for udenlandske kreditinstitutter, der  

 ønsker at drive realkreditvirksomhed her i landet.
En situation, hvor der  

 oprettes et søsterselskab i udlandet, ville i modsat fald kunne medføre, at  

 der kunne drives realkreditvirksomhed her i landet på basis af et mere  

 lempeligt regelsæt end det, der gælder for realkreditinstitutter oprettet her  

 i landet, idet udenlandske selskaber kan nøjes med at opfylde betingelserne i  

 lovens § 3.
 Det eksisterende regelsæt gør det muligt for udenlandske kreditinstitutter  

 at drive realkreditvirksomhed her i landet når:
- den største del af kreditinstituttets aktivitet består i at  

 udstede obligationer eller andre værdipapirer, som modsvares af udlån mod  

 pant i fast ejendom, (kravet om specialisering er således ikke så stærkt som  

 for danske institutter), - långivningen og obligationsudstedelsen er reguleret af et  

 balanceprincip, (som ikke behøver at være helt identisk med balanceprincippet  

 i realkreditlovens § 49), - realkreditobligationer, som kreditinstituttet udsteder her i landet, har  

 en separatiststilling og en privilegeret stilling i konkursordenen efter  

hjemlandets lovgivning, (ikke nødvendigvis efter dansk  

 konkurslovgivning).
Baggrunden for, at regelsættet for udenlandske kreditinstitutter er mere  

 lempeligt end det, der gælder for danske realkreditinstitutter, er, at EF's  

 direktiver på det finansielle område fordrer fri bevægelighed for  

 tjenesteydelser.
Imidlertid er det i præamblen (11. betragtning) til 2.  

 banksamordningsdirektiv (89/646/EØF) forudsat, at finansieringsteknikker på  

 realkreditområdet indtager en særstilling på grund af de særlige hensyn, der  

 er at tage til forbrugere og investorer på dette område.
Danmark har således  

 mulighed for stadig at fastsætte særlige vilkår for udstedelse af  

 realkreditobligationer her i landet, også når dette sker som  

 grænseoverskridende virksomhed.
For reelt at tillade grænseoverskridende  

 virksomhed fra udenlandske selskaber var det imidlertid nødvendigt, at disse  

 ikke skulle leve op til alle realkreditlovens krav.
 Med ændringsforslaget sikres, at med danske realkreditinstitutter  

 koncernforbundne søsterselskaber, der etableres i udlandet, og som ønsker at  

 drive realkreditvirksomhed her i landet, skal opfylde en væsentlig del af  

 bestemmelserne i realkreditloven på linie med danske realkreditinstitutter.  

 Et datterselskab af et holdingselskab, som besidder alle eller flertallet af  

 aktierne i et realkreditinstitut, vil således være omfattet af bestemmelsen.
Til nr. 5 Ændringen er en konsekvens af ændringen i nr. 4.
Til nr. 6 Med dette ændringsforslag paralleliseres realkreditloven til bank- og  

 sparekasselovens § 19, stk. 5, bortset fra at »filialbestyrere«  

 ikke er medtaget, da realkreditinstitutterne ikke har filialer. Ændringen  

 indebærer, at de pågældende i et realkreditinstitut ikke kan drive egen  

 erhvervsvirksomhed eller deltage i ledelsen af andre virksomheder uden  

 tilladelse fra økonomiministeren.
Med denne ændring er det bl.a. tilsigtet at  

 fastlægge en praksis, der svarer til praksis på pengeinstitutområdet,  

 hvorefter det f.eks. normalt ikke tillades, at direktører i et pengeinstitut  

 tillige beklæder andre direktionsposter i koncernforbundne selskaber, der  

 driver finansiel virksomhed, men alene at de indgår i bestyrelserne.
De  

 ledelsesmæssige hverv, som allerede beklædes af direktører m.v. i  

 realkreditinstitutterne, vil dog ikke blive berørt af nærværende forslag, jf.  

 overgangsbestemmelsen i § 4, stk. 1.
Til nr. 7 Det nye stykke foreslås indsat som en konsekvens af allerede foretagne  

 ændringer i boligbyggeriloven, jf. lov nr. 181 af 14. april 1993 om ændring  

 af lov om boligbyggeri, hvor § 63 blev ændret.
Med forslaget gives der  

 tillige mulighed for indeksbelåning af de i boligbyggerilovens § 63, stk. 1,  

 2. pkt., nævnte formål, således at der er overensstemmelse mellem  

 boligbyggeriloven og realkreditloven.
Til nr. 8 Bestemmelsen er en konsekvensændring som følge af nr. 7.
Til nr. 9 Ændringsforslaget er begrundet i de samme forhold som nr. 7, dvs. allerede  

 foretagne ændringer af boligbyggeriloven, jf. en ændring af  

 boligbyggerilovens § 48. Med forslaget gives der mulighed for indeksbelåning  

 af de i boligbyggerilovens § 48, stk. 1, nr. 2, nævnte formål, således at der  

 er overensstemmelse mellem boligbyggeriloven og realkreditloven.
 Til de i boligbyggerilovens § 48, stk. 1, nr. 1, nævnte formål kan der i  

 forvejen ydes indekslån i medfør af realkreditlovens § 30, stk. 2, hvilket  

 præciseres ved, at der i forslaget refereres til boligbyggerilovens § 48,  

 stk. 1, 2. pkt., som omfatter både nr. 1 og nr. 2.
Til nr. 10 Bestemmelsen er en konsekvensændring som følge af nr. 9.
Til nr. 11 Bestemmelsen blev ved en fejltagelse ikke konsekvensrettet ved lov nr. 229  

 af 13. april 1991.
Til nr. 12 Med bestemmelsen i stk. 1 præciseres det, at låntager skal være ejer af  

 den faste ejendom.
En betingelse er derfor, at det af tingbogen fremgår, at  

 låntager er ejer af ejendommen.
Realkreditlån kan således ikke ydes til en  

 låntager alene, der ikke selv har adkomst til den faste ejendom.
Bestemmelsen  

 er derimod ikke til hinder for, at der på pantebrevet er anført meddebitorer,  

 der ikke har adkomst til den pantsatte faste ejendom.
Et realkreditlån skal  

 således som minimum have ejerne af den pantsatte faste ejendom som debitorer  

 på pantebrevet.
Baggrunden for bestemmelsen er at præcisere det traditionelle  

 realkreditbegreb.
Realkreditlån skal ydes til finansiering af låntagers faste  

 ejendom.
Realkreditlån kan derimod ikke ydes til personer, der ikke selv ejer  

 den til sikkerhed for lånet pantsatte faste ejendom.
Denne type finansiering  

 varetages af andre finansielle institutter.
Bestemmelsen er ej heller til hinder for, at debitorerne på pantebrevet  

 kan være to ejere af hver sin ejendom, såfremt de to ejendomme er sampantsat  

 til sikkerhed for lånet.
Bestemmelsen indebærer derimod, at såfremt en  

 ejendom er ejet i sameje, skal alle adkomsthavere være debitorer på  

 pantebrevet, selv om brugsretten ved aftale måtte være begrænset til en  

 bestemt del af ejendommen.
Ved ydelse af realkreditlån på grundlag af en del  

 af en fast ejendom (ideelle andele) skal alle adkomsthavere til ejendommen  

 således være debitorer på pantebrevet, hvilket indebærer, at samtlige ejere  

 hæfter personligt for lån ydet på grundlag af de enkelte andele, selv om ikke  

 alle andele sættes som sikkerhed.
 For så vidt angår betingelsen om, at låntager skal være tinglyst  

 adkomsthaver på ejendommen, kan instituttet dog udbetale et lån til en køber,  

 der endnu ikke har tinglyst adkomst til ejendommen, såfremt et pengeinstitut  

 indestår for lånets indfrielse, hvis låntager ikke får endelig adkomst til  

 ejendommen.
Med stk. 2 præciseres den grundlæggende forudsætning for medtagelse af  

 tilbehør i låneudmålingsgrundlaget.
Ud over bygningstilbehøret, jf.  

 tinglysningslovens § 38, dvs. ledninger, varmeanlæg, husholdningsmaskiner og  

 lignende, der er indlagt i bygningen, herunder ledningsnet til rensningsanlæg  

 og kollektive energiforsyningsanlæg, kan det til ejendommen hørende  

 driftsinventar og driftsmateriel - herunder maskiner og tekniske anlæg - og  

 ved landejendomme tillige den til ejendommen hørende besætning medtages,  

 forudsat at ejendommen er varigt indrettet med en særlig erhvervsvirksomhed  

 for øje, jf. tinglysningslovens § 37. Heri ligger, at tilbehøret skal have  

 driftsmæssig tilknytning til ejendommen.
 Afgrænsningen af dette tilbehør følger praksis efter tinglysningslovens §  

 37. Dette indebærer derfor, ud over den driftsmæssige tilknytning, at  

 løsøret skal være ejet af ejendommens ejer, og at der skal være en  

 stedlig tilknytning til ejendommen.
Løsøre kan således ikke belånes isoleret, men kun i forbindelse med den  

 faste ejendom, hvortil løsøret hører.
Som udgangspunkt kan kun løsøre, der  

 ejes af ejendommens ejer, og som er tilhørende den faste ejendom i § 37's  

 forstand, indgå i låneudmålingsgrundlaget, jf. dog undtagelserne i stk. 3.
For så vidt angår landbrugsejendomme, vil det blive præciseret i  

 værdiansættelsesbekendtgørelsen, at den til landbrugsejendomme hørende  

 »gødning, afgrøder og andre frembringelser« ikke kan medtages i  

 låneudmålingsgrundlaget.
Baggrunden herfor er den pantemæssige usikkerhed,  

 der knytter sig til disse bestanddele.
 Det vil endvidere i værdiansættelsesbekendtgørelsen blive præciseret, at  

 såfremt der er usikkerhed om, hvorvidt løsøre er omfattet af pant i den faste  

 ejendom (dvs. om løsøret har den driftsmæssige og stedlige tilknytning til  

 ejendommen), kan det pågældende løsøre ikke medtages i udmålingsgrundlaget.
Usikkerheden kan skyldes, at der f.eks. ved samdrift af flere ejendomme  

 med løsøreaktiver, der cirkulerer mellem ejendommene, kan opstå tvivl om, til  

 hvilken ejendom et givet løsøre hører.
Dette var tillige baggrunden for  

 drøftelserne i det af Landbrugsministeriet den 10. oktober 1994 nedsatte  

 udvalg om realkreditfinansiering af driftsfællesskaber i landbruget.  

 Arbejdsgruppen har netop afsluttet sit arbejde og udarbejdet en rapport.
Den  

 i rapporten skitserede løsningsmodel er ikke indarbejdet i lovforslaget, da  

 der endnu ikke er taget stilling hertil.
 For så vidt angår stk. 2 i den gældende lov, er denne overflødiggjort af  

 det nye stk. 2, idet ledningsnet er omfattet af tinglysningslovens § 38.
Med bestemmelsen i stk. 3 præciseres det, at der i udmålingsgrundlaget kan  

 medtages løsøre, der har den i tinglysningslovens § 37 forudsatte stedlige og  

 driftsmæssige tilknytning til den faste ejendom, men hvor løsøret ikke er  

 omfattet af § 37 alene af den grund, at løsøret ikke er ejet af ejeren af den  

 faste ejendom.
Det er naturligvis en forudsætning, at instituttet i denne  

 situation får panteret i det pågældende løsøre.
Løsøret kan f.eks. være ejet af en anden end ejeren af ejendommen i de  

 tilfælde, hvor en landmand, driftsselskab eller driftsfællesskab forpagter  

 eller lejer en landbrugsejendom.
Forpagteren, driftsselskabet eller  

 driftsfællesskabet vil typisk selv eje besætning, maskiner m.v., men ikke  

 selve ejendommen.
Det har imidlertid ikke nogen betydning for den samlede  

 ejendomsværdi, hvem der ejer løsøret, så længe løsøret hører til ejendommen.
 Betingelsen for, at løsøre kan indgå i belåningsgrundlaget, selv om det  

 ikke er omfattet af tinglysningslovens § 37, er, ud over at det skal være  

 stedligt og driftsmæssigt tilknyttet ejendommen, jf. ovenfor, at  

 instituttet får pant i såvel den faste ejendom som i løsøret, at  

 instituttet tinglyser løsørepanteretten i personbogen, at det af  

 løsørepantebrevet fremgår, at det ligger til sikkerhed for realkreditlånet i  

 den faste ejendom, at denne løsørepanteret kan gøres gældende, hvis  

 lånet i den faste ejendom misligholdes, samt at instituttet efter eget  

 valg kan gøre udlæg i løsøret eller den faste ejendom.
 Pantsætning af løsøre, der tilhører andre end ejeren af den faste ejendom,  

 skal ske efter tinglysningslovens § 47 eller § 47 b.
Ved pantsætning efter tinglysningslovens § 47 skal hver enkelt genstand  

 specificeres på pantebrevet (hvis der pantsættes mere end 10 genstande, skal  

 disse opføres på en vedlagt fortegnelse). Genstande påført et løsørepantebrev  

 efter tinglysningslovens § 47 kan ikke udskilles som følge af regelmæssig  

 drift af ejendommen.
Panthaveren skal således give samtykke til, at en  

 pantsat genstand relakseres af pantet eller udskiftes.
Iøvrigt skal  

 tinglysningslovens § 50 a iagttages, hvorefter der stilles krav om anvendelse  

 af blanketter, der er godkendt af Justitsministeriet.
Efter § 47 b kan indehaveren af en erhvervsvirksomhed, der drives fra  

 lejet ejendom, pantsætte det til virksomheden hørende driftsinventar og  

 driftsmateriel m.v.
Denne pantsætningsform vil kunne benyttes af den  

 føromtalte forpagter af en landbrugsejendom.
Genstandene skal ikke  

 specificeres enkeltvis som efter tinglysningslovens § 47, og pantsætter kan  

 udskifte løsøret ifølge regelmæssig drift, uden panthavers samtykke.
Det er  

 imidlertid også, selv om pantsætning sker efter § 47 b, en betingelse for, at  

 løsøret kan indgå i udmålingsgrundlaget efter realkreditloven, at løsøret  

 ville have været omfattet af § 37, dvs. ejendommen skal være varigt indrettet  

 med den særlige virksomhed for øje, der drives fra de lejede lokaler.
Ved  

 varig indretning forstås, at løsøret skal have driftsmæssig og stedlig  

 tilknytning til den ejendom, hvorfra virksomheden drives.
 I de tilfælde, hvor et driftsselskab/driftsfællesskab driver flere  

 landbrugsejendomme med hver sin landbrugsproduktion, er det tvivlsomt, om  

 pantsætning af løsøret kan ske med hjemmel i tinglysningslovens § 47 b, stk.  

 2, idet det er uafklaret, om det pågældende løsøre har den fornødne stedlige  

 tilknytning til alle ejendommene, som driftsselskabet/driftsfællesskabet  

 driver.
Såfremt løsørepantsætningen sker ved en påtegning på pantebrevet i den  

 faste ejendom, har Finanstilsynet betragtet dette som en  

 »sampantsætning«, jf. værdiansættelsesbekendtgørelsens § 2. Efter  

 indførelsen af den centrale personbog og formulartvang af 15. marts 1994 kan  

 der ikke længere foretages løsørepantsætning ved en påtegning på pantebrevet  

 i den faste ejendom.
Før den centrale personbog blev indført, sendtes  

 pantebrevet i den faste ejendom (formular B) med påtegning om  

 løsørepantsætning til tinglysning med en begæring om tinglysning både i  

 tingbogen og i personbogen.
Institutterne behøvede således ikke at udarbejde  

 to dokumenter, et for realkreditlånet i ejendommen og et for  

 løsørepantsætningen, men bare et samlet dokument, der kunne tinglyses både i  

 tingbogen og i personbogen.
Nu skal der udformes to dokumenter; et pantebrev  

 i den faste ejendom for realkreditlånet, som bliver tinglyst i tingbogen, og  

 et løsørepantebrev for løsørepantsætningen, som bliver tinglyst i  

 personbogen.
Fast ejendom og løsøre kan således ikke længere »sampantsættes«  

 ved en påtegning på pantebrevet i den faste ejendom.
Derimod kan to faste  

 ejendomme stadig »sampantsættes« ved samme pantebrev.
 Endelig skal det nævnes, at bortfaldet af den hidtidige særlige  

 industriregel i realkreditlovens § 42, stk. 1, ikke indebærer nogen  

 materielle ændringer, idet det blot med dette lovforslag præciseres, at  

 reglen gælder for alle ejendomskategorier.
 Stk. 4 svarer til § 42, stk. 1, 2. pkt., jf. stk. 2, i den gældende lov.
Til nr. 13 Forslaget er en konsekvens af, at realkreditområdet ressortmæssigt er  

 flyttet fra Boligministeriet til Økonomiministeriet.
Til nr. 14 Bestemmelsen foreslås indsat for at sikre, at også lån, der ydes i  

 udlandet, og som er finansieret ved udstedelse af realkreditobligationer,  

 alene ydes på basis af pantsikkerhed inden for lovens lånegrænser eller mod  

 offentlig garanti.
Hvis lån ydes ud over lånegrænserne mod en bank- eller  

 forsikringsgaranti, som i øvrigt skal være selvskyldnergarantier, kan  

 fundingen (finansieringen) således alene ske ved udstedelse af andre  

 værdipapirer end realkreditobligationer.
Til nr. 15 Med forslaget til ændring af § 53, stk. 1, vil poster med markedsrisiko  

 komme til at indgå i beregningen af solvenskravet, hvor det i dag alene er  

 poster med kreditrisiko, jf. i øvrigt de almindelige bemærkninger.
Det er dog  

 kun de aktiver, der indgår i instituttets handelsbeholdning, jf.  

 bemærkningerne til nr. 23, som medregnes i forbindelse med opgørelse af  

 kapitalkravet vedrørende markedsrisiko.
 Med ændringen følger også, at institutterne får mulighed for at dække en  

 del af det nye kapitalkrav til afdækning af markedsrisici med et nyt  

 kapitalelement i form af »kortfristet supplerende kapital«, jf. nr.  

 23.
 Sammen med den supplerende kapital i form af opskrivningshenlæggelser,  

 solidarisk hæftelse, midler i serier med tilbagebetalingspligt samt  

 værdipapirer med ubestemt løbetid og andre kapitalindskud må det nye  

 kapitalelement dog stadig ikke medregnes med mere end 100 pct. af  

 kernekapitalen, jf. § 53 a, stk. 2.
Med ændringsforslaget udgår betegnelsen »ikke-balanceførte  

 poster«.
Disse poster opdeles efter de nugældende kapitaldækningsregler  

 i dels poster under stregen, f.eks. fondsterminsforretninger og lignende,  

 dels rente- og valutakursrelaterede poster.
Sidstnævnte poster vil med  

 forslaget til de nye kapitaldækningsregler indgå i poster med markedsrisiko.  

 Poster under stregen uden for handelsbeholdningen skal stadig risikovægtes  

 efter de nugældende regler for poster med kreditrisiko.
Med forslaget vil  

 summen af de risikovægtede poster i solvensopgørelsen (»de risikovægtede  

 aktiver m.v.«) herefter bestå af vægtede aktiver, vægtede poster under  

 stregen samt de vægtede poster med markedsrisiko.
Til nr. 16 En konsekvensændring som følge af nr. 15, idet det nye solvenskrav,  

 ligesom de nu gældende, skal være opfyldt i såvel serier som i  

 realkreditinstituttet i øvrigt.
Til nr. 17 Ændringsforslaget er en konsekvensændring, der følger af nr. 15, og er  

 nødvendig for at give økonomiministeren hjemmel til også at kunne fastsætte  

 regler om kapitaldækning af markedsrisiko.
 Af kapitalkravsdirektivets artikel 4, stk. 4, fremgår det, at de  

 kompetente myndigheder skal kræve, at institutterne indfører systemer til  

 overvågning og kontrol af renterisikoen for alle aktiviteter, idet de  

 kompetente myndigheder skal orienteres om disse systemer.
 Af direktivets artikel 4, stk. 5, fremgår, at institutterne overfor deres  

 kompetente myndigheder skal godtgøre, at de råder over egnede systemer for  

 til enhver tid og med rimelig nøjagtighed at kunne beregne deres finansielle  

 situation.
 Derfor foreslås det at tilføje et nyt punktum i stk. 5, således at  

 økonomiministeren på grundlag af direktivets art. 4, stk. 4, gives hjemmel  

 til at fastsætte regler om opgørelse og indberetning af de samlede  

 renterisici for alle aktiviteter.
Kapitalkravsdirektivets regler for kapitaldækning af renterisici retter  

 sig imod aktiviteter inden for handelsbeholdningen.
Der kan imidlertid også  

 være renterisiko på anlægsbeholdningen, som de gældende kapitaldækningsregler  

 ifølge solvensdirektivet ikke retter sig imod.
Med forslaget skal  

 realkreditinstitutterne sammen med kapitaldækningsopgørelsen opgøre og  

 indberette den samlede renterisiko på alle aktiviteter.
Indberetningen skal ske mindst en gang hvert kvartal.
Opgørelsen vil  

 omfatte alle aktiviteter med en renterisiko, det vil sige foruden  

 handelsbeholdningen også fastforrentede aktiver og passiver.
 Finanstilsynet får med indberetningen oplysninger om institutternes  

 samlede risici, men hovedformålet er, at institutternes ledelser også selv er  

 opmærksomme på disse samlede risici.
 Det er tanken, at disse indberetningsskemaer indarbejdes i bekendtgørelse  

 nr. 601 af 1. juli 1992 om realkreditinstitutters obligationsudstedelse,  

 balanceprincip og renterisiko.
Til nr. 18 Med forslaget sikres, at 100 pct.-grænsen i § 53 a, stk. 2, skal gælde for  

 supplerende kapital med tillæg af kortfristet supplerende kapital.
Forslaget  

 bevirker således, at kernekapitalen fortsat skal medregnes for mindst 50 pct.  

 af summen af den ansvarlige kapital og den kortfristede supplerende kapital.
Til nr. 19 I medfør af forslaget til § 53 a, stk. 3, kan økonomiministeren fastsætte  

 de nærmere betingelser for medregning af det nye kapitalelement i form af  

 kortfristet supplerende kapital.
Af den gældende kapitaldækningsbekendtgørelse fremgår betingelserne for  

 optagelse af værdipapirer med ubestemt løbetid og andre kapitalindskud.
Det  

 fremgår bl.a., at kapitalindskudet skal kunne nedskrives i forbindelse med en  

 rekonstruktion af instituttet.
 For det nye kapitalelement skal der gælde lignende betingelser for dets  

 optagelse som for værdipapirer med ubestemt løbetid og andre kapitalinskud.
Den korte løbetid, ned til 2 år, vil blive suppleret af betingelser om  

 indlåsning og anvendelse, idet kapitalens tilbagebetaling og forrentning  

 tilbageholdes, såfremt solvenskravet ikke er opfyldt.
Endvidere begrænses  

 anvendelsen til kapitaldækning af markedsrisici.
Til nr. 20 Med ændringsforslaget udgår »ansvarlig indskudskapital«, idet  

 kapitalelementet ikke har de samme egenskaber som supplerende kapital.  

 Ændringsforslaget er nødvendigt for at præcisere, at supplerende kapital, som  

 indgår i instituttets ansvarlige kapital, ikke kan have karakter af ansvarlig  

indskuds kapital.
Der er derfor alene tale om en terminologisk  

 ændring, hvor det tydeliggøres, at realkreditinstitutterne med gældende  

 lovgivning ikke har mulighed for at optage ansvarlig indskudskapital, men  

 alene mulighed for at optage efterstillet fremmedkapital i form af  

 værdipapirer med ubestemt løbetid og andre kapitalindskud, der opfylder de  

 nærmere angivne betingelser, jf. bekendtgørelse nr. 958 af 27. december 1991  

 om realkreditinstitutters kapitaldækning.
Supplerende kapital kan nedskrives og medvirke i forbindelse med en  

 rekonstruktion af instituttet.
For supplerende kapital i form af værdipapirer  

 med ubestemt løbetid og andre kapitalindskud gælder endvidere, at instituttet  

 har ret til at udskyde betaling af renter på kapitalindskudet, såfremt  

 solvenskravet ikke er opfyldt på forfaldstidspunktet, jf.  

 kapitaldækningsbekendtgørelsens § 1, stk. 2, 4 og 7.
Til nr. 21 Forslaget er en indarbejdelse af en af de anbefalinger, som er fremkommet  

 i forbindelse med rapporten »Den Danske Pengeinstitutsektor«  

 (Økonomiministeriet 1994), som er udarbejdet af Det Tværministerielle  

 Kontaktudvalg vedrørende det Finansielle Marked.
Den foreslåede ændring  

 relaterer sig til nogle konkrete sager, hvor »obligationer« udstedt  

 af banker med status af efterstillet kapital blev opfattet, som om disse  

 papirers sikkerhed lå på niveau med realkredit- og statsobligationer.
Det  

 findes derfor hensigtsmæssigt også for realkreditinstitutter at stille krav  

 om, at sådanne papirer betegnes »kapitalbeviser«, når de udstedte  

 papirer henregnes til den supplerende kapital.
Til nr. 22 Bestemmelsen foreslås indsat, fordi det regnskabsmæssigt ikke på nuværende  

 tidspunkt er muligt at behandle forsikringsselskaber og kreditinstitutter  

 efter det samme regelsæt, idet der er en grundlæggende forskellig måde at  

 opgøre kapitalen på i henholdsvis kreditinstitutter og forsikringsselskaber.  

 Forslaget skal endvidere sikre, at et realkreditinstitut, der ejer et  

 forsikringsselskab, ikke derved kan medregne en del af sin ansvarlige kapital  

 to gange (dobbeltgearing). Forslaget medfører, at fradraget i  

 realkreditinstituttets ansvarlige kapital gøres uafhængigt af, hvorledes det  

 pågældende datterforsikringsselskab måtte være kapitaliseret.
Formuleringen  

 »direkte eller indirekte ejede andel« indebærer, at også  

 forsikringsselskabets datterforsikringsselskabers solvensmargen fratrækkes i  

 den ansvarlige kapital.
Til nr. 23 Realkreditinstitutterne får - ligesom pengeinstitutterne - med  

 kapitalkravsdirektivet mulighed for at medregne et ekstra kapitalelement  

 benævnt »kortfristet supplerende kapital«.
 Kapitalelementet får karakter af supplerende kapital i form af  

 værdipapirer med ubestemt løbetid, jf. nr. 20. Kortfristet supplerende  

 kapital indgår ikke som en del af den ansvarlige kapital på grund af sin  

 kortfristethed, og der stilles en række yderligere betingelser for optagelse  

 af kortfristet supplerende kapital som kapitalelement til afdækning af  

 markedsrisici.
 Da den kortfristede supplerende kapital kun kan anvendes til afdækning af  

 markedsrisici, der typisk kan nedbringes relativt hurtigere end risici ved  

 udlån (kreditrisici), foreslås det, at den oprindelige løbetid eller et  

 opsigelsesvarsel kan være ned til 2 år.
 Der er af den grund heller ikke, i modsætning til værdipapirer med  

 ubestemt løbetid og andre kapitalindskud, krav om nedtrapning af det beløb,  

 hvormed kapitalindskuddet kan medregnes de sidste 3 år inden  

 forfaldstidspunktet.
I forhold til værdipapirer med ubestemt løbetid og andre kapitalindskud  

 skærpes indlåsningsreglen på kortfristet supplerende kapital således, at der  

 hverken kan ske tilbagebetaling af hovedstol eller udbetaling af renter,  

 såfremt solvenskravet ikke er opfyldt, eller tilbagebetalingen vil medføre,  

 at solvenskravet ikke er opfyldt.
Dette vil blive fastsat i  

 kapitaldækningsbekendtgørelsen.
I § 53 g, stk. 2, foreslås det, at den nye kortfristede supplerende  

 kapital højst kan medregnes med 5,7 pct. af de vægtede poster med  

 markedsrisiko.
Bestemmelsen sikrer en opfyldelse af direktivets krav til  

 fordelingen af kapitalelementer på kapitalkravet.
Ifølge  

 kapitalkravsdirektivet skal en vis andel af kapitalkravet til poster med  

 markedsrisiko således afdækkes med de nuværende kapitalelementer ifølge  

 egenkapitaldirektivet (89/299/EØF). Det nye kapitalelement kan således højst  

 udgøre 250 pct. af det beløb, hvormed de nuværende kapitalelementer bidrager  

 til dækning af kapitalkravet til de vægtede poster med markedsrisiko.
De 5,7 pct. fremkommer ved at medregne det nye kapitalelement med op til  

 250 pct. af de nuværende kapitalelementer.
Det nye kapitalelement kan således  

 højst medregnes med 250/350 (det samme som 5/7) af den samlede kapital, der  

 går til dækning af kapitalkravet på 8 pct. af de vægtede poster med  

 markedsrisiko, eller 5,7 pct. (afrundet).
 Resten af kapitalkravet, dvs. mindst 2,3 pct., skal dækkes af de nuværende  

 kapitalelementer (den ansvarlige kapital).
 Beregningseksempel på kapitalkrav (i mio. kr.):
§ 53 h, stk. 1, er en følge af, at kapitalkravsdirektivet retter  

 sig særskilt mod markedsrisici i form af henholdsvis risici på  

 handelsbeholdningen og risici på aktiviteter i fremmed valuta.
Direktivet  

 indebærer, at der skelnes mellem et instituts handelsbeholdning af  

 værdipapirer, terminsforretninger og finansielle instrumenter på den ene side  

 og instituttets øvrige aktiviteter på den anden side.
Definitionen af handelsbeholdningen er derfor central.
Formålet med denne  

 afgrænsning er at udskille de aktiver, hvorpå der er en særlig risiko som  

 følge af aktivernes kursregulering.
Definitionen er imidlertid teknisk  

 kompliceret og foreslås derfor henlagt til kapitaldækningsbekendtgørelsen.
 For at sikre den størst mulige overensstemmelse mellem regnskabs- og  

 kapitaldækningsregler er det tanken at anvende den gældende definition af  

 finansielle omsætningsaktiver i regnskabsreglerne for realkreditinstitutter  

 som udgangspunkt for afgrænsningen af handelsbeholdningen.
 De poster, der vil være omfattet af handelsbeholdningen, er følgende:
- værdipapirer, der er omsætningsaktiver, jf. § 2, nr. 15 i bekendtgørelse  

 om realkreditinstitutters regnskabsaflæggelse m.v. og - afledte finansielle instrumenter, jf. bekendtgørelse om  

 realkreditinstitutters regnskabsaflæggelse m.v. §§ 70-74.
 Følgende beholdninger vil dog ikke indgå:
- værdipapirer, der ikke kursreguleres, og - positioner af obligationer, som forholdsmæssigt svarer til  

 realkreditlovens placeringskrav på 60 pct. af den ansvarlige kapital, jf.  

 lovens § 60, adderet med 60 pct. af realkreditinstituttets hensættelser på  

 nødlidende udlån.
For realkreditinstitutter gør sig det særlige gældende, at sammensætningen  

 af store dele af deres fondsbeholdning er bundet som følge af forskellige  

 lovkrav, herunder placeringsreglerne.
Efter disse skal realkreditinstitutter  

 anbringe mindst 60 pct. af den ansvarlige kapital i børsnoterede  

 obligationer.
Dette relativt høje krav om placering i obligationer afspejler  

 balanceprincippet, idet realkreditinstituttets tab typisk opstår ved  

 annullation af de obligationer, som ikke længere har pantsikkerhed.  

 Obligationerne skal således ikke sælges, og det er derfor ikke relevant at  

 beregne en markedsrisiko på dem.
De positioner, som realkreditinstitutterne tager som en konsekvens af  

 placeringskravet i realkreditloven, og som skal indgå i anlægsbeholdningen,  

 skal fradrages den samlede beholdning af obligationer, inden kapitalkravene  

 beregnes.
Tilsvarende skal 60 pct. af de positioner, som modsvarer  

 hensættelserne (som jo endnu ikke er tabt og derfor er placeret), fradrages  

 før beregningen og indgå i anlægsbeholdningen.
Dette vil indebære, at realkreditinstitutterne ikke får en uhensigtsmæssig  

 tilskyndelse til at placere i værdipapirer med kort restløbetid for at  

 mindske renterisikoen.
Beholdninger svarende til 60 pct. af hensættelser på  

 nødlidende udlån er et udtryk for, at det samlede hensættelsesbeløb foruden  

 obligationsandelen også typisk indeholder rets- og salgsomkostninger samt  

 påløbne renter i medfør af realkreditlovens balanceprincip, der netop  

 indebærer, at realkreditinstitutterne skal fortsætte rentetilskrivningen på  

 udlån, selvom de er nødlidende.
Derfor tages der udgangspunkt i 60 pct. af  

 hensættelserne svarende til den skønnede obligationsandel og ikke i de  

 samlede hensættelser.
Regler for værdipapirers kursregulering, herunder hvilke værdipapirer der  

 ikke kursreguleres, fremgår af regnskabsreglerne.
De poster, der  

 risikomæssigt er afdækket, skal således heller ikke medtages i  

 handelsbeholdningen ved opgørelsen af kapitalkrav efter reglerne i  

 kapitalkravsdirektivet.
Det gælder f.eks. forretninger i finansielle  

 instrumenter, der indgås for at afdække forskelle mellem de årlige  

 indbetalinger fra låntagerne på realkreditlån og udbetalinger til  

 obligationsejerne af realkreditobligationer, så balanceprincippet i  

 realkreditlovens § 49 bliver opfyldt.
 Med forslaget i § 53 h, stk. 2, gives, jf. kapitalkravsdirektivets  

 bilag V, pkt. 2, litra b, mulighed for, at den løbende nettofortjeneste ved  

 handelsbeholdningen kan medregnes i den kortfristede supplerende kapital.
Baggrunden for reglen er, at kursstigninger på værdipapirer - altså en  

 indtægt for instituttet i sig selv - vil medføre, at institutterne får en  

 forøgelse af de risikovægtede poster med markedsrisiko.
Dermed reduceres  

 solvensprocenten alt andet lige.
Dette kan imidlertid modvirkes ved, at  

 nettohandelsbeholdningsfortjenesten bl.a. i form af kursstigninger kan  

 medregnes ved opfyldelsen af solvenskravet.
Da medregningen af et løbende overskud vil være et brud med hidtil  

 gældende danske solvensprincipper, bør muligheden kun kunne anvendes under  

 iagttagelse af en række forsigtighedsprincipper.
Med bestemmelsen om  

 medregning sikres derfor, at medregningen kun kan ske efter Finanstilsynets  

 godkendelse, og at instituttets regnskab skal være revideret og påtegnet af  

 instituttets valgte revisorer.
Nettofortjenesten ved handelsbeholdningen beregnes som summen af  

 realiserede og urealiserede kursgevinster minus summen af realiserede og  

 urealiserede kurstab på handelsbeholdningen på opgørelsesdagen og med fradrag  

 af tab på alle øvrige aktiviteter, herunder valutakurstab og hensættelser til  

 tab på udlån.
Gevinster på alle øvrige aktiviteter kan ud fra et  

 forsigtighedsprincip ikke medregnes.
Når Finanstilsynet stiller som betingelse for medregning, at instituttets  

 regnskab skal være revideret, er det af hensyn til opgørelsen af det  

 eventuelle tab på alle øvrige aktiviteter, herunder hensættelser til tab på  

 udlån.
Hermed sikres en kontrol af, at dette er sket under iagttagelse af den  

 nødvendige forsigtighed ud fra sædvanlige regnskabsmæssige principper.
Til nr. 24 Den foreslåede tilføjelse er tænkt som en tydeliggørelse af, at der i en  

 serie ikke må ske sammenblanding af realkreditobligationer og andre  

 værdipapirer.
Der er dog indsat en overgangsbestemmelse i § 4, stk. 4, idet  

 der tidligere i begrænset omfang er sket en sådan sammenblanding.
Til nr. 25 Ved ændringen af realkreditloven nr. 932 af 27. december 1991 blev  

 henvisningsbestemmelsen ved en fejltagelse ikke konsekvensændret.
Til nr. 26 Konsekvensændring som følge af nr. 20.
Til nr. 27 Bestemmelsen foreslås indsat for at hindre, at der mellem serier, som  

 indeholder forskellige værdipapirer, kan hæftes indbyrdes.
Bestemmelsen skal  

 ses i sammenhæng med nr. 24.
Til nr. 28 og 29 Ændringsforslagene er konsekvensrettelser som følge af adgangen til at eje  

 datterselskaber, der driver pengeinstitut- og forsikringsvirksomhed, jf. nr.  

 3.
Til nr. 30 Forslaget er en konsekvensændring som følge af, at engagementer opdeles i  

 engagementer inden for henholdsvis uden for handelsbeholdningen i medfør af  

 kapitalkravsdirektivet, jf. nr. 33 og 39.
Til nr. 31 For finansielle koncerner består der særlige risici såsom risikoen for, at  

 økonomiske svagheder i et selskab rammer et andet, den såkaldte  

 »smittefare«, og tilfælde af de facto hæftelse, hvorved menes, at  

 uanset et selskab ikke juridisk hæfter for et datterselskab, kan dette vise  

 sig at være en realitet.
Endelig består der en risiko for udvanding af det  

 enkelte selskabs selvstændighed.
 Når et realkreditinstitut indgår i en koncern, er det vigtigt at forsøge  

 at begrænse disse risici, herunder risikoen for, at der ved koncerninterne  

 transaktioner sker indirekte kapitaloverførsler koncernselskaberne imellem.
For at sikre realkreditinstituttet bedst muligt foreslås økonomiministeren  

 bemyndiget til at fastsætte nærmere regler for, hvilke krav der kan stilles i  

 forbindelse med koncerninterne transaktioner.
En tilsvarende ændring er  

 vedtaget i bank- og sparekasseloven, jf. lov nr. 1090 af 21. december 1994.
Finanstilsynet har ved vejledning af 15. juli 1992 vedrørende  

 koncerninterne transaktioner orienteret branchen om, hvilke krav og  

 retningslinier Finanstilsynet har skønnet skulle være opfyldt blandt andet i  

 relation til reglerne om retvisende regnskaber.
Alle former for  

 koncerninterne transaktioner er omfattet af bestemmelsen, herunder alle  

 engagementer, såsom lån og garantier, køb og salg af aktiver samt aftaler om  

 administration eller porteføljemanagement etc.
Denne vejledning vil danne  

 udgangspunkt for den bekendtgørelse, der skal udarbejdes, idet der dog vil  

 kunne ske en præcisering af kravet til årsregnskabets oplysninger om de  

 koncerninterne transaktioner.
Til nr. 32 Forslaget er en følge af, at ændringen af lovens § 77, stk. 10, jf. nr.  

 41, medfører, at § 64 skal overholdes på koncernniveau.
Uden en ændring af §  

 64 ville dette betyde, at de samlede fondsmidler i en datterbank ville være  

 underkastet den renterisikobegrænsning, bestemmelsen indeholder.
Formålet med § 64 har siden bestemmelsens indførelse i  

 realkreditlovgivningen i 1989 været at sikre, at et realkreditinstitut ikke  

 løber større renterisiko ved placeringen af de midler, der modsvarer  

 instituttets ansvarlige kapital, end den renterisiko, der er på de udstedte  

 obligationer.
Formuleringen i den hidtidige bestemmelse fastlagde, at  

 renterisikoen skulle måles på »... aktiver og passiver inklusive  

 ikke-balanceførte poster bortset fra de i § 49 nævnte«, altså samtlige  

 aktiver og passiver bortset fra dem, der vedrører udlånsvirksomheden.
Dette  

 beløb svarer i et realkreditinstitut til de midler, der modsvarer den  

 ansvarlige kapital.
Den nye formulering indebærer således ingen materiel  

 ændring for realkreditinstituttet.
I en datterbank er fondsmidlerne imidlertid større end de midler, der  

 modsvarer den ansvarlige kapital, hvis banken har et indlånsoverskud (indlån  

 overstiger udlån). I en sådan situation vil et pengeinstitut typisk anbringe  

 dette overskud i fondsmidler.
Det forekommer ikke rimeligt at fastsætte  

 nærmere regler for sådanne fondsmidler, idet der ikke for et pengeinstitut,  

 der er uafhængig af et realkreditinstitut, gælder begrænsninger.
Den foreslåede formulering af § 64 bevirker, at en eventuel datterbanks  

 fondsmidler, svarende til den indbetalte ansvarlige kapital samt  

 ikke-balanceførte poster, indgår i § 64 opgørelsen, men ikke den del af  

 datterbankens fondsmidler, der modsvarer et indlånsoverskud.
De fondsmidler,  

 der indgår i opgørelsen, udmåles herefter forholdsmæssigt som en andel af  

 samtlige papirer (fondskoder) i datterbankens fondsbeholdning (en ideel  

 anpart af fondsbeholdningen).
 Med ændringsforslaget til bestemmelsen i lovens § 64 varetages det  

 sikkerhedshensyn, at fondsmidler svarende til indbetalt ansvarlig kapital  

 ikke placeres mere risikofyldt, end hvis der ikke var oprettet en datterbank.
Til nr. 33 - 37 I medfør af kapitalkravsdirektivets bilag VI skal de  

 handelsbeholdningsrelaterede dele af et engagement medregnes ved opgørelsen  

 af det pågældende engagement.
 Engagementer med en kunde eller en gruppe af indbyrdes forbundne kunder  

 opdeles derfor i engagementet inden for henholdsvis uden for  

 handelsbeholdningen.
 Med forslaget vil § 65 a således komme til at indeholde regler for  

 engagementer uden for handelsbeholdningen svarende til de eksisterende  

 regler, som er en implementering af direktiv (92/121/EØF) af 21. december  

 1992 om overvågning af og kontrol med store engagementer.
 § 65 a, stk. 1-6, er uændret bortset fra tilføjelsen »uden for  

 handelsbeholdningen« som en præcisering af, at de nugældende regler  

 fortsat gælder.
Til nr. 38 Der henvises til bemærkningerne til nr. 22.
Til nr. 39 Den foreslåede nye § 65 c indeholder bestemmelser om  

 realkreditinstituttets samlede engagement, såvel inden for som uden for  

 handelsbeholdningen, med en kunde eller gruppe af indbyrdes forbundne kunder.
 Efter forslaget til stk. 1 gives økonomiministeren hjemmel til at  

 fastsætte de nærmere regler for de poster, der indgår i engagementet inden  

 for handelsbeholdningen, jf. bemærkningerne til nr. 23.
 Opbygningen af stk. 2-4 er den samme som for § 65 a, stk. 1-3. Ved  

 opgørelsen i § 65 c får instituttet dog mulighed for at medregne kortfristet  

 supplerende kapital på samme måde som ved solvensopgørelsen, jf. nr. 15.
 Kortfristet supplerende kapital kan derimod ikke medregnes ved § 65 a  

 opgørelsen, idet denne bestemmelse bevares uændret, bortset fra præcisering  

 af, at der er tale om engagementet uden for handelsbeholdningen, jf.  

 bemærkningerne til nr. 33-37.
 Forslaget til stk. 5 og 6 er nødvendiggjort af indsættelsen af en  

 ny § 65 c.
 Forslaget til bestemmelsen i stk. 7 bevirker, at Finanstilsynet  

 ekstraordinært og kun mod forudgående anmodning fra et institut i særlige  

 tilfælde kan tillade, at engagementsgrænsen midlertidigt overskrides for de  

 handelsbeholdningsrelaterede dele af engagementet, jf. bemærkningerne til nr.  

 23, men ikke for de øvrige dele af engagementet.
Finanstilsynet skal efter forslaget godkende hver enkelt overskridelse og  

 skal i hvert enkelt tilfælde stille betingelser for et instituts  

 overskridelse af engagementsgrænserne for de handelsbeholdningsrelaterede  

 dele.
Finanstilsynet kan herunder stille særlige betingelser for  

 kapitalkravet til overskridelsen i overensstemmelse med direktivets krav om  

 et tillæg til de vægtede aktiver.
Tankegangen er, at det skal være  

 solvensmæssigt »dyrt« at overskride grænserne.
Dermed sikres, at  

 der er tilstrækkelig ansvarlig kapital til at bære den større risiko fra de  

 pågældende engagementer.
Bestemmelser herom vil blive fastsat i  

 bekendtgørelsesform, jf. bemærkningerne til stk. 8 nedenfor.
 Dette indebærer også, at Finanstilsynet ved vurderingen af, om der bør  

 tillades en overskridelse, vil se på instituttets solvensmæssige forhold i  

 øvrigt og på sammensætningen af overskridelsen på værdipapirer og finansielle  

 instrumenter.
Aktiver eller poster med markedsrisiko er i modsætning til aktiver eller  

 poster med kreditrisiko kendetegnet ved, at de relativt hurtigt kan  

 nedbringes, f.eks. ved at sælge værdipapirer eller afdække risici.
Derfor vil  

 overskridelsens tilladte løbetid også være målt i dage.
 Ved at understrege, at der er tale om at give tilladelse i særlige  

 tilfælde og med en begrænset løbetid på overskridelsen, vil Finanstilsynet  

 søge at undgå en uheldig tilskyndelse til engagementsoverskridelser fra  

 institutter med solvensmæssig »plads« til kapitalkravstillæget.
Økonomiministeren gives med forslaget til stk. 8 mulighed for at  

 indføre regler for indberetning og opgørelse af overskridelser.
Reglerne for  

 indberetning tænkes indsat i bekendtgørelse om store engagementer.
I  

 kapitaldækningsopgørelsen anføres ligeledes overskridelsen samt det vægtede  

 beløb herfor, fastsat af Finanstilsynet i hvert enkelt tilfælde.
Denne  

 bestemmelse foreslås indsat i kapitaldækningsbekendtgørelsen.
 Forslaget til bestemmelsen om fradrag for særligt sikre krav er en  

 parallel til den nugældende mulighed for fradrag i henhold til § 65 a, stk.  

 7.
Til nr. 40 Bestemmelsen foreslås ophævet, da det med lovændringen i nr. 2 er muligt  

 at erhverve et pengeinstitut som datterselskab uden at behøve at omdanne det  

 til et realkreditinstitut.
Bestemmelsen bliver således overflødig.
Det har i  

 øvrigt vist sig vanskeligt at anvende den eksisterende bestemmelse i praksis.
Til nr. 41 Ændringsforslaget har til formål at præcisere, at balanceprincippets  

 overholdelse på koncernniveau forudsætter, at det alene angår den del af  

 koncernen, som udgøres af realkreditinstitutter, hvilket i øvrigt også er i  

 overensstemmelse med den hidtidige fortolkning af bestemmelsen.
Det er  

 således ikke tilladt, at et realkreditinstitut finansierer datter- eller  

 søsterbankens udlån ved udstedelse af realkreditobligationer, da dette ville  

 være i strid med lovens § 48, som fordrer, at provenuet fra  

 realkreditobligationer alene kan anvendes til realkreditlån.
For så vidt  

 angår § 65, der er en del af balanceprincippet, skal denne bestemmelse kun  

 gælde for realkreditinstituttet, men ikke på koncernniveau.
Til nr. 42 Ændringen vil bevirke, at solvens- og regnskabsreglerne m.v. ikke finder  

 anvendelse på den del af koncernen, som vedrører forsikringsvirksomhed.  

 Finanstilsynet er i øjeblikket i færd med at udarbejde en bekendtgørelse om  

 forsikringsselskabers og pensionskassers koncernregnskaber, hvoraf det  

 fremgår, at datterselskaber, der ikke driver forsikringsvirksomhed, og som i  

 øvrigt er omfattet af Finanstilsynets tilsyn, skal holdes ude fra  

 konsolideringen.
 Det er således heller ikke muligt på nuværende tidspunkt at konsolidere i  

 et tilfælde, hvor moderselskabet er et kreditinstitut og datterselskabet er  

 et forsikringsselskab.
Til nr. 43 Forslaget er en implementering af en af anbefalingerne i rapporten  

 »Den danske pengeinstitutsektor« (Økonomiministeriet 1994), som er  

 udarbejdet af Det Tværministerielle Kontaktudvalg vedrørende det Finansielle  

 Marked.
Tilsvarende bestemmelse er indsat i bank- og sparekasseloven.
Finanstilsynet har i den nugældende lov hjemmel til at kræve revisionen  

 udskiftet.
Det findes imidlertid hensigtsmæssigt, at Finanstilsynet i visse  

 tilfælde får mulighed for at udpege en medrevisor.
En sådan mulighed findes  

 ikke i den gældende lovgivning. Årsregnskabsloven giver derimod aktionærer,  

 der repræsenterer mindst 10 pct. af aktiekapitalen, mulighed for at kræve, at  

 der udpeges en medrevisor.
 Den yderligere revisor betales af realkreditinstituttet på samme måde som  

 den af realkreditinstituttets øverste myndighed udpegede revisor, idet  

 Finanstilsynet skal godkende honorarets størrelse.
Til nr. 44 Forslaget er en implementering af anbefalingerne i rapporten fra Det  

 Tværministerielle Kontaktudvalg.
Forslaget giver mulighed for at få  

 analyseret fremtidsudsigterne for realkreditinstituttet i modsætning til den  

 gældende lovgivning, hvor undersøgelsen kun kan tage udgangspunkt i  

 instituttets aktuelle situation.
 Undersøgelsen kan eksempelvis føre til, at der stilles forslag om at  

 tilføre ny kapital til instituttet, at ændre i ledelsen, organisationen eller  

 driften af virksomheden m.v.
Forslaget sigter mod at styrke forebyggelsen af kriser i institutterne.  

 Rapporten med resultaterne af undersøgelsen vil blive sendt til  

 realkreditinstituttets bestyrelse, der vil have ansvaret for at tage stilling  

 til rapportens konklusioner.
Da der reelt kun er tale om en udvidelse af  

 Finanstilsynets inspektionsadgang, vil selve beslutningen om at udarbejde en  

 rapport ikke bevirke, at der skal ske en indberetning til Københavns  

 Fondsbørs.
Spørgsmålet om, hvorvidt der på baggrund af rapporten skal  

 indberettes til Københavns Fondsbørs, skal følge de gældende regler om  

 indberetning til Københavns Fondsbørs.
 Bestemmelsen er parallel til den foreslåede § 34 a i bank- og  

 sparekasselovforslaget, fremsat den 25. januar 1995.
Til nr. 45 Bestemmelsen indsættes for at præcisere, at Finanstilsynet skal godkende  

 honorarets størrelse.
Til nr. 46 Tavshedsbestemmelsen i realkreditloven og i bank- og sparekasseloven er  

 direktivbestemt.
Lovbestemmelsen gennemfører artikel 16 i 2.  

 banksamordningsdirektiv.
På denne baggrund har erhvervsministeren rettet  

 henvendelse til Europakommissionen i sagen.
Efter Kommissionens opfattelse  

 udelukker direktivet ikke, at Finanstilsynet i øget omfang kan videregive  

 oplysninger til Folketingets stående udvalg om nødlidende institutter, der er  

 trådt i betalingsstandsning eller er under konkurs.
 Tavshedspligten har det dobbelte formål at beskytte  

 realkreditinstinstitutterne og deres kunder mod udlevering af fortrolige  

 oplysninger og samtidig give Finanstilsynet mulighed for effektivt at udøve  

 den lovpligtige tilsynsvirksomhed.
Hensynet bag tavshedspligtsbestemmelsen går især på institutter i  

 »levende live«.
Hvis et institut er under betalingsstandsning eller  

 konkurs, er der ikke længere det samme fortrolighedshensyn vedrørende  

 oplysninger, der vedrører selve instituttet.
Det er endvidere en forudsætning  

 for videregivelse af oplysninger, at det er besluttet, at staten yder en  

 garanti eller stiller midler til rådighed for en afvikling af det nødlidende  

 institut.
Afvikling uden, at offentlige midler er involveret, bør ikke kunne  

 bevirke, at fortrolige oplysninger om disse private virksomheder kan  

 videregives til Folketinget.
Det gælder heller ikke inden for andre brancher  

 med private virksomheder.
En lempelse bør desuden ikke berøre tavshedspligten  

 i forhold til de oplysninger, instituttet er i besiddelse af om kundernes  

 økonomiske forhold m.v.
En kunde i et realkreditinstitut bør altid være  

 sikret fuld fortrolighed.
Balancen mellem hensynet bag tavshedspligten og det politiske behov for at  

 kende sagens rette sammenhæng til brug for den parlamentariske kontrol med  

 forvaltningen tilgodeses ved, at Folketingets stående udvalg gives adgang til  

 fortrolige oplysninger i tilfælde, hvor et nødlidende institut ikke længere  

 er i drift, fordi det er under betalingsstandsning eller konkurs, og  

 afviklingen sker med bidrag af statsmidler.
Videregivelse af oplysninger i de  

 nævnte situationer tjener en egentlig samfundsmæssig interesse.
Forslagets bestemmelse i § 98, stk. 2, nr. 10, er udformet således, at  

 Folketingets stående udvalg kan få fortrolige oplysninger om nødlidende  

 realkreditinstitutter under betalingsstandsning eller konkurs, når staten  

 yder garanti eller stiller midler til rådighed for afviklingen.
Bestemmelsen  

 opregner udtømmende de situationer, der kan medføre videregivelse af  

 fortrolige oplysninger fra Finanstilsynet til Folketingets stående udvalg.
Anmeldelse af betalingsstandsning og afsigelse af konkursdekret er de  

 objektive kriterier, der lægges til grund ved anvendelse af bestemmelsen.  

 Udtrykket »oplysninger om generelle økonomiske forhold« begrænser  

 videregivelsen af oplysninger til stående udvalg, således at f.eks.  

 oplysninger om enkelte kunders forhold, forretningshemmeligheder, herunder  

 eventuelle overtagelses- eller fusionstilbud fra andre institutter, tilsynets  

 interne arbejdsdokumenter og oplysninger af personlig karakter ikke kan  

 videregives til stående udvalg.
Det kan forekomme, at der indeholdes intern  

 viden i de fortrolige oplysninger, som videregives i medfør af bestemmelsen.  

 I fondsbørsloven er der forbud mod insider-handel og tilskyndelse hertil samt  

 mod videregivelse af intern viden.
Insider-forbudene omfatter alle, og  

 overtrædelse af forbudene er strafsanktioneret i loven.
 Med ændringen omfattes de stående udvalgs medlemmer endvidere af lovens §  

 98, stk. 4, og medlemmerne er således under ansvar efter straffelovens §§  

 152-152e forpligtede til at hemmeligholde, hvad de bliver vidende om.
Til nr. 47 For at undgå lovgivning med tilbagevirkende kraft gælder den øgede adgang  

 til at få fortrolige oplysninger i henhold til bestemmelsens stk. 2, nr. 10,  

 alene dokumenter i sager, der er oprettet i Finanstilsynet efter lovens  

 ikrafttræden.
Til nr. 48 Ændringerne er en konsekvens af, at Industriministeriet har ændret navn  

 til Erhvervsministeriet.
Til nr. 49 Forslagene er konsekvensændringer af ændringsforslagene nr. 1, 3, 6 og 21.
Til nr. 50 Bestemmelsen har til formål også at gøre forsøg på at videregive  

 urigtige eller vildledende oplysninger til offentlige myndigheder strafbart.  

 Baggrunden herfor er en konkret sag, hvor nogle ansatte i et institut havde  

 fjernet nogle bilag fra en sag og erstattet dem med nogle andre bilag.
I  

 forbindelse med en overbelåningssag indgav Finanstilsynet politianmeldelse af  

 forholdet, da det i tilsynsmæssig sammenhæng er af meget stor betydning, at  

 der kan være tiltro til, at de oplysninger, som modtages fra institutterne,  

 er korrekte.
Konkret var der tale om, at der var blevet ombyttet nogle dokumenter,  

 således at det fremstod, som om der ikke var tale om overbelåning.  

 Instituttet havde imidlertid ikke indsendt materialet til Finanstilsynet, men  

 alene skabt forudsætningen for en overtrædelse.
Rigsadvokaten nåede derfor  

 frem til den konklusion, at hændelsesforløbet ikke kunne betragtes som en  

 strafbar handling, idet den nugældende realkreditlovs § 101, stk. 5, er  

 udformet således, at forsøg på at afgive vildledende eller urigtige  

 oplysninger ikke er strafbart.
Rigsadvokaten statuerede således, at  

 forsøgshandlingen ikke kunne sanktioneres, da der ikke var en strafferamme,  

 der hjemlede højere straf end bøde eller hæfte.
Da Finanstilsynet er en tilsynsinstans, som i stort omfang baserer sin  

 virksomhed på undersøgelser på stedet, er det en nødvendig forudsætning, at  

 det materiale, der opbevares på sagerne, er korrekt.
Derfor er der et  

 betydeligt behov for at kunne retsforfølge forsøg på at videregive  

 urigtige eller vildledende oplysninger.
Til § 2 De foreslåede bestemmelser sikrer, at der gælder samme regelsæt vedrørende  

 belåningsgrundlaget ved udmåling af realkreditlån for Dansk Landbrugs  

 Realkreditfond og for de institutter, der er omfattet af realkreditloven.
 Der henvises i øvrigt til bemærkningerne til § 1, nr. 1 og 12.
Til § 3 Bestemmelserne vedrørende kapitaldækningsdirektivet foreslås først at  

 træde i kraft den 1. januar 1996, da implementeringsfristen for lovforslaget  

 er fastsat til denne dato, og direktivet pålægger medlemsstaterne at give  

 virksomhederne 6 måneder til at tilpasse sig de nye regler, mens de øvrige  

 bestemmelser allerede foreslås at træde i kraft kort efter det forventede  

 vedtagelsestidspunkt.
Til § 4 Bestemmelsen i stk. 1 er indsat for at hindre, at der lovgives med  

 tilbagevirkende kraft.
De hverv, som direktionen samt andre personer, der er  

 omfattet af den nye bestemmelse, varetager på tidspunktet for lovens  

 fremsættelse, berøres således ikke af lovændringen.
 Bestemmelsen i stk. 2 er en videreførelse af den gældende lovs  

 overgangsbestemmelse for regler om store engagementer, der gælder  

 engagementer uden for handelsbeholdningen, der er indgået inden den 29. april  

 1994 (tidspunktet for den nugældende lovs ikrafttræden).
 I stk. 3 foreslås, at der tillige skal gælde en  

 overgangsbestemmelse for det samlede engagement i og uden for  

 handelsbeholdningen i § 65c, jf. bemærkningerne til § 1, nr. 39. Med  

 bestemmelsen sikres det, at et samlet engagement, der ved lovens ikrafttræden  

 måtte være af en sådan størrelse, at 25-pct.'s grænsen bliver overskredet,  

 alene fordi det handelsbeholdningsrelaterede engagement inddrages i  

 opgørelsen af det samlede engagement, kan videreføres til udløb.
 I stk. 4 foreslås, at der indsættes en overgangsbestemmelse i  

 relation til forbudet mod sammenblanding af realkreditobligationer og  

 værdipapirer i øvrigt, således at lån ydet før 1. juni 1995 på grundlag af  

 realkreditobligationer og andre værdipapirer i samme serie ikke er omfattet  

 af forbudet i denne lovs § 1, nr. 24, jf. bemærkningerne hertil.
 I stk. 5 foreslås det, at realkreditinstitutterne kan effektuere  

 tilbudte lån, der ikke opfylder betingelserne i § 42, stk. 1, hvis lånet er  

 tilbudt før lovens ikrafttræden den 1. juni 1995.
Bilag 1 I dette bilag er (med mindre skrift) indsat den gældende formulering af de bestemmelser, der berøres af lovforslaget § 1 I realkreditloven, jf. lovbekendtgørelse nr. 476 af 2. juni 1994,  

 foretages følgende ændringer:
 1. I § 1 indsættes efter stk. 3 som stykke 4:
»Stk. 4. Realkreditlån må ikke ydes mod sikkerhedsstillelse i  

 form af ejerpantebreve og skadesløsbreve.
I de tilfælde, hvor der til  

 sikkerhed for realkreditlån tillige gives pant iløsøre, kan skadesløsbreve  

 dog anvendes forløsørepantet.«.
 Stk. 4 bliver herefter stk. 5.
 § 1. Denne lov gælder for realkreditinstitutter og  

 realkreditvirksomhed.
 Stk. 2. Realkreditinstitutter er her i landet registrerede  

 institutter, der driver realkreditvirksomhed efter denne lov.
 Stk. 3. Ved realkreditvirksomhed forstås ydelse af lån mod  

 registreret pant i fast ejendom på grundlag af udstedelse af  

 realkreditobligationer.
 Stk. 4. Ved realkreditobligationer forstås omsættelige  

 massegældsbreve eller fondsaktiver, som bærer betegnelsen  

 realkreditobligationer, som er udstedt ved realkreditvirksomhed efter denne  

 lov, og som er optaget til offentlig notering på en fondsbørs.
 2. I § 2, stk. 1, indsættes efter »ejendom«:  

 », jf. dog § 1, stk. 4,».
 3. § 2, stk. 4, ophæves, og i stedet indsættes:
 »Stk. 4. Realkreditinstitutter må drive forsikringsvirksomhed  

 og pengeinstitutvirksomhed gennem datterselskaber.
 Stk. 5. Realkreditinstitutter må ikke drive anden virksomhed end  

 virksomhed efter stk. 1-4.«.
 § 2. Realkreditinstitutter kan yde lån mod pant i fast ejendom på  

 grundlag af udstedelse af andre værdipapirer end realkreditobligationer.
 Stk. 2. Realkreditinstitutter kan herudover drive virksomhed, der  

 må anses for accessorisk til instituttets realkreditvirksomhed.
 Stk. 3. Boligministeren kan bestemme, at accessorisk virksomhed  

 skal udøves af et andet selskab registreret i Erhvervs- og Selskabsstyrelsen.
 Stk. 4. Realkreditinstitutter må ikke drive anden virksomhed end  

 realkreditvirksomhed og virksomhed på grundlag af stk. 1 og 2.
 4. I § 3 indsættes som stk. 3 :
 »Stk. 3. For udenlandske selskaber, der er koncernforbundne  

 med danske realkreditinstitutter, jf. § 77, stk. 3-5, og som udøver  

 realkreditvirksomhed her i landet, gælder tillige lovens § 2, stk. 5, og  

 kapitel 7.«.
 § 3. Realkreditvirksomhed kan foruden af realkreditinstitutter  

 udøves af et udenlandsk kreditinstitut gennem en filial her i landet eller  

 som grænseoverskridende aktivitet, såfremt det opfylder følgende betingelser:
1) hovedparten af instituttets aktiviteter skal være udlån mod pant i fast  

 ejendom på grundlag af udstedelse af obligationer eller andre værdipapirer, 2) instituttets långivning og obligationsudstedelse skal være reguleret af  

 et balanceprincip, og 3) realkreditobligationer, som instituttet udsteder her i landet, skal  

 efter hjemlandets lovgivning give indehaveren samme retsstilling, som  

 indehavere af realkreditobligationer har efter § 59.
 Stk. 2. For realkreditvirksomhed efter stk. 1 gælder alene lovens  

 § 1, stk. 3, § 5, stk. 3, § 12, kapitlerne 4-6, § 94, § 95, stk. 1, § 101 og  

 § 102.
 5. I § 4, stk. 2, ændres » § 3, stk. 1.« til:  

 »§ 3.«.
 § 4. Institutter, der driver realkreditvirksomhed her i landet, er  

 eneberettigede til at udstede realkreditobligationer her i landet.
 Stk. 2. Et udenlandsk kreditinstitut kan dog udstede  

 realkreditobligationer her i landet som led i udlån mod pant i fast ejendom i  

 udlandet, hvis instituttet opfylder betingelserne i § 3, stk. 1.
 6. § 18, stk. 2, affattes således:
»Stk. 2. Direktører, vicedirektører, underdirektører og  

 dermed ligestillede må ikke eje eller drive selvstændig erhvervsvirksomhed  

 eller uden tilladelse fra økonomiministeren som bestyrelsesmedlem, funktionær  

 eller på anden måde deltage i ledelsen eller driften af anden  

 erhvervsvirksomhed end realkreditinstituttet.
De kan dog eje, drive og  

 deltage i administrationen af fast ejendom. Økonomiministeren kan i særlige  

 tilfælde tillade undtagelser fra forbudet i 1. pkt., 1. led.«.
 § 18. Medlemmer af et instituts direktion må ikke være medlem af  

 instituttets bestyrelse.
 Stk. 2. Medlemmer af direktionen må ikke uden bestyrelsens  

 tilladelse eje eller drive selvstændig erhvervsvirksomhed eller som  

 bestyrelsesmedlem, funktionær eller på anden måde deltage i ledelsen eller  

 driften af anden erhvervsvirksomhed end realkreditvirksomhed.
 Stk. 3. Bestyrelsen udarbejder en instruks om afgrænsningen af de  

 dispositioner, som direktionen kan træffe uden forudgående forelæggelse for  

 bestyrelsen.
 7. I § 28 indsættes efter stk. 3 som nyt stykke:
 »Stk. 4. Til de i § 63, stk. 1, 2. pkt., i lov om  

 boligbyggeri nævnte formål kan ydes indekslån, type IS, inden for en  

 lånegrænse på 80 pct. og med en løbetid på maksimalt 50 år.«.
 Stk. 4 og 5 bliver herefter stk. 5 og 6.
 8. I § 28, stk. 5, der bliver stk. 6, ændres »3«  

 til: »4«.
 § 28. Lån til private andelsboliger ydes efter bestemmelserne i  

 stk. 2-5.
Stk. 2. Til opførelse, herunder af forsøgsbyggeri i henhold til §  

 65, stk. 1, i lov om boligbyggeri, kan ydes nominallån eller indekslån, type  

 IS, inden for en lånegrænse på 80 pct.
Den maksimale løbetid er 30 år for  

 nominallån og 50 år for indekslån.
 Stk. 3. (Ophævet).
Stk. 4. Til andre formål kan ydes nominallån inden for en  

 lånegrænse på 80 pct.
Den maksimale løbetid er 30 år.
 Stk. 5. Indekslån efter stk. 2 og 3 må alene ydes, såfremt der er  

 givet tilsagn om støtte i henhold til lov om boligbyggeri.
 9. I § 30, stk. 5, indsættes efter 3. pkt. :
 »Til de i § 48, stk. 1, 2. pkt., i lov om boligbyggeri nævnte formål  

 kan ydes indekslån, type IS, inden for en lånegrænse på 91 pct. og med en  

 løbetid på maksimalt 50 år.«.
 10. I § 30, stk. 6, 1. pkt., ændres: »Lån efter stk. 2  

 og 4« til: »Lån efter stk. 2, stk. 4 og stk. 5, 4. pkt.«.
 11. I § 30, stk. 6, 2. pkt., ændres »Lån efter stk. 5,  

 2. pkt.« til: »Lån efter stk. 5, 3. pkt.«.
 § 30. Lån til almennyttigt boligbyggeri ydes efter bestemmelserne  

 i stk. 2-7.
Stk. 2. Til opførelse, herunder af forsøgsbyggeri i henhold til  

 kapitel 8 og § 62 a i lov om boligbyggeri, kan ydes indekslån, type IS, inden  

 for en lånegrænse på 91 pct.
Den maksimale løbetid er 50 år.
Stk. 3. Til ekstraordinære renoveringsarbejder kan i ganske  

 særlige tilfælde og med kommunalbestyrelsens godkendelse ydes indekslån, type  

 I eller IS, inden for en lånegrænse på 80 pct.
Lån kan ydes ud over en  

 lånegrænse på 80 pct. mod kommunal garanti for den del af långivningen, der  

 ligger ud over denne lånegrænse.
Den maksimale løbetid er 50 år.
Lånet må  

 ikke overstige de afholdte rimelige udgifter.
Stk. 4. Til udbedring af ekstraordinære byggeskader, øget  

 vedligeholdelse m.v. samt til ombygning af ledige lejligheder og forbed-ring  

 af miljøet i almennyttigt byggeri kan ydes indekslån, type IS, inden for en  

 lånegrænse på 80 pct.
Lån kan ydes ud over en lånegrænse på 80 pct. mod  

 garanti fra kommunalbestyrelsen for den del af långivningen, der ligger ud  

 over denne lånegrænse.
Den maksimale løbetid er 50 år.
Lånet må ikke  

 overstige de godkendte udgifter.
Stk. 5. Til andre formål kan ydes nominallån inden for en  

 lånegrænse på 80 pct.
Den maksimale løbetid er 30 år.
Ved lån, der ydes til  

 indfrielse af lån i visse almennyttige boligafdelinger, jf. lov om visse  

 almennyttige boligafdelingers omprioritering m.v., kan ikke-betalte,  

 forfaldne terminsydelser med påløbne renter heraf indgå i  

 låneudmålingsgrundlaget.
Stk. 6. Lån efter stk. 2 og stk. 4 må alene ydes, såfremt der er  

 givet tilsagn om støtte i henhold til lov om boligbyggeri.
Lån efter stk. 5,  

 2. pkt., kan alene ydes, såfremt der er givet tilsagn om støtte efter lov om  

 visse almennyttige boligafdelingers omprioritering m.v.
 12. § 42 affattes således:
 »§ 42. Lån kan ydes på grundlag af værdien af fast ejendom,  

 der ejes af låntager.
 Stk. 2. Ud over grund og bygninger kan bygningstilbehør, jf.  

 tinglysningslovens § 38, samt det i tinglysningslovens § 37, stk. 1, nævnte  

 tilbehør, der er omfattet af tinglyst pantebrev i den faste ejendom, medtages  

 i låneudmålingsgrundlaget.
 Stk. 3. I låneudmålingsgrundlaget kan uanset stk. 2 medtages det  

 til ejendommen hørende tilbehør, der ikke er omfattet af tinglyst pantebrev i  

 den faste ejendom, jf. tinglysningslovens §§ 37 og 38, såfremt dette alene  

 skyldes, at tilbehøret ejes af en anden end ejeren af den faste ejendom, og  

 såfremt der til sikkerhed for lånet i den faste ejendom opnås pant i dette  

 tilbehør i medfør af tinglysningslovens § 47 eller § 47 b, stk. 2.
 Stk. 4. Indekslån til ejendomme bortset fra kollektive  

 energiforsyningsanlæg kan alene ydes på grundlag af værdien af grund og  

 bygninger.«.
§ 42. Værdiansættelsen af industri- og håndværksejendomme sker på  

 grundlag af ejendommens grund og bygninger samt medpantsatte maskiner og  

 andet tilbehør, herunder ledningsnet.
Indekslån kan alene ydes på grundlag af  

 værdien af grund og bygninger.
 Stk. 2. Værdiansættelsen af kollektive energiforsyningsanlæg ved  

 långivning i henhold til § 34 sker på grundlag af værdien af anlægget med  

 tilbehør, herunder ledningsnet.
 13. I § 47 ændres »boligministeren« til:  

 »økonomiministeren efter forhandling med boligministeren«.
 § 47. Instituttets satser for gebyrer, indskud og løbende bidrag  

 til administration og reservefondsopbygning for lån, hvortil der ydes  

 statsstøtte, skal godkendes af boligministeren.
 14. I § 52 indsættes som stk. 4 :
 »Stk. 4. Er garantien for lån efter stk. 3, 2. pkt., stillet  

 af et pengeinstitut eller forsikringsselskab, kan lånet alene ydes på  

 grundlag af udstedelse af andre værdipapirer end realkreditobligationer, jf.  

 § 2, stk. 1.«.
§ 52. Ved långivning i andre lande gælder de i kapitlerne 4-5  

 fastsatte bestemmelser om indekslån og om maksimale løbetider ikke.
Desuden  

 gælder bestemmelserne i § 25, § 33, stk. 4, § 34, § 39 og §§ 46-47 ikke.
 Stk. 2. Ved långivning i andre lande til de af § 28 og §§ 30-32  

 omfattede ejendomme gælder reglerne i § 29, jf. dog stk. 3.
Stk. 3. Realkreditinstituttet kan yde lån i andre lande inden for  

 de i kapitel 5 fastsatte højeste lånegrænser for hver ejendomskategori, inden  

 for hvilke instituttet kan yde lån uden supplerende sikkerhed.
Lån kan ydes  

 ud over disse lånegrænser mod selvskyldnergaranti fra en offentlig myndighed,  

 et pengeinstitut eller et forsikringsselskab.
 15. § 53, stk. 1, affattes således:
»§ 53. I et realkreditinstitut skal den ansvarlige kapital og  

 den kortfristede supplerende kapital, jf. § 53 g, stk. 1, til enhver tid  

 mindst udgøre 8 pct. af realkreditinstituttets risikovægtede aktiver m.v.,  

 herunder poster med markedsrisiko, dog mindst 150 mio. kr.
For så vidt angår  

 poster med markedsrisiko vedrører kravet efter 1. pkt. alene  

 realkreditinstituttets handelsbeholdning, jf. § 53 h, stk. 1, samt  

 valutapositioner.«.
 16. I § 53, stk. 2, indsættes efter »kapital«:  

 »og den kortfristede supplerende kapital«.
 17. § 53, stk. 5, affattes således:
 »Stk. 5. Økonomiministeren fastsætter regler om  

 risikovægtning af aktiver m.v., herunder poster med markedsrisiko, samt om  

 kontrol af opfyldelsen af solvenskravet. Økonomiministeren fastsætter  

 endvidere regler om opgørelse og indberetning af realkreditinstituttets  

 samlede renterisici.«.
 § 53. I et realkreditinstitut skal den ansvarlige kapital til  

 enhver tid mindst udgøre 8 pct. af realkreditinstituttets risikovægtede  

 aktiver og ikkebalanceførte poster, dog mindst 150 mio. kr.
 Stk. 2. Kravet til den ansvarlige kapital, bortset fra kravet om  

 mindst 150 mio. kr., skal være opfyldt både i de enkelte serier med  

 seriereservefonde og i realkreditinstituttet i øvrigt.
 Stk. 3. Boligministeren kontrollerer mindst to gange om året, om  

 realkreditinstituttet opfylder kravene i stk. 1 og stk. 2.
 Stk. 4. Såfremt et realkreditinstitut ikke opfylder kravet i stk.  

 1 eller stk. 2, kan Finanstilsynet fastsætte en frist, inden for hvilken  

 disse krav skal være opfyldt.
 Stk. 5. Boligministeren fastsætter regler om risikovægtning af  

 aktiver og ikkebalanceførte poster samt om kontrol af opfyldelsen af kravvet  

 til den ansvarlige kapitals størrelse.
 18. I § 53 a, stk. 2, indsættes efter »må«:  

 »sammen med den kortfristede supplerende kapital«.
 19. I § 53 a, stk. 3, indsættes efter  

 »kapitalelementer«: »og betingelser for medregning af den  

 kortfristede supplerende kapital, jf. § 53 g, stk. 1«.
§ 53 a.
Et realkreditinstituts ansvarlige kapital beregnes som  

 summen af kernekapitalen opgjort efter § 53 b og § 53 e og den supplerende  

 kapital opgjort efter § 53 c og § 53 e, med fradrag af de i § 53 d nævnte  

 beløb.
 Stk. 2. Den supplerende kapital må ikke medregnes med mere end 100  

 pct. af kernekapitalen opgjort efter § 53 b og § 53 e.
 Stk. 3. Boligministeren kan fastsætte bestemmelser om opgørelsen  

 af den ansvarlige kapital, herunder om medregning af og vilkår for optagelse  

 af andre kapitalelementer.
 20. I § 53 c, nr. 3, udgår: »ansvarlig indskudskapital  

 i form af«.
 21. I § 53 c indsættes som stk. 2 :
 »Stk. 2. Udstedes kapital som nævnt i stk. 1, nr. 3, i form  

 af massegældsbreve, skal realkreditinstituttet benævne disse  

 kapitalbeviser.«.
§ 53 c.
Den supplerende kapital består af 1) opskrivningshenlæggelser, 2) den del af seriereservefondene i serier med tilbagebetalingspligt, der  

 modsvarer kravet i § 53, stk. 2, og 3) ansvarlig indskudskapital i form af værdipapirer med ubestemt løbetid  

 og andre kapitalindskud.
 22. I § 53 d indsættes som stk. 5 :
»Stk. 5. Et realkreditinstitut, der ejer kapitalandele i et  

 datterselskab, der driver forsikringsvirksomhed, skal ved beregning af  

 realkreditinstituttets ansvarlige kapital fradrage et beløb svarende til den  

 andel af forsikringsselskabets solvensmargen, som svarer til den direkte  

 eller indirekte ejede andel af forsikringsselskabets selskabskapital.
Har  

 forsikringsselskabet ikke vedtægtsmæssigt hjemsted i Danmark, anvendes ved  

 beregningen den solvensmargen, der fremkommer efter hjemlandets regler, dog  

 mindst den solvensmargen, der fremkommer ved anvendelsen af de her i landet  

 gældende regler for forsikringsselskaber med vedtægtsmæssigt hjemsted her i  

 landet.«.
§ 53 d.
Har et realkreditinstitut en kapitalandel i et andet  

 kredit- eller finansieringsinstitut, der overstiger 10 pct. af sidstnævnte  

 aktie-, garanti- eller andelskapital, skal andelen fradrages ved beregningen  

 af realkreditinstituttets ansvarlige kapital.
Endvidere fradrages  

 realkreditinstituttets efterstillede kapitalindskud i det pågældende kredit-  

 eller finansieringsinstitut.
 Stk. 2. Har et realkreditinstitut andre end de i stk. 1 nævnte  

 kapitalandele samt efterstillede kapitalindskud i kredit- og  

 finansieringsinstitutter, der tilsammen overstiger 10 pct. af  

 realkreditinstituttets ansvarlige kapital før de i stk. 1 og 4 nævnte  

 fradrag, fradrages den overskydende del.
 Stk. 3. Et realkreditinstitut skal ikke fradrage kapitalandele og  

 efterstillede kapitalindskud i andre kredit- og finansieringsinstitutter som  

 sammen med realkreditinstituttet er omfattet af konsolidering.
 Stk. 4. (Ophævet).
 23. Efter § 53 f indsættes i kapitel 9:
»§ 53 g.
Ved kortfristet supplerende kapital forstås  

 kapitalindskud med en oprindelig løbetid eller et opsigelsesvarsel på mindst  

 2 år.
Stk. 2. Kortfristet supplerende kapital kan alene medregnes til  

 kapitaldækning af poster med markedsrisiko.
Kortfristet supplerende kapital  

 kan højst medregnes med 5,7 pct. af de vægtede poster med markedsrisiko.
 § 53 h. Økonomiministeren fastsætter bestemmelser om, hvilke  

 poster der indgår i handelsbeholdningen.
 Stk. 2. Finanstilsynet kan i særlige tilfælde tillade, at et  

 instituts nettofortjeneste ved handelsbeholdningen indregnes i den  

 kortfristede supplerende kapital. Økonomiministeren fastsætter nærmere regler  

 for opgørelse af nettofortjenesten ved handelsbeholdningen.«.
 24. I § 54, stk. 2, indsættes som 2. pkt. :
 »Udstedelse af realkreditobligationer og andre værdipapirer, jf. § 2,  

 stk. 1, kan ikke ske i samme serie.«.
 25. I § 54, stk. 3, ændres »jf. § 56, stk. 3«  

 til: »jf. § 56, stk. 4«.
 § 54. Realkreditinstituttet kan yde lån og udstede  

 realkreditobligationer og andre værdipapirer til finansiering heraf.
 Stk. 2. Ydelse af lån og udstedelse af realkreditobligationer og  

 andre værdipapirer kan ske i serier.
 Stk. 3. Det kan i vilkårene for en serie bestemmes, at indehaverne  

 af realkreditobligationer eller andre værdipapirer alene kan rette deres krav  

 mod den pågældende serie eller serier, som hæfter solidarisk hermed, jf. §  

 56, stk. 3.
 26. I § 56, 2 steder i stk. 2, § 57, stk. 3, 2.  

 pkt., og § 62 a, stk. 1, og to steder i stk. 2, ændres  

 »ansvarlig indskudskapital« til: »supplerende kapital i form  

 af værdipapirer med ubestemt løbetid og andre kapitalindskud, jf. § 53 c,  

 stk. 1, nr. 3«.
 27. I § 56, stk. 4, indsættes som 3. pkt. :
»I serier, som efter 1. pkt. hæfter indbyrdes, må der alene være  

 udstedt realkreditobligationer, jf. § 54, stk. 2, 2. pkt.« § 56. Det kan i vilkårene for en serie fastsættes, at låntagerne  

 ud over lånet hæfter solidarisk over for serien for et beløb svarende til en  

 nærmere fastsat andel af pantebrevets hovedstol med fradrag af en  

 forholdsmæssig andel af seriereservefondens midler.
Låntagerne hæfter ikke  

 personligt for dette beløb.
Stk. 2. En serie kan optage ansvarlig indskudskapital.
Den  

 solidariske hæftelse efter stk. 1 kan ikke gøres gældende over for låntagerne  

 til dækning af krav fra indskydere af ansvarlig indskudskapital.
For serier  

 med tilbagebetalingspligt åbnet før den 1. januar 1973 finder 1. pkt. ikke  

 anvendelse.
 Stk. 3. En serie hæfter ikke for de forpligtelser,  

 realkreditinstituttet i øvrigt har påtaget sig.
Stk. 4. Det kan i vilkårene for en serie fastsættes, at serien  

 hæfter for andre seriers forpligtelser.
Et sådant vilkår kan kun fastsættes,  

 hvis disse andre serier indeholder tilsvarende vilkår.
§ 57. For serier, hvori låntagerne hæfter solidarisk, eller hvor  

 der er truffet bestemmelse efter § 54, stk. 3, skal realkreditinstituttet  

 oprette en seriereservefond.
For andre serier eller grupper af serier kan  

 instituttet vælge at oprette en seriereservefond.
 Stk. 2. Det kan i vedtægterne eller lånevilkårene bestemmes, at  

 låntagerne ved indfrielse af lånet har krav på at få udbetalt en andel af  

 seriereservefonden.
Stk. 3. Seriens indtægter består af renter og lignende af  

 pantebreve, indskud, bidrag, gebyr og lignende indtægter samt afkast af  

 seriens aktiver og ikkebalanceførte poster.
Seriens udgifter består af rente  

 og lignende af obligationer og andre værdipapirer, udbetalinger af  

 reservefondsandele, udgifter til administration og lignende, udgifter  

 forbundet med optagelse og forrentning af ansvarlig indskudskapital, tab og  

 hensættelser til sandsynliggjorte tab på seriens aktiver og ikkebalanceførte  

 poster samt andelen af realkreditinstituttets skat.
 28. I § 61, stk. 1, indsættes efter  

 »realkreditvirksomhed«: »eller virksomhed efter § 2, stk.  

 4«.
 29. I § 61, stk. 2 og 3 , ændres »eller  

 accessorisk virksomhed« til: »eller virksomhed efter § 2, stk. 2  

 eller stk. 4«.
 § 61. Et realkreditinstitut må ikke erhverve ejerandele i en  

 erhvervsvirksomhed eller virksomheder i samme koncern, der driver anden  

 virksomhed end realkreditvirksomhed, for et beløb svarende til mere end 15  

 pct. af instituttets ansvarlige kapital.
 Stk. 2. Et realkreditinstitut eller flere institutter i fællesskab  

 må ikke gennem midlernes anbringelse udøve bestemmende indflydelse på en  

 erhvervsvirksomhed, der driver anden virksomhed end realkreditvirksomhed  

 eller accessorisk virksomhed.
Stk. 3. Et realkreditinstitut må ikke eje fast ejendom eller have  

 ejerandele i ejendomsselskaber for et beløb svarende til mere end 20 pct. af  

 instituttets ansvarlige kapital.
Ejendomme, som et realkreditinstitut har  

 erhvervet for derfra at drive realkreditvirksomhed eller accessorisk  

 virksomhed, er dog ikke omfattet af bestemmelsen.
§ 62 a.
Midler i serier må ikke indskydes som ansvarlig  

 indskudskapital, i andre serier eller i realkreditinstituttet i øvrigt.
 Stk. 2. Midler i realkreditinstituttet i øvrigt må ikke indskydes  

 i serier som ansvarlig indskudskapital, medmindre der mindst er optaget  

 ansvarlig indskudskapital for et tilsvarende beløb i realkreditinstituttet i  

 øvrigt.
 30. I § 63, stk. 1, ændres »§ 65 b, stk. 1« til:  

 »§ 65 c, stk. 1«.
 31. I § 63 indsættes som stk. 2 :
 »Stk. 2. Økonomiministeren kan fastsætte nærmere regler for  

 transaktioner, der indgås mellem et realkreditinstitut og virksomheder, der  

 direkte eller indirekte er forbundet med realkreditinstituttet som  

 dattervirksomheder, associerede virksomheder, moderselskab eller som  

 moderselskabets associerede virksomheder og øvrige dattervirksomheder.«.
 § 63. Et realkreditinstitut må ikke uden tilladelse fra  

 Finanstilsynet indgå engagementer, jf. § 65 b, stk. 1, med virksomheder eller  

 personer, som gennem aktiebesiddelse eller på anden måde direkte eller  

 indirekte har afgørende indflydelse på realkreditinstituttets dispositioner,  

 eller som er domineret af virksomheder med en sådan indflydelse.
 32. § 64, stk. 1, affattes således:
 »§ 64. Renterisikoen på realkreditinstituttets midler  

 svarende til den ansvarlige kapital med fradrag af det beløb, hvormed  

 solidarisk hæftelse er medregnet, og med tillæg af hensættelser til tab på  

 udlån og midler i serier med tilbagebetalingspligt, samt ikke-balanceførte  

 poster, må forholdsmæssigt ikke overstige renterisikoen på instituttets  

 udstedte obligationer og andre værdipapirer.«.
 § 64. Renterisikoen vedrørende et realkreditinstituts aktiver og  

 passiver inklusive ikke-balanceførte poster bortset fra de i § 49 nævnte må  

 forholdsmæssigt ikke overstige renterisikoen vedrørende instituttets udstedte  

 obligationer og andre værdipapirer.
 Stk. 2. Ved renterisiko forstås realkreditinstituttets tab ved en  

 ændring af markedsrenten på 1 procentpoint.
 Stk. 3. Boligministeren fastsætter nærmere regler om opgørelse af  

 renterisiko.
 33. I § 65 a, stk. 1 og 2 steder i stk. 6, og §  

 65 b, stk. 1, indsættes efter »engagement«: »uden for  

 handelsbeholdningen«.
 34. I § 65 a, stk. 2, stk. 3, 2. pkt., og stk. 5 ,  

 indsættes efter »engagementer«: »uden for  

 handelsbeholdningen«.
 35. I § 65 a, stk. 3, 1. pkt., indsættes efter  

 »Engagementer«: »uden for handelsbeholdningen«.
 36. I § 65 a, stk. 4, 2. pkt., indsættes efter  

 »engagementerne«: »uden for handelsbeholdningen«.
 37. I § 65 a, stk. 6, indsættes efter  

 »engagementet«: »uden for handelsbeholdningen«.
 38. I § 65 a indsættes efter stk. 6 som nyt stykke:
»Stk. 7. Kapitalandele og efterstillede kapitalindskud i et  

 datterselskab, der driver forsikringsvirksomhed, medregnes ikke ved  

 opgørelsen efter stk. 1 og 2 af realkreditinstituttets engagement med det  

 pågældende datterselskab.
Realkreditinstituttet kan dog højst undlade at  

 medregne et beløb svarende til fradraget i realkreditinstituttets kapital  

 efter § 53 d, stk. 5.«.
 Stk. 7 bliver herefter stk. 8.
§ 65 a.
Et realkreditinstituts engagement, jf. § 65 b, med en  

 kunde eller gruppe af indbyrdes forbundne kunder må ikke overstige 25 pct. af  

 realkreditinstituttets ansvarlige kapital, jf. § 53 a.
 Stk. 2. Det samlede beløb af et realkreditinstituts engagementer,  

 der udgør 10 pct. eller mere af den ansvarlige kapital, må ikke overstige 800  

 pct. af realkreditinstituttets ansvarlige kapital.
 Stk. 3. Engagementer, der udgør 10 pct. eller mere af den  

 ansvarlige kapital, skal indberettes til Finanstilsynet hvert kvartal.  

 Tilsynet fastsætter nærmere bestemmelser om indberetningerne, herunder om  

 undtagelse for indberetning af visse engagementer.
Stk. 4. Et realkreditinstitut skal til enhver tid overholde de i  

 stk. 1 og 2 fastsatte øvre engagementsgrænser.
Overstiger engagementerne de  

 fastsatte grænser, skal Finanstilsynet omgående underrettes.
Finanstilsynet  

 kan under særlige omstændigheder give et realkreditinstitut en tidsfrist til  

 atter at overholde grænserne.
 Stk. 5. De i stk. 1 og 2 nævnte grænser finder ikke anvendelse for  

 engagementer med virksomheder, der indgår fuldt i konsolideringen i henhold  

 til § 77, stk. 11, eller bank- og sparekasselovens § 37a, stk. 9, stk. 11, 2.  

 pkt., eller stk. 12.
 Stk. 6. Såfremt et engagement er garanteret af et kreditinstitut i  

 zone A, betragtes den garanterede del af engagementet som et engagement med  

 det pågældende kreditinstitut.
 Stk. 7. Boligministeren kan fastsætte bestemmelser om, at der ved  

 beregningen af de i stk. 1 og 2 nævnte grænser kan ses bort fra særligt sikre  

 krav.
 39. Efter § 65 b indsættes i kapitel 11 a:
»§ 65 c.
Ved et engagement forstås summen af engagementet  

 uden for handelsbeholdningen, jf. § 65 b, stk. 1, med tillæg af engagementet  

 inden for handelsbeholdningen. Økonomiministeren fastsætter regler om, hvilke  

 poster der indgår i engagementet inden for handelsbeholdningen.
 Stk. 2. Et realkreditinstituts engagement, jf. stk. 1, med en  

 kunde eller gruppe af indbyrdes forbundne kunder må ikke overstige 25 pct. af  

 realkreditinstituttets ansvarlige kapital med tillæg af kortfristet  

 supplerende kapital, jf. § 53 a.
 Stk. 3. Det samlede beløb af et realkreditinstituts engagementer,  

 der udgør 10 pct. eller mere af den ansvarlige kapital med tillæg af  

 kortfristet supplerende kapital, må ikke overstige 800 pct. af  

 realkreditinstituttets ansvarlige kapital med tillæg af kortfristet  

 supplerende kapital.
Stk. 4. Engagementer, der udgør 10 pct. eller mere af den  

 ansvarlige kapital med tillæg af kortfristet supplerende kapital, skal  

 indberettes til Finanstilsynet hvert kvartal.
Tilsynet fastsætter nærmere  

 bestemmelser om indberetningerne, herunder om undtagelse for indberetning af  

 visse engagementer.
 Stk. 5. De i stk. 2 og 3 nævnte grænser finder ikke anvendelse for  

 engagementer med virksomheder, der indgår fuldt i konsolideringen i  

 henholdsvis § 77, stk. 11, eller bank- og sparekasselovens § 37 a, stk. 9,  

 stk. 11, 2. pkt., eller stk. 12.
 Stk. 6. Såfremt et engagement er garanteret af et kreditinstitut i  

 zone A, betragtes den garanterede del af engagementet som et engagement med  

 det pågældende kreditinstitut.
Stk. 7. Et realkreditinstitut skal til enhver tid overholde de i  

 stk. 2 og 3 fastsatte øvre engagementsgrænser.
Overstiger engagementerne de  

 fastsatte grænser, skal Finanstilsynet omgående underrettes.
Finanstilsynet  

 kan i særlige tilfælde tillade, at grænsen i stk. 2 for engagementet inden  

 for handelsbeholdningen midlertidigt overskrides.
Overskridelsen medfører et  

 tillæg til de vægtede aktiver m.v., herunder poster med markedsrisiko, jf.  

 stk. 8.
 Stk. 8. Økonomiministeren fastsætter bestemmelser om tillæg til de  

 vægtede aktiver m.v., herunder poster med markedsrisiko, for engagementet  

 inden for handelsbeholdningen ved midlertidige overskridelser af grænsen i  

 stk. 2, jf. stk. 7, samt bestemmelser om, at der ved beregningen af de i stk.  

 2 og 3 nævnte grænser kan ses bort fra særligt sikre krav.«.
 40. § 77, stk. 1, ophæves.
 41. § 77, stk. 10, affattes således:
 »Stk. 10. Bestemmelserne i kapitel 11 om placeringsregler  

 m.v. med undtagelse af § 65 gælder ikke for de enkelte virksomheder i en  

 koncern, hvor moderselskabet er et realkreditinstitut, men alene for  

 koncernen som helhed, jf. dog stk. 11. For den del af en koncern, der består  

 af realkreditinstitutter, gælder balanceprincippet i kapitel 7 på et  

 konsolideret niveau.«.
 42. I § 77, stk. 11, indsættes efter 1. pkt. :
 »Bestemmelserne i kapitel 9 om solvens og kapitel 15 om regnskab,  

 revision og konsolidering gælder ikke for den del af en koncern, der er  

 forsikringsselskab, jf. dog § 53 d, stk. 5, og § 90, stk. 2. Finanstilsynet  

 kan dog beslutte, at bestemmelserne finder anvendelse.«.
 § 77. Boligministeren kan godkende, at et realkreditinstitut  

 opretter eller erhverver bestemmende indflydelse over et kreditinstitut,  

 såfremt dette udelukkende driver realkreditvirksomhed eller den i § 2, stk. 1  

 og 2, nævnte virksomhed eller inden for 3 år overgår til udelukkende at drive  

 denne virksomhed.
Stk. 2. Et realkreditinstitut kan oprette eller erhverve  

 bestemmende indflydelse over en erhvervsvirksomhed, der udøver funktioner i  

 forbindelse med realkreditvirksomhed eller accessorisk virksomhed.
Der skal  

 senest samtidig med selskabets oprettelse eller erhvervelse ske indberetning  

 herom til boligministeren.
Lovens bestemmelser gælder for sådanne  

 virksomheder med de nødvendige tilpasninger.
 Stk. 3. En virksomhed er et moderselskab, hvis den:
1) besidder flertallet af stemmerettighederne i en virksomhed, 2) er aktionær eller anpartshaver eller ejer andre andele af en  

 virksomheds egenkapital (virksomhedsdeltager) og har ret til at udnævne eller  

 afsætte et flertal i virksomhedens bestyrelse, direktion eller tilsvarende  

 ledelsesorgan, 3) er virksomhedsdeltager og har ret til at udøve en bestemmende  

 indflydelse over virksomheden på grund af vedtægter eller aftale med denne  

 iøvrigt, 4) er virksomhedsdeltager og i medfør af aftale med andre aktionærer,  

 anpartshavere eller ejere af andele af egenkapitalen råder over flertallet af  

 stemmerettighederne i virksomheden, eller 5) besidder kapitalandele i en virksomhed og udøver en bestemmende  

 indflydelse over denne.
 Stk. 4. Virksomheder, der har den i stk. 3 angivne tilknytning til  

 et finansielt holdingselskab, jf. stk. 6, eller til et kreditinstitut, er  

 dattervirksomheder.
 Stk. 5. Et moderselskab og dets dattervirksomheder udgør en  

 koncern.
 Stk. 6. En virksomhed anses for at være et finansielt  

 holdingselskab, hvis virksomheden er et finansieringsinstitut, hvis aktivitet  

 udelukkende eller hovedsagelig består i at besidde kapitalandele i  

 dattervirksomheder, der er kreditinstitutter eller finansieringsinstitutter,  

 og hvoraf mindst et datterselskab er et kreditinstitut.
 Stk. 7. Ved kapitalinteresser forstås en virksomheds direkte eller  

 indirekte besiddelse af 20 pct. eller mere af stemmerettighederne eller  

 kapitalen i en virksomhed.
 Stk. 8. Ved opgørelsen af stemmerettigheder og rettigheder til at  

 udnævne eller afsætte medlemmer af ledelsesorganer medregnes rettigheder, der  

 besiddes af såvel moderselskabet som dettes datterselskaber.
 Stk. 9. Ved opgørelsen af stemmerettigheder i en dattervirksomhed  

 ses der bort fra stemmerettigheder, som knytter sig til kapitalandele, der  

 besiddes af virksomheden selv eller dennes dattervirksomheder.
 Stk. 10. I de i stk. 1 nævnte tilfælde gælder bestemmelserne i  

 kapitel 7 og 11 om balanceprincippet og om placeringsregler m.v. ikke for de  

 enkelte virksomheder i en koncern, hvor moderselskabet er et  

 realkreditinstitut, men alene for koncernen som helhed, jf. dog stk. 11.
Stk. 11. Bestemmelserne i kapitel 9, 11 a og 15 om solvens, om  

 engagementsgrænser og om regnskab, revision og konsolidering samt § 61, stk.  

 3 og § 97 om placeringsregler og om tilsyn gælder med de nødvendige  

 tilpasninger for såvel de enkelte her i landet beliggende institutter i en  

 koncern, hvor moderselskabet enten er et finansielt holdingselskab eller er  

 et realkreditinstitut, som for koncernen som helhed.
Modervirksomheden påser  

 overholdelsen af disse bestemmelser.
 43. I § 90, stk. 1, indsættes efter 2. pkt. :
»Finanstilsynet kan i særlige tilfælde udpege yderligere en  

 statsautoriseret revisor.
Realkreditinstituttet kan pålægges at afholde  

 udgifterne til revisorens honorar.
Finanstilsynet godkender honorarets  

 størrelse.«.
§ 90. Et realkreditinstituts årsregnskab skal revideres af mindst  

 to revisorer, hvoraf den ene skal være statsautoriseret.
Mindst en af de  

 øvrige revisorer skal være enten statsautoriseret eller registreret.  

 Revisorernes bemærkninger indføres i en revisionsprotokol.
Stk. 2. Et realkreditinstituts moder-, søster- og  

 dattervirksomheders årsregnskaber skal revideres af de samme revisorer, som  

 reviderer realkreditinstituttets årsregnskaber.
Boligministeren kan i særlige  

 tilfælde dispensere fra dette krav.
Stk. 3. Kapitel 8 a i lov om visse selskabers aflæggelse af  

 årsregnskab m.v. gælder for realkreditinstitutter.
For realkreditinstitutter  

 organiseret som fonde eller foreninger anvendes disse regler med de  

 nødvendige tilpasninger.
 Stk. 4. Boligministeren fastsætter nærmere regler om revisionens  

 gennemførelse i realkreditinstitutter, herunder om oprettelse af interne  

 revisionsafdelinger og om revisionens medvirken ved kontrollen af  

 instituttets overholdelse af de i kapitlerne 4-6 fastsatte bestemmelser og  

 bestemmelser fastsat i medfør heraf.
 44. I § 91 indsættes efter stk. 3 som nyt stykke:
»Stk. 4. Finanstilsynet kan foranstalte en undersøgelse af et  

 realkreditinstituts finansielle fremtidsudsigter.
Undersøgelsen kan foretages  

 af et revisionsfirma eller af Finanstilsynet.
Realkreditinstituttet kan  

 pålægges at betale for undersøgelsen.
Finanstilsynet godkender honorarets  

 størrelse.«.
 Stk. 4 bliver herefter stk. 5.
 45. I § 91, stk. 4, der bliver stk. 5, indsættes efter  

2. pkt. :
 »Finanstilsynet godkender honorarets størrelse.«.
 § 91. Boligministeren kan forlange en revisor, der findes uegnet  

 til sit erhverv, udskiftet og i stedet udpege en anden revisor, der fungerer,  

 indtil nyt valg kan afholdes.
 Stk. 2. Ved revisorskifte skal realkreditinstituttet og revisor  

 give boligministeren hver sin redegørelse for skiftet.
 Stk. 3. Boligministeren kan pålægge revisorerne herunder den  

 fratrædende revisor enten alene eller sammen med den interne revisionschef at  

 give oplysninger om realkreditinstituttets forhold.
Stk. 4. Boligministeren kan kræve gennemført en ekstraordinær  

 revision i et realkreditinstitut.
Realkreditinstituttet kan pålægges at  

 betale for revisionens udførelse.
 46. I § 98, stk. 2, indsættes efter nr. 9 som nyt  

 nummer:
 »10) til Folketingets stående udvalg vedrørende et  

 realkreditinstituts generelle økonomiske forhold som led i den  

 parlamentariske kontrol med forvaltningen for så vidt angår  

 realkreditinstitutter under betalingsstandsning eller konkurs, når staten  

 yder garanti eller stiller midler til rådighed for afvikling af  

 instituttet,».
 Nr. 10-12 bliver herefter nr. 11-13.
 47. I § 98 indsættes efter stk. 4 som nyt stykke:
 »Stk. 5. Adgangen til udlevering af fortrolige oplysninger  

 til Folketingets stående udvalg i henhold til stk. 2, nr. 10, er begrænset  

 til dokumenter i sager, der er oprettet i Finanstilsynet efter 1. juni  

 1995.«.
 Stk. 5 bliver herefter stk. 6.
§ 98. De med tilsynet beskæftigede og eksperter, der handler eller  

 har handlet på tilsynets vegne, er under ansvar efter borgerlig straffelovs  

 §§ 152-152 e forpligtede til at hemmeligholde, hvad de gennem deres  

 virksomhed bliver vidende om.
Disse oplysninger kan dog videregives i  

 summarisk eller samlet form, når hverken det enkelte realkreditinstitut eller  

 dets låntagere kan identificeres.
Stk. 2. Bestemmelsen i stk. 1 er ikke til hinder for, at  

 fortrolige oplysninger videregives 1) til andre offentlige myndigheder, herunder anklagemyndigheden og  

 politiet, i forbindelse med tilfælde, der er omfattet af straffelovgivningen, 2) under en civil retssag, når et realkreditinstitut er erklæret konkurs  

 eller trådt i likvidation som følge af en domstolskendelse, og såfremt  

 oplysningerne ikke vedrører tredjemand, der er involveret i forsøg på at  

 redde realkreditinstituttet, 3) til de finansielle tilsynsmyndigheder, der inden for De Europæiske  

 Fællesskaber fører tilsyn med kreditinstitutter, 4) til de myndigheder i andre lande inden for De Europæiske Fællesskaber,  

 der har ansvaret for tilsynet med andre finansieringsinstitutter og  

 forsikringsselskaber eller fører tilsyn med kapitalmarkederne, under  

 forudsætning af, at disse modtagere af oplysninger har behov herfor til  

 varetagelse af deres tilsynsopgaver, 5) til institutioner, der medvirker ved likvidation og konkursbehandling  

 og lignende procedurer, samt personer, der er ansvarlige for den lovpligtige  

 revision af kredit- og finansieringsinstitutters regnskaber, under  

 forudsætning af, at disse modtagere af oplysninger har behov herfor til  

 varetagelse af deres opgaver, 6) til finansielle tilsynsmyndigheder i lande uden for De Europæiske  

 Fællesskaber under forudsætning af, at oplysningerne er undergivet  

 tilsvarende tavshedspligt som angivet i stk. 1 og udveksles i henhold til  

 international aftale, 7) til institutioner, der forvalter indlånsgarantier, under forudsætning  

 af, at oplysningerne er nødvendige for, at de kan udføre deres arbejde, 8) til Danmarks Nationalbank og udenlandske centralbanker under  

 forudsætning af, at oplysningerne er nødvendige for dem i deres egenskab af  

 pengepolitisk myndighed, 9) til vedkommende minister som led i dennes overordnede tilsyn, 10) til Folketingets Ombudsmand eller til en parlamentarisk kommission  

 nedsat af Folketinget, 11) til kommissionsdomstole eller undersøgelsesretter nedsat ved lov eller  

 i henhold til retsplejelovens § 21 eller § 21 a eller 12) til administrative myndigheder og domstole, som behandler afgørelser,  

 der er truffet af Finanstilsynet.
 Stk. 3. Fortrolige oplysninger, som Finanstilsynet modtager, må  

 kun anvendes som led i Finanstilsynets tilsynsvirksomhed, til pålæggelse af  

 sanktioner, eller hvis tilsynets afgørelse påklages til højere administrativ  

 myndighed eller indbringes for domstolene.
 Stk. 4. Danske myndigheder m.v., der i henhold til stk. 2 modtager  

 fortrolige oplysninger fra Finanstilsynet, er med hensyn til disse  

 oplysninger undergivet den i stk. 1 omhandlede tavshedspligt.
 Stk. 5. Som part i forholdet til Finanstilsynet anses alene det  

 realkreditinstitut, som tilsynsvirksomheden efter lovens kapitel 16 vedrører.
 48. I § 100, stk. 3, og to steder i stk. 4 , ændres  

 »Industriministeriets« til: »Erhvervsministeriets«.
 § 100. Boligministeren kan overlade sine beføjelser efter loven  

 til Finanstilsynet.
 Stk. 2. Overlader boligministeren sine beføjelser til  

 Finanstilsynet efter stk. 1, kan ministeren fastsætte regler om, at  

 afgørelserne ikke kan indbringes for anden administrativ myndighed.
 Stk. 3. Afgørelser truffet af Finanstilsynet eller Erhvervs- og  

 Selskabsstyrelsen i henhold til loven eller forskrifter udstedt i medfør af  

 loven kan indbringes for Industriministeriets Erhvervsankenævn senest 4 uger  

 efter, at afgørelsen er meddelt den pågældende.
 Stk. 4. Påbud fra Finanstilsynet, jf. § 94, stk. 2, om  

 berigtigelse af lån, der er ydet i strid med bestemmelserne i lovens kapitel  

 4-6 eller regler udfærdiget i medfør af lovens kapitel 4-6, kan indbringes  

 for domstolene senest 4 uger efter, at afgørelsen er meddelt den pågældende.  

 Afgørelser indbragt for Industriministeriets Erhvervsankenævn kan indbringes  

 for domstolene senest 4 uger efter, at Industriministeriets Erhvervsankenævn  

 har meddelt den pågældende nævnets afgørelse.
 49. I § 101, stk. 1, ændres »§ 2, stk. 4« til:  

 »§ 1, stk. 4, 1. pkt., § 2, stk. 5«, efter »§ 7, stk. 2,»  

 indsættes: »§ 18, stk. 2,» og efter »§§ 48-52,»  

 indsættes: »§ 53 c, stk. 2,».
 50. § 101, stk. 5, affattes således:
 »Stk. 5. Personer, der er knyttet til et realkreditinstitut,  

 og som giver eller forsøger at give urigtige eller vildledende oplysninger om  

 forhold vedrørende instituttet til offentlige myndigheder, straffes med bøde  

 eller hæfte, for så vidt højere straf ikke er forskyldt efter den øvrige  

 lovgivning.«.
 § 101. Overtrædelse af bestemmelserne i § 2, stk. 4, §§ 3-5, § 7,  

 stk. 2, § 19, §§ 25-42, § 44, stk. 1, § 45, stk. 2-3, § 46, § 47 a, §§ 48-52,  

 § 57, stk. 1, 1. pkt., § 58, stk. 1 og 2, §§ 60-65, § 65 a, stk. 1-4, § 75,  

 §§ 77-79, § 81, stk. 1, § 89, stk. 1, § 91, stk. 2, §§ 92-93 og § 95, stk. 1,  

 straffes med bøde eller hæfte, medmindre højere straf er forskyldt efter den  

 øvrige lovgivning.
 Stk. 2. Overtrædelse af § 20 straffes efter aktieselskabslovens §  

 161, stk. 1 og 2. Overtrædelse af § 65 a, stk. 1-4, straffes ikke, såfremt  

 overtrædelsen alene skyldes fald i den ansvarlige kapital, jf. § 53 a.
 Stk. 3. I forskrifter udfærdiget i medfør af loven kan der  

 fastsættes straf af bøde for overtrædelse af bestemmelser i forskrifterne.
Stk. 4. Er overtrædelsen begået af et realkreditinstitut, kan der  

 pålægges instituttet som sådant bødeansvar.
For overtrædelser, der begås af  

 et aktieselskab, anpartsselskab, andelsselskab eller lignende, kan der  

 pålægges selskabet som sådant bødeansvar.
 Stk. 5. Giver personer, der er knyttet til et realkreditinstitut,  

 urigtige eller vildledende oplysninger om forhold vedrørende instituttet til  

 offentlige myndigheder, straffes den pågældende med bøde eller hæfte, for så  

 vidt højere straf ikke er forskyldt efter den øvrige lovgivning.
Stk. 6. Bestyrelsesmedlemmer, medlemmer af lokale bestyrelser  

 eller lignende, medlemmer af repræsentantskabet i et realkreditinstitut,  

 revisorer og granskningsmænd samt deres suppleanter, direktører og øvrige  

 ansatte, som uberettiget videregiver eller udnytter fortrolige oplysninger,  

 som de under udøvelsen af deres hverv har fået kendskab til, straffes med  

 bøde, for så vidt højere straf ikke er forskyldt efter den øvrige lovgivning.  

 Det samme gælder sådanne personer i et finansielt holdingselskab, for så vidt  

 angår de oplysninger, der af et realkreditinstitut skal afgives til  

 finansielle holdingselskaber efter § 77, stk. 11. Sædvanlige oplysninger om  

 låntagers forhold kan videregives til koncernvirksomheder, jf. definitionen i  

 årsregnskabslovens § 1, stk. 2, nr. 8, der er underlagt tavshedspligt som  

 nævnt i 1. pkt., såfremt dette er erhvervsmæssigt begrundet.
Oplysninger om  

 rent private forhold må dog kun videregives med låntagers samtykke.
Ansatte i  

 koncernforhold, der får sådanne oplysninger, er underkastet den i 1. pkt.  

 nævnte tavshedspligt.
 Stk. 7. Forældelsesfristen for overtrædelse af lovens bestemmelser  

 eller regler udfærdiget i medfør af loven er 5 år.
§ 2 I lov om Dansk Landbrugs Realkreditfond, jf. lovbekendtgørelse nr. 979 af  

 5. december 1994, foretages følgende ændringer:
 1. § 1, stk. 2, affattes således:
»Stk. 2. Instituttet kan yde lån til ejere af ejendomme, der  

 anvendes til landbrug, gartneri, skovbrug og lignende jordbrugsmæssig  

 virksomhed, mod tinglyst pant i ejendommene.
Lån efter 1. pkt. kan ikke ydes  

 mod sikkerhedsstillelse i form af ejerpantebreve og skadesløsbreve.
I de  

 tilfælde, hvor der til sikkerhed for lån tillige gives pant i løsøre, kan  

 skadesløsbreve dog anvendes for løsørepantet.«.
 § 1. Denne lov omfatter Dansk Landbrugs Realkreditfond  

 (instituttet).
 Stk. 2. Instituttet kan yde lån mod tinglyst pant i ejendomme, der  

 anvendes til landbrug, gartneri, skovbrug og lignende jordbrugsmæssig  

 virksomhed.
 2. § 11, stk. 1 ophæves, og i stedet indsættes:
»Instituttet skal ansætte en kontantværdi af ejendommen til brug for  

 låneudmålingen.
Værdiansættelsen sker på grundlag af ejendommens jord og  

 bygninger.
Herudover kan bygningstilbehør, jf. tinglysningslovens § 38, samt  

 det i tinglysningslovens § 37, stk. 1, nævnte tilbehør, der er omfattet af  

 tinglyst pantebrev i den faste ejendom, medtages i værdiansættelsen.
 Stk. 2. Ved værdiansættelsen kan, uanset stk. 1, medtages det til  

 ejendommen hørende tilbehør, der ikke er omfattet af tinglyst pantebrev i den  

 faste ejendom, jf. tinglysningslovens §§ 37 og 38, såfremt dette alene  

 skyldes, at tilbehøret ejes af en anden end ejeren af den faste ejendom, og  

 såfremt der til sikkerhed for lånet i den faste ejendom opnås pant i dette  

 tilbehør i medfør af tinglysningslovens § 47 eller § 47 b, stk. 2.«.
 Stk. 2-4 bliver herefter stk. 3-5.
§ 11. Instituttet skal ansætte en kontantværdi af ejendommen til  

 brug for låneudmålingen.
Værdiansættelsen sker på grundlag af ejendommens  

 jord og bygninger samt dertil hørende besætning, driftsinventar og  

 driftsmateriel m.v.
Stk. 2. Værdiansættelsen skal ligge inden for det beløb, som en  

 kyndig erhverver med kendskab til de særlige pris- og markedsforhold for den  

 pågældende type ejendom må skønnes at ville betale for ejendommen.
Forhold,  

 der betinger en særlig høj pris, må ikke indgå i værdiansættelsen.
 Stk. 3. Instituttet skal ved værdiansættelsen tage hensyn til  

 eventuel risiko for ændringer i markeds- eller strukturforhold.
 Stk. 4. Landbrugs- og fiskeriministeren kan fastsætte regler om  

 værdiansættelsen.
§ 3 Stk. 1. Loven træder i kraft den 1. juni 1995, jf. dog stk. 2.
 Stk. 2. § 1 nr. 15-20, 23, 26, 30, 33-37 og 39 træder i kraft den  

 1. januar 1996.
§ 4 Stk. 1. Realkreditlovens § 18, stk. 2, som affattet ved denne lovs  

 § 1, nr. 6, gælder ikke for virksomhed, som udøves af de i bestemmelsen  

 nævnte personer inden den 5. april 1995.
 Stk. 2. Har realkreditinstituttet inden den 29. april 1994 på  

 grundlag af en bindende aftale indgået engagementer uden for  

 handelsbeholdningen, der indebærer, at de i § 65 a, stk. 1 og 2, som affattet  

 ved denne lovs § 1, nr. 33 og 34, nævnte grænser er overskredet, kan disse  

 uanset bestemmelsen i § 65 a, stk. 4, 1. pkt., videreføres indtil  

 forfaldstidspunkt, jf. § 3 i lov nr. 279 af 27. april 1994.
 Stk. 3. Har realkreditinstituttet 1. januar 1996 på grundlag af en  

 bindende aftale indgået engagementer, der indebærer, at de i § 65 c, stk. 2  

 og 3, som affattet ved denne lovs § 1, nr. 39, nævnte grænser er overskredet,  

 kan disse uanset bestemmelsen i § 65 c, stk. 7, 1. pkt., som affattet ved  

 denne lovs § 1, nr. 39, videreføres indtil forfaldstidspunkt.
 Stk. 4. § 54, stk. 2, 2. pkt., som affattet ved denne lovs § 1,  

 nr. 24, gælder ikke for realkreditobligationer og værdipapirer i øvrigt, som  

 finansierer udlån ydet før 1. juni 1995.
 Stk. 5. Uanset bestemmelsen i § 42, stk. 1, som affattet ved denne  

 lovs § 1, nr. 12, kan lånetilbud afgivet inden den 1. juni 1995 effektueres.
Bilag 2 Folketingets forhandlinger vedrørende realkreditloven Folketingsåret 1989-90.
Sp. 386, 662, 3297, 4060 A 843, B 135, B 429, C 129 Loven stadfæstet 20. december 1989 (Lovtidende nr. 841) Sp. 1989, 2790, 8314, 8734 A 1795, B 665, B 772, C 461 Loven stadfæstet 2. maj 1990 (Lovtidende nr. 269) Sp. 9555, 9944, 10593, 11165 A 5705, B 1877, B 2171, C 1039 Loven stadfæstet 8. juni 1990 (Lovtidende nr. 367) Sp. 8856, 9011, 10202, 10798 A 5461, B 1423, B 1841, C 899 Loven stadfæstet 13. juni 1990 (Lovtidende nr. 417) Sp. 11260, 11262, 11351, 11378 A 5911, B 2277, C 1057 Loven stadfæstet 20. august 1990 (Lovtidende nr. 584) Folketingsåret 1990-91 (2. samling) Sp. 37, 72, 130, 155 A 7, B 25, C 1 Loven stadfæstet 28. december 1990 (Lovtidende nr. 900) Sp. 199, 874, 4235, 4509 A 891, B 329, B 337, C 267 Loven stadfæstet 24. april 1991 (Lovtidende nr. 254) Sp. 6096, 6393, 6785, 7234 A 6403, B 1461, B 1677, C 869 Loven stadfæstet 6. juni 1991 (Lovtidende nr. 377) Folketingsåret 1991-92 Sp. 779, 1408, 4271, 4568 A 1279, B 233, C 185 Loven stadfæstet 27. december 1991 (Lovtidende nr. 932) Folketingsåret 1992-93 Sp. 822, 1203, 4028, 4353 A 2007, B 559, B 643, C 571 Loven stadfæstet 23. december 1992 (Lovtidende nr. 1042) Sp. 7015, 7693, 8487, 9008 A 7993, B 1167, B 1349, C 1121 Loven stadfæstet 6. maj 1993 (Lovtidende nr. 253) Sp. 7017, 7554, 8627, 9018 A 8023, B 1175, C 1151 Loven stadfæstet 6. maj 1993 (Lovtidende nr. 255) Sp. 9180, 9740, 11193, 11227 A 10085, B 2093, C 1497 Loven stadfæstet 30. juni 1993 (Lovtidende nr. 440) Sp. 9182, 9759, 11198, 11228 A 10137, B 2103, C 1509 Loven stadfæstet 30. juni 1993 (Lovtidende nr. 441) Folketingsåret 1993-94 Sp. 2820, 3592, 8322, 8440 A, B, C, Loven stadfæstet 27. april 1994 (Lovtidende nr. 279) Folketingets forhandlinger vedrørende DLR-loven Folketingsåret 1989-90 Sp. 982, 1403, 3515, 3966 A 1397, B 153, B 441, C 191 Loven stadfæstet 20. december 1989 (Lovtidende nr. 850) Sp. 8856, 9011, 10202, 10798 A 5461, B 1413, B 1841, C 899 Loven stadfæstet 13. juni 1990 (Lovtidende nr. 417) Folketingsåret 1992-93 Sp. 7015, 7693, 8487, 9008 A 7993, B 1167, B 1349, C 1121 Loven stadfæstet 6. maj 1993 (Lovtidende nr. 253) Efter 2. behandling den 24. maj 1995 § 1 I realkreditloven, jf. lovbekendtgørelse nr. 476 af 2. juni 1994,  

 foretages følgende ændringer:
 1. I § 1 indsættes efter stk. 3 som nyt stykke:
»Stk. 4. Realkreditlån må ikke ydes mod sikkerhedsstillelse i  

 form af ejerpantebreve og skadesløsbreve.
I de tilfælde, hvor der til  

 sikkerhed for realkreditlån tillige gives pant iløsøre, kan skadesløsbreve  

 dog anvendes forløsørepantet.« Stk. 4 bliver herefter stk. 5.
 2. I § 2, stk. 1, indsættes efter »ejendom«:  

 », jf. dog § 1, stk. 4,».
 3. § 2, stk. 4, ophæves, og i stedet indsættes:
 »Stk. 4. Realkreditinstitutter må drive forsikringsvirksomhed  

 og pengeinstitutvirksomhed gennem datterselskaber.
Stk. 5. Realkreditinstitutter må ikke drive anden virksomhed end  

 virksomhed efter stk. 1-4.« 4. I § 3 indsættes som stk. 3:
»Stk. 3. For udenlandske selskaber, der er koncernforbundne  

 med danske realkreditinstitutter, jf. § 77, stk. 3-5, og som udøver  

 realkreditvirksomhed her i landet, gælder tillige lovens § 2, stk. 5, og  

 kapitel 7.« 5. I § 4, stk. 2, ændres »§ 3, stk. 1.« til:  

 »§ 3.« 6. § 18, stk. 2, affattes således:
»Stk. 2. Direktører, vicedirektører, underdirektører og  

 dermed ligestillede må ikke eje eller drive selvstændig erhvervsvirksomhed  

 eller uden tilladelse fra økonomiministeren som bestyrelsesmedlem, funktionær  

 eller på anden måde deltage i ledelsen eller driften af anden  

 erhvervsvirksomhed end realkreditinstituttet.
De kan dog eje, drive og  

 deltage i administrationen af fast ejendom. Økonomiministeren kan i særlige  

 tilfælde tillade undtagelser fra forbudet i 1. pkt., 1. led.« 7. I § 28 indsættes efter stk. 3 som nyt stykke:
»Stk. 4. Til de i § 63, stk. 1, 2. pkt., i lov om  

 boligbyggeri nævnte formål kan ydes indekslån, type IS, inden for en  

 lånegrænse på 80 pct. og med en løbetid på maksimalt 50 år.« Stk. 4 og 5 bliver herefter stk. 5 og 6.
 8. I § 28, stk. 5, der bliver stk. 6, ændres »3«  

 til: »4«.
 9. I § 30, stk. 5, indsættes efter 3. pkt.:
»Til de i § 48, stk. 1, 2. pkt., i lov om boligbyggeri nævnte formål  

 kan ydes indekslån, type IS, inden for en lånegrænse på 91 pct. og med en  

 løbetid på maksimalt 50 år.« 10. I § 30, stk. 6, 1. pkt., ændres »Lån efter stk. 2  

 og 4« til: »Lån efter stk. 2, stk. 4 og stk. 5, 4. pkt.« 11. I § 30, stk. 6, 2. pkt., ændres »Lån efter stk. 5,  

 2. pkt.« til: »Lån efter stk. 5, 3. pkt.« 12. § 42 affattes således:
»§ 42. Lån kan ydes på grundlag af værdien af fast ejendom,  

 der ejes af låntager.
Samtlige adkomsthavere skal være påført pantebrevet som  

 debitorer, jf. dog stk. 2.
 Stk. 2. Ved belåning af en ideel anpart af en ejendom, der enten  

 er lovligt opdelt i anparter før 15. juni 1995 eller alene består af to  

 selvstændige beboelseslejligheder, finder stk. 1, 2. pkt., ikke anvendelse.  

 Det er en betingelse herfor, at brugsretten ved tinglyst samejeoverenskomst  

 er begrænset til denne bestemte del af ejendommen.
 Stk. 3. Ud over grund og bygninger kan bygningstilbehør, jf.  

 tinglysningslovens § 38, samt det i tinglysningslovens § 37, stk. 1, nævnte  

 tilbehør, der er omfattet af tinglyst pantebrev i den faste ejendom, medtages  

 i låneudmålingsgrundlaget.
 Stk. 4. I låneudmålingsgrundlaget kan uanset stk. 3 medtages det  

 til ejendommen hørende tilbehør, der ikke er omfattet af tinglyst pantebrev i  

 den faste ejendom, jf. tinglysningslovens §§ 37 og 38, såfremt dette alene  

 skyldes, at tilbehøret ejes af en anden end ejeren af den faste ejendom, og  

 såfremt der til sikkerhed for lånet i den faste ejendom opnås pant i dette  

 tilbehør i medfør af tinglysningslovens § 47 eller § 47 b, stk. 2.
Stk. 5. Indekslån til ejendomme bortset fra kollektive  

 energiforsyningsanlæg kan alene ydes på grundlag af værdien af grund og  

 bygninger.« 13. I § 47 ændres »boligministeren« til:  

 »økonomiministeren efter forhandling med boligministeren«.
 14. I § 52 indsættes som stk. 4:
»Stk. 4. Er garantien for lån efter stk. 3, 2. pkt., stillet  

 af et pengeinstitut eller forsikringsselskab, kan lånet alene ydes på  

 grundlag af udstedelse af andre værdipapirer end realkreditobligationer, jf.  

 § 2, stk. 1.« 15. § 53, stk. 1, affattes således:
»I et realkreditinstitut skal den ansvarlige kapital og den  

 kortfristede supplerende kapital, jf. § 53 g, stk. 1, til enhver tid mindst  

 udgøre 8 pct. af realkreditinstituttets risikovægtede aktiver m.v., herunder  

 poster med markedsrisiko, dog mindst 150 mio. kr.
For så vidt angår poster  

 med markedsrisiko, vedrører kravet efter 1. pkt. alene realkreditinstituttets  

 handelsbeholdning, jf. § 53 h, stk. 1, samt valutapositioner.« 16. I § 53, stk. 2, indsættes efter »kapital«:  

 »og den kortfristede supplerende kapital«.
 17. § 53, stk. 5, affattes således:
»Stk. 5. Økonomiministeren fastsætter regler om  

 risikovægtning af aktiver m.v., herunder poster med markedsrisiko, samt om  

 kontrol med opfyldelsen af solvenskravet. Økonomiministeren fastsætter  

 endvidere regler om opgørelse og indberetning af realkreditinstituttets  

 samlede renterisici.« 18. I § 53 a, stk. 2, indsættes efter »må«:  

 »sammen med den kortfristede supplerende kapital«.
 19. I § 53 a, stk. 3, indsættes efter  

 »kapitalelementer«: »og betingelser for medregning af den  

 kortfristede supplerende kapital, jf. § 53 g, stk. 1«.
 20. I § 53 c, nr. 3, udgår »ansvarlig indskudskapital  

 i form af«.
 21. I § 53 c indsættes som stk. 2:
»Stk. 2. Udstedes kapital som nævnt i stk. 1, nr. 3, i form  

 af massegældsbreve, skal realkreditinstituttet benævne disse  

 kapitalbeviser.« 22. I § 53 d indsættes som stk. 4:
»Stk. 4. Et realkreditinstitut, der ejer kapitalandele i et  

 datterselskab, der driver forsikringsvirksomhed, skal ved beregning af  

 realkreditinstituttets ansvarlige kapital fradrage et beløb svarende til den  

 andel af forsikringsselskabets solvensmargen, som svarer til den direkte  

 eller indirekte ejede andel af forsikringsselskabets selskabskapital.
Har  

 forsikringsselskabet ikke vedtægtsmæssigt hjemsted i Danmark, anvendes ved  

 beregningen den solvensmargen, der fremkommer efter hjemlandets regler, dog  

 mindst den solvensmargen, der fremkommer ved anvendelsen af de her i landet  

 gældende regler for forsikringsselskaber med vedtægtsmæssigt hjemsted her i  

 landet.« 23. Efter § 53 f indsættes i kapitel 9:
»§ 53 g.
Ved kortfristet supplerende kapital forstås  

 kapitalindskud med en oprindelig løbetid eller et opsigelsesvarsel på mindst  

 2 år.
Stk. 2. Kortfristet supplerende kapital kan alene medregnes til  

 kapitaldækning af poster med markedsrisiko.
Kortfristet supplerende kapital  

 kan højst medregnes med 5,7 pct. af de vægtede poster med markedsrisiko.
 § 53 h. Økonomiministeren fastsætter bestemmelser om, hvilke  

 poster der indgår i handelsbeholdningen.
Stk. 2. Finanstilsynet kan i særlige tilfælde tillade, at et  

 instituts nettofortjeneste ved handelsbeholdningen indregnes i den  

 kortfristede supplerende kapital. Økonomiministeren fastsætter nærmere regler  

 for opgørelse af nettofortjenesten ved handelsbeholdningen.« 24. I § 54, stk. 2, indsættes som 2. pkt.:
»Udstedelse af realkreditobligationer og andre værdipapirer, jf. § 2,  

 stk. 1, kan ikke ske i samme serie.« 25. I § 54, stk. 3, ændres »jf. § 56, stk. 3«  

 til: »jf. § 56, stk. 4«.
 26. I § 56, stk. 2, 1. og 2. pkt., § 57, stk. 3, 2.  

 pkt., og § 62 a, stk. 1 og to steder i stk. 2 , ændres  

 »ansvarlig indskudskapital« til: »supplerende kapital i form  

 af værdipapirer med ubestemt løbetid og andre kapitalindskud, jf. § 53 c,  

 stk. 1, nr. 3«.
 27. I § 56, stk. 4, indsættes som 3. pkt.:
»I serier, som efter 1. pkt. hæfter indbyrdes, må der alene være  

 udstedt realkreditobligationer, jf. § 54, stk. 2, 2. pkt.« 28. I § 61, stk. 1, indsættes efter  

 »realkreditvirksomhed«: »eller virksomhed efter § 2, stk.  

 4«.
 29. I § 61, stk. 2 og 3 , ændres »eller  

 accessorisk virksomhed« til: »eller virksomhed efter § 2, stk. 2  

 eller 4«.
 30. I § 63, stk. 1, ændres »§ 65 b, stk. 1« til:  

 »§ 65 c, stk. 1«.
 31. I § 63 indsættes som stk. 2:
»Stk. 2. Økonomiministeren kan fastsætte nærmere regler for  

 transaktioner, der indgås mellem et realkreditinstitut og virksomheder, der  

 direkte eller indirekte er forbundet med realkreditinstituttet som  

 dattervirksomheder, som associerede virksomheder, som moderselskab eller som  

 moderselskabets associerede virksomheder og øvrige dattervirksomheder,  

 herunder om krav til årsregnskabets oplysninger om de koncerninterne  

 transaktioner.« 32. § 64, stk. 1, affattes således:
»Renterisikoen på realkreditinstituttets midler svarende til den  

 ansvarlige kapital med fradrag af det beløb, hvormed solidarisk hæftelse er  

 medregnet, og med tillæg af hensættelser til tab på udlån og midler i serier  

 med tilbagebetalingspligt, samt ikkebalanceførte poster må forholdsmæssigt  

 ikke overstige renterisikoen på instituttets udstedte obligationer og andre  

 værdipapirer.« 33. I § 65 a, stk. 1 og to steder i stk. 6, og i  

§ 65 b, stk. 1, indsættes efter »engagement«: »uden for  

 handelsbeholdningen«.
 34. I § 65 a, stk. 2, stk. 3, 2. pkt., og stk. 5 ,  

 indsættes efter »engagementer«: »uden for  

 handelsbeholdningen«.
 35. I § 65 a, stk. 3, 1. pkt., indsættes efter  

 »Engagementer«: »uden for handelsbeholdningen«.
 36. I § 65 a, stk. 4, 2. pkt., indsættes efter  

 »engagementerne«: »uden for handelsbeholdningen«.
 37. I § 65 a, stk. 6, indsættes efter  

 »engagementet«: »uden for handelsbeholdningen«.
 38. I § 65 a indsættes efter stk. 6 som nyt stykke:
»Stk. 7. Kapitalandele og efterstillede kapitalindskud i et  

 datterselskab, der driver forsikringsvirksomhed, medregnes ikke ved  

 opgørelsen efter stk. 1 og 2 af realkreditinstituttets engagement med det  

 pågældende datterselskab.
Realkreditinstituttet kan dog højst undlade at  

 medregne et beløb svarende til fradraget i realkreditinstituttets kapital  

 efter § 53 d, stk. 4.« Stk. 7 bliver herefter stk. 8.
 39. Efter § 65 b indsættes i kapitel 11 a:
»§ 65 c.
Ved et engagement forstås summen af engagementet  

 uden for handelsbeholdningen, jf. § 65 b, stk. 1, med tillæg af engagementet  

 inden for handelsbeholdningen. Økonomiministeren fastsætter regler om, hvilke  

 poster der indgår i engagementet inden for handelsbeholdningen.
 Stk. 2. Et realkreditinstituts engagement, jf. stk. 1, med en  

 kunde eller gruppe af indbyrdes forbundne kunder må ikke overstige 25 pct. af  

 realkreditinstituttets ansvarlige kapital med tillæg af kortfristet  

 supplerende kapital, jf. § 53 a.
 Stk. 3. Det samlede beløb af et realkreditinstituts engagementer,  

 der udgør 10 pct. eller mere af den ansvarlige kapital med tillæg af  

 kortfristet supplerende kapital, må ikke overstige 800 pct. af  

 realkreditinstituttets ansvarlige kapital med tillæg af kortfristet  

 supplerende kapital.
Stk. 4. Engagementer, der udgør 10 pct. eller mere af den  

 ansvarlige kapital med tillæg af kortfristet supplerende kapital, skal  

 indberettes til Finanstilsynet hvert kvartal.
Tilsynet fastsætter nærmere  

 bestemmelser om indberetningerne, herunder om undtagelse for indberetning af  

 visse engagementer.
 Stk. 5. De i stk. 2 og 3 nævnte grænser finder ikke anvendelse på  

 engagementer med virksomheder, der indgår fuldt i konsolideringen i  

 henholdsvis § 77, stk. 11, eller bank- og sparekasselovens § 37 a, stk. 9,  

 stk. 11, 2. pkt., eller stk. 12.
 Stk. 6. Såfremt et engagement er garanteret af et kreditinstitut i  

 zone A, betragtes den garanterede del af engagementet som et engagement med  

 det pågældende kreditinstitut.
Stk. 7. Et realkreditinstitut skal til enhver tid overholde de i  

 stk. 2 og 3 fastsatte øvre engagementsgrænser.
Overstiger engagementerne de  

 fastsatte grænser, skal Finanstilsynet omgående underrettes.
Finanstilsynet  

 kan i særlige tilfælde tillade, at grænsen i stk. 2 for engagementet inden  

 for handelsbeholdningen midlertidigt overskrides.
Overskridelsen medfører et  

 tillæg til de vægtede aktiver m.v., herunder poster med markedsrisiko, jf.  

 stk. 8.
Stk. 8. Økonomiministeren fastsætter bestemmelser om tillæg til de  

 vægtede aktiver m.v., herunder poster med markedsrisiko, for engagementet  

 inden for handelsbeholdningen ved midlertidige overskridelser af grænsen i  

 stk. 2, jf. stk. 7, samt bestemmelser om, at der ved beregningen af de i stk.  

 2 og 3 nævnte grænser kan ses bort fra særlig sikre krav.« 40. § 77, stk. 1, ophæves.
 41. § 77, stk. 10, affattes således:
»Stk. 10. Bestemmelserne i kapitel 11 om placeringsregler  

 m.v. med undtagelse af § 65 gælder ikke for de enkelte virksomheder i en  

 koncern, hvor moderselskabet er et realkreditinstitut, men alene for  

 koncernen som helhed, jf. dog stk. 11. For den del af en koncern, der består  

 af realkreditinstitutter, gælder balanceprincippet i kapitel 7 på et  

 konsolideret niveau.« 42. I § 77, stk. 11, indsættes efter 1. pkt.:
»Bestemmelserne i kapitel 9 om solvens og kapitel 15 om regnskab,  

 revision og konsolidering gælder ikke for den del af en koncern, der er  

 forsikringsselskab, jf. dog § 53 d, stk. 4, og § 90, stk. 2. Finanstilsynet  

 kan dog beslutte, at bestemmelserne finder anvendelse.« 43. I § 98, stk. 2, indsættes efter nr. 9 som nyt nummer:
 »10) til Folketingets stående udvalg vedrørende et  

 realkreditinstituts generelle økonomiske forhold som led i den  

 parlamentariske kontrol med forvaltningen, for så vidt angår  

 realkreditinstitutter under betalingsstandsning eller konkurs, når staten  

 yder garanti eller stiller midler til rådighed for afvikling af  

 instituttet,».
 Nr. 10-12 bliver herefter nr. 11-13.
 44. I § 98 indsættes efter stk. 4 som nyt stykke:
»Stk. 5. Adgangen til udlevering af fortrolige oplysninger  

 til Folketingets stående udvalg i henhold til stk. 2, nr. 10, er begrænset  

 til dokumenter i sager, der er oprettet i Finanstilsynet efter 1. juni  

 1995.« Stk. 5 bliver herefter stk. 6.
 45. I § 100, stk. 3 og to steder i stk. 4, ændres  

 »Industriministeriets« til: »Erhvervsministeriets«.
 46. I § 101, stk. 1, ændres »§ 2, stk. 4« til:  

 »§ 1, stk. 4, 1. pkt., § 2, stk. 5«, efter »§ 7, stk. 2,»  

 indsættes: »§ 18, stk. 2,», og efter »§§ 48-52,»  

 indsættes: »§ 53 c, stk. 2,».
 47. § 101, stk. 5, affattes således:
»Stk. 5. Personer, der er knyttet til et realkreditinstitut,  

 og som giver eller forsøger at give urigtige eller vildledende oplysninger om  

 forhold vedrørende instituttet til offentlige myndigheder, straffes med bøde  

 eller hæfte, for så vidt højere straf ikke er forskyldt efter den øvrige  

 lovgivning.« § 2 I lov om Dansk Landbrugs Realkreditfond, jf. lovbekendtgørelse nr. 979 af  

 5. december 1994, foretages følgende ændringer:
 1. § 1, stk. 2, affattes således:
»Stk. 2. Instituttet kan yde lån til ejere af ejendomme, der  

 anvendes til landbrug, gartneri, skovbrug og lignende jordbrugsmæssig  

 virksomhed, mod tinglyst pant i ejendommene.
Samtlige ejere skal være påført  

 pantebrevet som debitorer, jf. dog stk. 3. Lån efter 1. pkt. kan ikke ydes  

 mod sikkerhedsstillelse i form af ejerpantebreve og skadesløsbreve.
I de  

 tilfælde, hvor der til sikkerhed for lån tillige gives pant i løsøre, kan  

 skadesløsbreve dog anvendes for løsørepantet.« 2. I § 1 indsættes efter stk. 2 som nyt stykke:
»Stk. 3. Landbrugs- og fiskeriministeren kan fravige  

 bestemmelsen i stk. 2, 2. pkt., hvis lånet ydes i henhold til særlig  

 lovgivning.« 3. § 11, stk. 1, ophæves, og i stedet indsættes:
»Instituttet skal ansætte en kontantværdi af ejendommen til brug for  

 låneudmålingen.
Værdiansættelsen sker på grundlag af ejendommens jord og  

 bygninger.
Herudover kan bygningstilbehør, jf. tinglysningslovens § 38, samt  

 det i tinglysningslovens § 37, stk. 1, nævnte tilbehør, der er omfattet af  

 tinglyst pantebrev i den faste ejendom, medtages i værdiansættelsen.
Stk. 2. Ved værdiansættelsen kan uanset stk. 1 medtages det til  

 ejendommen hørende tilbehør, der ikke er omfattet af tinglyst pantebrev i den  

 faste ejendom, jf. tinglysningslovens §§ 37 og 38, såfremt dette alene  

 skyldes, at tilbehøret ejes af en anden end ejeren af den faste ejendom, og  

 såfremt der til sikkerhed for lånet i den faste ejendom opnås pant i dette  

 tilbehør i medfør af tinglysningslovens § 47 eller § 47 b, stk. 2.« Stk. 2-4 bliver herefter stk. 3-5.
§ 3 Stk. 1. Loven træder i kraft den 15. juni 1995, jf. dog stk. 2.
 Stk. 2. § 1, nr. 15-20, 23, 26, 30, 33-37 og 39, træder i kraft  

 den 1. januar 1996.
§ 4 Stk. 1. Realkreditlovens § 18, stk. 2, som affattet ved denne lovs  

 § 1, nr. 6, gælder ikke for virksomhed, som udøves af de i bestemmelsen  

 nævnte personer inden den 5. april 1995.
Stk. 2. Har realkreditinstituttet inden den 29. april 1994 på  

 grundlag af en bindende aftale indgået engagementer uden for  

 handelsbeholdningen, der indebærer, at de i § 65 a, stk. 1 og 2, som affattet  

 ved denne lovs § 1, nr. 33 og 34, nævnte grænser er overskredet, kan disse  

 uanset bestemmelsen i § 65 a, stk. 4, 1. pkt., videreføres indtil  

 forfaldstidspunkt, jf. § 3 i lov nr. 279 af 27. april 1994 om ændring af  

 realkreditloven. (Store engagementer m.v.) Stk. 3. Har realkreditinstituttet 1. januar 1996 på grundlag af en  

 bindende aftale indgået engagementer, der indebærer, at de i § 65 c, stk. 2  

 og 3, som affattet ved denne lovs § 1, nr. 39, nævnte grænser er overskredet,  

 kan disse uanset bestemmelsen i § 65 c, stk. 7, 1. pkt., som affattet ved  

 denne lovs § 1, nr. 39, videreføres indtil forfaldstidspunkt.
 Stk. 4. § 54, stk. 2, 2. pkt., som affattet ved denne lovs § 1,  

 nr. 24, gælder ikke for realkreditobligationer og værdipapirer i øvrigt, som  

 finansierer udlån ydet før 15. juni 1995.
 Stk. 5. Uanset bestemmelsen i § 42, stk. 1, som affattet ved denne  

 lovs § 1, nr. 12, kan lånetilbud afgivet inden den 15. juni 1995 effektueres.
 (* 1) Loven indeholder bestemmelser, der gennemfører Rådets direktiv nr.  

 93/6/EØF af 15. marts 1993, EF-Tidende 1993 L. 141 s. 1.
