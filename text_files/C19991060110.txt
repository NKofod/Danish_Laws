 Vedrørende manglende fremmøde  

 som vidne i retten.
Den 10. februar 1999 udsendte jeg en rundskrivelse om behandlingen af  

 forhold, hvor polititjenestemænd trods forkyndelse er udeblevet som vidner i  

 retten uden lovligt forfald.
Skrivelsen har givet anledning til nogle  

 fortolkningsproblemer.
Derfor udsender jeg en ny rundskrivelse, hvori der er  

 sket nogle ændringer med hensyn til den disciplinære behandling  

 af disse forhold.
 Hvert år modtager jeg indberetninger om, at  

 polititjenestemænd trods forkyndelse er udeblevet som vidner i retten  

 uden lovligt forfald.
 Nogle af disse tilfælde bliver indberettet som  

 afgjort disciplinært af politidirektøren/politimesteren, mens  

 andre bliver indberettet til mig til min disciplinære  

 afgørelse.
 Det er min opfattelse, at disse sager udfra en  

 disciplinær synsvinkel behandles ret uensartet.
 For det første er det mit indtryk, at en del af  

 forholdene slet ikke giver anledning til overvejelser om disciplinær  

 forfølgning eller rent faktisk ikke forfølges  

 disciplinært.
 I sager, som forfølges disciplinært, ser det  

 for det andet ud til, at det sjældent bliver taget i betragtning, om  

 den udeblevne tjenestemand er blevet pålagt en bøde i retten i  

 medfør af retsplejeloven § 178.
 For det tredje henstår det ofte som uklart for mig,  

 hvordan og i hvilket omfang man rent ledelsesmæssigt forholder sig til  

 imødegåelse af udeblivelser fra retsmøder.
 På den baggrund skal jeg fastslå, at  

 fremmøde i retten er en tjenestepligt, og når en  

 polititjenestemand indkaldes som vidne, fordi vedkommende tidligere  

 tjenstligt har beskæftiget sig med sagen, er selve fremmødet en  

 del af tjenesten.
 Det bør således tilstræbes, at  

 tjenesten tilrettelægges således at retsmødet falder inden  

 for den planlagte tjeneste.
Jeg betragter politividners udeblivelse uden lovligt  

 forfald som en alvorlig tjenesteforseelse.
Det er agtelsesforringende og  

 krænkende for politiets omdømme både hos befolkningen og  

 hos retssystemet. , Vidnets udeblivelse medfører hyppigt, at  

 retsmødet udsættes, hvilket typisk indebærer både  

 spild af tid for alle implicerede og krænkelse af en tiltalte ret til  

 rettergang inden for rimelig tid.
Udeblivelse kan alternativt føre til  

 øget risiko for retstab, hvis sagen søges afgjort uden vidnets  

 forklaring.
Der påhviler polititjenestemænd en helt særlig  

 forpligtelse til at respektere alle retssikkerhedsmæssige garantier,  

 således at skyldige bliver dømt og uskyldige frifundet.
 Det er min generelle opfattelse, at sådanne forhold  

 derfor disciplinært bør afgøres af mig med en mindre  

 bøde.
 Hvis polititjenestemanden allerede af retten er ikendt en  

 bøde efter retsplejelovens § 178, bør sagen som udgangspunkt i  

 stedet afgøres med en advarsel af  

 politidirektøren/politimesteren.
 Konkrete omstændigheder i det enkelte tilfælde  

 skal naturligvis tages i betragtning både ved afgørelse af, om  

 disciplinær forfølgning overhovedet skal indledes, og ved  

 sanktionsfastsættelse.
 Denne rundskrivelse træder i stedet for  

 rundskrivelse af 10. februar 1999.
