Tre dage senere henvendte forældrene sig i  

 lægevagtskonsultationen på ny, idet drengens højre ben var  

 dobbelt så tykt om det venstre, det var helt rødt, varmt og  

 stenhårdt.
Vagtlæge B noterede i vagtlægenotatet, at det  

 drejede sig om snørende virkning af strømper, mens der ikke var  

 tegn til ændring af blodkredsløb og nervefunktion i benene.  

 Vagtlæge B har oplyst, at han overvejede, om forstørrelsen kunne  

 være resultat af fald eller slag.
Vagtlæge B anbefalede let  

 massage og frarådede strømper den første tid.
Han  

 anbefalede undersøgelse hos egen læge, hvis det blev  

 værre.
Drengen blev få dage senere indlagt på sygehus, hvor der ved  

 undersøgelse ikke umiddelbart fandtes tegn til brud.
En  

 røntgenundersøgelse påviste dog brud i begge  

 lårben, begge skinneben og i venstre overarmsben.
Efterfølgende  

 undersøgelser påviste, at drengen var født med en meget  

 sjælden knoglelidelse (osteogenesis imperfecta), som almindeligvis  

 medfører flere brud uden større smertereaktion.
Klager over undersøgelse og behandling  

 af spædbørn Patientklagenævnet fandt, at vagtlæge A  

 handlede i overensstemmelse med almindelig accepteret faglig standard, idet  

 han orienterede sig i sygehistorien og ved undersøgelse af den  

 grædende dreng ikke fandt specielle ømme partier, ligesom han  

 bemærkede, at arme og ben bevægedes normalt og lige meget  

 på begge sider.
Der var ikke tegn til funktionsforstyrrelse af  

 bevægenerverne.
Nævnet fandt, at det var relevant at  

 undersøge hofteled og nervesystem med de for spædbørn  

 almindeligt anvendte undersøgelser, idet spædbørn ikke  

 som ældre børn og voksne kan medvirke til mere specielle  

 undersøgelser af nervesystemets funktion.
Patientklagenævnet fandt, at vagtlæge B ikke  

 kunne kritiseres for undersøgelsen af drengen, idet han ved  

 undersøgelse fandt benene normalt fungerende, samt at han fandt en  

 snørefure fra strømpe, som kunne have fremkaldt fortykkelsen af  

 benet.
I betragtning af, at han overvejede, om forandringen af den knap 5  

 uger gamle drengs ben kunne være fremkommet ved fald eller slag, fandt  

 nævnet dog, at det havde været hensigtsmæssigt, om han  

 havde foranlediget drengen henvist til undersøgelse.
