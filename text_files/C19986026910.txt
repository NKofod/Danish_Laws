Cirkulæreskrivelse om meddelelse om  

 afgrænsningen mellem enkeltstående arbejdsopgaver, der har  

 karakter af selvstændig virksomhed og vedvarende selvstændig  

 virksomhed Kommentar m.v.:
 Arbejdsmarkedets Ankenævn fandt, at redigering og  

 udgivelse af 2. udgave af en bog var en enkeltstående arbejdsopgave,  

 der havde karakter af selvstændig virksomhed.
 Da medlemmet selv havde oplyst, at arbejdet ikke kunne  

 holdes inden for 200 timer fandt ankenævnet, at medlemmet ikke  kunne  

 udføre arbejdet i efterlønsperioden.
 Meddelelse om afgørelsen:
 Medlemmet havde i 1966 udgivet en bog om Jehovas  

 Vidner.
 Efter overgangen til efterløn søgte  

 medlemmet om tilladelse til at omskrive og udgive en  2. udgave af bogen.
Arbejdet i forbindelse med  udgivelsen ville  være  

 opdatering af materialet, udfærdigelse af et par nye kapitler samt  

 redigering.
Medlemmet ville få hjælp fra andre til at samle  

 informationer fra sektens litteratur.
Medlemmets eget tidsforbrug ville  

 formentlig være 300 timer eller mere.
Medlemmet regnede med, at oplaget ville være  2.000 stk.,  og  

 medlemmet anslog fortjenesten  til mellem  27.000 kr. og 36.000 kr.
Medlemmet  

 havde haft kontakt med et forlag,  men der var ikke truffet en endelig  

 aftale.
 Direktoratet fandt, at arbejdet ikke kunne betragtes som en  

 enkeltstående arbejdsopgave med karakter af selvstændig  

 virksomhed,  men var vedvarende selvstændig virksomhed.
 Ved den vurdering  havde direktoratet lagt vægt på, at  

 medlemmet skulle indsamle nyt materiale, foretage en ikke uvæsentlig  

 redigering af tidligere indsamlet materiale, udfærdige nye kapitler til  

 bogen samt udføre salgsarbejde af bogen.
Direktoratet fandt ikke, at der kunne gives tilladelse til at drive en  

 sådan selvstændig virksomhed i efterlønsperioden (§  

 3-tilladelse), idet det ikke var sandsynliggjort, at medlemmet kunne  

 udføre arbejdet inden for 200 timers begrænsningen.
Endvidere  

 var beskæftigelsen ikke alene baseret på medlemmets egen  

 arbejdskraft.
Arbejdsmarkedets Ankenævn ændrede afgørelsen, idet  

 nævnet fandt, at redigering og udgivelse her måtte anses for en  

 enkeltstående arbejdsopgave, der har karakter af selvstændig  

 virksomhed.
Men da medlemmet efter egne oplysninger ikke kunne holde arbejdet  

 inden for 200 timer, kunne arbejdsopgaven  ikke udføres samtidig med  

 efterløn.
