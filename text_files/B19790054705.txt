Bekendtgørelse om stempling af topografiske kort I henhold til § 2 i lov nr. 29 af 18. februar 1929 om stempelafgift af  

 topografiske kort, som ændret ved § 26 i lov nr. 213 af 4. juni 1965 om  

 ændringer i forskellige lovbestemmelser om straf, konfiskation m.v.,  

 fastsættes:
 § 1.  Geodætisk Institut kan meddele virksomheder  

 m.fl. fritagelse for indsendelse af kortoplag til stempling på instituttet.  

 Fritagelsen er betinget af, at virksomheden samtidig med kortenes  

 fremstilling og uden udgift for Geodætisk Institut påtrykker hvert enkelt  

 kort instituttets kortstempel samt afgiver erklæring om, at kortstemplet kun  

 vil blive anvendt på det kortoplag, der er omfattet af fritagelsen.  

 Tilladelsen kan i øvrigt gøres betinget af, at instituttet kan foretage  

 eftersyn i virksomheden og af dennes regnskaber, samt at virksomheden følger  

 de kontrolforskrifter, der fastsættes af Instituttet.
Stk. 2.  Efter oplagets trykning men inden kortenes  

 udlevering fra virksomheden skal oplagets størrelse skriftligt bekræftes over  

 for Geodætisk Institut, og stempelafgiften betales.
Virksomheden skal i  

 øvrigt meddele instituttet enhver oplysning af betydning for dettes kontrol.
 Stk. 3.  Stempelafgift betales efter den sats, der er  

 gældende på tidspunktet for virksomhedens skriftlige bekræftelse af oplagets  

 størrelse.
 § 2.  Misbrug af tilladelsen eller undladelse af  

 betaling af stempelafgift medfører tilbagekaldelse af tilladelsen uden  

 varsel.
 § 3.  Den, der tilsidesætter kontrolforskrifterne i  

 henhold til § 1, straffes efter lovens § 6 med bøde.
 § 4.  Bekendtgørelsen træder i kraft den 1. februar  

 1980.
 Stk. 2.  Samtidig ophæves bekendtgørelse nr. 240 af 8.  

 juli 1958 om stempling af topografiske kort.
Forsvarsministeriet, den 7. december  

 1979 Poul Søgaard /V.
Gyde (* 1) Bekendtgørelsen ophæves den 1. januar 1992.
