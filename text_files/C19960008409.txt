I medfør af § 3, stk. 5, i lov nr. 221 af 27. marts 1996 om teknologisk service fastsættes følgende:
§ 1.  Rådet for Teknologisk Service består af en  

 formand og 8 medlemmer.
I sammensætningen af rådet skal det sikres, at  

 teknologisk, samfundsmæssig og erhvervsmæssig indsigt er repræsenteret  

 herunder, at også mindre virksomheders synspunkter tilgodeses.
 Stk. 2.  Rådets formand og et medlem udpeges af  

 erhvervsministeren. 5 af rådets medlemmer udpeges blandt brugerne af  

 teknologisk service efter indstilling fra Erhvervsudviklingsrådet. 2 af disse  

 medlemmer udpeges efter indstilling fra arbejdstagerside. 2 medlemmer udpeges  

 efter indstilling fra de godkendte teknologiske serviceinstitutter.
 Stk. 3.  Rådet udpeger selv en næstformand blandt rådets  

 medlemmer.
Stk. 4.  Formand og medlemmerne udpeges for indtil 3 år  

 ad gangen og kan udpeges i alt 2 gange.
Der kan ikke udpeges suppleanter.  

 Rådets medlemmer afgår på skift.
Stk. 5.  Rådet afholder 8 - 10 møder om året.
Herudover  

 kan rådet indkaldes på formandens foranledning.
Indkaldelse må i så fald ske  

 med et varsel på mindst 5 hverdage.
Møde kan endvidere afholdes, såfremt der  

 fremsættes begæring herom af mindst 2 medlemmer med angivelse af mødets emne.
 Stk. 6.  Såfremt sager, der skal behandles af rådet,  

 ikke er udsendt til medlemmerne senest 5 hverdage før det pågældende møde,  

 kan behandlingen kun finde sted, såfremt samtlige i mødet deltagende  

 medlemmer samtykker heri.
Stk. 7.  Rådet er beslutningsdygtigt, når mindst 5  

 medlemmer er til stede.
Beslutning træffes ved almindelig stemmeflerhed.  

 Hvert medlem har en stemme.
I tilfælde, hvor stemmerne står lige, er  

 formandens eller i dennes fravær næstformandens stemme afgørende.
Når  

 forholdene taler herfor, kan formanden eller i dennes frafald næstformanden  

 bestemme, at sager behandles ved skriftlig procedure.
 Stk. 8.  Alle, der deltager i rådets arbejde, er  

 underkastet den til enhver tid gældende forvaltningslov, herunder  

 bestemmelserne om tavshedspligt og inhabilitet.
 § 2.  Rådet har endvidere inden for rammerne af § 2,  

 stk. 1 - 4, i lov nr. 221 af 27. marts 1996 om teknologisk service til  

 opgave:
 - at planlægge og koordinere den samfundsmæssige indsats til fremme af  

 teknologisk service.
- at følge og støtte udviklingen af den teknologiske service, der finder  

 sted i selvstændige, selvejende teknologiske serviceinstitutter.
Rådet kan i  

 forbindelse hermed udarbejde analyser og forslag vedrørende udviklingen af  

 den teknologiske service.
 - hvert tredie år at fremlægge en samlet strategi for udviklingen af den  

 teknologiske service i Danmark til drøftelse i Erhvervsudviklingsrådet og til  

 godkendelse af erhvervsministeren.
Stk. 2.  Rådet fastlægger retningslinier for anvendelsen  

 af de beløb, der bevilges på de årlige finanslove til løsning af rådets  

 opgaver i overensstemmelse med lovens bestemmelser og de af  

 erhvervsministeren fastsatte retningslinier.
Rådet fastlægger endvidere  

 retningslinier for udarbejdelse af faglige evalueringsrapporter, økonomiske  

 rapporter, samt strategi- og handlingsplaner mv.
Stk. 3.  Rådet træffer afgørelse vedrørende fordeling af  

 tilskud til de godkendte teknologiske institutter på baggrund af 3-årige  

 strategi- og handlingsplaner.
Rådet kan tilbyde økonomiske incitamenter til  

 udvikling af nettet af godkendte teknologiske serviceinstitutter og andre  

 almennyttige dele af den teknologiske service.
 Stk. 4.  Tilskud kan ydes til medfinansiering af  

 kompetenceopbygning, udvikling af nye serviceudbud, deltagelse i norm- og  

 standardiseringsarbejde og generelle formidlingsaktiviteter mv.
 Stk. 5.  Rådets afgørelser er endelige og kan ikke  

 indbringes for anden administrativ myndighed, dog kan Erhvervsministeriets  

 medlem af rådet begære en sag forelagt erhvervsministeren til afgørelse,  

 såfremt den skønnes at være af principiel betydning.
Stk. 6.  Rådet afgiver indstilling til  

 erhvervsministeren om godkendelse af de teknologiske serviceinstitutter i  

 henhold til § 5, stk. 1, i lov om teknologisk service.
Rådets indstilling  

 skal være begrundet og afgives efter en gennemgang af instituttets forhold.
 Stk. 7.  Rådet kan afgive indstilling til  

 erhvervsministeren om tilbagekaldelse af en godkendelse med 1 års varsel i  

 henhold til lovens § 5, stk. 4.
 § 3.  Rådet kan nedsætte fagudvalg og andre rådgivende  

 udvalg, herunder et samarbejdsudvalg for udbydere af teknologisk service.  

 Disse udvalg må kun være rådgivende for rådet.
 § 4.  Erhvervsfremme Styrelsen er sekretariat for  

 rådet.
 Stk. 2.  Sekretariatet deltager i rådets møder.
Stk. 3.  Formanden kan, medmindre rådets flertal  

 modsætter sig dette, indbyde andre end rådets medlemmer til at deltage i et  

 rådsmøde eller en del af dette.
En sådan indbydelse skal meddeles i  

 forbindelse med udsendelse af dagsorden, og eventuel indsigelse skal gennem  

 sekretariatet meddeles formanden senest dagen før mødets afholdelse.
 Stk. 4.  Forberedelse af rådets møder, herunder  

 fastlæggelse af dagsorden, varetages af sekretariatet efter aftale med  

 formanden.
Stk. 5.  Der udarbejdes et referat af rådets møder med  

 angivelse af de trufne beslutninger, samt hovedindholdet af drøftelserne.
I  

 tilfælde af afstemning angives resultatet heraf.
Mødereferatet godkendes på  

 det efterfølgende møde.
 § 5.  Vederlag til rådsmedlemmer og til medlemmer af  

 de nedsatte udvalg fastsættes efter gældende regler.
 § 6.  Rådet afgiver årligt til erhvervsministeren en  

 beretning om sin virksomhed i det foregående finansår.
 § 7.  Forretningsordenen træder i kraft den 17. maj  

 1996.
