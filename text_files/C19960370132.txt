En ledig, hvis dagpengeperiode udløber, mens den ledige er i et tilbud  

 m.v.,  overgår til og forbruger af aktivperioden fra dagpengeperiodens  

 udløb.
En ledig, der på tidspunktet for dagpengeperiodens udløb ikke er i  

 et tilbud m.v. , overgår umiddelbart til aktivperioden, men forbruger  

 først af aktivperioden, når tilbud påbegyndes eller afslås Under henvisning til meddelelse nr. 59/96 af 12. juli 1996 fra DfA skal  

 styrelsen oplyse følgende:
 En ledig, der ved dagpengeperiodens udløb er i en »ordning« ,  

 der forbruger af ydelsesperioden, d.v.s.
* er i et tilbud efter lov om en aktiv arbejdsmarkedspolitik (f.eks.  

 jobtræning, uddannelse med uddannelsesgodtgørelse eller uddannelsesorlov i  

 henhold til en IHP), * er på uddannelsesorlov, der forbruger af ydelsesperioden, uden at der er  

 tale om et tilbud i en IHP, * modtager AMU-godtgørelse/elevstøtte, der forbruger af ydelsesperioden,  

 uden at der er tale om et tilbud i en IHP, * er i en dagpengeperiode med fradragsfri indtægter efter den tidligere  

 gældende § 55, stk. 6, i lov om arbejdsløhedsforsikring m.v. (hvor den ledige  

 kunne afstå fra tilbud) , eller * modtager aktivitetsydelse efter §97 g, i lov om arbejdsløshedsforsikring  

 m.v.
 overgår til og forbruger af aktivperioden fra det tidspunkt, hvor  

 dagpengeperioden udløber.
En ledig, der overgår til aktivperioden, men den ledige er i en ordning,  

 jf. ovenfor, kan fortsætte i ordningen.
For så vidt angår deltagelse i tilbud  

 i henhold til lov om en aktiv arbejdsmarkedspolitik fortsættes tilbuddet  

 imidlertid på de vilkår, der gælder i aktivperioden.
En ledig, der overgår til aktivperioden, mens den ledige er i en ordning,  

 kan få dagpenge efter ophør i ordningen, og indtil et tilbud påbegyndes eller  

 afslås.
Perioden med dagpenge forbruger af ydelsesperioden i aktivperioden.
 En ledig, som på tidspunktet for dagpengeperiodens udløb ikke er i en  

 af ovennævnte ordninger, anses for at overgå til aktivperioden i  

 umiddelbar forlængelse af dagpengeperiodens udløb, men forbruger først af  

 ydelsesperioden/referenceperioden i aktivperioden fra tidspunket for  

 påbegyndelse eller afslag på tilbud.
