Cirkulære  

  

 om  

  

 ændring af visse af aktieavancebeskatningslovens regler om tegningsretter 1. Indledning Dette cirkulære omtaler de ændringer i  

 aktieavancebeskatningsloven og ligningsloven, der er gennemført ved lov nr.  

 447  

 af 10. juni 1997 om ændring af aktieavancebeskatningsloven og ligningsloven  

 (Tegningsretter). Aktieavancebeskatningsloven er gengivet i lovbekendtgørelse  

 nr. 642 af 18. august 1998.
2. Tegningsretter i  

 aktieavancebeskatningsloven En tegningsret i aktieavancebeskatningsloven er en ret til  

 tegning af aktier på et givet tidspunkt eller i en given periode til en på  

 forhånd fastlagt kurs.
Det er vigtigt at sondre mellem tildelte og købte  

 tegningsretter, idet den skattemæssige behandling i visse situationer er  

 forskellig.
For så vidt angår tildelte tegningsretter sondres desuden  

 imellem,  

 om tegningsretten er tildelt på grundlag af en moderaktie eller ej.
 Fortjeneste eller tab ved afståelse af tegningsretter  

 behandles som udgangspunkt efter aktieavancebeskatningslovens almindelige  

 regler, jf. aktieavancebeskatningslovens § 1, stk. 2, 2. pkt.  

 Herudover indeholder aktieavancebeskatningsloven en række særregler  

 vedrørende  

 tegningsretter.
For så vidt angår tegningsretter, der er tildelt på grundlag  

 af en moderaktie, fremgår det af aktieavancebeskatningslovens § 5,  

 stk. 3 og 4, § 6, stk. 4, og § 13a, stk. 11, at  

 disse  

 tegningsretter i forbindelse med opgørelsen af fortjeneste eller tab anses  

 for  

 erhvervet samtidig med moderaktien.
Aktier, der er erhvervet ved udnyttelse  

 af en  

 sådan tegningsret, anses ligeledes for erhvervet samtidig med moderaktien.  

 Dette kan eksempelvis have betydning ved afgørelsen af, om tegningsretten  

 eller  

 aktien afstås 3 år eller mere efter erhvervelsen.
Udstedelse af tegningsretter kan også have skattemæssige  

 konsekvenser for selskabets hidtidige aktionærer, dvs. den personkreds, der  

 tildeler tegningsretten til modtageren.
En udstedelse af en tegningsret til  

 favørkurs vil kunne indebære en overførsel af værdier fra de hidtidige  

 aktionærer til den person, som tegningsretten tildeles, og udstedelse af  

 tegningsret til favørkurs kan efter gældende ret indebære, at der er sket en  

 afståelse af en tegningsret, der beskattes efter de almindelige regler i  

 aktieavancebeskatningsloven.
3. Ændringerne i aktieavancebeskatningsloven Tidligere har der været tvivl om, hvorvidt de ovennævnte  

 regler i aktieavancebeskatningsloven, hvorefter aktier og tegningsretter kan  

 anses for erhvervet samtidig med moderaktien, forudsatte, at der var tale om  

 en  

 tegningsret, der gav ret til tegning af aktier til favørkurs.
 Ved Højesterets dom af 14. august 1996, der er  

 offentliggjort i TfS 1996.654, fastslog Højesteret, at der ikke var hjemmel  

 til  

 at indlægge en sådan forudsætning.
 Ændringerne, der er gennemført ved lov nr. 447 af 10. juni  

 1997, er foranlediget af Højesterets dom.
 Der er foretaget to ændringer i aktieavancebeskatningsloven:
 For det første  

  

 er  

 aktieavancebeskatningsloven ændret, så det tydeligt fremgår af lovens ordlyd,  

 at aktieavancebeskatningslovens § 5, stk. 3 og 4, § 6,  

 stk. 4, og § 13a, stk. 11, kun omfatter tegningsretter, der  

 giver ret til tegning af aktier til en kurs, der er lavere end markedskursen.  

 Ændringen er en direkte konsekvens af Højesterets dom. Ændringen er indføjet  

 i  

  

 § 1, stk. 2, 3. pkt.
Højesterets dom kan herudover skabe tvivl om, hvorvidt  

 praksis vedrørende beskatning af de hidtidige aktionærer kan fastholdes.
Der  

 kan således opstå tvivl om, hvorvidt der skal ske beskatning af de hidtidige  

 aktionærer, hvis der er tale om tegningsretter til markedskurs eller mere.
 På denne baggrund er det derfor  

  

 for det andet  

  

 præciseret, at der ved tegningsretter til markedskurs  

 eller mere ikke anses at foreligge afståelse for de hidtidige aktionærer, og  

 der skal derfor ikke ske opgørelse af fortjeneste eller tab. Ændringen er  

 indføjet i  

  

 § 1, stk. 2, 4. pkt.
 Sondringen mellem favørkurs og markedskurs finder som hidtil  

 anvendelse for såvel børsnoterede som ikke børsnoterede selskaber.
 Ændringerne i aktieavancebeskatningslovens § 1,  

 stk. 2, finder tilsvarende anvendelse for tegningsretter til konvertible  

 obligationer.
4  

.  


  

 §   

 1,  

 stk. 2, 3. pkt  

  

 . -  

 anskaffelsestidspunkt 4.1. Tegningsretter omfattet af § 1,  

 stk. 2, 3. pkt.
 Aktieavancebeskatningsloven er ændret således, at det  

 tydeligt fremgår, at de særlige regler vedrørende anskaffelsestidspunktet for  

 tildelte tegningsretter og for aktier erhvervet ved udnyttelse af tildelte  

 tegningsretter som nævnt i aktieavancebeskatningslovens § 5,  

 stk. 3-4, § 6, stk. 4, og § 13 a, stk. 11, kun  

 gælder  

 for tegningsretter, der giver adgang til anskaffelse af aktier til en kurs,  

 der  

 er lavere end markedskursen (favørkurs). Kun ved tildeling af tegningsretter  

 til favørkurs skal moderaktiens anskaffelsestidspunkt lægges til grund som  

 anskaffelsestidspunkt for tegningsretten eller for den aktie, der er  

 erhvervet  

 på grundlag af tegningsretten.
 Efter formuleringen af bestemmelsen i § 1, stk. 2,  

 3. pkt. er det kursen på  

  

 tildelingstidspunktet,  

  

 der er afgørende for, om der i relation til de nævnte bestemmelser i  

 aktieavancebeskatningsloven er tale om en tegningsret til favørkurs eller ej,  

 og dermed om moderaktiens anskaffelsestidspunkt skal anvendes.
Det er derfor uden betydning, hvad kursen er f.eks. på  

 udnyttelsestidspunktet.
Det er dog under alle omstændigheder en forudsætning,  

 at aktien tegnes ved en udnyttelse af tegningsretten.
Hvis der sker en  

 almindelig nytegning af aktien til markedskursen, skal/kan moderaktiens  

 anskaffelsestidspunkt ikke anvendes.
 Eksempel  

 1:
Tegningsret tildelt på grundlag af en moderaktie.  

  

 Markedskurs på tildelingstidspunkt: 500  

  

 Tegningskurs: 400 Der er tale om en tegningsret, der på tildelingstidspunktet  

 giver adgang til tegning til favørkurs.
Ved en udnyttelse af tegningsretten  

 skal moderaktiens anskaffelsestidspunkt derfor anvendes.
Hvis markedskursen på tegningstidspunktet er faldet til 400  

 svarer tegningskursen rent faktisk til markedskursen.
Alligevel skal  

 moderaktiens anskaffelsestidspunkt anvendes.
Dette er en konsekvens af, at  

 der  

 lægges vægt på forholdene på tildelingstidspunktet.
 Hvis markedskursen derimod på tegningstidspunktet er 300, og  

 der tegnes til kurs 300, er der tale om en almindelig tegning af aktier, og  

 moderaktiens anskaffelsestidspunkt  


  

 kan/skal  

 ikke anvendes.
4.2. Tegningsretter der ikke er tildelt på  

 grundlag af en moderaktie Som nævnt under pkt. 2 omfatter aktieavancebeskatningsloven  

 både købte og tildelte tegningsretter og for så vidt angår de tildelte  

 tegningsretter både de tegningsretter, der tildeles på grundlag af en  

 moderaktie og de tegningsretter, der tildeles f.eks. medarbejdere, uden at  

 der  

 ligger en moderaktie til grund. Ændringerne i § 1, stk. 2, 3. pkt.  

 vedrører kun de tegningsretter, der er tildelt på grundlag af en moderaktie,  

 da  

 det kun vil være relevant i disse tilfælde at gå tilbage til moderaktiens  

 anskaffelsestidspunkt.
 Hvis tegningsretten ikke er tildelt på grundlag af en moderaktie,  

 falder situationen dermed uden for bestemmelsen i § 1, stk. 2, 3.  

 pkt.
5  

.  


  

 § 1, stk. 2,  

 4. pkt. -  

 afståelse 5.1. Beskatning af de hidtidige aktionærer  

 forudsætter, at der foreligger afståelse af en tegningsret.
 Det fremgår nu direkte af aktieavancebeskatningsloven, at  

 der ved tegning af aktier til markedskurs eller en kurs der er højere end  

 markedskursen, ikke anses at foreligge en afståelse af en tegningsret i  

 skattemæssig forstand, jf. aktieavancebeskatningslovens § 1,  

 stk. 2,  

 4. pkt.
 Dette er blot en præcisering og lovfæstelse af praksis  

 vedrørende tegningsretter.
Grunden til, at der ikke gennemføres beskatning i disse  

 tilfælde, er, at det ikke findes rimeligt at beskatte de hidtidige  

 aktionærer,  

 når aktier nytegnes til markedskurs, eller en kurs der er højere end  

 markedskursen.
De hidtidige aktionærer modtager ikke et vederlag for  

 afståelse  

 af tegningsretten, og der sker ingen overførsel af værdier fra de hidtidige  

 aktionærer til de aktionærer, der nytegner til markedskurs.
 Præciseringen i loven betyder, at der som før Højesterets  

 dom af 14. august 1996 (TfS 1996.654) ikke skal ske beskatning af de  

 hidtidige  

 aktionærer ved afståelse af tegningsret til markedskurs eller en kurs der er  

 højere end markedskursen.
I tilfælde, hvor de hidtidige aktionærer udnytter deres  

 tegningsretter forholdsmæssigt i forhold til aktiebesiddelsen, foreligger der  

 ikke afståelse, og der skal derfor heller ikke ske beskatning.
Det gælder  

 uanset, om det er til favørkurs eller markedskurs.
 Hvis tegningsretten ikke udnyttes forholdsmæssigt af de  

 hidtidige aktionærer, kan afståelse af tegningsretter være sket fra en eller  

 flere af de hidtidige aktionærer til andre af de hidtidige aktionærer.  

 Afståelse af tegningsretter kan også være sket fra de hidtidige aktionærer  

 til  

 andre personer eller selskaber, der ikke i forvejen har aktier i selskabet.
 Der bliver aldrig tale om beskatning af de hidtidige  

 aktionærer ved afståelse af tegningsretter til markedskurs eller derover,  

 idet  

 det nu i lovteksten er fastslået, at såfremt der tegnes aktier til  

 markedskurs  

 eller derover, anses de hidtidige aktionærer ikke for at have afstået en  

 tegningsret.
Der kan derimod efter omstændighederne ske  

 afståelsesbeskatning, hvis andre end de hidtidige aktionærer - eller  

 aktionærer  

 der tegner mere end deres forholdsmæssige andel - får tildelt tegningsretter  

 til favørkurs, idet der hermed overføres værdier fra de hidtidige aktionærer.  

 Hvis andre tegner til favørkurs, overføres der værdier fra de hidtidige  

 aktionærer til de nye aktionærer.
Tilsvarende overføres der værdier mellem de  

 hidtidige aktionærer, hvis en eller flere af aktionærerne får tildelt  

 tegningsretter, der overstiger deres forholdsmæssige andel.
For de hidtidige aktionærer indtræder afståelsen (og dermed  

 beskatningen), når den, som får tegningsretten tildelt, har erhvervet endelig  

 ret til tegningsretten.
Der vil som hovedregel være erhvervet endelig ret til  

 tegningsretten på tildelingstidspunktet.
5.2. I hvilke situationer kan der være tale om  

 favørkurs og dermed om afståelse? I betænkningen til lovforslaget har skatteministeren udtalt  

 sig om i hvilket omfang de hidtidige aktionærer skal beskattes ved afståelse  

 af  

 tegningsret i de situationer, hvor personer eller selskaber tilfører kapital  

 til selskabet mod at få aktier i selskabet.
 Det er ikke realistisk at forestille sig, at der vil blive  

 tildelt tegningsretter til favørkurs til personer, der ikke på en eller anden  

 måde har en fælles interesse med de eksisterende aktionærer.
Ved vurderingen af, hvorvidt der foreligger favørkurs eller  

 markedskurs, må det haves for øje, at det må have formodningen imod sig, at  

 de  

 hidtidige aktionærer uden videre vil overføre midler til en udenforstående  

 trediemand.
Hvis der er tale om tildeling af tegningsret til personer eller  

 selskaber, der ikke har en eller anden form for fælles interesse med  

 selskabet,  

 må udgangspunktet derfor være, at der er tale om en tegningsret til  

 markedskurs.
 Dette svarer til tidligere praksis, og lovændringen  

 indebærer dermed ikke en skærpelse af praksis, når udenforstående trediemænd  

 tegner  

 aktier i selskabet.
5.3. Tidspunktet for fastlæggelse af, om der  

 foreligger favørkurs Det afgørende for, hvilke regler i  

 aktieavancebeskatningsloven der finder anvendelse på tegningsretter i  

 relation  

 til afståelse for de hidtidige aktionærer, er tegningskursen på tidspunktet  

 for  

  

 tildelingen  

  

 af tegningsretten.  

 Tegningskursen er den kurs, som tegningsretten giver adgang til at tegne til  

 på  

 det i tegningsretten fastlagte tidspunkt.
Hvis tegningskursen er lavere end markedskursen på  

 tildelingstidspunktet, er der tale om en favørkurs, hvilket betyder, at  

 aktieavancebeskatningslovens særlige regler om tegningsretter til favørkurs  

 finder anvendelse, jf. afsnit 4  

  

 og  

  

 at  

 de hidtidige aktionærer kan anses for at have afstået en tegningsret.
Det  

 følger af § 1, stk. 2, 3. pkt., at kursen skal vurderes på  

 tildelingstidspunktet, og ikke på selve tegningstidspunktet.
I relation til  

 spørgsmålet om afståelse for de hidtidige aktionærer, skal bestemmelsens 4.  

 pkt. sammenholdes med 3. pkt. ved vurderingen af, om de hidtidige aktionærer  

 har afstået en tegningsret.
Selve tegningstidspunktet (hvor tegningsretten  

 udnyttes til tegning af en aktie) er uden betydning i denne sammenhæng.
 På tildelingstidspunktet vil det være klart for de hidtidige  

 aktionærer, om de tildelte tegningsretter vil udløse en beskatning hos dem  

 enten straks eller senere.
I de fleste tilfælde vil tildelingstidspunktet være  

 sammenfaldende med retserhvervelsestidspunktet.
I tilfælde, hvor tildeling af  

 tegningsretter anses for at være suspensivt betinget, er retserhvervelsen af  

 tegningsretten dog udskudt, indtil betingelserne opfyldes.
Også i sidstnævnte  

 tilfælde vil det være kursen på tildelingstidspunktet, der er afgørende for,  

 om  

 der er tale om favørkurs eller markedskurs for de hidtidige aktionærer.
En væsentlig fordel ved anvendelse af tildelingstidspunktet  

 ved afgørelse af, om en tegningsret i forhold til de hidtidige aktionærer  

 skal  

 anses for afstået til markedskurs eller favørkurs er, at der allerede på  

 dette  

 tidspunkt tages stilling til, om selskabets udstedelse af tegningsretter til  

 andre end de hidtidige aktionærer får skattemæssig betydning for de hidtidige  

 aktionærer.
Tilsvarende gælder, hvis tildeling af tegningsretter til de  

 hidtidige aktionærer ikke sker forholdsmæssigt.
 Tildelingstidspunktet er det tidspunkt, hvor  

 generalforsamlingen, eller bestyrelsen efter generalforsamlingens  

 bemyndigelse,  

 træffer beslutning om tildeling af tegningsretter.
 5.4. Markedskurs på tildelingstidspunkte.
Hvis tegningskursen på tegningsrettens tildelingstidspunkt  

 er lig med markedskursen eller højere end denne, vil tildelingen af  

 tegningsretten ikke udløse beskatning hos de hidtidige aktionærer.
Det  

 gælder,  

 uanset om modtageren af tegningsretten har erhvervet ret til tegningsretten  

 på  

 dette tidspunkt eller ej.
Ved en kursstigning på aktierne kan det derfor  

 forekomme, at tegningsretten på retserhvervelsestidspunktet giver ret til  

 tegning til favørkurs, hvad der kan påvirke beskatningen af modtageren.
Dette  

 får dog ikke betydning for den skattemæssige behandling af de hidtidige  

 aktionærer.
Da favørkurselementet først er indtrådt efter  

 skæringstidspunktet,  

 som er tildelingen af tegningsretten, udløser det ikke beskatning af de  

 hidtidige aktionærer.
5.5. Favørkurs på tildelingstidspunktet Hvis tegningskursen på tegningsrettens tildelingstidspunkt  

 er lavere end markedskursen, vil tildelingen af tegningsretten kunne udløse  

 beskatning af de hidtidige aktionærer, fordi der er tale om afståelse af en  

 tegningsret til favørkurs.
Det skattepligtige beløb kan opgøres på tildelingstidspunktet,  

 men beskatningen indtræder dog først, når tegningsretten afstås.
Afståelse af  

 tegningsretten sker, når den, der har fået tildelt tegningsretten, erhverver  

 endelig ret til denne.
Som udgangspunkt sker dette på tildelingstidspunktet,  

 og  

 beskatningen indtræder.
Hvis tildelingstidspunktet ikke er sammenfaldende med  

 retserhvervelsestidspunktet, indtræder afståelsen først på  

 retserhvervelsestidspunktet.
Retserhvervelsen kan ligge i et tidsinterval fra  

 tildelingstidspunktet og til tidspunktet for udnyttelse af tegningsretten.  

 For  

 disse tilfælde kan beskatningen af de hidtidige aktionærer således først  

 gennemføres, når tegningsretten afstås, dvs. når erhvervelsen indtræder.  

 Afståelsessummen opgøres på grundlag af markedskursen på  

 retserhvervelsestidspunktet.
 Eksempel 2:
 Eneaktionær A har anskaffet sine aktier for mere end 3 år  

 siden til kurs 100.
 Aktiekapital:  

 	  

    

 1.000.000 kr.
 Kursværdi:  

 	  

    

 5.000.000 kr.
 B nytegner nom. 1.000.000 kr. til kurs 400. Da der  

 foreligger favørkurs foreligger der en afståelse af en tegningsret fra A til  

 B.
Ved avance opgørelsen skal A beskattes på samme måde som  

 hvis han havde solgt tegningsretterne til værdien i handel og vandel.
Det er  

 antaget, at selskabets formue består af kontanter.
 Avanceopgørelse for A:
 Anskaffelsessum:
 Anskaffelsessum for  

 moderaktier nom. 1.000.000 kurs 100  

 	  

    

 1.000.000  

 kr.
Anskaffelsessum for tegningsretter nom. 1.000.000 kurs 400, jf.
ABL § 6,  

 stk. 2  

 	  

    

  

 4.000.000  

 kr.
 Samlet anskaffelsessum  

 	  

    

 5.000.000  

 kr.
 Tegningsrettens forholdsmæssige andel af anskaffelsessum:
1.000.000 x 5.000.000 2.000.000  

 	  

    

 2.500.000  

 kr.
 Afståelsessum:
 Tegningsret  

 	  

    

 500.000  

 kr.
 Tegningsbeløb nom. 1.000.000  

 kurs 400  

 	  

    

  

 4.000.000  

 kr.
 Samlet afståelsessum  

 	  

    

 4.500.000  

 kr.
 Fortjeneste ved afståelse af tegningsret:
 Afståelsessum  

 	  

    

 4.500.000  

 kr.
   

 	  

    

 andel af anskaffelsessum  

 	  

    

  

 2.500.000  

 kr.
 Fortjeneste  

 	  

    

  

 2.000.000  

 kr.
 Restanskaffelsssum for A´s  

  

 aktier  

 	  

    

 2.500.000  

 kr.
 5.6. Forhold, der ligger udenfor  

 aktieavancebeskatningslovens § 1, stk. 2, 3. og 4. pkt.
Eventuelle efterfølgende afståelser og overdragelser af  

 tegningsretter, der foretages af den person, der har fået tegningsretten  

 tildelt, berører ikke de hidtidige aktionærer.
Ej heller situationer, hvor en  

 tildelt tegningsret afstås til en anden, som udnytter tegningsretten.
 Adskilt fra eventuel beskatning af de hidtidige aktionærer  

 ved afståelse af tegningsretter skal det vurderes, om der for modtageren af  

 en  

 tegningsret bliver tale om beskatning som personalegode efter ligningslovens  

 § 16, eller om der skal betales gaveafgift eller indkomstskat af en  

 gave.  

 For beskatningen af modtageren er det fortsat retserhvervelsestidspunktet,  

 der  

 er afgørende.
6. Ændringen i ligningsloven Ved loven er det ved en ændring af ligningslovens § 7 A  

 præciseret, at de hidtidige aktionærer ikke skal anses for at have afstået en  

 tegningsret i tilfælde, hvor medarbejdere tildeles tegningsretter til  

 favørkurs, når det drejer sig om skattefri medarbejderaktieordninger, der er  

 godkendt i medfør af ligningslovens § 7 A.
Ved tildeling af tegningsretter til favørkurs gælder der  

 således en undtagelse for så vidt angår godkendte medarbejderaktieordninger.  

 Medarbejderne beskattes ikke af værdien af tegningsretter omfattet af en  

 godkendt ordning.
De hidtidige aktionærer skal ikke beskattes ved afståelse  

 af  

 disse tegningsretter til favørkurs, jf. ligningslovens § 7 A,  

 stk. 1,  

 3. pkt.
Det er kun tegningsretter, der omfattes af godkendte  

 medarbejderaktieordninger, der er skattefrie for medarbejderne.
Ordningen kan  

 også omfatte medarbejdere, der ikke er skattepligtige her til landet, jf.
TfS  

 1997.871.
7. Ikrafttrædelse Loven har generelt virkning fra den 16. april 1997, jf.  

 lovens § 3, stk. 1.
Det betyder, at sondringen mellem favørkurs og markedskurs i  

 relation til anskaffelsestidspunktet indføres med virkning  

  

 fra  

  

 den 16. april 1997, jf. det nye § 1, stk. 2, 3. pkt.  

 i aktieavancebeskatningsloven.
Kun for tegningsretter, der på  

 tildelingstidspunktet giver adgang til tegning til favørkurs, og for aktier,  

 der er erhvervet på grundlag af sådanne tegningsretter til favørkurs, skal  

 moderaktiens anskaffelsestidspunkt fremover anvendes.
For aktier, der er erhvervet eller erhverves på grundlag af  

 tegningsretter, der er tildelt  

  

 før  

  

 lovens virkningstidspunkt den 16. april 1997, kan moderaktiens  

 anskaffelsestidspunkt anvendes, uanset om tegningsretterne på  

 tildelingstidspunktet dengang gav ret til tegning af aktier til favørkurs  

 eller  

 markedskurs, jf.
TfS 1997.792. Moderaktiens anskaffelsestidpunkt kan lægges  

 til  

 grund ved beregning af ejertiden for aktien.
Efter ikrafttrædelsesbestemmelsens § 3, stk. 2, 1.  

 pkt., gælder en udvidelse af ikrafttrædelsestidspunktet for så vidt angår  

 aktieavancebeskatningslovens § 1, stk. 2, 4. pkt. om afståelse.
Det  

 følger heraf, at der ikke foreligger afståelse for de hidtidige aktionærer,  

 hvis der er tegnet aktier til markedskurs eller derover  

  

 før  

  

 den 16. april 1997.
Afståelse af tegningsretter til markedskurs eller mere, der  

 er sket før lovforslagets fremsættelse den 16. april 1997  

  

 og  

  

 før Højesteretsdommen af 14. august 1996, medfører ikke  

 beskatning af de hidtidige aktionærer i overensstemmelse med dagældende  

 praksis.
I perioden fra den 14. august 1996 til og med den 15. april 1997,  

 kan  

 den hidtidige aktionær vælge at få gennemført beskatning ved afståelse af  

 tegningsret, selvom der er tale om tegningsretter til markedskurs, såfremt  

 det  

 medfører en lempeligere beskatning af den hidtidige aktionær.
 Tidspunktet 14. august 1996 hidrører fra Højesterets dom af  

 samme dato, jf. pkt. 3.
