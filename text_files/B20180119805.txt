Bekendtgørelse om opreguleringsprocenten for personlig indkomst til brug for beregning af individuel boligstøtte for 2019 I medfør af § 8, stk. 2, i lov om individuel boligstøtte, jf. lovbekendtgørelse nr. 174 af 24. februar 2016, og § 2, stk. 2, i bekendtgørelse nr. 1667 af 16. december 2015 om opgørelse af indkomst til beregning af individuel boligstøtte, fastsættes efter bemyndigelse:
 § 1. Opreguleringsprocenten til brug for opgørelse af indkomst ved årsomregningen for 2019 udgør:
1) 2,0 pct. for pensionister, jf. § 2, stk. 3, i lov om individuel boligstøtte, 2) 1,25 pct. for modtagere af førtidspension og personer omfattet af § 2 b i lov om individuel boligstøtte og 3) 2,5 pct. for andre.
 § 2. Bekendtgørelsen træder i kraft den 31. december 2018.
 Stk. 2. Bekendtgørelse nr. 1114 af 2. oktober 2017 om opreguleringsprocenten for personlig indkomst til brug for beregning af individuel boligstøtte for 2018 ophæves.
