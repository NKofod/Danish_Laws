Betænkning afgivet af Skatteudvalget den 17. maj 2006 Betænkning over Forslag  

 til lov om ændring af pensionsbeskatningsloven og  

  

 personskatteloven (Fradrag for bidrag til arbejdsløshedsforsikring og  

 personfradrag til begrænset  

  

 skattepligtige personer) 1. Ændringsforslag Der er stillet 4 ændringsforslag til lovforslaget.
Skatteministeren  

 har stillet ændringsforslag nr. 1-3 og Enhedslistens medlem af udvalget har  

 stillet ændringsforslag nr. 4.
2. Udvalgsarbejdet Lovforslaget blev fremsat den 29. marts 2006 og var til 1.  

 behandling den 27. april 2006. Lovfor-slaget blev efter 1. behandling henvist  

 til behandling i Skatteudvalget.
Møder Udvalget har behandlet lovforslaget i 2 møder.
Høring Lovforslaget blev sendt i høring den 16. marts 2006, men blev i  

 den forbindelse ikke sendt til Folketinget.
Den 20. april 2006 sendte  

 skatteministeren et notat om høringssvarene til udvalget.
Den 21. april 2006  

 sendte skatteministeren de indkomne høringssvar, og den 26. april 2006 sendte  

 skatteministeren supplerende høringssvar til udvalget.
Spørgsmål Udvalget har stillet 5 spørgsmål til skatteministeren til  

 skriftlig besvarelse, som denne har besvaret.
3. Indstillinger Et  

  

 flertal  

  

 i udvalget  

 (V, DF og KF) indstiller lovforslaget til  

  

 vedtagelse  

  

 med de af skatteministeren stillede ændringsforslag.
 Et  

  

 mindretal  

  

 i  

 udvalget (S, RV, SF og EL) indstiller lovforslaget til  

  

 vedtagelse  

  

 med de stillede ændringsforslag.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4.  

 Ændringsforslag med bemærkninger Af  

 	  

  

 skatteministeren,  

  

 tiltrådt af  

  

 udvalget:
Til titlen 1)  

  

 Ordene »og personskatteloven« ændres  

 til: », personskatteloven og kildeskatteloven«.
[Konsekvensændring som følge af ændringsforslag nr. 3] Til § 1 2)  

  

 I den under  

  

 nr. 1  

  

 foreslåede ændring  

 af  

  

 § 49, stk. 1,  

  

 indsættes som  

  

 3. pkt.  

 :
 »Personer, som er skattepligtige efter kildeskattelovens § 1,  

 jf. dog kildeskattelovens §§ 5 A-5 D, og som anses for hjemmehørende i en  

 fremmed stat, i Grønland eller på Færøerne efter bestemmelserne i en  

 dobbeltbeskatningsoverenskomst, kan ikke opnå fradrag for udgifter til  

 arbejdsløshedsforsikring, der efter udenlandske skatteregler kan fradrages i  

 indkomst, som Danmark efter overenskomsten ikke kan beskatte.«.
[Ændringsforslaget er en konsekvens af ændringsforslag nr. 3] Ny paragraf 3)  

  

 Efter § 2 indsættes som ny paragraf:
»§ 01 I lov om opkrævning af indkomstskat samt kommunal og  

 amtskommunal ejendomsværdiskat for personer m.v. (kildeskat), jf.  

 lovbekendtgørelse nr. 1086 af 14. november 2005, som ændret ved § 7 i lov nr.  

 1414 af 21. december 2005, og som ændret senest ved § 6 i lov nr. 406 af 8.  

 maj  

 2006, foretages følgende ændringer:
 1.  

  

 I  

  

 § 1,  

 stk. 2,  

  

 indsættes efter »afsnit I A«: »og pensionsbeskatningslovens § 49«.
2.  

  

 I  

  

 § 2,  

 stk. 3,  

  

 ændres »og afsnit I A« til: »afsnit I A og pensionsbeskatningslovens  

 § 49«.« [Udvidelse af forslaget om fradrag for bidrag til  

 arbejdsløshedsforsikring til også at omfatte dobbeltdomicilerede, der efter  

 en  

 dobbeltbeskatningsoverenskomst anses for hjemmehørende i en fremmed stat, i  

 Grønland  

 eller på Færøerne og præcisering af forslaget om fradrag for bidrag til  

 arbejdsløshedsforsikring til alle begrænset skattepligtige] Til § 3 Af  

 	  

 et  

  

 mindretal  

  

 (EL), tiltrådt af et  

  

 mindretal  

  

 (S, RV og SF):
 4)  

  

 Som  

  

 stk. 2  

  

 og  

  

 3  

  

 indsættes:
 »Stk. 2.  

  

 § 2 finder tilsvarende anvendelse for  

 indkomstårene 2004 og 2005. Der gælder samme frister for valg og omgørelse  

 som  

 for indkomståret 2006.
 Stk. 3.  

  

 Ved anvendelse af stk. 2 affattes personskattelovens  

 § 10, stk. 5 og 6, således:
»  

 Stk. 5. For personer, som er skattepligtige efter kildeskattelovens  

 § 2, og hvis indkomstansættelse omfatter en periode på et år, nedsættes de  

 beregnede skatter med skatteværdien af et personfradrag efter reglerne i stk.  

 1  

 og 2, hvis de skattepligtige indtægter er omfattet af kildeskattelovens § 43,  

 stk. 1, eller stk. 2, litra b, c, d og f.  

 Bestemmelserne i 1. pkt. finder ikke anvendelse, i det omfang de  

 skattepligtige indtægter beskattes efter kildeskattelovens §  

 48 C  

 eller § 9, stk. 1, i lov om  

 beskatning af søfolk.
Bestemmelsen i 1. pkt. finder endvidere ikke anvendelse  

 på personer, der ansøger om opholdstilladelse efter udlændingelovens § 7.
Stk. 6.  

  

 Personer  

 omfattet af kildeskattelovens § 2, og hvis indkomstansættelse omfatter en  

 kortere  

 periode end et år, jf. dog kildeskattelovens §§ 5 A-5 D, kan vælge at få de  

 beregnede skatter nedsat med skatteværdien af et personfradrag efter reglerne  

 i  

 stk. 1 og 2, hvis de skattepligtige indtægter er omfattet af  

 kildeskattelovens  

 § 43, stk. 1, eller stk. 2, litra b, c, d og f.
Valget for et indkomstår skal  

 træffes senest den 1. juli i året efter det pågældende indkomstår.
Valget kan  

 omgøres senest den 30. juni i det andet kalenderår efter indkomstårets udløb.  

 Bestemmelserne i 1. pkt. finder ikke anvendelse, i det omfang de  

 skattepligtige  

 indtægter beskattes efter kildeskattelovens §  

 48 C  

 eller § 9, stk. 1, i lov om  

 beskatning af søfolk.
Bestemmelsen i 1. pkt. finder endvidere ikke anvendelse  

 på personer, der ansøger om opholdstilladelse efter udlændingelovens § 7.« Stk. 6 bliver herefter stk. 7.« [Giver forslaget om personfradrag og helårsomregning for  

 begrænset skattepligtige med delårsindkomst tilbagevirkende kraft fra og med  

 indkomståret 2004] Bemærkninger Til nr. 1 I ændringsforslag nr. 3 foreslås der foretaget to ændringer af  

 kildeskatteloven.  

 Lovforslagets titel foreslås som følge heraf korrigeret.
Til nr. 2 Forslaget er en konsekvens af ændringsforslag nr. 3, hvor det  

 foreslås at udvide fradraget for bidrag til arbejdsløshedsforsikring til også  

 at omfatte de dobbeltdomicilerede personer, der både er fuldt skattepligtige  

 til Danmark og til udlandet, men som efter en dobbeltbeskatningsoverenskomst  

 anses for skattemæssigt hjemmehørende i udlandet.
Det foreslås, at det for dobbeltdomicilerede ligesom for  

 begrænset skattepligtige gøres til en betingelse for fradragsretten, at  

 personen ikke også kan få fradrag for bidraget til arbejdsløshedsforsikring i  

 udenlandsk indkomst efter udenlandske skatteregler.
Det sikres herved, at  

 dobbeltdomicilerede ikke kan få fradrag for arbejdsløshedsforsikringsbidraget  

 to gange, dvs. både i Danmark og i udlandet.
Til nr. 3 Ad nr. 1 Det foreslås, at forslaget om fradrag for bidrag til  

 arbejdsløshedsforsikring for alle begrænset skattepligtige personer udvides  

 til  

 også at omfatte de dobbeltdomicilerede personer, der både er fuldt  

 skattepligtige  

 til Danmark og til udlandet, men som efter en dobbeltbeskatningsoverenskomst  

 anses for skattemæssigt hjemmehørende i udlandet.
Forslaget skønnes kun at  

 medføre et meget begrænset provenutab.
 Efter gældende regler kan en dobbeltdomicileret person, der  

 efter en dobbeltbeskatningsoverenskomst anses for hjemmehørende i en fremmed  

 stat, i Grønland eller på Færøerne, kun fratrække udgifter, der vedrører  

 indtægter, som Danmark kan beskatte efter overenskomsten, jf.  

 kildeskattelovens  

 § 1, stk. 2.
 Bidrag til arbejdsløshedsforsikring anses skattemæssigt ikke for  

 at være en udgift, der direkte er medgået til erhvervelse af udenlandsk  

 indkomst, jf. en meddelelse fra Skatteministeriet, Departementet, bragt i  

 ToldSkat Nyt 1993.5.215 på baggrund af en landsskatteretskendelse af 11.  

 marts  

 1992 (ToldSkat Nyt 1992.10.300). Dobbeltdomicilerede personer kan derfor  

 efter  

 gældende regler ikke få fradrag for bidrag til arbejdsløshedsforsikring efter  

 danske regler, medmindre de har valgt at blive omfattet af de såkaldte  

 grænsegængerregler,  

 hvilket er muligt, hvis de har mindst 75 pct. af deres globale indkomst her  

 fra  

 landet i form af løn m.v.
Dobbeltdomicilerede personer, der efter en  

 dobbeltbeskatningsoverenskomst anses for hjemmehørende i udlandet, bliver  

 skattemæssigt behandlet stort set som begrænset skattepligtige personer.
De  

 bør  

 derfor også få mulighed for at få fradrag for bidrag til  

 arbejdsløshedsforsikring med den undtagelse, der følger af ændringsforslag  

 nr.  

 2, uafhængigt af, om de er omfattet af grænsegængerreglerne.
Med  

 ændringsforslaget sikres denne ligestilling med de begrænset  

 skattepligtige.
Ad nr. 2 Det foreslås, at der foretages en præcisering af forslaget om  

 fradrag for bidrag til arbejdsløshedsforsikring til alle begrænset  

 skattepligtige.
Der er tale om en teknisk ændring.
Til nr. 4 Den foreslåede stk. 2  

 medfører, at forslaget om personfradrag og helårsomregning får  

 tilbagevirkende  

 kraft fra og med indkomståret 2004. I stk. 2 foreslås det desuden, at  

 fristerne  

 for valg af personfradrag og helårsomregning samt for omgørelse af dette valg  

 er de samme som for indkomståret 2006, dvs. senest den 1. juli 2007 og senest  

 den  

 30. juni 2008. Denne udvidelse af valgfristerne er nødvendig, da det ellers  

 ville være for sent for begrænset skattepligtige personer med delårsindkomst  

 i  

 2004 at vælge personfradraget og helårsomregningen.
 Det bemærkes herudover, at det i stk. 3 foreslås, at der skal  

 anvendes en anden affattelse af personskattelovens § 10, stk. 5 og 6, end  

 den,  

 der fremgår af lovens § 2. Dette er nødvendigt, da kildeskattelovens § 2 blev  

 ændret med virkning for indkomståret 2006 og kildeskattelovens §  

 48 C  

 blev ændret til § 9, stk. 1, i lov  

 om beskatning af søfolk med virkning fra den 1. juli 2005. Forslaget sikrer,  

 at  

 der for indkomstårene 2004 og 2005 anvendes en affattelse af  

 personskattelovens  

 § 10, stk. 5 og 6, der indeholder de lovhenvisninger, der var gældende på  

 disse  

 tidspunkter.
Kim Andersen (V)   

 Charlotte Antonsen (V)   

 Peter Christensen (V)  

  

  nfmd.  

  

 Lars Christian Lilleholt (V)   

 Torsten Schack Pedersen (V)   

 Mikkel Dencker (DF)   

 Colette L.
Brix (DF)   

 Charlotte Dyremose (KF)   

 Jakob Axel Nielsen (KF)   

 Frode Sørensen (S)   

 René Skau Björnsson (S)  

  

  fmd.  

  

 Jens Peter Vernersen (S)   

 John Dyrby (S)   

 Lene Jensen (S)   

 Poul Erik Christensen (RV)   

 Morten Homann (SF)   

 Frank Aaen (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 206 Bilagsnr.
Titel 1 Høringsnotat, fra skatteministeren 2 Høringssvar, fra skatteministeren 3 Udkast til tidsplan 4 Supplerende høringssvar, fra skatteministeren 5 1. udkast til betænkning 6 2. udkast til betænkning Oversigt over spørgsmål og svar vedrørende L 206 Spm.nr.
