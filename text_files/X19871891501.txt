Et revisionsfirma udleverede beklædning til de ansatte til brug i  

 arbejdstiden.
Værdien heraf skulle beskattes hos de ansatte, svarende til  

 besparelsen i egen påklædning.
 Ligningsrådet blev anmodeet om svar på følgende:
1. Vil revisionsfirmaet R kunne anse udgiften til anskaffelse af  

 forskellige beklædningsgenstande, der stilles til de ansattes rådighed, som  

 en fradragsberettiget udgift i medfør af statsskattelovens § 6 a? 2. Vil de ansatte i det pågældende revisionsfirma, der får stillet  

 beklædningsgenstande til rådighed, blive beskattet som personlig indkomst af  

 værdien heraf? 3. Såfremt spørgsmål 2 besvares bekræftende, spørges om dette også gælder,  

 såfremt det over for de ansatte præciseres og indskærpes, at de nævnte  

 beklædningsgenstande alene må anvendes i arbejdstiden samt ved transport til  

 og fra arbejdspladsen? 4. Ved bekræftende svar på spørgsmål 2 og 3 bedes det oplyst, hvilket  

 værdiansættelsesprincip de ansatte skal anvende, herunder om dette  

 værdiansættelsesprincip er identisk i den i spørgsmål 2 og 3 angivne  

 situation? Omstændighederne var:
 Revisionsfirmaet R påtænker som led i firmaets politik omkring kundepleje,  

 passiv annoncering m.v. at udlevere tvungen beklædningsgenstande til ansatte  

 i firmaet.
 Beklædningsgenstandene vil omfatte bukser/slacks, skjorter/-skjortebluser,  

 pullovers, slipovers, sweaters samt om muligt nærmere angivne jakker.
 Udleverede beklædningsgenstande vil på diskret, men tydelig måde blive  

 udstyret med revisionsfirmaets navn og kendingsbogstaver.
 De ansatte skal have pligt til at anvende de udleverede  

 beklædningsgenstande i arbejdstiden og ved transport til og fra arbejde, men  

 således at det forbydes de ansatte at anvende beklædningsgenstandene  

 herudover.
 Udgiften til beklædndingsgenstande vil efter det oplyste andrage 3-4.000  

 årligt pr. person, hvorved bemærkes, at de ansatte selv må vedligeholde de  

 udleverede beklædningsgenstande.
 Ligningsrådets svar:
 Henset til at der ikke er tale om uniformsgenstande, men om almindelige  

 beklædningsgenstande, finder rådet, at beklædningen må opfattes som et  

 lønaccessorium, der skal beskattes som personlig indkomst, med et beløb  

 svarende til arbejdsgiverens indkøbspris. arbejdsgiver kan fratrække udgiften  

 til anskaffelse af beklædning i medfør af statsskattelovens § 6 a.
 De enkelte spørgsmål kan herefter besvares som følger:
 A 1: Ja.
 A 2: Ja.
 A 3: Ja.
 A 4: Indkøbspris.
SD afgørelse af 15. december 1987 SD 380-425-2688.
