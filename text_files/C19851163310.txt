 Direktoratet fastsætter herved følgende med hensyn til køb af billetter  

 til togrejser med DSB og tilskud til dækning af indsattes udgifter til rejse  

 med rutebiler, privatbaner m.v.
A.
Togrejser med DSB.
Direktoratet har med virkning fra 1. august 1979 indgået en aftale med DSB  

 om køb af billetter pr. rekvisition.
Der opnås herved en rabat på 18 procent  

 af billetprisen, bortset fra pladsbilletter.
 1. Aftalen omfatter alle togrejser med DSB (herunder  

 færgeoverfarterne Korsør/Nyborg og Kalundborg/Århus), der foretages af  

 personer, der er anbragt i institution under kriminalforsorgen eller er under  

 tilsyn.
 Rekvisitionen, der udstedes af institutionen eller afdelingen, kan  

 benyttes på alle DSB-s stationer og rejsebureauer samt privatbanestationer.
2. Ved køb af billet anvendes en særlig  

 rekvisitionsblanket, som anstalterne bestiller hos DSB, afregningskontoret -  

 PU, Sølvgade 40, 1349 København K.
Telefon 01-140400, lokal 2313.
 Kriminalforsorgens øvrige institutioner og afdelinger bestiller  

 rekvisitionsblanketterne ved anvendelse af en særlig bestillingsseddel, der  

 indsendes til direktoratet.
Rekvisitionen udfyldes i overensstemmelse med Vejledning i udfyldning af  

 DSB-rekvisition.
Rekvisitionen bør ikke udover det af DSB påtrykte  

 kundenummer og navn forsynes med angivelse af institutionens navn og adresse.
Billet udleveres af vedkommende station til enhver ihændehaver af  

 rekvisitionen.
Rekvisitioner og billetter kan endvidere sendes pr. post.
 3. Billet udleveres eller sendes uden kontant  

 betaling.
For rekvisitioner, udstedt af anstalterne, sender DSB en gang om måneden  

 regning til den pågældende anstalt på de i den foregående måned udleverede  

 billetter.
Beløbet skal betales senest 10 dage efter regningens dato.
 For billetter, udstedt til øvrige institutioner og afdelinger, vil regning  

 blive sendt til direktoratet til betaling.
 4. Såfremt kriminalforsorgen afholder rejseudgiften,  

 skal køb af billet ske pr. rekvisition.
Såfremt rejseudgiften skal afholdes af den pågældende selv, skal det  

 tilbydes, at billetkøb sker pr. rekvisition.
I så fald skal den pågældende  

 kun afholde 82 procent af billetudgiften, dog højst 25 kr.
Udgiften til  

 pladsbillet skal fuldt ud afholdes af den pågældende.
 Den del af billetudgiften, som den pågældende herefter selv skal afholde,  

 bør være indbetalt, forinden udlevering af billet eller rekvisition finder  

 sted.
 Kriminalforsorgen afholder den del af billetudgiften, der overstiger 25  

 kr.
B.
Rejser med privatbaner, rutebiler, skibsruter og færgeoverfarter.
 I tilfælde, hvor rejseudgiften skal afholdes af den indsatte, og rejsen -  

 eller en del af rejsen - ikke kan foregå med DSB-tog, skal den pågældende dog  

 højst afholde 25 kr. af de samlede udgifter (bortset fra eventuelle  

 pladsbilletter) til rejse med DSB-tog, privatbaner, rutebiler, skibsruter og  

 færgeoverfarter.
Tilsvarende gælder i tilfælde, hvor rejsen ikke uden betydelig forsinkelse  

 kan foregå med DSB-tog.
Afgørelsen af, hvilken rejserute der skal benyttes,  

 træffes af institutionen.
 Direktoratets cirkulærskrivelse af 21. juni 1982 om køb af billetter til  

 togrejser med DSB m.v. ophæves.
 E.B.
J.
Waagensen (Til kriminalforsorgens anstalter, afdelinger, pensioner og  

 arrestinspektørerne).
