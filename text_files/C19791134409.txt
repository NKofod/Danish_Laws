 1. Afgørelse om konfiskation af penge og genstande hos  

 personer, der udstår frihedsstraf, træffes af anstaltslederne  

 (arrestinspektøren) i overensstemmelse med reglerne i § 37 i  

 justitsministeriets bekendtgørelse af 21. juni 1973 om fuldbyrdelse af  

 frihedsstraf.
 2. Konfiskerede genstande skal efter anstaltslederens  

 (arrestinspektørens) bestemmelse sælges, nyttiggøres til fordel for  

 institutionen eller tilintetgøres.
 3. Med hensyn til provenuet ved salg af konfiskerede  

 genstande og penge, der er konfiskeret, forholdes således:
4. I anstalterne føres af hensyn til rigsrevisionens  

 mulighed for revision på stedet en løbende oversigt over de i finansåret  

 foretagne konfiskationer.
Oversigten skal indeholde oplysninger om datoen for  

 konfiskationen og navnet på den, hos hvem konfiskationen er foretaget.
I  

 anstalten skal foreligge udskrifter af forhørsprotokollen samt dokumentation,  

 hvoraf det fremgår, hvorledes der er forholdt med det konfiskerede.
Sådan  

 dokumentation vil i tilfælde af salg af det konfiskerede kunne foreligge i  

 form af salgsnota, i tilfælde af genstandens nyttiggørelse i anstalten skal  

 der foreligge attestation fra den, der har optaget genstanden i anstaltens  

 beholdning, og i tilfælde af tilintetgørelse skal der foreligge attestation  

 fra den funktionær, som har påset tilintetgørelsen.
Såfremt det konfiskerede  

 anses for at være værdiløst, er særskilt dokumentation dog ufornøden.
 5. Cirkulæret træder i kraft den 1. januar 1980.
 Samtidig ophæves direktoratets cirkulære af 10. marts 1976 om samme  

 spørgsmål.
 E.B.
Ilse Cohn (Til kriminalforsorgens anstalter og arrestinspektørerne).
