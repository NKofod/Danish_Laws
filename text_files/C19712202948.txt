 Efter at lærlingerådet fra buntmagerfagets fællesudvalg i lærlingesager  

 har modtaget indstilling om ændring af de af rådet under 25. januar 1958  

 fastsatte regler for lærlingeuddannelse inden for buntmagerfaget og  

 buntmagersyning, fastsætter lærlingerådet herved i medfør af § 24, stk. 5, i  

 lov nr. 261 af 2. oktober 1956 om lærlingeforhold nedenstående  

 uddannelsesregler, som angiver mindstemålet for uddannelse i buntmagerfaget  

 og buntmagersyning, og som er bindende for fagets læremestre.
Lærlinge skal oplæres i alt under fagene henhørende arbejde.  

 -------------------- For lærlinge i buntmagerfaget:
 Sortering af pelsskind.
 Udbedring af pelsskind.
 Tilskæring - herunder: Sammensætning og rykning.
 Svækning.
 (Montering af hoveder - indlæres på fagskolen).
 For lærlinge i buntmagersyning:
 Maskinsyning, herunder syning af rykkede skind, samt sammensyning af  

 kåber, håndsyning og optrædning af pelsværk, hoveder, skunkstakker og polsk  

 søm.
 Påsyning af bændler, pikering, lommer samt indsætning af ærmer.
 Klipning af foer og pikeringsstof.
 Foring af kåbe, cape eller capestola.
 (Foring af muffe, syning af flæse, montering af collier - indlæres på  

 fagskolen).
 Lærlingerådet, den 19. april 1971.
