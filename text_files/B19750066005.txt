 I henhold til § 2, stk. 3, i lov nr. 362 af 13. juni 1973 om styrelse af  

 højere uddannelsesinstitutioner fastsættes:
 Uddannelsernes struktur og  

 tilrettelæggelse.
§ 1.  Den samfundsvidenskabelige kandidatuddannelse  

 varer 5 år.
Den består af en basisuddannelse på 1 år (1. og 2. semester) og  

 en overbygningsuddannelse på 4 år (3.-10. semester).
 Stk. 2.  Der findes følgende specialiseringsretninger  

 inden for den samfundsvidenskabelige kandidatuddannelse:
Stk. 3.  Den samfundsvidenskabelige  

 overbygningsuddannelse er een studieenhed.
Ved specialisering i  

 erhvervsøkonomi omfatter overbygningsuddannelsen dog 2 studieenheder, hvoraf  

 uddannelsen til den almene erhvervsøkonomiske eksamen (HA) er den første,  

 jfr. § 2.
§ 2.  Den almene erhvervsøkonomiske uddannelse (HA)  

 varer 3 år.
Den består af en basisuddannelse på 1 år (1. og 2. semester) og  

 en overbygningsuddannelse på 2 år (3.-6. semester). Overbygningsuddannelsen  

 er een studieenhed.
 § 3.  Uddannelsernes 3.-10. semester tilrettelægges  

 som overbygning på den samfundsvidenskabelige basisuddannelse.
Stk. 2.  Om basisuddannelsen henvises til bekendtgørelse  

 om basisuddannelser ved Ålborg Universitetscenter.
Om  

 overbygningsuddannelserne henvises til bestemmelserne nedenfor, til de  

 almindelige bestemmelser om uddannelserne, herunder om arbejdsformer,  

 evaluering m.v., i bekendtgørelse om uddannelser ved Ålborg  

 Universitetscenter (fællesbekendtgørelsen) og til centrets studieordninger.
 Stk. 3.  Uddannelsernes 3.-5. semester (HA og  

 samfundsvidenskabelig kandidatuddannelse) er fælles for alle studerende.
§ 4.  Der er en projektenhed i hvert semester.  

 Betegnelserne for projektenheder i de enkelte uddannelser angives nedenfor i  

 bestemmelserne om disse.
De nærmere bestemmelser om projektenhedernes indhold  

 fastsættes ved studieordning.
 Stk. 2.  Projektenheden i 3. semester er fælles med  

 landinspektøruddannelsen og gymnasie- og HF-læreruddannelsen i historie og  

 samfundsfag.
 Stk. 3.  Projektenheden i 4. semester er fælles med  

 gymnasie- og HF~ læreruddannelsen i historie og samfundsfag.
 HA-uddannelsen og samfundsvidenskabelig  

 kandidatuddannelse.
§ 5.  3. - 5. semester er fælles for HA og den  

 samfundsvidenskabelige kandidatuddannelse.
Om uddannelsernes formål hen vises  

 til §§ 6, 10, 12 og 14.
 Stk. 2.  Projektenheden i 3. semester behandler  

 emneområdet: Økonomisk, politisk og social udvikling.
 Stk. 3.  Projektenheden i 4. semester er opdelt i 2  

 delprojektenheder, der behandler emneområderne:
 Stk. 4.  I 5. semester vælger de studerende mellem 2  

 projektenheder, afhængig af den ønskede specialisering, jfr. § 4, stk. 3:
 Studerende, der sigter mod HA, skal dog deltage i sidstnævnte  

 projektenhed.
 Stk. 5.  Der afholdes studieenhedskurser i 3.-5.  

 semester inden for følgende områder:
 Den almene erhvervsøkonomiske uddannelse.
 § 6.  I HA-uddannelsen skal de studerende opnå:
 § 7.  I 6. semester deltager de HA-studerende i en  

 projektenhed, der omhandler konkrete erhvervsøkonomiske problemstillinger,  

 tilrettelagt i sammenhæng med projektenheden i 5. semester: Virksomheden set  

 som en helhed.
 Stk. 2.  Projektenheden i 6. semester opdeles i  

 undervisningsenheder a 2-3 uger, der hver behandler et hovedemne (f.eks.  

 virksomhedsledelse, markedsføring). Der skal være mindst een  

 undervisningsenhed inden for områderne: Edb, statistik og erhvervsret.
 Stk. 3.  Centret udarbejder undervisningsplaner for en  

 række hovedemner, hvoriblandt den studerende vælger 8. Nærmere regler herom  

 fastsættes ved studieordning.
 Samfundsvidenskabelig kandidatuddannelse.
 Fællesbestemmelser for 6.-10. semester.
§ 8.  Ved begyndelsen af 6. semester - ved  

 specialisering i erhvervsøkonomi 7. semester - udfærdiger hver studerende et  

 program for det fortsatte studium.
De nærmere regler herom fastsættes ved  

 studieordning.
 Stk. 2.  8. - 9. semester kan eventuelt tilrettelægges  

 som et specialiseringsår, jfr. fællesbekendtgørelsens § 8.
 § 9.  I 9. eller 10. semester udarbejder de studerende  

 et afgangsprojekt som led i studieenhedseksamen, jfr. § 22.
Stk. 2.  Emnet for afgangsprojektet vælges af den  

 studerende og skal godkendes af studienævnet.
Ved godkendelsen tages der  

 stilling til, Stk. 3.  Afgangsprojektet kan udarbejdes individuelt  

 eller af en gruppe studerende i fællesskab.
Direktoratet for de videregående  

 uddannelser kan efter indstilling fra centret og formandskabet for censorerne  

 fastsætte regler om antallet af deltagere i et afgangsprojekt.
 Stk. 4.  Der gives censorerne oplysning om arten og  

 omfanget af den givne vejledning, samtidig med at projektrapporten sendes til  

 dem.
Samfundsvidenskabelig kandidatuddannelse  

 med specialisering i § 10.  De studerende skal opnå:
§ 11.  I 7.-10. semester deltager de studerende i  

 projektenheder valgt blandt et udbud af erhvervsøkonomiske projektenheder,  

 der er specifikt for den erhvervsøkonomiske specialisering.
Projektenheder  

 fra andre specialiseringsretninger under den samfundsvidenskabelige  

 kandidatuddannelse kan indgå med studienævnets godkendelse.
Samfundsvidenskabelig kandidatuddannelse  

 med specialisering i § 12.  De studerende skal opnå:
§ 13.  De studerende deltager i 6.-10. semester i  

 mindst 3 projektenheder, valgt blandt et tilbud af økonomiske projektenheder,  

 der er specifikt for den samfundsøkonomiske specialisering.
De studerende kan  

 dog som en af deres 3 projektenheder vælge projektenheden i HA-uddannelsens  

 6. semester jfr § 7.
 Stk. 2.  Studerende, der vælger et specialiseringsår,  

 jfr. § 8, stk. 2, deltager kun i 2 af de i stk. 1 valgfrie projektenheder.
 Stk. 3.  De studerende skal endvidere deltage i  

 studieenhedskurser i:
Den samfundsvidenskabelige  

 kandidatuddannelse med specialisering i § 14.  De studerende skal opnå:
 § 15.  De studerende deltager i 6.-10. semester i 3  

 projektenheder med følgende emneområder:
og foruden i afgangsprojektet i en valgfri projektenhed med et emne af  

 betydning for administrativt arbejde.
Afgangsprojektet skal tage udgangspunkt  

 i et konkret administrativt system og skal inddrage studieenhedens teorier og  

 metoder.
 Stk. 2.  Studerende, der vælger et specialiseringsår,  

 jfr. § 8, stk. 2, deltager ikke i projektenheden: Offentlig regulering og  

 politik af langsigtet og indirekte betydning for borgerne, jfr. stk. 1.
 Stk. 3.  Studerende, der vælger specialiseringsår, skal  

 inden afslutningen af 9. semester have deltaget i et kursus i prioritering af  

 ressourceanvendelse.
 Evaluering.
§ 16.  Den interne evaluering af projektenhederne  

 efter fællesbekendtgørelsens § 20, stk. 3, foregår alene i semestre, der ikke  

 afsluttes med eksamen.
Den har form af et fremlæggelsesseminar, der dels har  

 til formål at give en samlet vurdering af det aktuelle projekt, dels at give  

 grundlag for en individuel vurdering af, om den enkelte studerende har nået  

 denne projektenheds mål.
Efter fremlæggelsesseminaret formulerer  

 projektvejlederen en skriftlig vurdering af projektrapporten.
§ 17.  I forbindelse med den interne evaluering efter  

 § 16 af projektenhederne i en studieenhed i den samfundsvidenskabelige  

 kandidateksamen, tages der stilling til, om de omfattede studieaktiviteter  

 kan godkendes for den enkelte studerende.
Dette afgøres af lærerne, herunder  

 den lærer, der efter fællesbekendtgørelsens § 20, stk. 4, deltager i  

 evalueringen uden at have vejledet eller undervist ved projektenheden.
Stk. 2.  Der skal endvidere tages stilling til, om den  

 studerendes studieenhedskurser kan godkendes som tilfredsstillende  

 gennemført.
Godkendelse sker enten på grundlag af en selvstændig prøve ved  

 kursets afslutning eller ved lærerens attestation af, at kurset er  

 tilfredsstillende gennemført.
I studieordningen gives der nærmere regler om,  

 hvordan afgørelsen træffes for de enkelte kurser.
Det kan herved bestemmes,  

 at afgørelsen træffes i forbindelse med en projektenhedsevaluering, hvor  

 kursets stof naturligt kan inddrages i drøftelsen af projektet.
Det skal i så  

 fald angives, ved hvilken eller hvilke bestemte projektenhedsevalueringer,  

 afgørelsen træffes.
Det kan endvidere under samme betingelse bestemmes, at  

 kurset indgår i grundlaget for mellemeksamen.
I så fald skal kurset ikke  

 godkendes.
Stk. 3.  En studerende kan højst 3 gange deltage i hver  

 af projektenhederne eller studieenhedskurserne.
Studienævnet kan tillade, at  

 den studerende 2. eller 3. gang, han søger godkendelse, aflægger prøve i  

 stedet for at deltage i projektenheden. 3. gang en studerende søger  

 godkendelse, kan han forlange prøve afholdt med en censor udefra.
Stk. 4.  Studienævnet kan tillade, at der søges  

 godkendelse en 4. gang, hvis der foreligger usædvanlige forhold, der  

 begrunder dette.
I så fald finder bestemmelserne om 3. gang tilsvarende  

 anvendelse.
 § 18.  Inden en studerende kan deltage i  

 mellemeksamen, jfr. nedenfor, skal hans arbejde i 3. og 4. semesters  

 projektenheder og studieenhedskurser være godkendt, jfr. § 17.
 Stk. 2.  Inden en studerende kan deltage i den mundtlige  

 prøve i studieenhedseksamen, jfr. nedenfor, skal hans arbejde i  

 projektenheder og studieenhedskurser i 6.-10. semester - i den  

 erhvervsøkonomiske specialisering i 7.-10. semester - bortset fra  

 afgangsprojektet, være godkendt.
 Den almene erhvervsøkonomiske eksamen (HA).
 § 19.  Der afholdes studieenhedseksamen efter 6.  

 semester.
 Stk. 2.  Til eksamen fremlægger den studerende:
 Stk. 3.  Eksamen består af to mundtlige prøver:
 Stk. 4.  Der gives to karakterer, een for hver prøve.
 Samfundsvidenskabelig kandidateksamen.
§ 20.  Den samfundsvidenskabelige kandidateksamen med  

 specialisering i samfundsøkonomi og administration består af mellemeksamen og  

 studieenhedseksamen.
Den samfundsvidenskabelige kandidateksamen med  

 specialisering i erhvervsøkonomi består af den almene erhvervsøkonomiske  

 eksamen (HA), jfr. § 19, og studieenhedseksamen.
 § 21.  Mellemeksamen finder sted efter 5. semester.  

 Den består af en mundtlig prøve, der tager udgangspunkt i projektrapporten  

 fra 5. semester og prøver den studerendes almene orientering i projektets  

 områder og anvendelsen af de kundskaber, der har dannet baggrund for  

 projektets gennemførelse.
 Stk. 2.  Der gives bedømmelsen Bestået/Ikke bestået.
 § 22.  Til studieenhedseksamen fremlægger den  

 studerende:
 Stk. 2.  Studieenhedseksamen består af to prøver:
 Stk. 3.  I bedømmelsen af afgangsprojektet deltager  

 mindst 2 censorer.
 Stk. 4.  Der gives to karakterer, een for hver prøve.
 Andre bestemmelser.
 § 23.  På eksamensbeviset oplyses det, hvilke  

 projektarbejder og studieenhedskurser den pågældende har gennemført.
§ 24.  Den, der har gennemført den almene  

 erhvervsøkonomiske eksamen, betegnes HA.
Den, der har gennemført den  

 samfundsvidenskabelige kandidateksamen med specialisering i erhvervsøkonomi,  

 betegnes candidatus (a) mercaturae, (cand. merc.), og den, der har  

 gennemført den samfundsvidenskabelige kandidateksamen med specialisering i  

 samfundsøkonomi eller administration, betegnes kandidat i samfundsvidenskab  

 (cand. samf.).
 § 25.  Direktoratet for de videregående uddannelser  

 kan dispensere fra bekendtgørelsens bestemmelser, når der foreligger  

 usædvanlige forhold, der begrunder dette.
 § 26.  Ålborg Universitetscenter rejser spørgsmålet om  

 revision af bekendtgørelsen senest i 1980.
 § 27.  Bekendtgørelsen har virkning fra den 1.  

 september 1975.
 Stk. 2.  Studerende, der er begyndt på en HA-uddannelse  

 ved Handelshøjskolen i Københavns hidtidige filial i Ålborg, skal kunne  

 gennemføre uddannelsen efter de regler, hvorunder den er påbegyndt.
 Undervisningsministeriet, den 18.  

 december 1975.
Ritt Bjerregaard /Ida Dybdal.
