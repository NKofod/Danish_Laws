Direktoratets bekendtgørelse nr. 1152 af 23. december 1993 indeholder  

 nærmere regler om overgang til, udtræden af og genindtræden i  

 efterlønsordningen.
Der er her knyttet en række bemærkninger til  

 bekendtgørelsens bestemmelser.
Overgang til efterløn Til § 1:
 Efterløn kan tidligst ydes fra det tidspunkt, hvor kassen har modtaget en  

 skriftlig anmodning fra medlemmet.
 I forbindelse med ansøgning om efterløn skal medlemmet udfylde en særlig  

 blanket, der udleveres af arbejdsløshedskassen.
 Da medlemmet på overgangstidspunktet skal opfylde betingelserne for ret  

 til dagpenge eller modtage overgangsydelse, skal ansøgningen være modtaget i  

 kassen, inden retten til dagpenge eller overgangsydelse bortfalder.
 Retten til overgangsydelse bortfalder ved udgangen af den måned, hvor  

 medlemmet fylder 60 år.
 Det bemærkes, at et fuldtidsforsikret medlem, som overgår til efterløn fra  

 overgangsydelse, på overgangstidspunktet skal opfylde de almindelige  

 betingelser i arbejdsløshedsforsikringslovens § 75 d, stk. 1, for at modtage  

 efterløn som fuldtidsforsikret.
 Et medlem, der er omfattet af en af ordningerne i  

 arbejdsløshedsforsikringslovens § 55, stk. 3 eller 6, om dagpengeperioder med  

 ret til fradragsfri arbejdsindtægter, kan udtræde af ordningen for at overgå  

 til efterløn.
 Til § 2:
Et medlem skal som udgangspunkt opfylde betingelserne for ret til dagpenge  

 for at kunne overgå til efterløn.
Medlemmet skal således på  

 overgangstidspunktet bl.a. være berettiget til dagpenge efter  

 arbejdsløshedsforsikringslovens § 55 og skal stå til rådighed for  

 arbejdsmarkedet.
 Et medlem, der er omfattet af en af ordningerne i  

 arbejdsløshedsforsikringslovens § 55, stk. 3 eller 6, om dagpengeperioder med  

 ret til fradragsfri arbejdsindtægter, eller som ønsker at overgå til efterløn  

 direkte fra en periode med orlov efter lov om orlov, er dog ikke af den årsag  

 afskåret fra at overgå på grund af manglende rådighed.
 Bestemmelsen skal i øvrigt ses i sammenhæng med § 3.
Kommunale hverv Medlemmer af Folketinget eller regeringen Kravet om ret til dagpenge indebærer, at et medlem ikke kan overgå til  

 efterløn, hvis den pågældende udøver kommunalt hverv som borgmester eller  

 rådmand som fuldtidsbeskæftigelse, eller hvis den pågældende er medlem  

 af Folketinget eller regeringen.
 Derimod hindrer kommunalt hverv som deltidsbeskæftiget udvalgsformand ikke  

 medlemmets overgang til efterløn.
Arbejdskonflikt Et medlem, der på det ønskede overgangstidspunkt ikke er  

 dagpengeberettiget på grund af en arbejdskonflikt, kan ikke overgå til  

 efterløn, så længe konflikten varer.
Overgang efter en periode med overgangsydelse Bestemmelsen i stk 1 finder ikke anvendelse på medlemmer, der modtager  

overgangsydelse . Det indebærer, at et medlem kan overgå fra  

 overgangsydelse til efterløn, selv om pågældende ikke står til rådighed for  

 arbejdsmarkedet, f.eks. på grund af sygdom.
 Til § 3:
 I bestemmelsen opregnes en række tilfælde, hvor medlemmet på trods af  

 manglende ret til dagpenge eller overgangsydelse kan overgå til efterløn.
 I de i stk. 1 nævnte tilfælde kan der udbetales efterløn fra  

 overgangstidspunktet.
 Hvis overgang til efterløn sker i en periode, hvor medlemmet på grund af  

 en almindelig eller effektiv karantæne ikke har ret til dagpenge eller  

 overgangsydelse, kan der ikke udbetales efterløn, før karantænen er udstået.
 Til § 4:
 Hovedbetingelsen for overgang til efterløn er, at medlemmet skal have  

 forladt arbejds-livet, jf. arbejdsløshedsforsikringslovens § 75 a, stk. 1.  

 Blandt de øvrige betingelser er kravet i lovens § 75 b, stk. 1, nr. 3, om, at  

 medlemmet på overgangstidspunktet skal opfylde betingelserne for ret til  

 dagpenge eller modtage overgangsydelse eller dagpenge efter § 55, stk. 4.
Det er derfor ikke muligt at overgå til efterløn i en række tilfælde, hvor  

 der udbetales erstatning, godtgørelse eller løn for en periode indtil udløb  

 af et opsigelsesvarsel.
Ligeledes er det ikke muligt at overgå til efterløn i  

 en periode på ventepenge eller rådighedsløn efter tjenestemandsloven.
 For at præcisere i hvilke situationer, udbetaling af løn og lignende  

 ydelser er til hinder for overgang til efterløn uanset, at der ikke udføres  

 faktisk arbejde, er der fastsat regler herom i § 4.
 Stk. 1.  - Løn, rådighedsløn m.v.
 Bestemmelsen vedrører blandt andet udbetaling af løn for en periode, hvor  

 medlemmet er fritstillet (f.eks. i en opsigelsesperiode), udbetaling af  

 rådighedsløn efter tjenestemandslovens § 32, og udbetalinger efter  

 sømandslovens § 18 m.v.
 Medlemmet kan således ikke overgå til efterløn i den periode, som  

 udbetalingen af ydelserne skal dække.
 Dette gælder uanset, om der er tale om løbende udbetalinger eller  

 udbetaling af et engangsbeløb.
 Det er uden betydning, at medlemmet ikke udfører faktisk arbejde i  

 perioden.
 Stk. 2.  - Udbetalinger, der erstatter løn m.v.
Bestemmelsen præciserer, at beløbets benævnelse ikke er afgørende for, om  

 medlemmet kan overgå til efterløn.
Det afgørende er derimod, om det udbetalte  

 beløb kan anses for at træde i stedet for løn m.v. i en periode.
Erstatning for tabt arbejdsfortjeneste Dette kan f.eks. være tilfældet, hvor en arbejdsgiver ikke har overholdt  

 det gældende opsigelsesvarsel, og hvor arbejdsgiveren ved en fagretlig sag  

 pålægges at betale den ansatte en erstatning for tabt arbejdsfortjeneste  

 eller indgår et forlig herom.
»Fratrædelsesgodtgørelse« Det kan endvidere være tilfældet i situationer, hvor en virksomhed ønsker  

 at afskedige en eller flere medarbejdere, og der i den forbindelse indgås en  

 aftale mellem virksomheden på den ene side og de pågældende medarbejderes  

 repræsentanter på den anden side, om at der i forbindelse med ophøret skal  

 udbetales en »godtgørelse« til de(n) medarbejder(e), der fratræder.
 Ved vurderingen af om det beløb, der udbetales, vil være til hinder for  

 medlemmets overgang til efterløn, er det af afgørende betydning, om det  

 varsel, virksomheden normalt skal give i forbindelse med en afskedigelse, er  

 blevet overholdt.
Hvis arbejdsgiverens opsigelsesvarsel er overholdt, er udbetalingen ikke  

 til hinder for, at medlemmet overgår til efterløn.
Er dette derimod ikke  

 tilfældet, f.eks. fordi det aftales, at medarbejderen selv siger sin stilling  

 op, vil det udbetalte beløb være omfattet af bestemmelsen.
Det samme vil være tilfældet, hvis enkeltpersoner indgår sådanne aftaler  

 med deres arbejdsgivere.
Bestemmelsen omfatter således både kollektive  

 og individuelle aftaler.
 Fratrædelsesgodtgørelse, der udbetales efter funktionærlovens §§ 2 a og 2  

 b, eller godtgørelser, der svarer hertil, har ingen betydning for overgangen  

 til efterløn.
Konsekvenser for retten til at overgå til efterløn Som udgangspunkt kan medlemmet ikke overgå til efterløn før udløbet af det  

 opsigelsesvarsel, der ville have været fra arbejdsgiverens side, hvis  

 medlemmet var blevet afskediget på almindelig vis.
 Hvis det udbetalte beløb imidlertid kun svarer til løn i en kortere  

 periode end det gældende opsigelsesvarsel, kan medlemmet dog overgå til  

 efterløn efter udløbet af denne kortere periode.
 Bestemmelsen betyder desuden, at medlemmet ikke kan overgå til efterløn i  

 en periode, for hvilken der udbetales ydelser fra Lønmodtagernes Garantifond  

 eller godtgørelse i henhold til arbejdsløshedsforsikringslovens § 102 a, stk.  

 2, jf. lovens kapitel 5 a.
 Beløb, der udbetales ud over det, der svarer til løn i arbejdsgiverens  

 opsigelsesvarsel, har ikke indflydelse på retten til at overgå til efterløn.
Eksempler Stk. 3.  - Løbende udbetalinger / engangsudbetalinger Bestemmelsen fastslår, at både løbende udbetalinger og engangsudbetalinger  

 kan være til hinder for overgangen til efterløn.
 Det er som hovedregel ikke afgørende, hvordan beløbene beskattes.
 Det er ligeledes uden betydning, om et engangsbeløb udbetales direkte til  

 medlemmet eller f.eks. indbetales til en pensionsordning for medlemmet.
 Til § 5:
 Et medlem kan højst modtage efterløn med et beløb, der svarer til  

 medlemmets dagpenge beregnet efter arbejdsløshedsforsikringslovens § 51, stk.  

 1, jf. §§ 47 eller 70, eller udbetalt efter § 51, stk. 5, i 30 måneder (trin  

 1). Denne periode reduceres i det omfang, der inden for de sidste 30 måneder  

 før overgangen og efter den senest erhvervede dagpengeperiode er udbetalt  

 dagpenge, overgangsydelse, orlovsydelse til sabbat efter lov om orlov eller  

 ydelser efter lov om en aktiv arbejdsmarkedspolitik.
 Ledighed m.v. før overgangen opgøres i timer.
For fuldtidsforsikrede svarer en uge med fuld ledighed til 37 timers  

 ledighed.
For deltidsforsikrede svarer en fuld uges ledighed til 30 timer.
For fuldtids- og deltidsforsikrede, der har fået supplerende dagpenge i  

 perioden, opgøres ledigheden med det antal timer, der er udbetalt dagpenge  

 for.
De opgjorte timer sammenlægges og deles med 37/30 for henholdsvis  

 fuldtids- og deltidsforsikrede.
Efter omregning af opgjorte timer til uger  

 rundes ned til nærmeste hele uge.
Herved fremkommer et antal uger, der fragår  

 i 30 måneders perioden. 130 uger svarer til 30 måneder.
 Orlovsydelse til sabbat og ydelser efter lov om en aktiv  

 arbejdsmarkedspolitik medregnes med 37/30 timer pr. uge for henholdsvis  

 fuldtidsforsikrede og deltidsforsikrede.
Efter arbejdsløshedsforsikringslovens §§ 75 d, stk. 3, og 75 e, stk. 2,  

 sidestilles delpensionsperioder med perioder på efterløn.
Perioden på trin 1  

 afkortes derfor med alle tidligere delpensionsperioder.
 Et medlem, der ikke får udbetalt efterløn på grund af fradrag for  

 feriegodtgørelse optjent før overgangen, skal have satsskiftedatoen udskudt  

 med det tilsvarende antal dage, jf. stk. 3.
 Fra udløbet af 30 måneders perioden (satsskiftedatoen) kan efterlønnen  

 højst udgøre 82 % af højeste dagpenge efter arbejdsløshedsforsikringslovens  

 §§ 47 eller 70 (trin 2). Hvis medlemmets individuelt beregnede sats er lavere  

 end 82 % af højeste dagpenge, fortsætter medlemmet på den hidtidige sats.
 Til et medlem, der overgår til efterløn fra delperiode 2 eller fra  

 overgangsydelse, ydes efterløn i hele efterlønsperioden med et fast beløb på  

 82 % af højeste dagpenge efter arbejdsløshedsforsikringslovens §§ 47 eller  

 70.
Overgangsordninger Bestemmelsen i stk. 4 er en konsekvens af de særlige overgangsregler og  

 har til formål at sikre, at ingen medlemmer bliver dårligere stillet i  

 overgangsperioden.
 Der er derfor fastsat en særlig metode til opgørelse af ledighedsperioder,  

 der ligger forud for lovens ikrafttræden.
 Da efterlønnen knytter sig til dagpengeniveauet, således at der er ret til  

 efterløn på trin 1 i de første 30 måneder af en dagpengeperiode, fastsættes  

 det, at de 30 måneder opgøres på baggrund af den ledighedsanciennitet,  

 medlemmet er indplaceret i dagpengeperioden med.
 Et medlem, der er overgået til efterløn før bekendtgørelsens ikrafttræden,  

 fortsætter på trin 1 indtil den satsskiftedato, der var beregnet efter de  

 hidtil gældende regler, jf. stk. 5.
 Til § 6:
Medlemmer, som har i hele efterlønsperioden ret til efterløn med den individuelle sats.
 For medlemmer, som har modtaget efterløn eller delpension inden det  

 fyldte 63. år, gælder de almindelige regler om satsskifte, jf. stk. 2.
Overgang efter en periode med delpension Et medlem, som er overgået til delpension efter den 29. februar  

 1992, og som ved overgangen til delpension var fyldt 63 år, er berettiget til  

 efterfølgende at modtage efterløn med den individuelle sats i hele  

 efterlønsperioden, hvis medlemmet på tidspunktet for overgang til  

 delpension ville være berettiget til dagpenge efter  

 arbejdsløshedsforsikringslovens § 55, stk. 1, i mindst 2 år.
Det gælder  

 uanset, om medlemmet overgår til efterløn direkte fra delpension, eller om  

 medlemmet efter perioden med delpension har haft en beskæftigelsesperiode  

 eller en ledighedsperiode uden delpension.
 Dette skal ses i sammenhæng med, at perioder med delpension ifølge  

 arbejdsløshedsforsikringslovens §§ 75 d, stk 3, og 75 e, stk. 2, ligestilles  

 med perioder med efterløn, og at arbejde i delpensionsperioder ikke forlænger  

 den periode, hvor medlemmet vil være berettiget til efterløn med den  

 individuelle sats.
Genindtræden Et medlem, som ved første overgang til efterløn opfyldte betingelserne i  

 stk. 1 for at få efterløn med den individuelle sats i hele efterlønsperioden,  

 bevarer denne ret ved senere genindtræden, selv om betingelserne i stk. 1  

 ikke er opfyldt på genindtrædelsestidspunktet.
Udtræden af efterlønsordningen Til § 7:
Bestemmelsen indebærer, at et medlem, der skal give kassen meddelelse herom og udtræde af efterlønsordningen.
 Udgangspunktet er, at et medlem, der påtager sig lønarbejde ,  

 straks ved beskæftigelsens påbegyndelse skal give kassen meddelelse, hvis  

 beskæftigelsen må påregnes at ville overstige 200 timer inden for  

 kalenderåret.
 Hvis medlemmet derimod først efterfølgende kan forudse, at lønarbejdet  

 bliver af større omfang end 200 timer inden for kalenderåret, skal  

 meddelelsen gives på dette tidspunkt, jf. stk. 3.
 Bestemmelsen om vedvarende selvstændig virksomhed , jf. stk. 2, nr.  

 2, gælder uanset beskæftigelsens omfang.
 Medlemmet kan dog uden at skulle udtræde af efterlønsordningen drive  

 mindre jordbrug efter reglerne om arbejde i efterlønsperioden.
 Et medlem, der påbegynder arbejde i ægtefællens selvstændige  

 virksomhed , anses for at være vendt tilbage til arbejdslivet og har  

 dermed pligt til at udtræde af efterlønsordningen, jf. stk. 2, nr. 3. Denne  

 regel finder anvendelse, uanset om medlemmet på grund af beskæftigelsen må  

 betragtes som selvstændig erhvervsdrivende eller som lønmodtager, jf.  

 direktoratets bekendtgørelse om optagelse i en anerkendt arbejdsløshedskasse  

 for selvstændige erhvervsdrivende.
 Til § 8:
 Bestemmelsen opregner de tilfælde, hvor retten til efterløn bortfalder,  

 uden at dette skyldes tilbagevenden til arbejdslivet.
Nr. 1. - Medlemmets død Ved bortfald af efterlønsretten på grund af medlemmets død, jf.  

 bestemmelsens nr. 1, ydes efterlønnen til og med dagen for dødsfaldet.
Nr. 2. - Social pension For et medlem, der overgår til ydelser efter lov om social pension eller  

 tilsvarende udenlandsk lovgivning, bortset fra invaliditetsydelse på grund af  

 hørehandicap, jf. nr. 2, suspenderes udbetalingen af efterløn enten fra den  

 første i måneden efter ansøgningsdatoen eller fra det tidspunkt, hvor  

 pensionen ifølge kommunens oplysning tidligst kan få virkning.
 Vedrørende de nærmere regler om suspensionen henvises til direktoratets  

 bekendtgørelse om retten til dagpenge, efterløn og overgangsydelse i  

 forbindelse med social pension.
Genindtræden i efterlønsordningen Til § 9:
 Som udgangspunkt er efterlønsordningen et engangstilbud.
 Et medlem, der er udtrådt af efterlønsordningen efter den 29. februar  

 1992, har dog ret til een gang at genindtræde, hvis medlemmet er udtrådt,  

fordi pågældende er vendt tilbage til arbejdsmarkedet.
 Medlemmet kan således ikke genindtræde i efterlønsordningen, hvis  

 pågældende er udtrådt af andre årsager, f.eks. på grund af svigsslettelse.
Det er som udgangspunkt en betingelse for genindtræden, at medlemmet er  

 dagpengeberettiget på genindtrædelsestidspunktet, herunder at medlemmet er  

 til rådighed for arbejdsmarkedet.
Rådighedsvurderingen skal som udgangspunkt  

 foretages i overensstemmelse med retningslinierne i direktoratets  

 bekendtgørelse om rådighed og selvforskyldt ledighed med tilhørende  

 vejledning.
 Selv om et medlem efter sin udtræden ikke har haft arbejde i et sådant  

 omfang, at kravet om arbejde efter manglende rådighed kan opfyldes, kan  

 medlemmet dog genindtræde i efterlønsordningen.
 Et medlem, der er omfattet af en af ordningerne i  

 arbejdsløshedsforsikringslovens § 55, stk. 3 eller 6, om dagpengeperioder med  

 ret til fradragsfri arbejdsindtægter, er ikke af den årsag afskåret fra at  

 genindtræde i efterlønsordningen på grund af manglende rådighed.
 Der stilles ikke krav om, at arbejdskravet i henhold til  

 arbejdsløshedsforsikringslovens § 53, stk. 2, skal være opfyldt.
 Medlemmet skal skriftligt ansøge arbejdsløshedskassen om genindtræden, som  

 tidligst kan ske på det tidspunkt, hvor kassen har modtaget ansøgningen.
 Til § 10:
 Et medlem, som i den første efterlønsperiode har fået udbetalt efterløn  

 som deltidsforsikret, har under visse betingelser mulighed for ved  

 genindtræden at modtage efterløn som fuldtidsforsikret.
 Det gælder, hvis medlemmet inden for de sidste 10 år før genindtrædelsen  

 har været fuldtidsforsikret i mindst 5 år, deraf mindst 26 uger umiddelbart  

 før genindtrædelsen i efterlønsordningen.
 Af bestemmelsens stk. 2 fremgår, at perioder med fuldtidsforsikring i den  

 første efterlønsperiode dog ikke kan medregnes til opfyldelse af dette krav.
 Til § 11:
 Ved bestemmelsen sikres det, at et medlem, som tidligere har fået udbetalt  

 efterløn som fuldtidsforsikret, også ved genindtræden kan modtage efterløn  

 som fuldtidsforsikret.
 Det er dog en forudsætning, at medlemmet enten har bevaret sin status som  

 fuldtidsforsikret eller igen bliver fuldtidsforsikret forud for  

 genindtrædelsen.
Genindtræden efter periode med delpension Et medlem, der på grund af delpension i udtrædelsesperioden er overgået  

 til deltidsforsikring, kan uden at opfylde beskæftigelseskravet for  

 fuldtidsforsikring genindtræde i efterlønsordningen som fuldtidsforsikret,  

 hvis Til § 12:
 Et medlem kan modtage efterløn på trin 1 i højst 30 måneder, jf. § 5, stk.  

 1 og 2. Fra dette tidspunkt (satsskiftedatoen) kan efterlønnen højst udgøre  

 82 % af højeste dagpenge efter arbejdsløshedsforsikringslovens §§ 47 eller 70  

 (trin 2).
 Hvis medlemmet udtræder af efterlønsordningen efter  

 satsskiftedatoen, kan efterløn ved genindtræden højst udgøre 82 % af højeste  

 dagpenge, jf. stk. 1.
 Hvis medlemmet udtræder inden satsskiftedatoen, kan medlemmet ved  

 genindtræden få efterløn med den individuelle sats i et tidsrum, der svarer  

 til resten af den periode, hvor medlemmet ville være berettiget til efterløn  

 med den individuelle sats, hvis medlemmet ikke var udtrådt af  

 efterlønsordningen, jf. stk. 2 og 3.
 Udgangspunktet er således, at der i relation til tidspunktet for  

 satsskifte ses bort fra udtrædelsesperioden.
 Det bemærkes dog, at modtagelse af dagpenge, orlovsydelse til sabbat eller  

 delpension under udtræden ligestilles med perioder med efterløn og herved  

 forkorter den periode, hvor medlemmet efter genindtræden kan oppebære den  

 individuelle sats, jf. stk. 3, 2. og 3. punktum.
 Beskæftigelse under udtræden forlænger ikke den periode, hvor medlemmet  

 efter genindtræden kan modtage efterløn med den individuelle sats.
Ny beregning af efterlønssats ? Det afgøres efter de almindelige beregningsregler, om der som følge af  

 medlemmets beskæftigelse i udtrædelsesperioden skal foretages ny beregning af  

 medlemmets individuelle sats ved genindtræden i efterlønsordningen, jf. herom  

 direktoratets bekendtgørelse om fremgangsmåden ved beregning af  

 arbejdsfortjenesten for medlemmer, der overgår til efterløn.
 Hvis et medlem er overgået til efterløn efter at have modtaget ydelser i  

 delperiode 2 eller fra overgangsydelse og derfor er overgået til efterløn  

 direkte på 82 %-satsen, udgør efterlønnen ved genindtræden stadig 82 % af  

 højeste dagpenge, uanset om medlemmet under sin udtræden har haft arbejde,  

 som efter de almindelige beregningsregler ville have medført, at der skulle  

 beregnes en ny dagpengesats, jf. stk. 5.
 Til § 13:
 Bestemmelsen medfører for eksempel, at medlemmet ikke må arbejde i de  

 første 5 uger efter genindtrædelsen i efterlønsordningen, og at reglerne om  

 begrænsning af beskæftigelse til højst 200 timer sammenlagt pr. kalenderår  

 finder tilsvarende anvendelse efter genindtræden i efterlønsordningen.
 Under særlige omstændigheder kan der gives tilladelse til, at et medlem,  

 der har overtrådt disse regler, kan forblive i efterlønsordningen, eller til  

 at et medlem, der i udtrædelsesperioden har påbegyndt bibeskæftigelse, kan  

 bevare denne beskæftigelse efter genindtrædelsen, selv om der vil blive  

 arbejdet i de første 5 uger, og selv om arbejdets omfang i mindre grad må  

 antages at overstige 200 timer inden for et kalenderår.
 Ifølge bestemmelsens stk. 2 må et medlem højst arbejde 200 timer  

 sammenlagt i efterlønsperioderne i et kalenderår, hvor medlemmet både  

 udtræder og genindtræder i efterlønsordningen.
