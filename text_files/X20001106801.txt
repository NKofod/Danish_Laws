Meddelelse om ophævelse af kommunal  

 beskatning af visse indtægter hos statsinstitutionen Meddelelse om ophævelse af kommunal beskatning af  

 visse indtægter hos statsinstitutioner Ved lov nr. 1097 af 29. december 1999 er § 8 i lov om  

 kommunal indkomstskat blevet ophævet.
Lov nr. 1097 1999 er en  

 uændret vedtagelse af lovforslag nr.
L 95 Forslag til lov om  

 ændring af lov om kommunal indkomstskat (Ophævelse af kommunal  

 beskatning af statsinstitutioner) fremsat den 17. november 1999 af  

 indenrigsministeren (Thorkild Simonsen).
 Den ophævede § 8 i lov om kommunal indkomstskat er  

 gengivet i bilaget til denne meddelelse.
Med ophævelsen af lovens § 8 bortfalder den adgang,  

 kommunerne hidtil har haft til at opkræve kommunal indkomstskat af  

 visse indtægter hos staten og dens institutioner.
Ifølge § 8 er  

 staten og dens institutioner pligtige at svare kommunal indkomstskat for  

 så vidt angår indtægter hidrørende fra  

 udlejningsejendomme, landejendomme, skove eller fabriksdrift.
 Skatten af indtægter i et givet finansår  

 opkræves i det følgende finansår.
 Den nævnte lov om ændring af lov om kommunal  

 indkomstskat er trådt i kraft den 1. januar 2000.
 Skattepligten efter § 8 i lov om kommunal indkomstskat vil  

 således sidste gang have virkning for beskatningen af indtægter i  

 1999, hvoraf skatten opkræves i 2000.
 Ifølge bemærkningerne til lovforslaget vil  

 kommunerne under ét blive kompenseret for provenutabet som  

 følge af skattens bortfald, således som det vil blive opgjort i  

 medfør af Det udvidede Totalbalance-princip.
Bilag § 8  i lov om kommunal indkomstskat (Indenrigsministeriets  

 lovbekendtgørelse nr. 770 af 13. oktober 1999) § 8. Staten og dens institutioner er pligtige at svare kommunal  

 indkomstskat, for så vidt angår indtægter fra  

 udlejningsejendomme, landejendomme, skove eller fabriksdrift.
Skatten svares  

 for et finansår af den pågældende indtægt i det  

 forudgående kalenderår (regnskabsår) med vedkommende  

 kommunes udskrivningsprocent for det til finansåret svarende  

 kalenderår.
Stk. 2. Skattepligten er betinget af, at den  

 skattepligtige virksomhed er drevet i vedkommende kommune den 1. april i  

 kalenderåret efter finansåret samt i det forud herfor liggende  

 indkomstår eller i den del heraf.
Skattepligten ophører ved  

 erhvervsforholdets ophør.
Stk. 3. De omhandlede statsinstitutioner skal til den  

 eller de vedkommende kommunalbestyrelser årligt indsende anmeldelse om  

 indkomsten efter nærmere af indenrigsministeren fastsatte regler.  

 Såfremt en virksomhed foregår i flere kommuner, afgøres  

 det ved indbyrdes forhandling mellem de pågældende kommuner, hvor  

 stor en del af indtægten der må anses for at hidrøre fra  

 hver af disse.
Opnås der ikke enighed herom mellem kommunerne,  

 afgøres fordelingen endeligt af indenrigsministeren så vidt  

 muligt efter fordelingsregler savrende til de regler, der i § 11 er fastsat  

 for fordeling af den kommunale andel af skatten af aktieselskaber m.v.
Stk. 4. Imod de stedfundne skatteansættelser kan  

 der fremsættes skriftlig indsigelse over for vedkommende  

 kommunalbestyrelse.
Sådan indsigelse må være fremsat senest  

 i måned efter, at der er givet meddelelse om ansættelsen.
Tages  

 indsigelsen ikke tik følge, kan afgørelsen indtil 1 måned  

 efter, at der er givet meddelelse herom, påklages til  

 indenrigsministeren, Klager, som angår størrelsen af den  

 skattepligtige indtægt, skal dog forelægges landsskatteretten til  

 afgørelse.
I det omfang en klage ikke vedrører  

 spørgsmålet om indtægtens fordeling mellem flere kommuner  

 (jf. stk. 3), kan de af indenrigsministerens trufne afgørelser indtil  

 6 måneder efter, at afgørelsen er meddelt klageren, indbringes  

 for domstolene.
Kommunalbestyrelsens meddelelser til dem skattepligtige om  

 skatteansættelsen skal indeholde udtrykkelig angivelse af den  

 myndighed, hvortil ansættelsen kan påklages, samt af  

 klagefristen.
 Stk. 5. De pålignede skattebeløb  

 indkræves efter kommunalbestyrelsens bestemmelse i 1 eller flere  

 terminer.
 St. 6. Post Danmark og DSB er undtaget for skattepligten efter stk.  

 1.
