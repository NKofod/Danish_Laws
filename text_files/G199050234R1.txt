Formålet med registeret er at tilvejebringe oplysninger til en statistisk og videnskabelig belysning af virksomheders efteruddannelsesforhold, herunder den aktuelle efteruddannelsesaktivitet, kvantitativt og kvalitativt, i hvilket omfang de nuværende efteruddannelsesaktiviteter imødekommer virksomhedernes behov, barrierer for efteruddannelse samt virksomhedernes behov for efteruddannelsesindsats på kort og langt sigt.
Personkreds: Registeret må kun indeholde oplysninger om højest 3.000 private virksomheder (arbejdssteder) i Danmark, repræsenterende et tilfældigt, repræsentativt udvalg udtrukket fra Erhvervsregisteret inden for fremstillingsvirksomhed, bygge- og anlægsvirksomhed, engroshandel, detailhandel, restaurations- og hotelvirksomhed, transportvirksomhed, pengevæsen og forretningsservice samt tjenesteydelser.
 Ikrafttrædelsesdato: 28/08/1990.
