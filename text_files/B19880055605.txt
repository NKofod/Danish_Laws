 I medfør af § 3, stk. 1, i lov nr. 541 af 17. december 1971 om  

 skoleskibsafgift, som ændret ved lov nr. 777 af 9. december 1987, fastsættes:
 § 1.  Til delvis dækning af udgifterne ved driften af  

 statens skoleskib »DANMARK« skal ejeren af registreringspligtigt  

 dansk skib med en tonnage på over 300 brutto betale en afgift til  

 statskassen.
 Stk. 2.  Afgiften udgør 50 øre årligt pr. ton af den  

 registrerede nettotonnage og forfalder til betaling for det forløbne  

 kalenderår hver den 31. december, første gang den 31. december 1988 for  

 kalenderåret 1988.
 Stk. 3.  For skibe, som er udstyret med et målebrev  

 indeholdende to sæt tonnager, vil den største bruttotonnage, hvortil skibet  

 er målt, være afgørende for afgiftspligten, medens den største nettotonnage  

 vil være afgørende for afgiftens beregning.
§ 2.  Afgiften betales af ejeren af skib, der senest  

 på forfaldsdagen er optaget i skibsregistret eller i medfør af § 1, stk. 1, i  

 lov nr. 408 af 1. juli 1988 om Dansk Internationalt Skibsregister er optaget  

 i dette register.
Afgiften beregnes på grundlag af den nettotonnage, der på  

 forfaldsdagen er angivet i det pågældende register.
 Stk. 2.  Har skibet kun i en del af året været optaget i  

 skibsregistret eller i Dansk Internationalt Skibsregister, beregnes afgiften  

 forholdsmæssigt fra den 1. i den efter registreringen nærmest følgende måned.
 Stk. 3.  Er skibet ikke målt af dansk myndighed, lægges  

 den i det midlertidige nationalitetsbevis angivne nettotonnage til grund for  

 afgiftens beregning.
 Stk. 4.  Afgiften påhviler den, der på afgiftens  

 forfaldsdag i det pågældende register er registreret som skibets ejer.
§ 3.  Søfartsstyrelsen opkræver hos ejeren i løbet af  

 januar måned afgiftsbeløbet for det foregående kalenderår.
Afgiften skal  

 indbetales inden 1 måned fra opkrævningsdatoen.
 Stk. 2.  Afgiften tillægges udpantningsret, hvis den  

 ikke er betalt inden betalingsfristens udløb.
 § 4.  Søfartsstyrelsen kan nedsætte eller eftergive  

 afgiften, når omstændighederne taler derfor, f.eks. når et skib har været  

 oplagt en del af eller hele året.
 § 5.  Bekendtgørelsen træder i kraft ved  

 offentliggørelsen i Lovtidende.
 Stk. 2.  Bekendtgørelse nr. 425 af 13. juli 1988 om  

 skoleskibsafgift ophæves.
