(Til samtlige kommunalbestyrelser) 1. Indledning.
 Såvel i regerings handlingsplan mod forureningen af det danske vandmiljø  

 med næringssalte af 21. januar 1987 som i Folketingets miljø- og  

 planlægningsudvalgs beretning om vandmiljøhandlingsplanen af 30. april 1987  

 er det forudsat, at udgifterne til de kommunale rensningsanlæg skal betales  

 af brugerne.
 Regeringen har udarbejdet et »Forslag til lov om betalingsregler for  

 spildevandsanlæg«, der bygger på princippet om, at brugerne betaler  

 udgifterne til anlæg og drift af spildevandsanlæg.
 Af hensyn til Folketingets arbejdsplan er forslaget ikke fremsat, men den  

 fornødne lovgivning ventes fremsat i oktober 1987 og påregnes vedtaget i  

 Folketinget i begyndelsen af 1988.
 Kommunernes Landsforening har imidlertid meget stærkt ønsket, at  

 kommunerne i forbindelse med budgetlægningen for 1988 kunne budgettere på  

 grundlag af de nye betalingsregler, idet dette letter kommunalbestyrelsens  

 vurdering af de økonomiske konsekvenser og i en del kommuner fremmer  

 overgangen til større brugerfinansiering.
 Regeringen har derfor besluttet at udsende den i dette cirkulære  

 indeholdte vejledning om den fremtidige finansiering af miljøhandlingsplanen.
 Det henstilles, at de enkelte kommunalbestyrelser tilrettelægger  

 1988-budgettet udfra de i vejledningen indeholdte finansieringsregler, og at  

 kommunalbestyrelserne om nødvendigt for at opnå brugerfinansiering af  

 udgifterne påbegynder udarbejdelsen af betalingsvedtægter efter de nye  

 regler.
 2. Lovforslaget om nye betalingsregler for spildevandsanlæg.
Lovforslaget bygger på det hovedprincip, at spildevandsafledning eller  

 kloakforsyning er en forsyningsvirksomhed, der finansieres af brugerne og  

 dermed og »forurenerne« efter ensartede retningslinjer.
Dette  

 udelukker imidlertid ikke kommunerne fra at yde et vist tilskud efter eget  

 skøn til dækning af udgifterne ved spildevandsanlæg, men den tidligere  

 gældende pligt hertil foreslås afskaffet med virkning fra 1988, således at  

 kommunerne ved budgetlægning for 1988 kan udelade at kalkulere med et  

 kommunalt tilskud til kloakforsyning.
 Det er regerings opfattelse, at udgifterne til spildevandsanlæg fuldt ud  

 bør finansieres af brugerne.
Lovforslagets hovedområde er den almindelige kloakforsyning.
Det  

 forudsættes, at anlæg og drift af kloaksystemer og rensningsanlæg i dag rent  

 faktisk i altovervejende grad sker i kommunalt regi, men der er intet til  

 hinder for etablering af nye eller opretholdelse af de hidtil kendte private  

 spildevandsanlæg.
 Miljøministeriet har udfærdiget vedlagte udkast til standardvedtægt som  

 vejledning for kommunerne, når de skal udmønte deres betalingsregler i  

 vedtægter i overensstemmelse med loven afhængig af den enkelte kommunes  

 konkrete forhold.
 Der vil hermed fremover være skabt et forenklet og administrerbart  

 grundlag for opkrævningen af betalingen for spildevandsbortskaffelse.
 Med forbillede i telefonvæsenets opkrævningssystem foreslås  

 betalingsreglerne for spildevandsbortskaffelsen inden for den enkelte  

 kommunes kloakforsyning indrettet således, at der betales en eengangsafgift  

 for tilslutningsmulighed til det offentlige spildevandsanlæg suppleret af  

 løbende anlægs- og driftsafgifter.
Eengangsafgiften, tilslutningsbidraget, betragtes som en afgift for  

 tilslutningsmulighed, som kun betales een gang.
Når denne afgift er betalt,  

 skal grundejeren - hvis ejendommens anvendelse ikke ændres - ikke senere  

 kunne mødes med krav om nye større eengangsbetalinger (»supplerende  

 tilslutningsbidrag«, »reduceret tilslutningsbidrag«,  

 »moderniseringsbidrag« m.v.) til den offentlige kloakforsyning.  

 Afgiften betales een gang for alle for tilslutningsmulighed, hvorefter  

 kommunens øvrige og fremtidige finansieringsbehov alene dækkes af de løbende  

 afgifter.
 For virksomheder med afledning af særligt forurenet spildevand kan der  

 opkræves forhøjet tilslutningsbidrag.
For så vidt angår den del af udgifterne til spildevandsanlæg, som ikke  

 dækkes af tilslutningsbidrag, dækkes disse af løbende afgifter, henholdsvis  

 et anlægsbidrag og et driftsbidrag.
Tilslutningsbidraget og det løbende  

 anlægsbidrag finansierer de anlægsarbejder, som er opført i kloakforsyningens  

 anlægsregnskab, mens driftsbidraget dækker de udgifter, som opføres på  

 driftsregnskabet.
Afledere af spildevand opdeles i to kategorier:
 - Boligbidrag (helårsboliger og fritidshuse).
 - Erhvervsbidrag (industri, skoler, hoteller, kontorer og byggeri i  

 øvrigt, som ikke kan henføres til boligbidrag).
 For afledning af særligt forurenet spildevand skal der til dækning af  

 driftsudgifterne betales særbidrag.
 Kommunalbestyrelserne vil således få en betydelig frihed til at fastlægge  

 fordelingen af indtægterne på tilslutningsbidrag og løbende anlægsbidrag,  

 idet det f.eks. ikke vil være et krav, at tilslutningsbidragene fuldt ud skal  

 dække udgifterne til detailkloakering, ligesom dette betyder, at  

 anlægsbidraget ikke nødvendigvis vil svare til anlægsudgifterne det enkelte  

 år.
Bidragene fastsættes af kommunalbestyrelsen for det kommende år i  

 forbindelse med den årlige budgetlægning.
Det vil dog ikke være  

 hensigtsmæssigt, såfremt der kommer for store udsving i bidragsfastsættelsen  

 for de enkelte år.
Ved udarbejdelsen af budget-88 bør der således tages højde  

 for de yderligere anlægsudgifter, der følger af vandmiljøhandlingsplanen.
 Det bemærkes, at anlægsbidrag kan opkræves, før investeringen er afholdt,  

 og at bidragene bør søges beregnet, så anlægsudgifterne (inkl. forrentning af  

 udlæg) fuldt ud dækkes af brugerne.
 3. Låneregler.
 I overensstemmelse med den indledningsvist omtalte beretning fra  

 Folketingets miljøudvalg vil kommuner med lav likviditet fra 1987 kunne  

 optage lån til finansiering af rensningsanlæg.
Ved rensningsanlæg forstås her alle anlæg under funktion 0.53,  

 Rensningsanlæg med betalingsvedtægt og funktion 0.56, Rensningsanlæg uden  

 betalingsvedtægt samt anlæg af tilsvarende karakter (og dermed teknisk  

 sammenhængende arbejder) på andre funktioner under hovedfunktionen  

 »Spildevandsanlæg« Der skal meddeles tilladelse af Indenrigsministeriet i hvert enkelt  

 tilfælde.
Lånetilladelse vil kun blive ydet svarende til dn del af udgifterne, der  

 skal brugerfinansieres, og det er en forudsætning, at anlægsudgifterne (inkl.  

 en normal forrentning af kommunens udlæg) betales af brugerne over en  

 periode, der normalt ikke bør overstige seks år.
Lån kan optages svarende til  

 bruttoudgiften netto for tilslutningsbidrag vedrørende det pågældende anlæg.
 Der vil kun blive givet tilladelse til lån i det omfang, anlægsudgiften  

 til rensningsanlæg ikke kan afholdes af kommunernes kassebeholdning.
Ved vurderingen af, om udgiften kan afholdes af kassebeholdningen, vil  

 Indenrigsministeriet som udgangspunkt lægge til grund, at den nødvendige  

 likviditet til løbende betalinger ikke behøver at overstige 4 pct. af en  

 kommunes brutto omsætning.
Det er herved en forudsætning, at driftsaktivitet  

 i 1988 ikke påregnes finansieret ved kasseforbrug.
Derimod vil en kommune  

 kunne finansiere anden planlagt anlægsvirksomhed ved forbrug af kasse, uden  

 dermed at afskære sig fra tilladelse til optagelse af lån til rensningsanlæg.
Knud Engaard /Marius Ibsen MILJØSTYRELSENS standardvedtægt for kommunale betalingsordninger § 1 VEDTÆGTENS OMRÅDE Vedtægten gælder for eksisterende og kommende offentlige spildevandsanlæg  

 under .......... kommunes kloakforsyning inden for de områder, som til enhver  

 tid er omfattet af en vedtaget spildevandspaln, samt for tømning af private  

 septiktanke og lignende.
Ved kloakforsyning forstås anlæg og drift af ethvert anlæg og enhver  

 ledning, åben som lukket, der tjener til transport, rensning og/eller  

 udledning af spildevand, herunder regnvand, der afledes gennem seperate  

 anlæg.
Kloakforsyningens ledningsnet afsluttes ved skel til den enkelte  

 ejendom.
 Alle lodsejere inden for vedtægtsområdet er, jfr. § 14 i bekendtgørelse  

 nr. 248 af 15. maj 1986, pligtige til at tilslutte sig de af vedtægten  

 omfattede kloak- og rensningsanlæg, når muligheden herfor er til stede samt  

 at deltage i betalingen i henhold til denne vedtægts bestemmelser.
§ 2 KLOAKFORSYNINGENS BUDGET OG REGNSKAB Kommunalbestyrelsen vedtager hvert år budgettet og godkender regnskabet  

 for kloakforsyningens udgifter og indtægter.
Budgettet udarbejdes på grundlag  

 af foreliggende oplysninger om kloakforsyningens forventede udgifter og  

 indtægter efter § 3. Regnskabsåret følger det kommunale regnskabsår.  

 Kloakforsyningens regnskab fremstår på selvstændige konti i kommunens  

 regnskab og revideres sammen med dette.
 Kloakforsyningens regnskab omfatter udgifter til drift, vedligeholdelse og  

 administration af kommunens spildevandsanlæg, udgifter til udbygning af disse  

 anlæg samt indtægter fra afledere af spildevand.
Under driftsudgifterne hører udgifter til drift af anlæg, vedligeholdelse  

 og administration samt til forrentning af optagne lån.
Lånene ydes over  

 kommunens mellemregningskonto og forrentes med en af kommunalbestyrelsen  

 vedtaget rentesats.
På samme måde forrentes de midler på kloakforsyningens  

 mellemregningskonto, der henligger i kommunens kasse.
 Der kan over kloakforsyningens regnskab opsamles midler i kommunens kasse  

 til fremtidige anlægsudgifter vedrørende kloakanlæggenes udbygning i  

 overensstemmelse med den til enhver tid af kommunalbestyrelsen vedtagne  

 investeringsplan.
§ 3 KLOAKFORSYNINGENS INDTÆGTER Kloakforsyningens årlige anlægs- og driftsudgifter m.v. dækkes af følgende  

 bidrag: Tilslutningsbidrag Vandafledningsbidrag Evt. kommunalt tilskud.
3.1 TILSLUTNINGSBIDRAG 3.1.1 Tilslutningsbidragets størrelse Bidraget fastsættes årligt af kommunalbestyrelsen.
Bidragets størrelse  

 fremgår af et takstblad.
3.1.2 Beregning af tilslutningsbidrag a.
Boligenheder For boligbebyggelse, herunder landbrugsejendomme, gælder, at bidraget  

 opkræves ensartet pr. boligenhed (parcel, rækkehus, stuehus, etagebolig,  

 andelslejlighed, ejerlejlighed, sommerhuse m.v.) b.
Erhverv Som erhvervsejendomme regnes alle ejendomme såsom industri,  

 håndværksvirksomheder, skoler, hoteller, kontorer og byggeri i øvrigt, som  

 ikke kan henføres til beboelse alene.
Tilslutningsbidraget udregnes ved, at der tillægges erhvervsarealet en  

 afledningsret i forhold til arealets størrelse og udnyttelse.
Bidragets  

 størrelse udregnes ud fra afledningsretten i forhold til normalvandforbruget  

 for boligenhederne (200 kubikmeter/år). Afledningsretten udgør mindst 0,25  

 kubikmeter pr. kvadratmeter grundareal pr. år.
 Udvides afledningsretten, betales tilslutningsbidrag i forhold til  

 udvidelsen.
c.
Kolakforsyningens overtagelse af eksisterende fælles  private  

 spildevandsanlæg Kommunalbestyrelsen kan gennem kommunens spildevandsplan træffe beslutning  

 om at overtage private spildevandsanlæg.
 Ved overtagelsen inddrages lodsejere i området under betalingsvedtægten.  

 Lodsejerne afholder eventuel restgæld for områdets spildevandsanlæg.
Kloakforsyningen yder godtgørelse for det overtagne spildevandsanlægs  

 værdi, og der opkræves tilslutningsbidrag efter vedtægtens regler.
I mangel  

 af enighed afgøres spørgsmål om godtgørelsens størrelse af landvæsenretten.
d.
Kloakforsyningens overtagelse af spildevandsanlæg,  udført som privat  

 byggemodning Udgørelse af privat byggemodning kræver kommunalbestyrelsens tilladelse.
Den private byggemodner betaler tilslutningsbidrag for området med en  

 reduktion, fastsat af kommunalbestyrelsen.
For ejendomme i området betales  

 vandafledningsbidrag efter vedtægtens bestemmelser.
e.
Fælles privat spildevandsanlæg, som tilsluttes offentligt  

  spildevandsanlæg For fælles private spildevandsanlæg, som opretholdes som private anlæg,  

 betaler den for det private anlæg ansvarlige (byggemodneren/grundejerforening  

 m.v.) tilslutningsbidrag med en reduktion, fastsat af kommunalbestyrelsen.
 For ejendomme i området betales vandafledningsbidrag efter vedtægtens  

 bestemmelser.
3.1.3 Tilslutningsbidragets forfaldstidspunkt Tilslutningsbidraget forfalder i kontant betaling, når tilslutning finder  

 sted eller når der foreligger tilslutningsmulighed.
 Tilslutningsbidrag ved fælles private spildevandsanlæg og ved privat  

 byggemodning forfalder til kontant betaling, når der foreligger  

 tilslutningsmulighed til det offentlige spildevandsanlæg.
3.2 VANDAFLEDNINGSBIDRAG Alle vandforbrugere, der omfattes af vedtægten, pålægges  

 vandafledningsbidrag for den del af deres vandforbrug, der tilledes eller  

 ifølge spildevandsplanen fremtidig vil blive tilledt et offentligt  

 spildevandsanlæg.
Bidraget er opdelt på en andel af anlægsudgifter, benævnt  

 anlægsbidrag og en andel til driftsudgifter, benævnt driftsbidrag.
Vandafledningsbidragets størrelse Bidraget fastsættes af byrådet een gang årligt ved budgetvedtagelsen for  

 det kommende regnskabsår på grundlag af kloakforsyningens budget.
Bidragets  

 størrelse, opdelt på anlægsbidrag og driftsbidrag, fremgår af et takstblad.
Afgiftspligtig vandmængde Vandafledningsbidraget beregnes principielt som en afgift pr. kubikmeter  

 målt vandforbrug, dog med efterfølgende nærmere bestemmelser.
For boligenheder, hvor der enkeltvis eller for en samlet bebyggelse er  

 installeret vandmåler, beregnes vandafledningsbidraget efter målt  

 vandforbrug.
For boligenheder uden vandmåler fastsættes et normalvandforbrug  

 på 200 kubikmeter/år.
 For erhvervsejendomme m.v. beregnes anlægsbidraget efter den til arealet  

 tillagte afledningsret, som defineret i afsnit 3.1. Driftsbidraget beregnes  

 efter målt vandforbrug.
 Vandforbrug til beregning af driftsbidrag kan forhøjes under hensyn til  

 forureningsgraden af det fra virksomheden afledte spildevand.  

 Forureningstillæg beregnes ved at multiplicere det målte vandforbrug med  

 forureningsfaktoren F, der udregnes efter formlen:
 Formlen anvendes kun vor værdier af BI5 større en 400 mg/l.
(andre formler kan dog også anvendes) Vandafledningsbidra~ gets forfaldstidspunkt Vandafledningsbidragets pålignes fra det tidspunkt, hvor vandafledningen  

 påbegyndes.
§ 4 Bidrag for tømning af septiktanke Alle septiktanke eller lignende tanke, der er omfattet af kommunens  

 regulativ for tømning af septiktanke skal betale et årligt bidrag, der  

 fastsættes af kommunalbestyrelsen på grundlag af et budget for det pågældende  

 år.
§ 5 Fravigelser fra vedtægten Kommunalbestyrelsen kan i konkrete tilfælde fravige vedtægtens  

 bestemmelser, når specielle forhold taler herfor, f.eks. tilslutning af  

 særligt vandforbrugende eller forurenende industrier, eller ved tilslutning  

 af ejendomme med meget lavt vandforbrug som kirkegårde, parker, kolonihaver  

 og lign.
§ 6 Fællesbestemmelser Ejendomme, som tidligere har betalt tilslutningsbidrag, pålignes ikke nyt  

 tilslutningsbidrag i henhold til denne vedtægt.
 Tilslutningsbidrag og vandafledningsbidrag gives i henhold til lov om  

 kommunale betalingsvedtægter for spildevandsanlæg m.v. § 10 samme fortrinsret  

 som de på faste ejendomme hvilende kommunale skatter og kan i mangel af  

 rettidig betaling inddrives ved udpantning i den bidragspligtige ejendom,  

 uden hensyn til om ejndommen senere måtte have skiftet ejer.
 Tilslutningsbidrag og vandafledningsbidrag, som ikke betales til  

 forfaldstid, tillægges renter på samme måde som forfaldne kommunale  

 ejendomsskatter.
 Kommunalbestyrelsen kan foretage ændringer i bestemmelserne i denne  

 vedtægt i henhold til de i lovgivningen fastsatte regler.
§ 7 Vedtægten træder i kraft den ....
