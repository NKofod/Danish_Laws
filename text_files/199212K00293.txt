Nr LSF 293 Forslag til Lov om ændring af forskellige skattelove (Anparter, overskuds-  

 og underskudsselskaber) Fremsat af skatteministeren (Stavad) den 19. maj 1993 Vedtaget ved tredjebehandling den 24. juni 1993 Lov nr. 425 af 25/06/1993 § 1 I lov om indkomstskat og formueskat for personer m.v. (personskatteloven),  

 jf. lovbekendtgørelse nr. 869 af 22. oktober 1992, som ændret senest ved lov  

 nr. 1032 af 19. december 1992, foretages følgende ændringer:
 1. § 4, stk. 1, nr. 12, affattes således:
 »12) indkomst ved udlejning af afskrivningsberettiget fast ejendom og  

 inventar heri uanset antal ejere, når formidling eller administration af  

 udlejning varetages af en anden virksomhed for flere end 10 personer og den  

 skattepligtige ikke deltager i virksomhedens drift i væsentligt omfang.  

 Tilsvarende gælder, når flere end 10 personer som led i fælles udlejning  

 udlejer afskrivningsberettiget fast ejendom til samme lejer og den  

 skattepligtige ikke deltager i virksomhedens drift i væsentligt  

 omfang,».
 2. § 4, stk. 1, nr. 13, affattes således:
 »13) indkomst fra udlejning af afskrivningsberettigede driftsmidler  

 og skibe uanset antal ejere, når den skattepligtige ikke deltager i  

 virksomhedens drift i væsentligt omfang,».
 3. § 4, stk. 5, affattes således:
» Stk. 5. Ligningsrådet kan tillade, at reglen i stk. 1, nr.  

 12, 1. pkt., ikke skal anvendes, når det efter rådets skøn må anses som  

 godtgjort, at udlejningen ikke udgør en del af en fælles udlejning for  

 ejerne, og omstændighederne i øvrigt taler derfor.« 4. I § 4 indsættes som stk. 6:
»Stk. 6. Ligningsrådet kan tillade, at reglen i stk. 1, nr. 13, ikke  

 skal anvendes for indkomst ved udlejning af aktiver, som er anskaffet inden  

 den 19. maj 1993, når det efter rådets skøn må anses som godtgjort, at  

 udlejningen indgår i et generationsskifte, eller særlige omstændigheder i  

 øvrigt taler derfor.« § 2 I lov om skattemæssige afskrivninger m.v., jf. lovbekendtgørelse nr. 597  

 af 16. august 1991, som senest ændret ved lov nr. 486 af 24. juni 1992,  

 foretages følgende ændringer:
 1. I § 2, stk. 1, 2. pkt., ændres »stk. 5« til:  

 »stk. 5 og 8«, og i § 2, stk. 6, ændres »og 5«  

 til: », 5 og 8«.
 2. I § 2 indsættes efter stk. 7 som nyt stykke:
»Stk. 8. For selskaber omfattet af § 1, stk. 1, nr. 1 og 2, i  

 lov om indkomstbeskatning af aktieselskaber m.v. indgår anskaffelsessummen  

 for driftsmidler omfattet af stk. 1, som enten erhverves med henblik på  

 udlejning, eller som allerede ved erhvervelsen er udlejet, ikke i den  

 afskrivningsberettigede saldoværdi for anskaffelsesåret eller indkomståret  

 efter anskaffelsesåret.
For indkomståret efter anskaffelsesåret kan der  

 særskilt afskrives indtil 60 pct. af anskaffelsessummen for  

 udlejningsaktivet.
Den del af anskaffelsessummen, for hvilken der ikke er  

 foretaget afskrivning, tillægges den afskrivningsberettigede saldoværdi for  

 det andet indkomstår efter anskaffelsesåret.« 3. I § 3, stk. 1, 1. pkt., indsættes efter »finder  

 sted«: », jf. dog stk. 7«.
 4. I § 3 indsættes efter stk. 6 som nye stykker:
 »Stk. 7. Selskaber omfattet af § 1, stk. 1, nr. 1 og 2, i lov  

 om indkomstbeskatning af aktieselskaber m.v. kan først fradrage udgifter til  

 anskaffelse af aktiver omfattet af stk. 1, 1. pkt., og stk. 2, som erhverves  

 med henblik på udlejning, eller som allerede ved erhvervelsen er udlejet, i  

 den skattepligtige indkomst for indkomståret efter anskaffelsesåret.
Stk. 8. Sælges et driftsmiddel, hvis anskaffelsessum i medfør af  

 stk. 7 fuldt ud er fradraget i den skattepligtige indkomst for året efter  

 anskaffelsesåret, skal salgssummen fuldt ud medregnes i den skattepligtige  

 indkomst for det indkomstår, hvori afhændelsen finder sted, jf. dog § 6.  

 Forsikrings- eller erstatningssummer vedrørende sådanne driftsmidler  

 behandles på samme måde som beløb, der indvindes ved salg af de pågældende  

 driftsmidler.« 5. I § 6, stk. 1, 2. pkt., og stk. 2, ændres  

 »og 2« til: », 2 og 7«.
 6. I § 14, stk. 2, indsættes som 3. pkt.:
»Selskaber omfattet af § 2, stk. 8, kan dog tidligst foretage  

 forskudsafskrivning for skibe, hvorom der er indgået kontrakt om bygning, og  

 som erhverves med henblik på udlejning, i året efter det indkomstår, hvori  

 kontrakten er indgået.« 7. I § 15 ændres »§ 2« til: »§ 2, stk.  

 1-7«.
 8. I § 29 F, stk. 1, indsættes som 2. pkt.:
»Selskaber omfattet af § 2, stk. 8, kan dog tidligst foretage  

 forskudsafskrivning for driftsmidler, der erhverves med henblik på udlejning,  

 eller som ved indgåelse af bindende aftale om levering er udlejet, i året  

 efter det indkomstår, hvori nævnte aftale er indgået.« 9. I § 29 K, stk. 1, ændres »§ 2« til: »§ 2,  

 stk. 1-7«.
§ 3 I lov om påligningen af indkomst- og formueskat til staten (ligningsloven)  

 jf. lovbekendtgørelse nr. 1223 af 17. december 1992, som senest ændret ved  

 lov nr. 271 af 6. maj 1993, foretages følgende ændring:
 I § 15, stk. 5, 1. pkt., indsættes efter »jf. stk. 6«:  

 », med tillæg af indkomst fra udlejning af afskrivningsberettigede  

 driftsmidler og skibe«.
§ 4 I lov om fusion, spaltning og tilførsel af aktiver m.v.  

 (fusionsskatteloven), jf. lovbekendtgørelse nr. 745 af 27. august 1992,  

 foretages følgende ændring:
 I § 4 indsættes efter stk. 1 som nyt stykke:
»Stk. 2. Såfremt et af de i fusionen deltagende selskaber er  

 stiftet inden for et tidsrum af 1 år forud for vedtagelsen af fusionen, er  

 det en betingelse for anvendelsen af denne lovs regler, at der er opnået  

 tilladelse hertil fra Ligningsrådet.
Det samme gælder, såfremt mere end 50  

 pct. af aktiekapitalen eller mere end 50 pct. af den samlede stemmeværdi i et  

 af de i fusionen deltagende selskaber har skiftet ejer inden for et tidsrum  

 af 1 år forud for vedtagelsen af fusionen.
Ligningsrådet kan fastsætte  

 særlige vilkår for tilladelsen.« § 5 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. § 1, nr. 2, og § 3 har virkning fra og med den 19. maj  

 1993 for indkomst ved udlejning af aktiver, som er anskaffet den 19. maj 1993  

 eller senere.
 Stk. 3. § 1, nr. 2, har virkning fra og med indkomståret 1994 for  

 indkomst ved udlejning af aktiver, som er anskaffet den 12. maj 1989 eller  

 senere og inden den 19. maj 1993.
 Stk. 4. § 2, nr. 1 og 3-5, har virkning for aktiver omfattet af  

 afskrivningslovens § 3, stk. 1, 1. pkt., og stk. 2, der er anskaffet den 18.  

 juni 1993 eller senere.
 Stk. 5. § 2, nr. 2, 7 og 9, har virkning for aktiver, der er  

 anskaffet den 19. maj 1993 eller senere.
 Stk. 6. § 2, nr. 6 og 8, har virkning for aktiver, hvorom der den  

 19. maj 1993 eller senere er indgået kontrakt henholdsvis bindende aftale om  

 levering.
 Stk. 7. § 4 har virkning for fusioner, der vedtages den 18. juni  

 1993 eller senere.
Oprindeligt fremsat forslag § 1 I lov om indkomstskat og formueskat for personer m.v (personskatteloven),  

 jf. lovbekendtgørelse nr. 869 af 22. oktober 1992 som ændret senest ved lov  

 nr. 1032 af 19. december 1992, foretages følgende ændringer:
 1. § 4, stk. 1, nr. 12, affattes således:
 »12) indkomst ved udlejning af afskrivningsberettiget fast ejendom og  

 inventar heri uanset antal ejere, når formidling eller administration af  

 udlejning varetages af en anden virksomhed for flere end 10 personer, og den  

 skattepligtige ikke deltager i virksomhedens drift i væsentligt omfang.  

 Tilsvarende gælder, når flere end 10 personer som led i fælles udlejning  

 udlejer afskrivningsberettiget fast ejendom til samme lejer, og den  

 skattepligtige ikke deltager i virksomhedens drift i væsentligt  

 omfang,».
 2. § 4, stk. 1, nr. 13, affattes således:
 »13) indkomst fra udlejning af afskrivningsberettigede driftsmidler  

 og skibe uanset antal ejere, når den skattepligtige ikke deltager i  

 virksomhedens drift i væsentligt omfang,».
 3. § 4, stk. 5, affattes således:
 » Stk. 5. Ligningsrådet kan tillade, at reglen i stk. 1, nr.  

 12, 1, pkt., ikke skal anvendes, når det efter Rådets skøn må anses som  

 godtgjort, at udlejningen ikke udgør en del af en fælles udlejning for  

 ejerne, og omstændighederne i øvrigt taler derfor.
 4. I § 4 indsættes som stk. 6:
 Stk. 6. Ligningsrådet kan tillade, at reglen i stk. 1, nr. 13,  

 ikke skal anvendes for indkomst ved udlejning af aktiver, som er anskaffet  

 inden den 19. maj 1993, når det efter Rådets skøn må anses som godtgjort, at  

 udlejningen indgår i et generationsskifte eller særlige omstændigheder i  

 øvrigt taler derfor.«.
§ 2 I lov om skattemæssige afskrivninger, jf. lovbekendtgørelse nr. 597 af 16.  

 august 1991, som senest ændret ved lov nr. 486 af 24. juni 1992, foretages  

 følgende ændringer:
 1. I § 2, stk. 3, indsættes som 2. pkt.:
 »For selskaber omfattet af § 1, stk. 1, nr. 1-2, i lov om  

 indkomstbeskatning af aktieselskaber m.v. indgår anskaffelsessummen for  

 driftsmidler omfattet af stk. 1, som enten erhverves med henblik på  

 udlejning, eller som allerede ved erhvervelsen er udlejet, først i den  

 afskrivningsberettigede saldoværdi for indkomståret efter  

 anskaffelsesåret.«.
 2. I § 14, stk. 2, indsættes som 3. pkt.:
 »Selskaber omfattet af § 2, stk. 3, 2. pkt., kan dog tidligst  

 foretage forskudsafskrivning for skibe, hvorom der er indgået kontrakt om  

 bygning, og som erhverves med henblik på udlejning, i året efter det  

 indkomstår, hvori kontrakten er indgået.«.
 3. I § 29 F, stk. 1, indsættes som 2. pkt.:
 »Selskaber omfattet af § 2, stk. 3, 2. pkt., kan dog tidligst  

 foretage forskudsafskrivning for driftsmidler, der erhverves med henblik på  

 udlejning, eller som ved indgåelse af bindende aftale om levering er udlejet,  

 i året efter det indkomstår, hvori nævnte aftale er indgået.«.
§ 3 I lov om påligningen af indkomst- og formueskat til staten (ligningsloven)  

 jf. lovbekendtgørelse nr. 1223 af 17. december 1992 som senest ændret ved lov  

 nr. 271 af 6. maj 1993 foretages følgende ændring:
 1. I § 15, stk. 5, 1. pkt., indsættes efter »jf. stk.  

 6«:
 », med tillæg af indkomst fra udlejning af afskrivningsberettigede  

 driftsmidler og skibe«.
§ 4 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. § 1, nr. 2, og § 3 har virkning fra og med den 19. maj  

 1993 for indkomst ved udlejning af aktiver, som er anskaffet den 19. maj 1993  

 eller senere.
 Stk. 3. § 1, nr. 2, har virkning fra og med indkomståret 1994 for  

 indkomst ved udlejning af aktiver, som er anskaffet inden den 19. maj 1993.
 Stk. 4. § 2, nr. 1, har virkning for aktiver, der erhverves den  

 19. maj 1993 eller senere.
 Stk. 5. § 2, nr. 2 og 3, har virkning for aktiver, hvorom der den  

 19. maj 1993 eller senere er indgået kontrakt henholdsvis bindende aftale om  

 levering.
Bemærkninger til lovforslaget Almindelige bemærkninger Lovforslaget er et led i regeringens forslag om en gennemgribende  

 omlægning af skattesystemet.
Der henvises til bemærkningerne til det  

 samtidigt hermed fremsatte lovforslag om ændring af personskatteloven og  

 andre skattelove (Skatteomlægning).
 Lovforslaget har til formål at imødegå en kraftigt stigende skattetænkning  

 ved afskrivning på udlejningsaktiver.
Der udbydes i vidt omfang færdigsyede anpartsprojekter med 10 eller færre  

 deltagere til personer alene med det formål at nedsætte skatten af anden  

 indkomst.
Når deltagerantallet er færre end 10 personer, og lejeren ikke  

 lejer fra mere end 10 personer, er udlejningsvirksomheden ikke omfattet af de  

 gældende anpartsregler i personskattelovens § 4, stk. 1, nr. 10, 12 og 13.  

 Afskrivninger på udlejningsaktiverne fradrages fuldt ud ved opgørelsen af den  

 personlige indkomst.
Lovforslaget går ud på at ændre anpartsreglerne, således at alle indtægter  

 og udgifter vedrørende udlejning af afskrivningsberettigede driftsmidler og  

 skibe er omfattet af anpartsreglerne uanset antal ejere, når den  

 skattepligtige ikke deltager i virksomhedens drift i væsentligt omfang.
Det  

 betyder, at afskrivninger, renteudgifter og administrationsomkostninger ved  

 udlejningen kun kan fradrages i lejeindtægten fra udlejningsvirksomheden, men  

 ikke i anden indkomst.
For selskaber er der tale om, at nye aktionærer anvender  

 afskrivningsretten på udlejningsaktiver til at fjerne skatten af indkomst  

 optjent i selskabet, før aktierne blev overdraget.
Herved frigøres de midler,  

 der i det erhvervede selskab er hensat til betaling af skat.
For at opnå  

 denne mulighed betaler køberne af et likvidationsmodent selskab en overpris  

 for selskabet på mellem 60 og 80 pct. af selskabets skattegæld.
Lovforslaget går ud på, at selskaber først kan afskrive på nyerhvervede  

 udlejningsaktiver i indkomståret efter erhvervelsen.
Herved bliver det  

 vanskeligt at opnå et hurtigt fradrag med henblik på at fjerne skatten af  

 indkomst, optjent i selskabet inden overdragelsen af aktierne.
Endvidere indebærer lovforslaget en udvidelse af den gældende begrænsning  

 for udnyttelse af underskud efter ligningslovens § 15, stk. 5-8. Den gældende  

 bestemmelse giver således fuld adgang til underskudsfremførsel i  

 erhvervsmæssige indtægter.
Da indtægter ved udlejning af driftsmidler  

 (leasing) er erhvervsmæssig, gælder begrænsningen ikke for brug af underskud  

 i leasingindtægter.
Ved forslaget stoppes udnyttelse af uudnyttede underskud  

 ved placering af afskrivningsberettigede driftsmidler i underskudsselskaber.
Personers deltagelse i anpartsprojekter Skattemyndighederne har for indkomståret 1992 konstateret en markant  

 stigning i udbuddet af anpartsprojekter med 10 deltagere eller mindre.
Der er  

 typisk tale om investeringer i mobile aktiver, der anvendes af udenlandske  

 virksomheder, f.eks. togvogne, høstmaskiner eller containere.
Aftalerne formidles af danske rådgivningsfirmaer, der har udarbejdet en  

 fuldt færdig investeringspakke for hvert enkelt projekt.
Projekterne  

 indeholder alle nødvendige dokumenter, f.eks interessentskabskontrakt,  

 tegningsaftale, låne- og leasingaftale, købsfaktura og en revisorredegørelse,  

 der er udarbejdet på rådgivningsfirmaets foranledning, og som regel af samme  

 revisionsfirma i et større antal ensartede projekter.
 Projekterne er ofte udformet på en sådan måde, at der intet cash-flow er  

 mellem lejer og udlejer, idet lejeindtægterne betales direkte til långiver.  

 Lejeindtægterne anvendes til betaling af renter og i beskedent omfang til  

 afdrag på gælden.
Ved leasingperiodens udløb afhændes driftsmidlerne til lejeren for et  

 beløb, der modsvarer restgælden på lånet.
Den eneste betaling, udlejeren skal  

 foretage, er et eengangsindskud på f. eks 14 % af den samlede investering,  

 svarende til skattebesparelsen i det første år.
I øvrigt er låntagers hæftelse for lånet typisk begrænset til  

 udlejningsaktivet og de deraf flydende lejeindtægter.
Låntager har derved  

 elimineret enhver risiko ved at deltage i projektet, og har i realiteten blot  

 erhvervet retten til at foretage afskrivninger.
De samlede lejeindtægter er mindre end summen af finansieringsudgifter,  

 administrationsomkostninger og værditabet på aktivet.
Udlejningsvirksomheden  

 giver derfor underskud set ud fra et driftsøkonomisk synspunkt.
Det eneste  

 formål med arrangementet er at opnå en skattebesparelse ved modregning af det  

 skattemæssige underskud i anden skattepligtig indkomst.
Pr. 1. maj 1993 har Told- og Skattestyrelsen optalt knap 400 10-mands  

 anpartsprojekter med en samlet afskrivningsberettiget anskaffelsessum på ca.  

 5,2 mia. kroner.
Dette svarer til et samlet maksimalt fradrag på ca. 1,5 mia.  

 kroner, svarende til et fradrag i den personlige indkomst på ca 375.000 kr.  

 pr. deltager i gennemsnit.
 For at modvirke denne form for skattetænkning foreslås det, at de gældende  

 anpartsregler i personskatteloven udvides til at omfatte enhver form for  

 virksomhed med udlejning af driftsmidler og skibe, når den skattepligtige  

 ikke selv deltager i virksomhedens drift i væsentligt omfang.
Når anpartsreglerne finder anvendelse, kan underskud fra virksomheden ikke  

 modregnes i den skattepligtiges øvrige indkomst, men alene fremføres til  

 modregning i senere års overskud fra udlejningsvirksomheden.
Giver den  

 passive udlejningsvirksomhed overskud, beskattes beløbet som kapitalindkomst.
Kravet om, at den pågældende udlejer skal deltage i virksomhedens drift i  

 væsentligt omfang for ikke at blive omfattet af anpartsreglerne, svarer  

 fuldstændigt til det krav, der stilles for at midler på etableringskonti kan  

 frigives til forlods afskrivning.
Endvidere stilles tilsvarende krav efter de  

 gældende regler i personskattelovens § 4, stk. 1, nr. 12-13, om fælles  

 administration eller udlejning, når der er tale om mere end 10 personer.
Ved afgørelsen af, om den skattepligtige i væsentligt omfang deltager i  

 virksomhedens drift, anvendes praksis efter investeringsfondsloven og  

 etableringskontoloven.
Som vejledende norm anses en personlig arbejdsindsats  

 på 50 timer månedligt for at være en væsentlig arbejdsindsats.
Er  

 arbejdskravet opfyldt, finder anpartsreglerne ikke anvendelse.
Selskabstømninger Likvidationsmodne selskaber sælges i stigende omfang til købere, der  

 udover de indre værdier også betaler en overpris på mellem 60 og 80 % af  

 selskabets skattegæld og latente skat.
Køberne lader herefter selskabet  

 erhverve leasingaktiver.
Typisk anmodes om regnskabsomlægning med  

 tilbagevirkende kraft, hvorved såvel den opgjorte skat for det sidst  

 afsluttede regnskabsår som den latente skat for det løbende indkomstår  

 elimineres ved hjælp af afskrivninger på leasingaktiverne.
Den latente skat, der hviler på leasingaktiverne ved et eventuelt salg i  

 form af genvundne afskrivninger, søges i nogle tilfælde imødegået ved  

 overførsel af underskud fra sambeskattede selskaber, herunder udenlandske  

 selskaber.
I vidt omfang videreoverdrages selskabet, der går konkurs eller  

 tvangsopløses som følge af manglende regnskabsaflæggelse.
Lovforslaget går ud på, at selskaber først opnår adgang til at afskrive på  

 aktiver, som enten er erhvervet med henblik på udlejning, eller som allerede  

 ved erhvervelsen er udlejet, i året efter erhvervelsesåret.
Tilsvarende  

 foreslås, at selskaber først opnår adgang til at foretage  

 forskudsafskrivninger på driftsmidler i året efter det indkomstår, hvori  

 kontrakten er indgået.
Det vil herefter være meget vanskeligt at opnå hurtige  

 fradrag med henblik på at fjerne skatten af indkomst, der er optjent i  

 selskabet inden overtagelsen af aktierne.
Underskudsselskaber Lovforslaget indebærer en udbygning af underskudsbegrænsningsreglen i  

 ligningslovens § 15, stk. 5. Efter denne gælder underskudsbegrænsningen kun  

 kapitalindtægter.
Der er fuld adgang til underskudsfremførsel i  

 erhvervsmæssige indtægter.
Da indtægt ved udlejning af driftsmidler (leasing)  

 er erhvervsmæssig, er der således ikke efter den gældende bestemmelse nogen  

 begrænsning i adgangen til at fremføre underskud i denne.
Lovforslaget har til formål at sætte stop for udnyttelse af uudnyttede  

 underskud ved placering af afskrivningsberettigede aktiver i  

 underskudsselskaber.
Køb af et underskudsselskab med efterfølgende  

 erhvervelse af udlejningsaktiver sker for at opnå skattefri indtægt fra  

 udlejningsvirksomheden.
Passive investorer undgår på denne måde beskatning af  

 lejeindtægten i selskabet, i det omfang underskud kan fremføres til  

 modregning.
Det har vist sig at være attraktivt at placere udlejningsaktiver i et  

 selskab med uudnyttet underskud.
Indtægten beskattes ikke, i det omfang  

 underskuddet fremføres til modregning.
Der afskrives ikke på driftsmidlerne,  

 sålænge underskuddet ikke er udnyttet.
Når underskuddene er brugt op, kan den  

 skattepligtige indkomst nedbringes af de skattemæssige afskrivninger, eller  

 driftsmidlerne kan afstås.
Afstås driftsmidlerne, uden at der er foretaget  

 skattemæssige afskrivninger, kan der konstateres et tab, idet salgssummen  

 normalt vil være mindre end den nedskrevne værdi.
Tabet er fradragsberettiget  

 i den skattepligtige indkomst uden andre begrænsninger end dem, der følger af  

 de almindelige regler om underskudsfremførsel.
I begge tilfælde  

 »forynges« underskud, der ellers ville være uudnyttede, sådan at  

 indtægten fra udlejningsaktiverne ikke beskattes.
 Efter lovforslaget kan indkomst fra udlejning af afskrivningsberettigede  

 driftsmidler og skibe ikke nedbringes af underskud i et selskab, hvor mere  

 end 50 pct. af aktiekapitalen har skiftet ejere.
 Underskudsbegrænsningen gælder indkomst fra udlejningsvirksomheden efter  

 fradrag af driftsomkostninger afholdt i tilknytning til udlejning af  

 driftsmidlerne.
Administrative bemærkninger Der henvises til de administrative bemærkninger i forslag til lov om  

 ændring af personskatteloven og andre skattelove (Skatteomlægning).
Provenumæssige konsekvenser Den foreslåede udvidelse af anpartsindgrebet til at omfatte enhver form  

 for udlejning af driftsmidler og skibe, når den skattepligtige ikke selv  

 deltager i driften, skønnes det første år at medføre et merprovenu i  

 størrelsesordenen 500 mill. kr.
 Finansårsvirkningen for 1993 skønnes til ca. 300 mill. kr. og for  

 indkomståret 1994 til ca. 800 mill. kr.
 Merprovenuet vil stige i årene fremover, dels fordi flere årgange vil  

 blive omfattet af de foreslåede regler, og dels fordi udbredelsen af disse  

 arrangementer er stærkt voksende.
Forslaget om udskydelse af afskrivningsadgangen for aktiver, som udleases  

 af selskaber, vil medføre en eengangsprovenugevinst, som skønnes at være i  

 størrelsesordenen 300 mill. kr.
Heraf skønnes ca. 100 mill. kr. at vedrøre  

 1993 og resten 1994.
Herudover vil udskydelsen af afskrivningerne kunne forhindre  

 selskabstømninger, hvorved der undgåes et provenutab.
Der foreligger ikke  

 holdepunkter for at skønne over størrelsen heraf.
 Den samlede provenuvirkning af hele skatteomlægningen, herunder virkningen  

 for stat og kommune, er vist i forslag til lov om ændring af  

 personskatteloven og andre skattelove (Skatteomlægning).
Spaltehenvisninger Lov om indkomstskat og formueskat for personer m.v (personskatteloven) er  

 senest ændret ved lov nr. 1032 af 19. december 1992, jf.
Folketingstidende  

 1992-93, sp. 77, 734, 3952, 4340; tillæg A, 175; tillæg B, 495; tillæg C,  

 553.
Lov om skattemæssige afskrivninger (afskrivningsloven) er senest ændret  

 ved lov nr. 486 af 24. juni 1992, jf.
Folketingstidende 1992-93, sp. 9880,  

 10230, 10469, 10658; tillæg A, 6823; tillæg B, 2647; tillæg C, 1383.
Lov om påligning af indkomst- og formueskat til staten (ligningsloven) er  

 senest ændret ved lov nr. 271 af 6. maj 1993, jf.
Folketingstidende 1992-93,  

 sp. 5203, 5532, 8106, 8868; tillæg A, 6835; tillæg B, 1033.
Bemærkninger til lovforslagets enkelte bestemmelser Til § 1 Til nr. 1 og 2 Ved de foreslåede bestemmelser ændres anpartsreglerne, sådan at alle  

 indtægter og udgifter vedrørende udlejning af afskrivningsberettigede  

 driftsmidler og skibe er omfattet af anpartsreglerne uanset antal ejere og  

 uanset formålet med udlejningen, når den skattepligtige ikke deltager i  

 virksomhedens drift i væsentligt omfang.
 For så vidt angår udlejning af afskrivningsberettiget fast ejendom og  

 inventar heri videreføres de gældende regler.
Til nr. 3 I det foreslåede stk. 5 videreføres Ligningsrådets gældende  

 dispensationsbeføjelse for indkomst ved udlejning af afskrivningsberettiget  

 fast ejendom og inventar.
Efter det foreslåede stk. 6 kan Ligningsrådet endvidere give dispensation  

 for indkomst fra udlejning af afskrivningsberettigede driftsmidler og skibe.  

 Rådet kan, når særlige omstændigheder taler derfor, bortse fra kravet om, at  

 den skattepligtige skal have deltaget i virksomhedens drift i væsentligt  

 omfang.
Dispensation kan dog kun gives for indkomst fra selvstændig  

 erhvervsvirksomhed, som er anskaffet inden lovens fremsættelse den 19. maj  

 1993, når det efter Ligningsrådets skøn må anses som godtgjort, at  

 udlejningen indgår i et generationsskifte eller særlige omstændigheder i  

 øvrigt taler derfor.
Dispensationsbestemmelsen har til formål at sikre, at der kan ske  

 fritagelse for de nye regler for udlejningsvirksomhed, der allerede er  

 etableret.
Det kan dreje sig om en allerede etableret udlejningsvirksomhed  

 vedrørende skibe, der anvendes erhvervsmæssigt.
Derimod kan der ikke  

 forventes dispensation for udlejning af f.eks. lystfartøjer.
Der kan opnås en dispensation efter det foreslåede stk. 6, hvis  

 virksomheden er erhvervet som led i et generationsskifte.
Ved  

 generationsskifte forstås normalt erhvervsvirksomheders videreførelse på nye,  

 typisk yngre, hænder efter de hidtidige ejeres død, pensionering eller  

 tilbagetræden af andre årsager.
Det vil sige, at der i visse tilfælde kan  

 opnås dispensation, hvis den skattepligtige tidligere har udøvet aktiv  

 erhvervsmæssig virksomhed i det selskab eller i den virksomhed, som aktivet  

 udlejes til.
 Der kan derimod ikke gives dispensation, hvis aktivet er anskaffet fra en  

 investeringspakke, hvor udbyder f.eks. har tilbudt samtidig finansiering,  

 sådan at ejernes udlejning ud fra en samlet helhedsbedømmelse af de faktiske  

 omstændigheder har karakter af at være et investeringsprojekt for passive  

 investorer, hvor skattemæssige overvejelser må antages at have en væsentlig  

 betydning for anskaffelsen.
 Der kan heller ikke gives dispensation, hvis aktivet indgår i et  

 »sale and lease back« arrangement, eller udlejes til  

 videreudlejning.
Til § 2 De foreslåede bestemmelser indebærer, at selskaber først opnår adgang til  

 at afskrive på driftsmidler og skibe, som erhverves med henblik på  

 videreudlejning, eller som allerede ved erhvervelsen er udlejet, i året efter  

 erhvervelsesåret.
Tilsvarende foreslås, at selskaber først opnår adgang til  

 at foretage forskudsafskrivninger på driftsmidler og skibe i året efter det  

 indkomstår, hvori kontrakten er indgået.
Det vil herefter være meget  

 vanskeligt at opnå hurtige fradrag med henblik på at fjerne skatten af  

 indkomst, der er optjent i selskabet inden overtagelsen af aktierne.
Den foreslåede regel omfatter f.eks. bare boatbefragtningsaftaler, dvs.  

 aftaler om leje af skib, hvor skibet stilles til rådighed for en lejer  

 (befragter), der skal bemande og slutte fragtaftaler for skibet.
Reglen  

 omfatter derimod ikke f.eks. befragtningsaftaler på timecharterbasis.
Til § 3 Erhvervelse af underskudsselskaber er fortsat attraktiv i de tilfælde hvor  

 nye aktionærer placerer udlejningsaktiver i selskabet.
 Underskudsbegrænsningsreglerne i ligningslovens § 15, stk. 5-8, gælder kun  

 kapitalindtægter.
 Indkomst ved udlejning af afskrivningsberettigede driftsmidler er  

 erhvervsmæssig indkomst og er derfor ikke omfattet af  

 underskudsbegrænsningsreglerne.
 Det foreslås, at udvide begrænsningsreglerne til også at omfatte indkomst  

 fra udlejning af afskrivningsberettigede driftsmidler og skibe.
 Forslaget berører ikke adgangen til underskudsfremførsel i selskaber, hvor  

 mindre end 50 pct. af aktiekapitalen skifter ejere.
Til § 4 Det foreslås, at indkomst ved udlejning af aktiver, der erhverves ved  

 lovens fremsættelse den 19. maj 1993 eller senere, omfattes af den nye regel  

 i den foreslåede bestemmelse i personskattelovens § 4, stk. 1, nr. 13, jf.  

 lovforslagets § 1, nr. 2.
 Indkomst fra udlejning af aktiver, der er erhvervet inden lovens  

 fremsættelse den 19. maj 1993 omfattes dog efter forslaget først fra og med  

 indkomståret 1994.
 Det foreslås, at loven for så vidt angår afskrivning skal have virkning  

 for aktiver, der erhverves fra og med den 19. maj 1993. For aktiver, hvorpå  

 der forskudsafskrives, foreslås det, at loven får virkning for aktiver,  

 hvorom der den 19. maj eller senere er indgået kontrakt eller bindende aftale  

 om levering.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om indkomstskat og formueskat for personer m.v (personskatteloven),  

 jf. lovbekendtgørelse nr. 869 af 22. oktober 1992 som ændret senest ved lov  

 nr. 1032 af 19. december 1992, foretages følgende ændringer:
 1. § 4, stk. 1, nr. 12, affattes således:
 »12) indkomst ved udlejning af afskrivningsberettiget fast ejendom og  

 inventar heri uanset antal ejere, når formidling eller administration af  

 udlejning varetages af en anden virksomhed for flere end 10 personer, og den  

 skattepligtige ikke deltager i virksomhedens drift i væsentligt omfang.  

 Tilsvarende gælder, når flere end 10 personer som led i fælles udlejning  

 udlejer afskrivningsberettiget fast ejendom til samme lejer, og den  

 skattepligtige ikke deltager i virksomhedens drift i væsentligt  

 omfang,».
§ 4. Kapitalindkomst omfatter det samlede nettobeløb af 1) . . .
12) indkomst fra udlejning af andre aktiver end ikke  

 afskrivningsberettiget fast ejendom og inventar heri uanset antal ejere, når  

 formidling eller administration af udlejning varetages af en anden virksomhed  

 for flere end 10 personer og den skattepligtige ikke deltager i virksomhedens  

 drift i væsentligt omfang.
Ligningsrådet kan tillade, at denne regel ikke  

 skal anvendes for afskrivningsberettiget fast ejendom og inventar heri, når  

 det efter rådets skøn må anses for godtgjort, at udlejningen ikke udgør en  

 del af en fælles udlejning for ejerne, og omstændighederne i øvrigt taler  

 derfor, 2. § 4, stk. 1, nr. 13, affattes således:
 »13) indkomst fra udlejning af afskrivningsberettigede driftsmidler  

 og skibe uanset antal ejere, når den skattepligtige ikke deltager i  

 virksomhedens drift i væsentligt omfang,».
§ 4. Kapitalindkomst omfatter det samlede nettobeløb af 1) . . .
13) indkomst fra udlejning af andre aktiver end ikke  

 afskrivningsberettiget fast ejendom og inventar heri uanset antal ejere, når  

 flere end 10 personer som led i en fælles udlejning udlejer aktiver til samme  

 lejer og den skattepligtige ikke deltager i virksomhedens drift i væsentligt  

 omfang, 3. § 4, stk. 5, affattes således:
 » Stk. 5. Ligningsrådet kan tillade, at reglen i stk. 1, nr.  

 12, ikke skal anvendes, når det efter Rådets skøn må anses som godtgjort, at  

 udlejningen ikke udgør en del af en fælles udlejning for ejerne, og  

 omstændighederne i øvrigt taler derfor.
 Stk. 5. Stk. 1, nr. 13, gælder dog ikke udlejning af aktiver til  

 privat benyttelse.
 4. I § 4 indsættes som stk. 6:
 Stk. 6. Ligningsrådet kan tillade, at reglen i stk. 1, nr. 13,  

 ikke skal anvendes for indkomst ved udlejning af aktiver, som er anskaffet  

 inden den 19. maj 1993, når det efter Rådets skøn må anses som godtgjort, at  

 udlejningen indgår i et generationsskifte, eller særlige omstændigheder i  

 øvrigt taler derfor.«.
§ 2 I lov om skattemæssige afskrivninger, jf. lovbekendtgørelse nr. 597 af 16.  

 august 1991, som senest ændret ved lov nr. 486 af 24. juni 1992, foretages  

 følgende ændringer:
 1. I § 2, stk. 3, indsættes som 2. pkt.:
 »For selskaber omfattet af § 1, stk. 1, nr. 1-2, i lov om  

 indkomstbeskatning af aktieselskaber m.v. indgår anskaffelsessummen for  

 driftsmidler omfattet af stk. 1, som enten er erhvervet med henblik på  

 udlejning, eller som allerede ved erhvervelsen er udlejet, først i den  

 afskrivningsberettigede saldoværdi for indkomståret efter  

 anskaffelsesåret.«.
 Stk. 3. Indkomstårets skattemæssige afskrivninger foretages på  

 grundlag af den afskrivningsberettigede saldoværdi, som opgøres som  

 saldoværdien ved indkomstårets begyndelse med fradrag af salgssummen for  

 driftsmidler, der er solgt i indkomstårets løb, og med tillæg af  

 anskaffelsessummen for driftsmidler, der er anskaffet i indkomståret.
 2. I § 14, stk. 2, indsættes som 3. pkt.:
 »Selskaber omfattet af § 2, stk. 3, 2. pkt., kan dog tidligst  

 foretage forskudsafskrivning for skibe, hvorom der er indgået kontrakt om  

 bygning, og som erhverves med henblik på udlejning, i året efter det  

 indkomstår, hvori kontrakten er indgået.«.
Stk. 2. Forskudsafskrivning kan første gang foretages for det  

 indkomstår, hvori kontrakten er indgået.
Forskudsafskrivning kan endvidere  

 foretages i de følgende indkomstår, for så vidt disse ligger forud for det,  

 hvori levering finder sted.
 3. I § 29 F, stk. 1, indsættes som 2. pkt.:
 »Selskaber omfattet af § 2, stk. 3, 2. pkt., kan dog tidligst  

 foretage forskudsafskrivning for driftsmidler, der erhverves med henblik på  

 udlejning, eller som ved indgåelse af bindende aftale om levering er udlejet,  

 i året efter det indkomstår, hvori nævnte aftale er indgået.«.
§ 29 F.
Forskudsafskrivning kan første gang foretages ved  

 opgørelsen af den skattepligtige indkomst for bestillings- eller  

 planlægningsåret og sidste gang ved indkomstopgørelsen for det tredje  

 indkomstår efter bestillings- eller planlægningsåret.
§ 3 I lov om påligning af indkomst- og formueskat til staten (ligningsloven)  

 jf. lovbekendtgørelse nr. 1223 af 17. december 1992 som senest ændret ved lov  

 nr. 271 af 6. maj 1993 foretages følgende ændring:
 1. I § 15, stk. 5, 1. pkt., indsættes efter »jf. stk.  

 6«:
 », med tillæg af indkomst fra udlejning af afskrivningsberettigede  

 driftsmidler og skibe«.
 Stk. 5. Såfremt mere end 50 pct. af aktiekapitalen i et selskab  

 omfattet af selskabsskattelovens § 1, stk. 1, nr. 1 og 2, ved indkomstårets  

 udløb ejes af andre aktionærer end ved begyndelsen af et tidligere  

 indkomstår, hvor den skattepligtige indkomst udviste underskud, kan  

 underskuddet ikke nedbringe den skattepligtige indkomst til et beløb mindre  

 end selskabets positive nettokapitalindtægter, jf. stk. 6. Tilsvarende  

 gælder, såfremt andre aktionærer ved indkomstårets udløb end ved begyndelsen  

 af underskudsåret råder over mere end 50 pct. af den samlede stemmeværdi.
Efter 2. behandling den 22. juni 1993 § 1 I lov om indkomstskat og formueskat for personer m.v. (personskatteloven),  

 jf. lovbekendtgørelse nr. 869 af 22. oktober 1992, som ændret senest ved lov  

 nr. 1032 af 19. december 1992, foretages følgende ændringer:
 1. § 4, stk. 1, nr. 12, affattes således:
 »12) indkomst ved udlejning af afskrivningsberettiget fast ejendom og  

 inventar heri uanset antal ejere, når formidling eller administration af  

 udlejning varetages af en anden virksomhed for flere end 10 personer og den  

 skattepligtige ikke deltager i virksomhedens drift i væsentligt omfang.  

 Tilsvarende gælder, når flere end 10 personer som led i fælles udlejning  

 udlejer afskrivningsberettiget fast ejendom til samme lejer og den  

 skattepligtige ikke deltager i virksomhedens drift i væsentligt  

 omfang,».
 2. § 4, stk. 1, nr. 13, affattes således:
 »13) indkomst fra udlejning af afskrivningsberettigede driftsmidler  

 og skibe uanset antal ejere, når den skattepligtige ikke deltager i  

 virksomhedens drift i væsentligt omfang,».
 3. § 4, stk. 5, affattes således:
» Stk. 5. Ligningsrådet kan tillade, at reglen i stk. 1, nr.  

 12, 1. pkt., ikke skal anvendes, når det efter rådets skøn må anses som  

 godtgjort, at udlejningen ikke udgør en del af en fælles udlejning for  

 ejerne, og omstændighederne i øvrigt taler derfor.« 4. I § 4 indsættes som stk. 6:
»Stk. 6. Ligningsrådet kan tillade, at reglen i stk. 1, nr. 13, ikke  

 skal anvendes for indkomst ved udlejning af aktiver, som er anskaffet inden  

 den 19. maj 1993, når det efter rådets skøn må anses som godtgjort, at  

 udlejningen indgår i et generationsskifte, eller særlige omstændigheder i  

 øvrigt taler derfor.« § 2 I lov om skattemæssige afskrivninger m.v., jf. lovbekendtgørelse nr. 597  

 af 16. august 1991, som senest ændret ved lov nr. 486 af 24. juni 1992,  

 foretages følgende ændringer:
 1. I § 2, stk. 1, 2. pkt., ændres »stk. 5« til:  

 »stk. 5 og 8«, og i § 2, stk. 6, ændres »og 5«  

 til: », 5 og 8«.
 2. I § 2 indsættes efter stk. 7 som nyt stykke:
»Stk. 8. For selskaber omfattet af § 1, stk. 1, nr. 1 og 2, i  

 lov om indkomstbeskatning af aktieselskaber m.v. indgår anskaffelsessummen  

 for driftsmidler omfattet af stk. 1, som enten erhverves med henblik på  

 udlejning, eller som allerede ved erhvervelsen er udlejet, ikke i den  

 afskrivningsberettigede saldoværdi for anskaffelsesåret eller indkomståret  

 efter anskaffelsesåret.
For indkomståret efter anskaffelsesåret kan der  

 særskilt afskrives indtil 60 pct. af anskaffelsessummen for  

 udlejningsaktivet.
Den del af anskaffelsessummen, for hvilken der ikke er  

 foretaget afskrivning, tillægges den afskrivningsberettigede saldoværdi for  

 det andet indkomstår efter anskaffelsesåret.« 3. I § 3, stk. 1, 1. pkt., indsættes efter »finder  

 sted«: », jf. dog stk. 7«.
 4. I § 3 indsættes efter stk. 6 som nye stykker:
 »Stk. 7. Selskaber omfattet af § 1, stk. 1, nr. 1 og 2, i lov  

 om indkomstbeskatning af aktieselskaber m.v. kan først fradrage udgifter til  

 anskaffelse af aktiver omfattet af stk. 1, 1. pkt., og stk. 2, som erhverves  

 med henblik på udlejning, eller som allerede ved erhvervelsen er udlejet, i  

 den skattepligtige indkomst for indkomståret efter anskaffelsesåret.
Stk. 8. Sælges et driftsmiddel, hvis anskaffelsessum i medfør af  

 stk. 7 fuldt ud er fradraget i den skattepligtige indkomst for året efter  

 anskaffelsesåret, skal salgssummen fuldt ud medregnes i den skattepligtige  

 indkomst for det indkomstår, hvori afhændelsen finder sted, jf. dog § 6.  

 Forsikrings- eller erstatningssummer vedrørende sådanne driftsmidler  

 behandles på samme måde som beløb, der indvindes ved salg af de pågældende  

 driftsmidler.« 5. I § 6, stk. 1, 2. pkt., og stk. 2, ændres  

 »og 2« til: », 2 og 7«.
 6. I § 14, stk. 2, indsættes som 3. pkt.:
»Selskaber omfattet af § 2, stk. 8, kan dog tidligst foretage  

 forskudsafskrivning for skibe, hvorom der er indgået kontrakt om bygning, og  

 som erhverves med henblik på udlejning, i året efter det indkomstår, hvori  

 kontrakten er indgået.« 7. I § 15 ændres »§ 2« til: »§ 2, stk.  

 1-7«.
 8. I § 29 F, stk. 1, indsættes som 2. pkt.:
»Selskaber omfattet af § 2, stk. 8, kan dog tidligst foretage  

 forskudsafskrivning for driftsmidler, der erhverves med henblik på udlejning,  

 eller som ved indgåelse af bindende aftale om levering er udlejet, i året  

 efter det indkomstår, hvori nævnte aftale er indgået.« 9. I § 29 K, stk. 1, ændres »§ 2« til: »§ 2,  

 stk. 1-7«.
§ 3 I lov om påligningen af indkomst- og formueskat til staten (ligningsloven)  

 jf. lovbekendtgørelse nr. 1223 af 17. december 1992, som senest ændret ved  

 lov nr. 271 af 6. maj 1993, foretages følgende ændring:
 I § 15, stk. 5, 1. pkt., indsættes efter »jf. stk. 6«:  

 », med tillæg af indkomst fra udlejning af afskrivningsberettigede  

 driftsmidler og skibe«.
§ 4 I lov om fusion, spaltning og tilførsel af aktiver m.v.  

 (fusionsskatteloven), jf. lovbekendtgørelse nr. 745 af 27. august 1992,  

 foretages følgende ændring:
 I § 4 indsættes efter stk. 1 som nyt stykke:
»Stk. 2. Såfremt et af de i fusionen deltagende selskaber er  

 stiftet inden for et tidsrum af 1 år forud for vedtagelsen af fusionen, er  

 det en betingelse for anvendelsen af denne lovs regler, at der er opnået  

 tilladelse hertil fra Ligningsrådet.
Det samme gælder, såfremt mere end 50  

 pct. af aktiekapitalen eller mere end 50 pct. af den samlede stemmeværdi i et  

 af de i fusionen deltagende selskaber har skiftet ejer inden for et tidsrum  

 af 1 år forud for vedtagelsen af fusionen.
Ligningsrådet kan fastsætte  

 særlige vilkår for tilladelsen.« § 5 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. § 1, nr. 2, og § 3 har virkning fra og med den 19. maj  

 1993 for indkomst ved udlejning af aktiver, som er anskaffet den 19. maj 1993  

 eller senere.
 Stk. 3. § 1, nr. 2, har virkning fra og med indkomståret 1994 for  

 indkomst ved udlejning af aktiver, som er anskaffet den 12. maj 1989 eller  

 senere og inden den 19. maj 1993.
 Stk. 4. § 2, nr. 1 og 3-5, har virkning for aktiver omfattet af  

 afskrivningslovens § 3, stk. 1, 1. pkt., og stk. 2, der er anskaffet den 18.  

 juni 1993 eller senere.
 Stk. 5. § 2, nr. 2, 7 og 9, har virkning for aktiver, der er  

 anskaffet den 19. maj 1993 eller senere.
 Stk. 6. § 2, nr. 6 og 8, har virkning for aktiver, hvorom der den  

 19. maj 1993 eller senere er indgået kontrakt henholdsvis bindende aftale om  

 levering.
 Stk. 7. § 4 har virkning for fusioner, der vedtages den 18. juni  

 1993 eller senere.
