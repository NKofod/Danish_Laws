Fremsat den 18. marts 2005 af  

 Lissa Mathiasen (S), Morten Bødskov (S),&nbsp  

 ;Per Kaalund (S) og Frode Sørensen (S) Forslag til folketingsbeslutning om  

 at styrke de ansattes retssikkerhed i forbindelse med overvågning Folketinget pålægger regeringen at iværksætte de nødvendige  

 initiativer til at sikre, at det  

 ikke ved brug af detektiv eller på anden måde er tilladt at overvåge en  

 ansat,  

 når denne er sygemeldt.
Arbejdsgiveren må i disse situationer alene bede om  

 en  

 lægeerklæring, ansatte,  

 der krænkes ved overvågning, herunder ikke alene tv-overvågning, men også  

 anden  

 form for overvågning, sikres ret til en godtgørelse, i  

 det omfang tv-overvågningen kan komme til at omfatte følsomme oplysninger,  

 skal  

 overvågningen anmeldes til, eventuelt tillades og kontrolleres af,  

 Datatilsynet, straffen  

 for overtrædelse af lovgivningen skærpes med henblik på at sikre en effektiv  

 håndhævelse af reglerne.
Herudover skal det sikres, at også personer, der  

 arbejder i private hjem, omfattes af de gældende regler om overvågning, iværksættelse af kontrolforanstaltninger over  

 for ansatte sker med behørig respekt af den ansattes personlige integritet og  

 ret til personlig frihed, hvorfor det er nødvendigt, at filmoptagelser  

 selvstændig skal opfylde persondatalovens regler og konkret begrundes, de  

 ansattes behov for ikke at blive konstant overvåget tilgodeses, arbejdsgiveren  

 drøfter iværksættelse af tv-overvågning med de ansatte og eventuelt  

 tillidsrepræsentanten og herefter varsler de ansatte i god tid, de  

 ansatte får information om iværksat overvågning, som bl.a. omfatter, hvor  

 kameraerne er placeret, og hvornår overvågningen finder sted, således at der  

 ikke foregår overvågning, som reelt er skjult for de ansatte, de  

 ansatte får øvrig information, der er relevant for den ansattes  

 retsbeskyttelse, der er en reel sammenhæng mellem skiltning om  

 overvågning og den overvågning, der faktisk foretages, således at der ikke  

 kan  

 skiltes, hvis overvågningen ikke sker regelmæssigt, men kun nogle dage en  

 gang  

 imellem  

 (i dag bruger nogle  

 butikker at skilte med tv-overvågning, uden at dette foregår regelmæssigt.  

 Når  

 der opstår et konkret behov, sættes skjulte kameraer op i butikken), urigtig skiltning er strafbart, der  

 er tilstrækkelig datakvalitet i optagelserne, at optagelser, uanset om de er  

 digitale eller analoge, omfattes af persondataloven, og at  

 overskudsinformation  

 undgås, opbevaring  

 af oplysninger sker forsvarligt og i højst 30 dage, medmindre det skal bruges  

 som bevismateriale, den ansatte har ret til information om og indsigt i foretagne  

 tv-optagelser, eventuelt i samarbejde med tillidsrepræsentanten, som også bør  

 have indseende med de sikkerhedsforanstaltninger, som arbejdsgiveren træffer, arbejdsgiveren ikke bruger de  

 indsamlede oplysninger til andet end det oplyste formål, og der  

 stilles krav til, i hvilket omfang forskellige typer af anlæg skal være i  

 stand  

 til automatisk at føre elektronisk log over, hvem der har haft adgang til  

 hvilke data/billeder, og firmaer,  

 der opsætter tv-overvågning, skal have autorisation hertil.
Bemærkninger til forslaget Lov om forbud mod privates tv-overvågning (tv-overvågning af  

 ansatte på arbejdspladsen m.v.), blev ændret pr. 1. april 1999. Formålet med  

 lovændringen var at forebygge, at de ansatte blev udsat for skjult  

 overvågning,  

 og at undgå, at overvågning foregik på en måde, som krænkede de ansatte og  

 skabte utryghed på arbejdspladsen.
Skiltningskravet blev derfor udvidet til  

 at  

 dække baglokaler for at sikre, at de ansatte havde kendskab til en eventuel  

 overvågning af arbejdspladsen og dermed havde mulighed for at indrette deres  

 adfærd derefter.
Den 1. juli 2000 trådte den nye persondatalov, som implementerer  

 direktiv nr. 95/46 af 24. oktober 1995, i kraft.
Persondataloven omfatter  

 også  

 tv-overvågning, hvilket indebærer, at lovens krav om saglighed og information  

 m.v.  

 skal overholdes.
I Datatilsynets notat af 13. september 2004 om  

 tv-overvågning  

  Datatilsynets praksis og konkrete problemstillinger i forhold til  

 gældende  

 regulering på området, og advokat Marin Gräs Linds artikel »Persondataloven  

 og lov  

 om tv-overvågning  gennemtænkt samspil?« er de gældende regler nærmere  

 beskrevet.
Forslagsstillerne vil sørge for, at notatet og artiklen bliver  

 omdelt i Retsudvalget som udvalgsbilag på forslaget.
Ved iværksættelse af tv-overvågning skal straffelovens regler  

 ligeledes overholdes.
I forbindelse med ændring af tv-overvågningsloven i  

 1998/1999 (L 38  tv-overvågning af ansatte på arbejdspladsen m.v.)  

 beskriver  

 Justitsministeriet i bemærkningerne straffelovens § 263, stk. 1, nr. 3, om  

 aflytning og anfører, at bestemmelsen også omfatter eventuel optagelse af lyd  

 i  

 forbindelse med tv-overvågning.
Medmindre arbejdsgiveren selv deltager i den  

 samtale, der aflyttes, eller deltagerne i samtalen har givet deres samtykke  

 til  

 aflytning, kan der således ikke lovligt ske optagelse af lyd i tilknytning  

 til  

 tv-overvågning.
Det konkluderes på den baggrund, at den praktiske hovedregel  

 vil være, at arbejdsgiveren ikke lovligt kan foretage lydoptagelse på  

 arbejdspladsen, hverken isoleret eller i tilknytning til tv-overvågning.  

 Herudover noteres det, at tv-overvågning af toiletter og baderum og lign. vil  

 være i strid med straffelovens §  

 264 a  

 om uberettiget fotografering af  

 personer på et ikke frit tilgængeligt sted eller § 232 om  

 blufærdighedskrænkelse.
Adgangen til at indføre tv-overvågning er derudover reguleret af  

 nogle generelle ansættelsesretlige regler om kontrolforanstaltninger på  

 arbejdsmarkedet.
En arbejdsgivers adgang til at kontrollere de ansatte  

 udspringer af ledelsesretten, som er fastslået i septemberforliget fra 1899,  

 og  

 som fremgår af fagretlig praksis og hovedaftalerne på arbejdsmarkedet,  

 herunder  

 DAs og LOs aftale om indførelse af kontrolforanstaltninger.
I  

 Justitsministeriets  

 besvarelse af spørgsmål nr. 300-305 af 13. juli 2004 fra Folketingets  

 Retsudvalg er gældende ret og praksis nærmere er beskrevet.
Forslagsstillerne  

 vil sørge for, at svarene bliver omdelt i Retsudvalget som udvalgsbilag til  

 forslaget.
 Hvis en arbejdsgiver er gået ud over de ikkelovbestemte grænser  

 for ledelsesrets og har iværksat kontrolforanstaltninger, der ikke tjener et  

 sagligt formål eller er krænkende, har lønmodtageren mulighed for at få  

 spørgsmålet prøvet enten i det fagretlige system eller ved de almindelige  

 domstole.  

 I den forbindelse vil der blive tale om, at arbejdsgiveren i det fagretlige  

 system  

 kan blive pålagt at betale en godtgørelse eller anden økonomisk kompensation.  

 Herudover indeholder erstatningsansvarslovens § 26, stk. 1, en regel om  

 godtgørelse for tort, hvorefter der kan tilkendes godtgørelse i forbindelse  

 med  

 en retsstridig krænkelse af en andens frihed, fred, ære eller person.
Det regelsæt, som regulerer overvågning af den ansatte samt den  

 ansattes ret til godtgørelse for tort for krænkende overvågning, er altså  

 ganske komplekst.
Og domstolene synes ikke indstillet på at yde  

 tortgodtgørelse  

 i sager, hvor kontrolforanstaltninger iværksættes usagligt, og dermed har den  

 ansatte uden for det fagretlige system ingen reel beskyttelse mod overgreb.
Udvikling Siden 1999 er der sket en rivende teknologisk udvikling, og der  

 anvendes i dag overvågningskameraer på størrelse med et knappenålshoved.
Det  

 billige udstyr og de teknologiske forbedringer af overvågningsudstyret har  

 ført  

 til, at en meget stor del af detailhandlen i dag overvåger deres butikker og  

 ansatte.
Dette sker på en langt mere intensiv måde i dag end tidligere.  

 Teknologien har givet mulighed for at sammenkøre oplysninger fra  

 kasseapparater  

 og overvågningskameraer.
Udstyret er i dag så raffineret, at det er muligt at  

 genkende de ansatte og følge dem rundt på deres arbejdsplads.
Udviklingen har  

 også ført til, at Datatilsynet  som der er redegjort for i tilsynets  

 notat af  

 13. september 2004  behandler et stadigt voksende antal sager om  

 tv-overvågning.
De ansatte på arbejdspladser, hvor der foretages tv-overvågning,  

 udsættes i nogle tilfælde for tv-overvågning hele dagen.
Det griber ind i  

 retten til privatliv, ligesom det kan have helbredsmæssige konsekvenser at  

 være  

 underlagt konstant overvågning.
I yderste konsekvens kan tv-overvågning være  

 sundhedsfarligt for de ansatte og belastende for det psykiske arbejdsmiljø på  

 arbejdspladsen.
De ansatte kan pådrage sig stresssygdommen PTSD   

 Post-traumatic  

 Stress Disorder.
Der er derfor et særligt behov for at se nærmere på  

 beskyttelsen af de ansattes integritet, herunder dels hvilke rammer for  

 indførelse af tv-overvågning, information og medindflydelse, der bør gælde på  

 arbejdspladsen, dels hvordan det sikres, at loven effektiv overholdes, dels  

 at  

 ansatte, der krænkes, tilkendes en godtgørelse.
Bemærkninger til forslagets enkelte bestemmelser Ad punkt 1. Det må ikke ved detektiv eller på  

 anden måde være tilladt at overvåge en ansat, når denne er sygemeldt.  

 Arbejdsgiveren må i disse situationer alene bede om en lægeerklæring.
Der har været rejst et antal sager, hvor arbejdsgivere har  

 udført kontrol med den ansatte på en sådan måde, at denne har følt sig  

 krænket i en sådan grad, at der er rejst sag om, hvorvidt  

 kontrolforanstaltningen  

 har været uberettiget.
I visse tilfælde har det resulteret i  

 domstolsafgørelser  

 i sager, hvor den ansatte har rejst krav om en godtgørelse for den krænkelse,  

 som den ansatte har været ude for.
Et eksempel er Østre Landsrets dom af 22. oktober 2003, gengivet  

 i Ugeskrift for Retsvæsen 2004, side 273. En kvindelig ansat blev i en  

 sygdomsperiode, der over for arbejdsgiveren var dokumenteret med en  

 lægeerklæring, overvåget af en detektiv engageret af arbejdsgiveren.  

 Detektiven  

 afgav en rapport, der er gengivet i byretsdommen, hvoraf det fremgår, at den  

 ansatte blev overvåget på offentlig gade og inden for i sit private hjem.  

 Detektiven orienterede arbejdsgiveren om detaljer, som hvornår der var  

 herrebesøg, hvilket tøj den ansatte havde på, at hun lavede aerobic i stuen,  

 rystede  

 dyner m.m.
Af en senere erklæring fra detektiven til arbejdsgiveren kunne  

 udledes, at det ikke ved de foretagne observationer ville være muligt at  

 fremskaffe oplysninger, der kunne be- eller afkræfte sygemeldingen, da den  

 ansattes gøremål var forenelige med den angivne årsag til sygemeldingen.  

 Arbejdsgiveren overlod oplysninger til detektiven om den ansatte i form af  

 billede,  

 cpr-nr., lægeerklæringer, ansættelsespapirer m.m.
Den ansatte rejste krav om godtgørelse efter  

 erstatningsansvarslovens § 26 for tort.
Hovedanbringendet fra den ansatte  

 var,  

 at kontrolforanstaltningen ikke havde hjemmel i arbejdsgiverens ledelsesret,  

 og  

 at denne tilsidesættelse af ledelsesretten opfyldte retsstridighedskravet i  

 erstatningsansvarslovens  

 § 26. Heri fik den ansatte ikke medhold.
Ligeledes fandt Landsretten ikke  

 grundlag for at tilkende den ansatte en godtgørelse efter  

 erstatningsansvarslovens  

 § 26, selv om virksomheden i strid med lov om behandling af personoplysninger  

 havde videregivet oplysninger til detektivbureauet.
 Der er efterfølgende fra Procesbevillingsnævnet givet afslag på  

 at indbringe sagen for Højesteret.
Den ansattes privatliv krænkes, når vedkommende skal tåle at  

 blive overvåget af en privatdetektiv.
På denne baggrund bedes regeringen  

 fremlægge et lovforslag, som forbyder en arbejdsgiver at overvåge en ansat  

 ved brug  

 af detektiv eller på anden måde, når den ansatte er sygemeldt.
Arbejdsgiveren  

 må i disse situationer bede om en lægeerklæring og ikke foretage egne  

 undersøgelser.
I den forbindelse bedes regeringen undersøge, hvordan dette  

 forbud mest hensigtsmæssigt gennemføres, herunder om det bør ske ved  

 udarbejdelse  

 af en lov om detektivvirksomhed eller ved en udvidelse af  

 tv-overvågningsloven  

 til at omfatte detektivovervågning m.v.
Overvågning i øvrigt af de ansattes  

 fritid eller gøremål ved lovligt fravær bør ikke være lovligt.
 Ad punkt 2. Ansatte, der krænkes ved  

 overvågning, herunder ikke alene tv-overvågning, men også anden form for  

 overvågning, skal sikres ret til en godtgørelse.
Udover detektivsagen omtalt ovenfor har der været rejst flere  

 sager, hvor den ansatte har følt sig krænket over den kontrol, som den  

 ansatte  

 har været udsat for.
Nogle af disse sager har resulteret i  

 domstolsafgørelser,  

 hvor der er krævet godtgørelse for denne krænkelse.
 I den ovenfor omtalte detektivsag fandt Landsretten ikke  

 grundlag for at yde den ansatte godtgørelse, uagtet at hun havde været udsat  

 for en intens overvågning i sit hjem, hvor der blev noteret detaljer, som at  

 hun luftede dynen, klædte om osv.
 Som eksempler på andre problemstillinger, som har været rejst,  

 kan bl.a. nævnes følgende:
En medarbejder hos en bager blev overvåget i forretningen.  

 Medarbejderen oplyste, at hun var blevet overvåget med lyd, og der var i  

 retssagen fremlagt videobånd med tilhørende optaget lyd.  Vidner fra  

 bageriet forklarede, at man ikke var klar over, at man også havde optaget lyd  

 i  

 forbindelse med videobillederne.
Vestre Landsret mente ikke, at den lyd, der  

 var på båndet, var af tilstrækkelig god kvalitet, og at bageriet med fortsæt  

 havde tappet lyd.
Derfor blev det afvist at give medarbejderen erstatning for  

 tort.
I en anden sag var en kassemedarbejder udsat for konstant at  

 være videoovervåget af et kamera gennem 6 måneder, der alene filmede  

 personen,  

 kasseapparatet og dele af båndet til transport af varer.
Arbejdsgiveren er  

 ved  

 straffedom frifundet for overtrædelse af lov om forbud mod tv-overvågning  

 m.v.,  

 da der generelt i butikken var skiltet med videoovervågning.
Den ansatte  

 føler  

 sig krænket over den konstante overvågning.
Hverken byretten eller  

 landsretten  

 finder grundlag for at tilkende den ansatte godtgørelse for tort.
Der er hverken i persondataloven eller tv-overvågningsloven  

 hjemmel til at give den ansatte godtgørelse for tort, hvis arbejdsgiveren  

 krænker den ansatte eller uberettiget indsamler eller videregiver oplysninger  

 om den pågældende.
Kravet om godtgørelse i de nævnte sager er derfor rejst  

 som  

 tortgodtgørelse i henhold til erstatningsansvarslovens § 26. Domstolene har  

 her  

 konstateret, at krænkelserne af de ansatte ikke har været så grove, at der  

 var  

 grundlag for at tilkende en godtgørelse for tort efter denne bestemmelse.  

 Anvendelsesområdet for erstatningsansvarslovens § 26 i overvågningssager er  

 derfor overordentlig begrænset.
Da den intense overvågning, som f.eks. skete i detektivsagen og  

 i sagerne om tv-overvågning, griber voldsomt ind i den ansattes ret til et  

 privat  

 liv, bedes regeringen fremlægge et lovforslag, som sikrer en godtgørelse til  

 ansatte, der krænkes ved tv-overvågning, detektivovervågning eller anden  

 overvågning.
Regeringen opfordres til at undersøge, om dette bør ske ved  

 f.eks.  

 at indføre en særlig hjemmel om godtgørelse i de respektive love og i den  

 forbindelse udvide tv-overvågningsloven til at omfatte detektivovervågning,  

 jf.  

 ovenfor.
Ved at indføre en hjemmel til godtgørelse sikres samtidig, at mindre  

 overtrædelser  hvor politianmeldelse findes unødvendig  kan  

 sanktioneres effektivt.
 Ad punkt 3. I det omfang tv-overvågningen kan  

 komme til at omfatte følsomme oplysninger, skal overvågningen anmeldes til,  

 eventuelt tillades og kontrolleres af, Datatilsynet.
Overvågning kan give adgang til forskellige typer af  

 oplysninger.
I persondataloven skelnes mellem almindelige (§ 6) og følsomme  

 oplysninger (§§ 7 og 8). Adgangen til at indsamle og behandle de sidstnævnte  

 oplysninger er forholdsvis begrænset.
Blandt de følsomme oplysninger er  

 information om strafbare forhold og seksuelle forhold.
Iværksættelse af  

 tv-overvågning er ofte begrundet i ønsket om at afdække, om der begås tyveri  

 og  

 andre strafbare forhold.
Hvis tv-overvågningen afslører kriminelle aktiviteter, sker der  

 behandling af oplysninger om strafbare forhold, hvilket kræver anmeldelse til  

 og tilladelse fra Datatilsynet, jf. persondatalovens § 50, stk. 1, nr. 1.  

 Dette  

 gælder også, selv om der kun lejlighedsvis behandles følsomme oplysninger.  

 Det  

 afgørende er, om det er tilsigtet, at følsomme oplysninger skal indgå i  

 behandlingen.
Derfor bør private virksomheder også foretage anmeldelse af  

 tv-overvågning.
Datatilsynet har imidlertid endnu ikke håndhævet et sådant  

 krav  

 over for private arbejdsgivere, jf. herved Datatilsynets notat af 13.  

 september  

 2004, side 7.
Det bemærkes, at  

 Datatilsynets notat af 13. september 2004 under pkt. 4 redegør for  

 retstilstanden  

 i Sverige og Norge.
Det fremgår heraf, at den norske justitsminister har  

 varslet, at ministeren vil overføre tilsyn og kontrol med kameraovervågning  

 til  

 kommunerne, og at det i Sverige er länsstyrelserne, som, efter den gældende  

 lov  

 om kameraovervågning, skal føre tilsyn og i visse tilfælde give tilladelse  

 til  

 overvågning.
Det overvejes at lade Datainspektionen overtage opgaven.
En række sager har vist,  

 at der opsættes tv-overvågning, som krænker de ansatte, og som ikke følger  

 reglerne i persondataloven og tv-overvågnings-loven.
Som eksempler kan  

 nævnes:
I en butik opsættes tv-overvågning uden samtlige  

 ansattes viden.
De ansatte opdager det tilfældigt, da der kommer en faktura  

 for  

 opsætning af udstyret.
De iværksætter en undersøgelse og konstaterer, at  

 kameraerne bl.a. er placeret, hvor de klæder om.
Samtlige tre ansatte føler  

 sig  

 så krænkede, at de straks forlader arbejdspladsen.
Virksomheden blev idømt en  

 bøde på nogle få tusinde kroner for ulovlig tv-overvågning.
 En virksomhed modtager reklamationer over, at  

 der ikke er leveret de rigtige varer, og sætter overvågning op ved de enkelte  

 arbejdspladser for at kunne dokumentere, at leverancen er korrekt.  

 Medarbejderne skal derfor pakke inden for det område, hvor der optages.
 En virksomhed overvåger offentligt tilgængelige  

 lokaler og skilter herom, men overvåger også medarbejdernes pauserum uden  

 særskilt information eller skiltning.
Overvågning af ansatte er noget særligt i forhold til andre  

 former for tv-overvågning.
Der er specielle hensyn, som gør sig gældende,  

 herunder særligt, at den ansatte er i et afhængighedsforhold til  

 arbejdsgiveren  

 og ikke frit kan vælge, om vedkommende vil udsættes for overvågning.
Uden  

 overholdelse  

 af reglerne fratages den ansatte muligheden for at give samtykke og dermed  

 reelt at tage stilling.
Der er derfor behov for at sikre en effektiv  

 overholdelse af lovgivningen.
På denne baggrund opfordres regeringen til at fremlægge et  

 lovforslag, som sikrer, at der er et offentligt tilsyn med lovens  

 overholdelse.  

 Dette kan naturligt overlades til Datatilsynet, der bør have pligt til at  

 konsultere arbejdsmarkedets parter om den praksis, der følges.
Kan  

 overvågningen omfatte følsomme oplysninger, skal den anmeldes til  

 Datatilsynet,  

 ligesom det bør overvejes at kræve, at sådan overvågning skal tillades af  

 tilsynet, jf. persondatalovens § 50, stk. 1. Overtrædelse heraf bør  

 sanktioneres med godtgørelse, straf og erstatning, idet dette vil være i  

 overensstemmelse med direktivet.
Ad punkt 4. Straffen for overtrædelse af  

 lovgivningen skærpes med henblik på at sikre en effektiv håndhævelse af  

 reglerne.
Herudover skal det sikres, at også personer, der arbejder i private  

 hjem, omfattes af de gældende regler om overvågning.
For at sikre en effektiv overholdelse af de gældende regler om  

 tv-overvågning er der behov for at se nærmere på strafudmåling.
De bøder, der  

 i  

 dag pålægges for overtrædelse af loven, ligger på nogle få tusinde kroner,  

 hvilket er for lavt.
Som eksempel på strafniveauet kan nævnes:
Medarbejdere på et plejehjem i København har  

 været overvåget af pårørende.
Københavns Byret har fastslået, at det  

 principielt er ulovligt at bruge skjult videoudstyr og optage plejepersonale,  

 mens de arbejder med en beboer.
Kvinden fik alligevel ingen straf.
Retten  

 lagde  

 vægt på, at de mangler, som var konstateret ved plejen, var formildende  

 omstændigheder, der førte til, at byretten ikke ville idømme kvinden den bøde  

 på 2.000 kr., som anklageren havde forlangt.
Et kasino overtrådte tv-overvågningsloven ved at  

 overvåge et medarbejderlokale uden skiltning.
Straffen blev fastsat til 15  

 dagbøder á 75 kr.
 På denne baggrund bedes regeringen tage initiativ til at sikre,  

 at strafniveauet skærpes for overtrædelse af tv-overvågningsloven og  

 persondataloven.
 Samtidig bedes regeringen fremsætte lovforslag, som gør det  

 klart, at tv-overvågning, som en fysisk person foretager i sit eget hjem af  

 personer, der ikke er medlem af husstanden, f.eks. en hjemmehjælper eller  

 barnepige, der kommer regelmæssigt i hjemmet, er omfattet af persondataloven  

 og  

 tv-overvågningsloven.
Ad punkt 5. Iværksættelse af  

 kontrolforanstaltninger over for ansatte skal ske med behørig respekt for den  

 ansattes personlige integritet og ret til personlig frihed, hvorfor det er  

 nødvendigt, at filmoptagelser  

 selvstændigt skal opfylde persondatalovens regler og konkret  

 begrundes, de ansattes behov  

 for ikke at blive konstant overvåget tilgodeses, arbejdsgiveren  

 drøfter iværksættelse af tv-overvågning med de ansatte og eventuelt  

 tillidsrepræsentanten  

 og herefter varsler de ansatte i god tid, de ansatte får  

 information om iværksat overvågning, som bl.a. omfatter, hvor kameraerne er  

 placeret, og hvornår overvågningen finder sted, således at der ikke foregår  

 overvågning, som reelt er skjult for de ansatte, de ansatte får  

 øvrig information, der er relevant for den ansattes retsbeskyttelse, der er en reel  

 sammenhæng mellem skiltning om overvågning og den overvågning, der faktiskt  

 foretages, således at der ikke kan skiltes, hvis overvågningen ikke sker  

 regelmæssigt, men kun nogle dage en gang imellem  

 (i dag bruger nogle butikker at skilte med  

 tv-overvågning, uden at dette foregår regelmæssigt.
Når der opstår et konkret  

 behov, sættes skjulte kameraer op i butikken), urigtig skiltning  

 er strafbart, der er  

 tilstrækkelig datakvalitet i optagelserne, at optagelser, uanset om de er  

 digitale eller analoge, omfattes af persondataloven, og at  

 overskudsinformation  

 undgås, opbevaring af oplysninger sker forsvarligt og i højst 30 dage, medmindre  

 det skal bruges som bevismateriale, den ansatte har ret  

 til information om og indsigt i foretagne optagelser, eventuelt i samarbejde  

 med tillidsrepræsentanten, som også bør have indseende med de  

 sikkerhedsforanstaltninger, som arbejdsgiveren træffer, sikre, at arbejdsgiveren ikke bruger de indsamlede oplysninger til andet  

 end det oplyste formål og der stilles krav til, i hvilket omfang forskellige typer af anlæg skal  

 være i stand til automatisk at føre elektronisk log over, hvem der har haft  

 adgang til hvilke data/billeder.
Det retlige forhold mellem tv-overvågnings-loven og persondataloven  

 spiller ikke sammen, og det er ønskeligt, at der tilvejebringes en mere klar  

 og  

 let tilgængelig retstilstand, jf. herved også professor dr.jur.
Peter Blumes  

 notat  

 af august 2001: TV-overvågning af ansatte.
Forslagsstillerne vil sørge for,  

 at notatet  

 bliver omdelt i Retsudvalget som udvalgsbilag på forslaget.
Der er derfor  

 behov  

 for at se nærmere på de ansattes rettigheder ifølge både  

 tv-overvågnings-loven  

 og persondataloven.
Det vil, udover at styrke de ansattes retssikkerhed, også  

 medføre, at Danmark mere sikkert overholder de forpligtelser, der følger af  

 direktiv  

 95/46 EF.
I den forbindelse bør der tages højde for de ansattes behov for  

 ikke at blive konstant overvåget, idet det kan være direkte skadeligt for de  

 ansatte, som kan pådrage sig stresssygdommen PTSD, Post-traumatic Stress  

 Disorder.  

 Visheden om, at samtlige bevægelser og gøremål overvåges, opleves af nogle  

 ansatte som en krænkende, alvorligt stressende og psykisk belastning.
Som  

 eksempel herpå kan nævnes:
 En kassemedarbejder har været udsat for konstant  

 gennem 6 måneder at være blevet videoovervåget af et kamera, der alene  

 filmede  

 personen, kasseapparatet og dele af båndet til transport af varer.
En lærer i en 1. klasse bliver i alle timer  

 fysisk overvåget af forældrene, som skiftes til at holde vagt, når der  

 undervises.
Overvågningen blev anset for sundhedsskadelig, og Arbejdstilsynet  

 greb ind.
Forslagsstillerne vil sørge for, at afgørelsen i sagen bliver  

 omdelt  

 i Retsudvalget som bilag på forslaget.
 Herudover kan nævnes eksempler på en række sager, hvor  

 overvågning i forskellig form af medarbejdere har været problematisk:
Reglerne om information i lov om privates  

 tv-overvågning og lov om behandling af personoplysninger overholdes ikke.
I  

 en  

 butik opsættes tv-overvågning uden samtlige ansattes viden.
De ansatte  

 opdager  

 det tilfældigt, da der kommer en faktura for opsætning af udstyret.
De  

 iværksætter en undersøgelse og konstaterer, at kameraerne bl.a. er placeret,  

 hvor de klæder om.
Samtlige tre ansatte føler sig så krænkede, at de straks  

 forlader arbejdspladsen.
Virksomheden blev idømt en bøde på få tusinde kroner  

 for ulovlig tv-overvågning.
En mystery shopper (prøvekøber) afprøver i et supermarked  

 kasseassistentens overholdelse af det interne kassereglement ved at foregive  

 kun at have en kasse øl i sin indkøbsvogn.
Kasseassistenten forespørges, om  

 det  

 er nødvendigt at tage ølkassen op på båndet.
Ud fra et ønske om at være  

 serviceminded, svarer kasseassistenten nej, hvilket er i strid med  

 kassereglementet.
Episoden fører til øjeblikkelig afskedigelse af  

 medarbejderen, der har været ansat i 26 år.
Kasseassistenten er ikke  

 orienteret  

 om, at der indsamles oplysninger fra mystery shoppers til brug for at  

 vurdere,  

 om der skal ske afskedigelse.
 Ansatte i butikker er af deres arbejdsgivere  

 blevet konfronteret med, hvad de har talt med kunder og kolleger om, og har  

 derved tilfældigt erfaret, at der er foretaget tv-overvågning med lyd.  

 Medarbejderne er herved blevet krænket.
Der indsamles oplysninger om, hvilke varer der  

 bliver ekspederet af den enkelte medarbejder.
Det angivne formål er at sikre  

 automatisk genbestilling på varelageret.
Oplysningerne bliver imidlertid også  

 brugt til at vurdere, hvor effektive hver enkelt medarbejder er, og hvem der  

 dermed  

 skal have lønforhøjelse eller afskediges.
 En virksomhed modtager reklamationer over, at  

 der ikke er leveret de rigtige varer, og sætter overvågning op ved de enkelte  

 arbejdspladser for at kunne dokumentere, at leverancen er korrekt.  

 Medarbejderne skal derfor pakke inden for det område, hvor der optages.
Filmoptagelser skal ud over tv-overvågnings-loven opfylde de  

 almindelige regler, der gælder i persondataloven, herunder reglerne om  

 indsamling af oplysninger og information til medarbejderne.
Dette bør  

 præciseres, idet reguleringen i dag er uklar, jf. herved Peter Blumes notat  

 fra  

 august 2001, Datatilsynets notat af 13. september 2004 og Martin Gräs Linds  

 artikel.
 De optagelser, der foretages, skal konkret begrundes og må ikke  

 anvendes til andet formål, f.eks. til at snage i de ansattes privatliv eller  

 til vurdering af forfremmelse, afskedigelse, lønforhøjelse eller andet, som  

 ikke har været formålet med indsamlingen af oplysninger.
 Indførelse af tv-overvågning kræver, at det er sagligt  

 begrundet, og at der som den absolutte hovedregel skal gives medarbejderne  

 besked forud, jf. persondatalovens § 5, stk. 1. Samtidig fører lovens  

 proportionalitetsprincip i § 5, stk. 3, dels til, at andre, mindre  

 indgribende  

 midler end tv-overvågning og registrering skal overvejes, dels at der skal  

 foreligge tungtvejende grunde til at iværksætte tv-overvågning, dels at det  

 skal gøres på en sådan måde, at det virker mindst muligt krænkende, jf.  

 herved  

 Datatilsynets notat af 13. september 2004, side 2.
I dag er tv-overvågnings-kameraer blevet utrolig billige, og der  

 er sket en markant øget anvendelse af overvågningsudstyret, som markedsføres  

 intensivt med anprisninger om, at svind kan nedbringes markant.
Det fører  

 til,  

 at nogle virksomheder opsætter udstyret uden at foretage en egentlig  

 afvejning  

 af, om princippet om nødvendighed og proportionalitet er overholdt.
En  

 nærmere  

 undersøgelse viser imidlertid ofte, at et problem med svind slet ikke kan  

 løses  

 ved tv-overvågning, idet det skyldes manglende nedskrivning af varer,  

 leverandørsvigt og andre forhold.
Inden en tv-overvågning iværksættes, skal  

 denne derfor altid drøftes med de ansatte, som har kendskab til butikken, og  

 herefter skal etableringen af tv-overvågningen varsles i god tid.
De ansatte skal have al nødvendig information om tv-overvågning,  

 herunder skal de have oplyst formålet med tv-overvågning, og det skal  

 angives,  

 hvor på arbejdspladsen overvågningen finder sted, og om den alene omfatter de  

 ansatte, eller også er rettet mod andre personer.
De ansatte har således krav  

 på at få at vide, om kameraerne ensidigt er rettet mod dem, idet dette kan  

 være  

 særdeles problematisk og krænkende for de ansattes personlige integritet og  

 ret  

 til privatliv.
I dag informerer arbejdsgiveren ikke de ansatte om, hvor  

 kameraerne er placeret.
I et svar fra Justitsministeriet til Folketingets  

 Retsudvalg, jf. alm. del  bilag 672 (folketingsåret 1999-2000), er det  

 angivet, at de ansatte ikke har krav på at vide, hvor kameraerne faktisk er,  

 og  

 hvilke specifikke områder, de dækker.
Spørgsmålet er, om det er tilstrækkelig  

 information efter persondatalovens § 28. Til støtte herfor kunne anføres, at  

 det ikke i persondataloven er fastsat, at det skal angives, hvorfra data  

 indsamles, men heroverfor er det nærliggende at anføre, at det skyldes, at  

 reglen i § 28 ikke er specielt udformet med henblik på tv-overvågning.
Der er  

 dog grund til at antage, at der ved tv-overvågning er tale om »særlige  

 omstændigheder« (stk. 1, nr. 3), der begrunder en ret til præcis information  

 om  

 den konkrete tv-overvågning.
Formålet med informationskravet er således at  

 underbygge  

 et af lovens og direktivets væsentligste målsætninger, nemlig at sikre  

 gennemskuelighed for de registrerede.
Behandling af personoplysninger skal  

 være  

 åbne.
Muligheden for, at arbejdsgiveren kan placere reelt skjulte kameraer,  

 er  

 i modstrid med denne målsætning.
De almindelige hensyn, der begrunder  

 beskyttelse af personoplysninger, taler med stor styrke imod denne ordning.  

 Under hensyn hertil bør der fastsættes en regel om, at der skal være  

 informeret  

 om, hvor på arbejdspladsen der er sat kameraer op.
Af lovforslag L 38 om ændring af lov om forbud mod privates  

 tv-overvågning fremgår det på side 12 under bemærkninger til punkt 1, at der  

 skal være en aktuel og relevant sammenhæng mellem skiltningen og  

 tv-overvågningen, således at der alene skiltes, hvis der rent faktisk  

 vedvarende eller regelmæssigt finder tv-overvågning sted.
Der er dog ingen  

 bestemmelse om, at urigtig skiltning er strafbart.
Nogle detailhandelsvirksomheder bruger i dag at skilte med  

 tv-overvågning, uden at dette foregår regelmæssigt.
Skiltningen i sig selv  

 anvendes som et præventivt middel, og virksomhederne opsætter herefter  

 tv-overvågning skjult, hvis der konkret opstår et behov herfor.  

 Virksomhederne  

 henviser til, at de kan opsætte skjulte kameraer, blot der er nogle skilte om  

 generel tv-overvågning i butikken.
Disse skilte sidder tilmed ofte kun på  

 hoveddøren, som kører til side, når man nærmer sig den.
Dette er ikke i  

 overensstemmelse med intensionerne bag ændringen af tv-overvågnings-loven i  

 1998. Formålet hermed var, at de ansatte skulle have mulighed for at indrette  

 sig på, om de blev overvåget, ligesom det var hensigten, at tv-overvågning  

 ikke  

 skulle foregå på en skjult og krænkende måde.
Det skal derfor præciseres, at  

 der ikke må skiltes, hvis der ikke rent faktisk foregår tv-overvågning.
Det  

 må  

 f.eks. ikke skiltes, hvis det kun sker nogle få gange om året, et par dage  

 hver  

 anden måned etc.
For at sikre en effektiv håndhævelse af loven må  

 overtrædelse  

 af reglerne om skiltning være strafbar, ligesom de ansatte bør kunne  

 tilkendes  

 en godtgørelse for krænkende overvågning.
Optagelse af film indebærer, at der sker en registrering af  

 personoplysninger.
Det findes ikke velbegrundet at foretage en opdeling i,  

 hvorvidt optagelser, som registreres, er analoge eller digitale.
De fleste  

 optagelser i dag vil være digitale, men der bruges også analoge kameraer.  

 Eksempelvis kan overvågning af et areal, et gangareal på en virksomhed, ske  

 både med digitale og analoge kameraer.
Der ses ikke at være grund til at  

 undtage den analoge optagelse fra persondatalovens anvendelsesområde.
Opbevaring af optagelser skal være i overensstemmelse med de  

 almindelige principper om saglighed og formålsbestemthed.
Derfor er det  

 nærliggende at lægge til grund, at der ikke kan opbevares optagelser for  

 perioder, hvor tingene er forløbet normalt.
Opbevaring af optagelser må være  

 begrundet  

 i, at der er sket noget irregulært, f.eks. et strafbart forhold.
Som  

 udgangspunkt er det alene disse optagelser af strafbare forhold, som må  

 opbevares, indtil straffesagen er overstået.
Arbejdsgiveren skal samtidig  

 sikre, at der ikke opbevares overskudsinformation, og at oplysningerne ikke  

 er  

 vildledende, hvilket let vil kunne forekomme, da optagelserne er et udsnit af  

 virkeligheden.
 For at sikre  

 kontrol hermed bør der stilles krav til, i hvilket omfang forskellige typer  

 af  

 anlæg skal være i stand til automatisk at føre elektronisk log over, hvem der  

 har haft adgang til hvilke data/billeder.
Det er arbejdsgiverens pligt at sikre, at optagelser slettes  

 efter et bestemt tidsrum, som bør være maksimalt 30 dage, jf.
Datatilsynets  

 hidtidige praksis.
Det er også arbejdsgiverens opgave at sikre, at der  

 foreligger en forsvarlig sikkerhed, jf. persondatalovens § 41. Den ansatte  

 skal  

 informeres om virksomhedens sikkerhedsprocedure, ligesom den ansatte skal  

 have  

 besked om sin ret til indsigt.
Det betyder umiddelbart, at den ansatte må se  

 optagelserne af sig selv.
Det kan dog være et problem, da optagelserne kan  

 vise  

 andre personer, hvis forhold den ansatte ikke har ret til indsigt i.
Det  

 findes  

 derfor hensigtsmæssigt, at der udpeges en tillidsrepræsentant eller  

 medarbejderrepræsentant/bisidder, som skal medvirke, når optagelserne rent  

 faktisk skal anvendes.
 På denne baggrund bedes regeringen at fremlægge lovforslag, som  

 tager højde for de ansattes retsstilling i relation til ovennævnte  

 problemstillinger.
 Ad punkt 6. Indførelse af autorisation for  

 firmaer, der opsætter tv-overvågning.
Flere virksomheder sætter udstyr op uden at overholde  

 lovgivningen og de etiske regler for opsætning.
Eksempelvis kan nævnes, at ansatte i butikker af deres arbejdsgivere er  

 blevet konfronteret med, hvad de har talt med kunder og kollegerne om, og  

 derved tilfældigt har erfaret, at der er sket tv-overvågning med lyd i strid  

 med straffelovens § 263. Medarbejderne er herved blevet krænket, nogle firmaer har reklameret på internettet med,  

 at deres udstyr kan optage med lyd.
Der oplyses ikke om, at det er ulovligt  

 at  

 sætte udstyret op i butikken, og de ansatte informeres ikke, og der er firmaer, som har opsat skjult  

 overvågningsudstyr i kundernes prøverum og de ansattes omklædningsrum,  

 hvorved straffelovens  

 § 232 er blevet overtrådt og personerne krænket.
 Dette er særdeles uheldigt, idet lovgivningen ikke følges, og  

 både kunder og de ansatte oplever, at deres privatliv og blufærdighed  

 krænkes.
 For at sikre, at  

 tv-overvågning foregår på en etisk forsvarlig måde, og at den gældende  

 lovgivning overholdes, når tv-overvågning opsættes, bedes regeringen  

 fremsætte  

 et lovforslag om, at virksomheder, der opsætter tv-overvågning, skal have  

 autorisation hertil.
Skriftlig  

 fremsættelse Lissa Mathiasen  

  

 (S):
 Som ordfører for  

 forslagsstillerne tillader jeg mig herved at fremsætte:
 Forslag til folketingsbeslutning om at  

 styrke de ansattes retssikkerhed i forbindelse med overvågning.
(Beslutningsforslag  

 nr.
B 27).
 Jeg henviser i  

 øvrigt til de bemærkninger, der ledsager forslaget, og anbefaler det til  

 Tingets velvillige behandling.
