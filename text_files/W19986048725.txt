 Pressenævnet fandt ikke grundlag for at kritisere mediet.
Kendelse fra Pressenævnet i sag nr.  

 110/1998 En kvinde og en mand har klaget til Pressenævnet  

 over udsendelsen "Reimer Bo" bragt i Danmarks Radio på DR 1 den 16.  

 september 1998, idet de mener, at god presseskik er tilsidesat.
Udsendelsen satte fokus på ytringsfrihed.
Den  

 første del af udsendelsen tog udgangspunkt i kritikken mod  Mogens  

  Camre som følge af hans udtalelser i en anden tv-udsendelse en uge  

 tidligere.
Den anden del af udsendelsen tog udgangspunkt i  

 informationsmateriale udarbejdet i forbindelse med årets Operation  

 Dagsværk, der var blevet kritiseret af Mosaisk Trossamfund.
 I udsendelsen hed det bl.a.:
 " Reimer: Jeg går lige herop til dig (kvindens  

 fornavn), for vi har været ude en tur på internettet og se  

 hvad der egentlig foregår af debat, og der finder vi bl.a. frem til  

 dig.
Du har en internetavis, som man mildt sagt kan sige er  

 kritisk over for jøderne.
Og du udgiver også en bog, som hedder  

 "Døde virkelig 6 millioner". Det er en bog om holocaust, hvor vil du  

 hen med det? (Kvindens fornavn): Jeg vil frem til sandheden om  

 det der, det er en ubekræftet myte, det der holocaust (buh-råb), bl.a. fordi for nogle år siden, der  

 sagde man, at der var 4 millioner døde i Auschwitz, og de var gasset  

 alle sammen.
Nu er det kommet ned på 1 million eller sådan noget  

 lignende.
Hvor er de 3 millioner blevet af? Reimer: Ja, hvad   det vil jeg spørge herovre.
Martin  G.  Veise: Det her, det her   Nu er det, at jeg  

 bliver uenig med  Bent  Falbert, hvor er det, vi har ytringsfrihedens  

 grænse? Fordi her har vi med at gøre, en gruppe mennesker, der  

 benægter alt, hvad der findes af historiske fakta, og så kan man  

 spørge sig selv, er det nu fordi, vi er bevidst om, at vi vil  

 benægte historien, vi vil simpelthen ikke have med den at gøre,  

 man kan også være almindelig uoplyst eller ubegavet, eller man  

 kan være et menneske, der tjener et helt andet formål.
Nemlig at  

 give nazi-tiden, lige pludselig, et lidt mere blomsteragtigt ansigt   et  

 acceptabelt udseende.
Og hvor har vi det så henne? Hvor er det  

 så, at straffelovens bestemmelser skal komme i anvendelse? Fordi vi er  

 jo 100, hvor du siger "Jamen, folk er oplyste, og de oplyste skal have lov  

 til at drøfte det i medierne.
Det er din retssal, og du er selv  

 dommer.
 Reimer: Det var så et spørgsmål til  

  Falbert.
 Bent  Falbert: Nu skal du høre, jeg tror ikke, at  

 risikoen er så stor for, at synspunkter, at så gale synspunkter,  

 som vi lige har hørt her, skal få noget som helst  

 rådefæste, der er vi heldigvis 99,9% af verdens befolkning, der  

 vil sige noget andet.
Martin  G.  Veise: Hvad så med de mennesker, der  

 har oplevet det? Hvad med de efterladte? Bent  Falbert: Der render mange mennesker rundt i verden  

 med besynderlige budskaber og vil lave om på historien.
De har jo set  

 det forsøgt f.eks. i Sovjetunionen og Kina og andre steder.
Nu er de  

 altså nogle sennazister, her en meget lille randbevægelse, der  

 forsøger at skrive historien om.
Det vil ikke lykkes.
Og svaret skal  

 da ikke være at putte dem i fængsel.
Reimer: Lad os lige gå herover nu.
Nu blev ordet  

 nazi brugt.
(Kvindens fornavn): Det er jo ikke mig, der har  

 lavet historien om.
De 4 millioner, som paven stod og velsignede for, jeg ved  

 ikke, 10 år siden eller sådan noget lignende.
Der stod på  

 19 forskellige sprog: Her er 4 millioner jøder døde.
I 1990,  

 tror jeg det var, der raderede man alle de der ting ud, og nu står der,  

 at der er 1 million døde.
Reimer: Hvor står det? (Kvindens fornavn): Det står i Auschwitz.
I  

 flere år stod der ikke noget på de sten.
Nu står der 1  

 million eller 1½ million eller sådan noget lignende, og jeg vil gerne  

 vide, hvor er de millioner blevet af? Martin  G.  Veise: Hvor svært kan det være at  

 forstå, at der var mange andre lejre end Auschwitz? Hvor var den danske  

 folkeuddannelse? Hvor har det svigtet for dig? (Kvindens fornavn): Det kommer jo ikke sagen  

 ved.
(klapsalver) Reimer: Prøv lige, prøv lige  .
Martin: Hvor svært kan det være Reimer: Prøv lige at høre, lige et  

 øjeblik, jeg kommer tilbage (Kvindens fornavn): Må jeg have lov at tale  

 ud? Det er ikke mig, der har lavet historien om.
Reimer: Ved du hvad, nu går jeg (Kvindens fornavn): Og i øvrigt kan jeg  

 fortælle dig Reimer: Jamen, jeg går herover.
For herovre sidder  

 du  " Klagerne har anført, at ytringsfriheden trues af  

 middelalderlige forhold syd for vore grænser, og at denne oplysning er  

 af allerstørste betydning for offentligheden og derfor ikke må  

 hindres i at blive offentliggjort.
Klagerne har videre anført, at det var aftalt med  

 udsendelsens researcher, at den bog, klagerne havde udgivet, skulle vises for  

 seerne, og at begge klagerne skulle komme til orde i udsendelsen, hvilket  

 imidlertid ikke skete.
De oplysninger, der blev bragt i udsendelsen, blev  

 derfor ikke kontrolleret så langt, det var muligt, idet (kvindens  

 fornavn)s oplysninger kunne dokumenteres ved fremvisning af side 34 i  

 bogen.
Klagerne burde endvidere havde haft mulighed for at forklare, hvad  

 revisionisme er.
Klagerne har herudover anført, at  

 studieværten benyttede sig af (kvindens fornavn)s manglende  

 rutine, således at hun derved blev fremstillet som en forvirret nazist,  

 der udkastede urimelige påstande.
Klagerne er imidlertid ikke nazister  

 og har aldrig været det.
 Klagerne har yderligere anført, at den af de to,  

 der udtalte sig, burde have haft ret til at tale ud og burde have haft  

 lejlighed til at svare på de grove angreb, der kom fra andre.
 Klagerne har ydermere anført, at det i en debat om  

 ytringsfrihed bør være tilladt at kritisere jødiske  

 opfattelser, uden at fjernsynet stempler dette som nazisme og uddeler  

 mundkurv.
 Klagerne har endelig anført, at publikum var  

 instrueret til at fremkomme med en brølekoncert.
 Danmarks Radio har i en udtalelse anført, at  

 redaktionen af udsendelsen aftalte med klagerne, at de skulle medvirke i et  

 program, som handlede om ytringsfrihed, ikke om revisionismen.
 Danmarks Radio har videre anført, at den ene af  

 klagerne fik mulighed for at præsentere sit synspunkt: at  

 jødeudryddelsen ikke fandt sted i tilnærmelsesvis det omfang,  

 som fremgår af historiebøgerne.
 Danmarks Radio har herudover anført, at man  

 må forvente, at der kommer kraftige reaktioner, når man i et  

 debatprogram påstår, at jødeudryddelsen stort set ikke  

 fandt sted, idet udsagnet med rette kan opfattes som et forsøg  

 på at rense de værste krigsforbrydere i moderne historie.  

 Samtidig må det tages i betragtning, at emnet for aftenens debat var  

 ytringsfriheden, og det var derfor centralt, om revisionister som klagerne  

 skal have lov til offentligt at ytre sig.
 Danmarks Radio har endelig anført, at der med  

 hensyn til direkte udsendelser altid vil forekomme en risiko for, at et  

 levende forløb kan udvikle sig på andre måder, end det  

 på forhånd var tilrettelagt.
 I sagens behandling har følgende  

 nævnsmedlemmer deltaget: Axel Kierkegaard, Aage Lundgaard, Tage Clausen  

 og Erling Fugl.
 Pressenævnet udtaler:
 Pressenævnet bemærker indledningsvis, at den  

 redaktionelle frihed, der tilkommer en tv-station, indebærer, at der  

 under en direkte udsendelse kan forekomme ændringer i forhold til det  

 planlagte forløb.
 Klagerne var i forvejen bekendt med, at der i udsendelsen  

 ville deltage et publikum, som ville kunne medvirke med både  

 individuelle indlæg og meningstilkendegivelser i øvrigt.  

 På denne baggrund finder Pressenævnet, at man   når man  

 accepterer at deltage i en udsendelse af den pågældende karakter  

   må være forberedt på udsendelsens form, herunder  

 også at man ikke nødvendigvis får lejlighed til at komme  

 til orde i det omfang, man selv ønsker, og som under andre  

 omstændigheder kunne være passende.
 Pressenævnet finder herefter ikke grundlag for at  

 kritisere Danmarks Radio.
 Afsagt den 16. december 1998.
