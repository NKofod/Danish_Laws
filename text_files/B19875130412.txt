 I henhold til § 1, stk. 1 i Industriministeriets bekendtgørelse nr. 647 af  

 8. december 1982 om udstedelse og gennemførelse af måletekniske bestemmelser  

 m.v., fastsættes:
 1. Direktivets område:
 1.1. Bestemmelserne i nærværende direktiv med tilhørende bilag omfatter de  

 i bilaget definerede lodder (præcisionslodder) med en nominel værdi større  

 end eller lig med 1g og mindre end eller lig med 500g.
 1.2. Formålet med direktivet er at ajourføre og standardisere de hidtil  

 gældende krav til nationale præcisionslodder, som disse var fastlagt i  

 Handelsministeriets bekendtgørelse nr. 84 af 1. november 1950  

 (Justerreglementet) of dertil knyttede bestemmelser fra Justervæsenet.  

 Direktivet medfører ændringer af loddernes tolerancer, så de bliver  

 overensstemmende med EØF-tolerancekravene til præcisionslodder, klasse M1,  

 medens de hidtil gældende udvendige former af lodder er bibeholdt således, at  

 eksisterende lodder fortsat vil kunne anvendes.
2: Verifikation 2.1. Præcisionslodder, som overholder bestemmelserne i bilaget er  

 umiddelbart godkendt til verifikation.
 2.2 Verifikation foretages i overensstemmelse med bestemmelserne i  

 bilaget.
 2.3 Reverifikation skal foretages, når lodder har været udsat for forhold,  

 der ændrer dem synligt i nævneværdig grad eller som ændrer loddernes  

 masseindhold ud over den tilladte tolerance.
3. Udførende organer 3.1. Verifikation af præcisionslodder udføres af laboratorier som er  

 bemyndiget hertil af Teknologistyrelsen.
 4. Ikrafttræden m.v.
 4.1. Nærværende direktiv træder i kraft den 1. juli 1987. Samtidig ophæves  

 Handelsministeriets bekendtgørelse nr. 84 af 1. november 1950  

 (justerreglementet) § 11, afsnit VI c og d og § 13, afsnit VI d og e, idet de  

 i henhold til disse bestemmelser verificerede lodder fortsat kan anvendes i  

 en periode på 4 år efter det år i hvilket de senest er verificerede.
C.
Buhl/J.
Kaave 1. Definitioner 1.1. Lodder.
 Konkretiseret mål for masse (»vægt«), med lovbestemte  

 konstruktionsmæssige og måletekniske egenskaber: form, dimension, materiale,  

 udførelse, nominel værdi, tolerance.
 1.2. Lodsæt.
 Samling af lodder, der i almindelighed opbevares i lodæsker og som er  

 sammensat således, at der kan foretages afvejning af enhver byrde, der ligger  

 mellem vægten af loddet med den mindste nominelle værdi og summen af vægten  

 af alle lodderne i samlingen i en række, hvor vægten af loddet med den  

 laveste nominelle værdi udgør sættets trin.
 Sædvanligvis sammensættes nationale præcisionslodder i sæt af følgende  

 opbygning:
 1 GRAM, 2x2 GRAM, 5 GRAM, 10 GRAM, 2x20 GRAM, 50 GRAM, 100 GRAM, 2x200  

 GRAM og 500 GRAM.
 1.3. Normallodder.
 Når disse lodder bruges til kontrol (kalibrering) af vejeinstrumenter  

 eller lodder, kaldes de normallodder.
 2. Lodders nominelle værdi.
 Lodders nominelle værdi skal være 1g, 2g, 5g, 10g, 20g, 50g, 100g, 200g  

 eller 500g.
 3. Loddernes vægt.
 Ved en temperatur på 20 grader C er loddets vægt massen af et referancelod  

 med en densitet på 8000 kg/m3, som holdes i ligevægt i luft med en densitet  

 på 1,2 kg/m3.
 4. Tolerancer for præcisionslodder.
 5. Lodders form og dimensioner.
5.1. Form: Cylinder med knap 5.2. Dimensioner: De dimensioner, der skal overholdes, fremgår af  

 nedenstående skema.
Dimensionerne svarer til lodmateriale af massefylde 8400  

 kg/m3 og er underlagt normale fremstillingstolerancer, hvilket vil muliggøre  

 overholdelse af loddernes tolerance for masseindhold.
 MÅL i mm svarer til loddensitet 8,4 g/cm3.
 6. Lodmateriale.
 Lodderne skal være fremstillet af trukket messing, massefylde ca.  

 8400-8600 kg/m3 eller anden metal eller metallegering af tilsvarende  

 kvalitet, hvis densitet skal være sådan, at en afvigelse på 10% i massefylden  

 af luften i forhold til den specificerede (1,2 kg/m3) højst fremkalder en  

 fejl på 1/4 af loddets tolerance.
 7. Overfladestand.
Hele overfladen af lodderne, herunder deres standflader og kanter, skal  

 være fuldstændig fri for ujævnheder.
Overfladen skal være poleret og må for  

 det blotte øje ikke fremvise nogen porøsitet.
Den kan være beskyttet med et  

 metallisk overtræk.
 8. Justering.
Lodderne er uden justerhulrum.
Justering af nye lodder foregår ved  

 afslibning af overskydende materiale fra standfladen.Slidte lodder større end  

 5g kan justeres med bly i udboring i standfladen.
Udboringen lukkes med  

 messingprop, som dækkes med stempel.
 9. Angivelse og påskrifter.
 9.1. Angivelse af loddets nominelle værdi, samt evt. fabrikatsmærke ( på eksisterende, ældre lodder, produceret af Justervæsnet)  

 skal være anbragt med forsænkede typer på fladen over dets cylinderiske del.  

 På knappens øverste flade præges loddets numeriske talstørrelse.
 9.2. I lodsæt, hvor samme lodstørrelse optræder i 2 eksemplarer, præges  

 det ene lod med en stjerne eller en prik efter den nominelle værdiangivelse,  

 for at lodderne kan skelnes fra hinanden.
 10. Verifikation.
 Ved verifikation stemples loddet på standfladen med verifikationsmærke  

 (TS-logo med autorisationsnummer for bemyndiget verifikationslaboratorium)  

 samt årstal i sekskantet ramme:
 11. Præsentation.
 11.1. Præcisionslodder, som enkeltlodder eller i lodsæt op til 500g, skal  

 anbringes i lodæsker.
 11.2. Lodæskerne skal på deres låg bære angivelse  

 »Præcisionslodder«.
