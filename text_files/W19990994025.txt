Hensynet til offentlighedens krav på information vedrørende  

 den offentlige forvaltning måtte tillægges vægt.
Endvidere  

 havde bladet også havde forsøgt at indhente hendes kommentar.  

 God presseskik var derfor ikke overtrådt.
Kendelse fra Pressenævnet i sag nr.  

 116/1994 Socialpædagogernes Landsforbund har på vegne  

 en socialpædagog [A] klaget over en artikel i B.T. den 10. november  

 1994, idet forbundet finder, at bladet har overtrådt god  

 presseskik.
 På B.T.'s spiseseddel den 10. november 1994 var  

 anført:
 "Fyret af borgmesteren: PÆDAGOG HOLDT  

 DØV KLIENT SOM SLAVE.
Gennem to måneder udnyttede en socialpædagog  

 den døve  Belinda  Carlson til at arbejde gratis for sig.  

 Kæresten blev også narret." Teksten var ledsaget af et billede af  Belinda  Carlson og  

 dennes kæreste.
I artiklen inde i avisen, der havde overskriften  

 "Socialpædagog fyret med øjeblikkelig virkning: Døv  

 klient holdt som slave.
Lokket af løfter om at få sit  

 tvangsfjernede barn tilbage arbejdede en mor fra tidlig morgen til sen aften  

 gratis for den kommunale familievejleder", hed det:
 "Borgmester  Ole  P.  Nielsen skred øjeblikkelig  

 til handling, da han fik bekræftet, at en socialpædagog, der er  

 ansat som familievejleder i Hvidebæk kommune, havde holdt en døv  

 kvinde som slave, mod at kvinden senere fik en udtalelse, som sikrede hende  

 forældreretten over sin seks-årige datter.
Den kvindelige familierådgiver, der er uddannet  

 socialpædagog, og ansat i Hvidebæk kommune på  

 Vestsjælland, har indrømmet, at hun lod sin klient,  Belinda  

  Carlson, 36, arbejde for sig fra kl. 8.00 til kl. ca. 23.00 hver dag i to  

 måneder.
Den samlede arbejdstid er opgjort til 700 timer.
" Belinda er fraskilt, og ved skilsmissen fik hendes mand  

 forældreretten over deres fælles datter.
Han magtede ikke at  

 passe pigen, som er anbragt i familiepleje i Kalundborg." Malede hele huset.
 "Da  Belinda søgte hjælp hos en  

 familierådgiver i Hvidebæk kommune, fik hun den besked, at hvis  

 hun ville arbejde hjemme hos familierådgiveren med at passe huset,  

 sørge for at der blev gjort rent, samt muge ud under deres får,  

 høns og ænder, så ville familierådgiveren skrive en  

 rapport, der var til  Belindas fordel, så hun kunne få datteren  

 hjem", fortæller hendes kæreste, maler  Thomas  Monzon, og  

 fortsætter:
"Jeg talte også med familierådgiveren, og jeg  

 fik det indtryk, at hvis jeg gav et nap med, så ville det styrke  

  Belindas situation, så jeg har malet stort set hele  

 familierådgiverens 200 kvadratmeter store hus og alt  

 træværket.
Der var ikke tale om, at jeg skulle have penge for  

 det, men det var vores klare indtryk, at  Belinda skulle have løn for  

 det arbejde, hun udførte.
Da  Belinda havde arbejdet i to måneder for  

 familierådgiveren, bad vi om, at hun fik sin løn.
Men  

 familierådgiveren sagde, at det kunne der ikke blive tale om.  Belinda  

 skulle arbejde for at få en god udtalelse i rapporten.  

 Familierådgiveren sagde, at hvis  Belinda fastholdt, hun skulle have  

 penge, ville hun skrive en negativ rapport, så  Belinda under ingen  

 omstændigheder ville få forældreretten til sin datter.
Det mente jeg ikke var rimeligt.
Så jeg tog  

 omgående kontakt til organisationen "Børnenes Stemme" og til  

 borgmester  Ole  P.  Nielsen, som øjeblikkelig tog sagen op på  

 byrådsmødet tirsdag aften.
 Onsdag morgen blev sagsbehandleren og hendes organisation  

 kaldt til møde med borgmesteren, hvor hun blev fyret med tre  

 måneders løn og straks fratrådte", siger  Thomas  

  Monzon.
 Kræver 52.000 kr.
Det har ikke været muligt at få en kommentar  

 fra  Ole  P.  Nielsen, der er den eneste, som må udtale sig i  

 personsager.
Men et byrådsmedlem bekræftede i aftes  

 sagsforløbet og fyringen over for B.T.
 Belinda  Carlson har gennem sin advokat foreløbig  

 fremsat krav om 52.000 kr., for det arbejde, hun har udført for  

 familierådgiveren, men betinget sig, at dette krav kan  

 forhøjes.
 Britt  Bartenbach fra Børnenes Stemme er chokeret  

 over, at en kommunalansat i den grad kan udnytte en mor, der af  

 kærlighed kæmper for sin datter.
"Det er en forfærdelig sag, som jeg finder  

 skærpende, fordi  Belinda er handicappet.
Det er grimt at udnytte folk  

 på den måde.
Fordi man er døv, er det jo ikke ensbetydende med,  

 at man er en dårlig mor.
Jeg vil samtidig sige, at det er fantastisk  

 så flot, Hvidebæks borgmester har handlet.
Normalt ser man, at  

 den ansatte bare overflyttes til andet arbejde", siger  Britt  

  Bartenbach." Artiklen var ledsaget af et billede af  Belinda  Carlson,  

 der holdt et billede af sin datter i hænderne.
Efter offentliggørelse af artiklen rettede  

 Socialpædagogernes Landsforbund henvendelse til B.T.
Af skrivelsen  

 fremgår bl.a.:
 "Socialpædagogernes Landsforbund skal herved  

 meddele, at ovenstående artikel ikke er korrekt citeret, idet det af  

 artiklen fremgår, at Hvidebæks borgmester skred til  

 øjeblikkelig handling, da han fik bekræftet, at en  

 socialpædagog - ansat i kommunen - havde holdt en døv kvinde som  

 slave.
 I denne anledning skal Socialpædagogernes  

 Landsforbund herved meddele, at vort medlem selv har opsagt sin stilling med  

 fratræden til udgangen af januar måned 1995. Dette er behandlet i  

 Hvidebæks kommunes økonomiudvalg ved møde den 8. november  

 1994. Dokumentation vedlægges.
 Endvidere er Socialpædagogernes Landsforbund  

 uforstående overfor B.T.'s version af, at vort medlem skulle have  

 indrømmet, at hun lod sin klient arbejde for sig hver dag i 2  

 måneder.
Idet ovenstående påstande er udokumenterede  

 skal Socialpædagogernes Landsforbund hermed anmode avisen om  

STRAKS at dementere sagen, ...." Herefter hed det i en artikel den 11. november 1994 i B.T.  

 under overskriften "Socialpædagoger truer med retssag - Familievejleder  

 sagde selv op":
 "Pædagogernes Landsforbund går nu i brechen  

 for deres medlem, som gennem to måneder lod en døv klient  

 arbejde privat for sig, mod at klienten, den 36-årige  Belinda  

  Carlson, blev stillet en rapport i udsigt, som ville sikre hende  

 forældremyndigheden over hendes seks-årige datter.
 Landsforbundet truer både B.T. og Hvidebæks  

 borgmester  Ole  P.  Nielsen med retssag, hvis ikke det dementeres, at  

 medlemmet, en socialpædagog ansat som familievejleder, blev fyret.
Fagforbundet vedlægger et udskrift fra  

 økonomiudvalgets ekstraordinære møde.
Af den  

 fremgår det, at kommunen 3. november modtog en klage over  

 familierådgiveren. 8. november blev familierådgiveren og hendes  

 organisation indkaldt til møde, hvor kommunaldirektøren  

 indstiller, at kommunen accepterer en afskedsansøgning fra  

 familierådgiveren.
 "Min officielle kommentar til den sag har hele tiden  

 været følgende:
Hvidebæk kommune har afsluttet  

 undersøgelsen af klagen mod familievejlederen, resultatet af  

 undersøgelsen er resulteret i, at samarbejdet d.v.s.  

 ansættelsesforholdet med den pågældende familievejleder er  

 ophørt med omgående virkning." Siger borgmester  Ole  P.  Nielsen, og  

 fortsætter:
 Korrekt.
"Hvordan pressen udlægger det, kan og vil jeg ikke  

 blande mig i.
Jeg har forsøgt at gøre det sobert, og jeg kan  

 bekræfte, at B.T.'s artikel om sagen er korrekt.
Om man skal bruge ordet fyring, bortvisning eller  

 afskedsansøgning, vil jeg ikke tage stilling til.
Familievejlederen  

 har foretaget nogle dispositioner, og de forhold gør, at hun ikke er  

 egnet til en ansættelse i Hvidebæk kommune.
Jeg kan kun fastholde  

 min udtalelse: "ansættelsesforholdet er ophørt med  

 øjeblikkelig virkning". Vi forsøgte at gøre det så  

 pænt som muligt.
Kald det en mellemløsning, og det får vi  

 utak for nu.
Familierådgiveren har over for os indrømmet,  

 at hun lod sin klient,  Belinda  Carlson, arbejde for sig.
Om det er syv  

 timer eller 700 timer er i den forbindelse ligegyldig.
En time er en time for  

 meget", siger Hvidebæks borgmester  Ole  P.  Nielsen." Om baggrunden for sagen har Socialpædagogernes  

 Landsforbund oplyst, at "pædagog [A] havde fået til opgave, i en  

 3 måneders periode at observere, hvorvidt klienten ville være i  

 stand til at have uovervåget samvær med sin 6-årige datter.  

 Under observationsperioden opstod der et tæt forhold mellem klienten,  

 dennes kæreste og pædagog [A], som medførte en uheldig  

 sammenblanding af et professionelt arbejdsliv og privatliv, hvilket  

 resulterede i, at klienten og dennes kæreste privat kom i pædagog  

 hjem.
Socialpædagogernes Landsforbund er naturligvis  

 medvidende om, at denne sammenblanding af arbejde og privatliv ikke må  

 ske, og rent ansættelsesretligt fik det også den konsekvens, at  

 mistede sit arbejde, idet hun valgte at opsige sin stilling som  

 hjemmevejleder i kommunen på grund af sagen." Til støtte for klagen har Socialpædagogernes  

 Landsforbund gjort gældende, at det er uhyre kritisabelt, at B.T. har  

 udråbt [A] som slaveholder på forsiden samt på  

 "spisesedler" rundt i hele landet.
Uanset hensynet til ytringsfriheden  

 bør pressen udvise respekt for den personlige integritet og behovet  

 for ubeføjede krænkelser.
 Artiklen indeholdt flere beskyldninger mod [A], som  

 tangerer beskyldninger om misbrug af offentlig stilling og således  

 indebærer en overtrædelse af straffeloven.
Endvidere er det gjort gældende, at der er flere  

 ukorrekte oplysninger i artiklen.
Sagen drejede sig ikke om  

 forældremyndighed, men om hvorvidt den pågældende klient  

 var egnet til at have uovervåget samvær med sin 6-årige  

 datter.
 Endvidere arbejdede klienten kun på eget initiativ  

 hos [A], der havde bedt klienten om at undlade dette. [A] har aldrig erkendt, at hun ville foretage en positiv  

 indstilling vedrørende klientens egnethed mod, at denne udførte  

 arbejde for hende.
 Endelig er det gjort gældende, at B.T. ikke har  

 hørt [A] inden offentliggørelsen af artiklen.
 I en udtalelse om klagen har B.T. anført, at  

 kommunens borgmester i artiklen den 11. november 1994 bekræfter, at  

 B.T.'s beskrivelse er korrekt.
B.T. har endvidere anført, at bladet forinden  

 offentliggørelsen forsøgte at få en kommentar fra [A],  

 der ikke var at træffe på sin bopæl, ligesom hendes  

 telefonnummer ikke fremgår af den lokale telefonbog.
Det bemærkes  

 dog, at B.T. ikke i artiklerne har identificeret pædagogen.
Muligvis  

 har en snæver kreds i lokalsamfundet kunnet identificere  

 pædagogen på baggrund af B.T.'s omtale, men den grove sag og  

 kommunens reaktion herpå er af væsentlig offentlig interesse.
 Følgende nævnsmedlemmer har deltaget i sagens  

 behandling: Else Mols, Henrik Antonsen, Kate Bluhme og Preben  

 Sørensen.
 Pressenævnet udtaler:
Pressenævnet finder, at oplysningerne i B.T.'s  

 artikel den 10. november 1994 kan virke krænkende for den omtalte  

 socialpædagog.
Der må imidlertid i sager som den foreliggende  

 foretages en afvejning af hensynene til personer og til den almene  

 interesse.
 Pressenævnet finder, sådan som sagen  

 foreligger oplyst, at B.T.'s artikel, trods unøjagtigheder, beskriver  

 et af alle erkendt kritisabelt forhold i forbindelse med den offentlige  

 forvaltning, og at hensynet til offentlighedens krav på information  

 må stå over krav om beskyttelse af de involverede personer.
 Da B.T. desuden ikke bringer socialpædagogens navn,  

 og da der har været gjort forsøg på at indhente hendes  

 kommentar, finder Pressenævnet ikke, at B.T. har overtrådt god  

 presseskik.
 Afsagt den 19. januar 1995.
