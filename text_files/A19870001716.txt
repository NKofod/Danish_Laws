 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
Tekstanmærkning nr. 3, 8, 18, 19 og 53 til § 17 i 
tillægsbevillingsloven til Finansloven for 1987 Til § 17. Industriministeriet.
 Dispositionsrammer m.v.
 Nr. 3. ad 03.06.53.03.
 Industriministeren bemyndiges til inden for et beløb af 40. mill. kr. at  

 afgive tilsagn om tilskud til finansiering af en markedsudviklingsordning.
Tilbagebetalte tilskud kan genanvendes.
Den del af tilsagn og/eller  

 udbetalinger, der ikke udnyttes i et finansår, overføres til følgende  

 finansår.
 Nr. 8. ad 20.
 Industriministeren bemyndiges til i finansåret 1987 inden for et beløb af  

 180 mill. kr. at yde garanti af statskassen i henhold til LB nr. 91 af 28.  

 februar 1986 om garantier for lån til bygning af mindre fragtskibe.
 Den del af dispositionsrammen, der ikke udnyttes i et finansår, overføres  

 til følgende finansår.
 Nr. 18. ad 03.06.52.03.
 Et beløb svarende til indtægterne fra offentlig eksportfremmeservice under  

 eksportstipendiatordningen kan genanvendes til eksportfremmende formål i  

 følgende finansår.
 Nr. 19. ad 20.
 Industriministeren bemyndiges til, inden udgangen af 1990, at stille en  

 garanti indenfor et beløb af 275 mill. kr. for forhåndslån fra Danmarks  

 Skibskreditfond, som Burmeister & Wain Skibsværft A/S vil kunne optage i  

 forbindelse med bygningen af værftets uigenkaldeligt sidste skib.
 Andre bestemmelser.
 Nr. 53. ad 35.01.
 Af kontoen kan udredes vederlag til tjenestemænd for arbejde ved  

 forundersøgelse af patentansøgninger og teknisk bistand i patentsager samt  

 til medlemmer af patentankenævnet og mønsterankenævnet.
