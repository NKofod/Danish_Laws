 I medfør af § 4, stk. 2, i lov om erhvervsuddannelser, jf.  

 lovbekendtgørelse nr. 122 af 5. februar 1997, fastsættes:
Uddannelsen § 1.  Uddannelsens formål er, at eleven gennem  

 skoleundervisning og praktikuddannelse opnår kompetence som bogbinder inden  

 for det valgte speciale.
 § 2.  Det faglige udvalg for uddannelsen, jf. § 37 i  

 erhvervsuddannelsesloven, er Grafisk Fagligt Udvalg.
 Uddannelsens varighed og struktur m.v.
 § 3.  Uddannelsen varer i alt 3 år og 6 måneder og kan  

 gennemføres med speciale som industribogbinder eller som håndbogbinder.
 Stk. 2.  Uddannelsen indledes i praktikvirksomhed eller  

 med 2. skoleperiode.
 § 4.  Skoleundervisningen varer 29 uger (inkl. 2.  

 skoleperiode).
 Stk. 2.  Skoleundervisning og praktikuddannelse veksler  

 således:
 Stk. 3.  Uddannelsen afsluttes med eksamen  

 (svendeprøve), der gennemføres i forbindelse med sidste skoleperiode, jf. §  

 25.
Fritagelse for dele af undervisningen § 5.  Personer, der er fyldt 25 år og gennem 3 års  

 beskæftigelse inden for faget har opnået en relevant grafisk baggrund, kan  

 gennemføre uddannelsen på 2 år og 6 måneder.
 Stk. 2.  Skoleuddannelsen omfatter da maksimalt 19  

 skoleuger, der tilrettelægges af skolen i samarbejde med det faglige udvalg.
 Stk. 3.  Eleven kan af skolen fritages for dele af  

 undervisningen på baggrund af beskæftigelse eller anden uddannelse, jf. bilag  

 1.
 Stk. 4.  Fritagelse for dele af undervisningen kan i  

 øvrigt ske efter hovedbekendtgørelsen.
Adgangsbegrænsning § 6.  Skolen optager elever i uddannelsen i  

 overensstemmelse med de almindelige regler om optagelse af elever i  

 erhvervsuddannelserne.
 Stk. 2.  Skolen kan dog kun optage elever uden  

 uddannelsesaftale til påbegyndelse af uddannelsens 2. skoleperiode i et  

 omfang, der svarer til en procentdel af det antal elever, som skolen året før  

 optog med uddannelsesaftale, jf. stk. 3.
 Stk. 3.  Procentdelen, jf. stk. 2, fastsættes af  

 Undervisningsministeriet efter indstilling fra det faglige udvalg og  

 Erhvervsuddannelsesrådet hvert år inden den 31. december, gældende for det  

 følgende kalenderår.
 Stk. 4.  De elever, som skolen optager efter stk. 2,  

 skal være de ansøgere, som skolen finder bedst egnede til uddannelsen, med  

 vægt på følgende kvalifikationer: Dansk, engelsk, matematik, teknisk snilde,  

 normalt farvesyn og akkuratesse.
 Stk. 5.  Skolen meddeler i sit årlige udbudsmateriale,  

 hvilke nærmere kriterier skolen lægger vægt på ved optagelsen af elever uden  

 uddannelsesaftale.
 Stk. 6.  Skoler, der udbyder uddannelsen, og som ikke  

 optog elever i uddannelsen året før, kan optage indtil 10 elever uden  

 uddannelsesaftale.
Uddannelsens mål og indhold § 7.  Den uddannede industribogbinder skal  

 selvstændigt og kreativt kunne medvirke i den industrielle bogbindermæssige  

 proces i grafisk produktion og have kendskab til almindeligt forekommende  

 materialer og skal kunne indstille og betjene samt foretage fejlfinding på de  

 maskiner og det udstyr som anvendes i de forskellige processer.
 Stk. 2.  Den uddannede håndbogbinder skal kunne  

 medvirke kreativt og selvstændigt i den bogbindermæssige proces ved  

 fremstilling af håndindbundne bøger og have kendskab til behandling af de  

 materialer, som anvendes i de forskellige processer.
 Stk. 3.  Den uddannede skal tillige have opnået en sådan  

 faglig bredde og erhvervsmæssig indsigt, at det kan danne basis for en senere  

 specialisering, videregående uddannelse eller etablering af selvstændig  

 virksomhed.
Skoleundervisningen § 8.  Skoleundervisningen, der på en helhedsorienteret  

 måde skal omfatte både teoretisk og praktisk indlæring med henblik på at give  

 eleven generelle og specielle kvalifikationer, har som mål, at eleven opnår  

 teoretisk og praktisk forståelse af bogbinderområdet, kendskab til de  

 forskellige materialekvaliteter og produktionsmetoder samt til fagets  

 elektroniske og mekaniske udstyr samt kvalitetskontrol.
 Stk. 2.  Undervisningen skal tilrettelægges med et  

 differentieret indhold under hensyntagen til den praktikundervisning, eleven  

 har modtaget i praktikvirksomheden.
 Stk. 3.  For elever, der optages efter § 5,  

 tilrettelægges undervisningen efter elevens forudsætninger og behov, idet den  

 vejledende uddannelsestid kan fraviges i fornødent omfang og under respekt  

 for de angivne mål for undervisningen.
Grundfag Stk. 2.  Mål, indhold, vejledende uddannelsestid og  

 eksamensregler følger reglerne for de enkelte grundfag.
Områdefag § 10.  Undervisningen i områdefag, der har et omfang  

 svarende til en vejledende uddannelsestid på 9,7 uger, har følgende mål:
 Eleven skal opnå færdigheder i industriel bogblokfremstilling med  

 forståelse for processer, materialer og udstyr.
 Vejledende uddannelsestid: 3,7 uger.
 Eleven skal kunne betjene almindeligt forekommende industrielle  

 bogbindermaskiner og -udstyr.
 Vejledende uddannelsestid: 2 uger.
 Eleven skal opnå forståelse for og praktisk færdighed i anvendelse af  

 forskellige produktionsmetoder i industriel bogbinding under hensyntagen til  

 produktets art og anvendelse.
 Vejledende uddannelsestid: 2 uger.
 Eleven skal opnå kendskab til principper og arbejdsmetoder for  

 håndindbinding af bøger.
 Vejledende uddannelsestid: 2 uger.
Specialefag § 11.  Undervisning i specialefag inden for speciale  

 som industribogbinder, der har et omfang svarende til en vejledende  

 uddannelsestid på 4,8 uger, har følgende mål:
 Eleven skal kunne indstille og betjene, samt foretage fejlfinding på  

 programskæremaskine.
 Eleven skal kunne indstille og betjene, samt foretage fejlfinding på  

 falsemaskine.
 Eleven skal kunne indstille og betjene, samt foretage fejlfinding på  

 samlehæftemaskine.
 Eleven skal kunne indstille og betjene, samt foretage fejlfinding på  

 optagningsmaskine.
 Eleven skal kunne indstille og betjene, samt foretage fejlfinding på  

 garnhæftemaskine.
 Eleven skal kunne indstille og betjene, samt foretage fejlfinding på  

 klæbebinder.
 Eleven skal kunne indstille og betjene, samt foretage fejlfinding på  

 treknivsmaskine.
 Eleven skal opnå kendskab til bindsamler.
 Eleven skal opnå kendskab til presseforgyldermaskine.
 Eleven skal opnå kendskab til indhængningsmaskine.
 Stk. 2.  Undervisningen i specialefag inden for speciale  

 som håndbogbinder, der har et omfang svarende til en vejledende  

 uddannelsestid på 4,8 uger, har følgende mål:
 Eleven skal opnå forståelse for de forskellige indbindingsmuligheder, der  

 er ved den håndindbundne bog.
 Eleven skal opnå forståelse for arbejdsprocesserne inden for bindtyperne:  

 Helskindbind, dybfalsede- og lavfalsede vælskbind.
 Eleven skal opnå praktisk færdighed i udførelsen af ovennævnte  

 indbindinger, hvor skind- og materialebehandling gennemføres i  

 overensstemmelse med behov for brugbarhed og æstetik, som er afstemt efter  

 bogens indhold.
 Eleven skal opnå praktiske færdigheder i udførelsen af hånd- og  

 presseforgyldning ved brug af blindtryk samt guld- og farvetryk, hvor der  

 anvendes blad- og rulleguld.
 Eleven skal opnå praktisk færdighed i udførelsen af forskellige former for  

 snitbehandling, hvad enten det drejer sig om varianter med farve eller guld-  

 og grafiksnit.
 Eleven skal opnå praktisk færdighed i marmorering af forskellige  

 materialer.
Valgfag § 12.  Undervisningen i valgfag følger reglerne i  

 hovedbekendtgørelsen.
 Stk. 2.  Valgfagene har et omfang svarende til en  

 vejledende uddannelsestid på 4,8 uger.
Undervisningsplan § 13.  Skolen fastsætter i overensstemmelse med  

 hovedbekendtgørelsen det nærmere indhold af undervisningen.
Praktikuddannelse § 14.  Virksomheden skal gennemføre praktikuddannelsen  

 således, at den sammen med skoleundervisningen fører til, at eleven kan nå  

 uddannelsens mål, jf. § 1.
 § 15.  Målet for praktikuddannelsen er at opøve  

 elevens praktiske færdigheder med udgangspunkt i den teoretiske og praktiske  

 undervisning, der finder sted på skolen.
 § 16.  Hvis uddannelsen indledes med et praktikophold,  

 skal eleven i denne praktikperiode stifte bekendtskab med de erhvervsmæssige  

 kategorier, der findes i virksomheden.
 Stk. 2.  Eleven med speciale som  

industribogbinder skal i praktikperioderne efter 2. skoleperiode, jf.  

 dog stk. 4, opnå færdigheder på minimum 4 af følgende maskiner:  

 Programskæremaskine, falsemaskine, samlehæfter, optagningsmaskine,  

 garnhæftemaskine, klæbebinder, treknivsmaskine, bindsamler,  

 presseforgyldermaskine, indhængningsmaskine, collator eller stansemaskine.
 Stk. 3.  Eleven med speciale som håndbogbinder  

 skal i praktikperioderne efter 2. skoleperiode, jf. dog stk. 4, opnå  

 færdigheder inden for følgende områder: Indbindingsmetoder, bindtyper,  

 materialebehandling, forgyldning, snitbehandling og marmorering.
 Stk. 4.  I sidste praktikperiode arbejder eleven  

 selvstændigt med i produktionerne.
§ 17.  Ved afslutningen af en praktikperiode, undtagen  

 den sidste, meddeler virksomheden i en erklæring til skolen og eleven, hvilke  

 arbejdsområder og funktioner eleven har været beskæftiget med i  

 praktikperioden.
I denne erklæring anføres endvidere, om praktikvirksomheden  

 skønner, at eleven har særlige behov med hensyn til skoleundervisning.
 Stk. 2.  Virksomheden udsteder en afsluttende  

 praktikerklæring i overensstemmelse med hovedbekendtgørelsen ved  

 praktiktidens afslutning.
 Stk. 3.  Det faglige udvalg udfærdiger blanketter til  

 brug for de erklæringer, som er nævnt i stk. 1 og stk. 2, jf.  

 hovedbekendtgørelsen.
 Bedømmelse og uddannelsesbeviser m.v.
Uddannelsesbevis § 18.  Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence inden for uddannelsen med det valgte speciale.
 Stk. 2.  Uddannelsesbeviset udstedes, når skolebevis er  

 udstedt, jf. § 19, og afsluttende praktikerklæring er udstedt, jf. § 17, stk.  

 2, og når den eksamen, som er beskrevet i §§ 25-27 (svendeprøven), er  

 bestået.
 Stk. 3.  Uddannelsesbeviset, der affattes i  

 overensstemmelse med hovedbekendtgørelsen, skal angive uddannelsens  

 betegnelse og speciale samt oplysning om den opnåede karakter, fastsat i  

 henhold til § 27, stk. 3-5. Både karakterens talværdi og den sproglige  

 definition påføres uddannelsesbeviset.
 Stk. 4.  På uddannelsesbeviset anføres følgende udtryk  

 for præstationen:
 »Antaget med sølvmedalje«, når eleven har opnået 13 i  

 eksamenskarakter.
 »Antaget med bronzemedalje«, når eleven har opnået 11 i  

 eksamenskarakter.
 »Antaget med ros«, når eleven har opnået 9 eller 10 i  

 eksamenskarakter.
 »Antaget«, når eleven har opnået 6, 7 eller 8 i  

 eksamenskarakter.
 Stk. 5.  Det faglige udvalg opbevarer fortegnelse over  

 udstedte uddannelsesbeviser i 20 år.
Skolebevis § 19.  Når alle skoleperioder i uddannelsen er  

 gennemført og betingelserne i stk. 2 er opfyldt, udsteder skolen et  

 skolebevis til eleven.
Skolen sender samtidig en kopi af skolebeviset til det  

 faglige udvalg.
 Stk. 2.  Følgende betingelser skal være opfyldt for at  

 udstede skolebevis, jf. dog stk. 4:
 Stk. 3.  Skolebeviset skal indeholde:
 Stk. 4.  Hvis betingelsen i stk. 2, nr. 1, ikke er  

 opfyldt, men betingelserne i stk. 2, nr. 2, er opfyldt, udstedes skolebevis,  

 når skolen ud fra en samlet bedømmelse vurderer, at eleven, eventuelt efter  

 supplerende undervisning, opfylder målene for skoleundervisningen.
 Stk. 5.  Hvis betingelserne for udstedelse af skolebevis  

 ikke er opfyldt, jf. stk. 2, udsteder skolen en skolevejledning, jf. § 22,  

 stk. 3.
 Stk. 6.  Hvis eleven ophører med skoleundervisningen,  

 uden at skolebevis kan udstedes, udsteder skolen, hvis eleven anmoder om det,  

 bevis for den gennemgåede undervisning.
 Eksamensbeviser m.v.
 § 20.  Senest ved afslutningen af sidste skoleperiode  

 udsteder skolen eksamensbeviser for de grundfag eller valgfag, som er  

 afsluttet med eksamen.
Stk. 2.  Ved en skoleperiodes afslutning udsteder  

 skolen, hvis eleven anmoder om det, eksamensbevis for de grundfag og valgfag,  

 som er afsluttet med eksamen i den pågældende skoleperiode, når eleven har  

 gennemført eksamen.
I øvrigt udsteder skolen ved en skoleperiodes afslutning,  

 hvis eleven anmoder om det, bevis for den gennemgåede undervisning.
Skolens bedømmelse § 21.  I forbindelse med undervisningens gennemførelse  

 foretager skolen en løbende bedømmelse af eleven i overensstemmelse med  

 skolebedømmelsesplanen, jf. hovedbekendtgørelsen.
 Stk. 2.  Formålet med den løbende bedømmelse er at  

 hjælpe og vejlede eleven og at give grundlag for udstedelse af  

 skolevejledning samt at evaluere undervisningens indhold og metode.
 Stk. 3.  Formålet med skolens bedømmelse i sidste  

 skoleperiode er endvidere at bidrage til grundlaget for udstedelse af  

 skolebevis, jf. § 19, stk. 2, nr. 1.
Skolevejledning § 22.  Ved en skoleperiodes afslutning, jf. dog stk.  

 3, udsteder skolen en skolevejledning til eleven og til praktikvirksomheden,  

 jf. dog stk. 4.
 Stk. 2.  Skolevejledningen, der udfærdiges i  

 overensstemmelse med hovedbekendtgørelsen, skal indeholde oplysning om:
Stk. 3.  Efter sidste skoleperiode i uddannelsen  

 udsteder skolen kun en skolevejledning, hvis betingelserne for udstedelse af  

 skolebevis, jf. § 19 stk. 2 eller 4, ikke er opfyldt.
Skolen kan dog udstede  

 en skolevejledning efter sidste skoleperiode med angivelse af elevens  

 eventuelle behov for supplerende oplæring i praktikvirksomheden.
 Stk. 4.  Hvis eleven har gennemgået 2. skoleperiode,  

 uden at skoleperioden er omfattet af en uddannelsesaftale, udstedes  

 skolevejledningen kun til eleven.
Karakterskala § 23.  Ved karaktergivning anvendes 13-skalaen, jf.  

 bekendtgørelse om karakterskala og anden bedømmelse.
Afsluttende bedømmelse § 24.  Skolen afholder eksamen i grundfag, hvis det  

 følger af reglerne om disse fag.
 Stk. 2.  Endvidere afholdes afsluttende eksamen efter  

 reglerne i §§ 25-27.
 Stk. 3.  I område- og specialefag giver skolen ved  

 afslutningen af den sidste skoleperiode en standpunktskarakter i forhold til  

 slutmålene for undervisningen i disse fag på grundlag af en helhedsvurdering.
 Stk. 4.  Skolen giver i øvrigt standpunktskarakter i de  

 grundfag, som ikke afsluttes med eksamen.
 Stk. 5.  For valgfag foretages bedømmelse efter reglerne  

 om disse fag.
 § 25.  I sidste skoleperiode afholdes en afsluttende  

 eksamen, der samtidig udgør en svendeprøve, jf. § 26.
 Stk. 2.  Opgaverne stilles af skolen efter samråd med  

 det faglige udvalg.
 Stk. 3.  Ved indkaldelse af elever til den skoleperiode,  

 hvori den afsluttende eksamen afholdes, sender skolen en liste over de  

 pågældende elever med angivelse af elevernes praktikvirksomhed til det  

 faglige udvalg.
 Stk. 4.  Det faglige udvalg udpeger herefter de  

 censorer, der er nævnt i stk. 5, og giver skolen meddelelse om, hvem der er  

 udpeget.
Stk. 5.  Elevernes løsning af opgaverne bedømmes efter  

 reglerne i § 27 af en lærer og to censorer.
Censorerne skal have den fornødne  

 fagkundskab og repræsentere henholdsvis arbejdsgiver- og arbejdstagersiden i  

 det faglige udvalg.
Censorerne skal opfylde habilitetskravene i henhold til  

 eksamensbekendtgørelsen.
 Stk. 6.  Elever, der ønsker det, kan få opgaverne læst  

 op.
 Stk. 7.  Censorerne kan overvære en del af den praktiske  

 prøve.
§ 26.  Eksamen for elever med speciale som  

industribogbinder består af en skriftlig og en praktisk prøve.
Den  

 skriftlige prøve varer 30 minutter og består af spørgsmål inden for følgende  

 discipliner:
Stk. 2.  Den praktiske prøve for elever med speciale som  

industribogbinder består af en projektopgave og af en individuel  

 praktisk prøve.
Den samlede varighed er 25 timer.
Ved projektopgaven  

 samarbejder eleverne to og to om fremstilling af i alt fire papbind.
Den  

 individuelle praktiske prøve afholdes inden for en af følgende discipliner:
 Stk. 3.  Eleven trækker mellem de nævnte discipliner lod  

 om i hvilken af disciplinerne, den praktiske prøve skal aflægges.
Stk. 4.  Eksamen for elever med speciale som  

håndbogbinder består udelukkende af en praktisk prøve, som omfatter  

 fremstilling af et stk. papbind (helbind med forgyldning), samt fremstilling  

 af enten et stk. helskindbind med forgyldning og guldsnit eller et stk.  

 dybfalset vælskbind med forgyldning.
Den samlede varighed er 25 timer.
Stk. 5.  I tilslutning til den praktiske prøve, jf. stk.  

 2 og 4, finder en mundtlig overhøring sted, når eleven afleverer sin  

 afsluttende opgave.
Overhøringen er en del af den praktiske prøve, og eleven  

 skal have lejlighed til at begrunde sine valg eller fravalg af materialer,  

 teknik, metoder o.l.
Eksaminator og censorer kan få besvaret eventuelle  

 spørgsmål, som de måtte have i forbindelse med bedømmelsen af den praktiske  

 prøve.
Overhøringen indgår i den samlede bedømmelse af opgaven.
 § 27.  Ved bedømmelsen af opgavebesvarelsen ved den  

 skriftlige prøve, jf. § 26, stk. 1, giver læreren og de to censorer hver en  

 karakter.
 Stk. 2.  Ved bedømmelsen af opgaveløsningen ved den  

 praktiske prøve, jf. § 26, stk. 2 og 4, giver læreren og de to censorer hver  

 en karakter for betjening af det tekniske udstyr og udførelsen af opgaven.
Stk. 3.  Eksamenskarakteren (svendeprøvekarakteren) for  

 den afsluttende eksamen for industribogbinder fremkommer som et vægtet  

 gennemsnit af karaktererne for den skriftlige og den praktiske prøve.
Den  

 skriftlige prøve vægtes med faktor 1, og den praktiske prøve vægtes med  

 faktor 3. For at bestå eksamen kræves, at den samlede eksamenskarakter er  

 minimum 6, samt at karakteren for den praktiske prøve er minimum 6.
Stk. 4.  Eksamenskarakteren (svendeprøvekarakteren) for  

 den afsluttende eksamen for håndbogbinder fremkommer som et gennemsnit  

 af karaktererne for den praktiske prøve.
For at bestå eksamen kræves, at  

 denne karakter er minimum 6.
Stk. 5.  Ved beregning af karakterer foretages ikke  

 afrunding.
Forinden fastsættelse af karakteren efter stk. 3 og 4 foretages en  

 afrunding.
Stk. 6.  Skolen indsender oplysning om de enkelte  

 karakterer, som er givet efter stk. 1 og 2, til det faglige udvalg.
Det  

 faglige udvalg kan udarbejde et skema til dette formål.
§ 28.  Skolen skal tilbyde elever, der ikke består den  

 afsluttende eksamen, en ny eksamen, eventuelt efter supplerende  

 praktikuddannelse eller skoleundervisning.
Eleven kan kun deltage i eksamen 2  

 gange.
Skolen kan dog efter samråd med det faglige udvalg tillade, at eleven  

 deltager i eksamen på ny, hvis der foreligger ganske særlige omstændigheder.
 Stk. 2.  Adgang til sygeeksamen følger regler i  

 eksamensbekendtgørelsen.
Ikrafttrædelses- og overgangsbestemmelse § 29.  Bekendtgørelsen træder i kraft den 1. august  

 1997.
 Stk. 2.  Samtidig ophæves bekendtgørelse nr. 51 af 18.  

 januar 1995 om uddannelsen til bogbinder.
 Stk. 3.  Skolen fastsætter efter samråd med det faglige  

 udvalg fornødne overgangsordninger for de elever, der på  

 ikrafttrædelsestidspunktet er i gang med uddannelsen.
