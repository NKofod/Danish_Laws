I medfør § 5, stk. 4 og § 6, stk. 3, i lov om skibsfartens betryggelse, jf. lovbekendtgørelse nr. 587 af 29. september 1988 og efter bemyndigelse i bekendtgørelse nr. 570 af 26. september 1988, fastsættes efter samråd med Forsvarsministeriet:
§ 1.  Broen, der fører over Guldborgsund syd for  

 Nykøbing F. havn, er en fast bro med en enkeltfløjet klap.
Ved brooplukningen  

 løftes klappens vestende.
Mellem Falster og klapfaget findes 5 faste brofag  

 og mellem klapfaget og Lolland 8 faste fag.
Stk. 2.  Gennemsejlingens fri bredde er 20 m.
Den fri  

 højde under klappen, når denne er i lukket stilling, er ved daglig vandstand  

 4 m.
Den fri højde ved daglig vandstand under de faste brofag er 3,6 m.
På  

 hver side af gennemsejlingsåbningen er der på begge sider af broen to duc  

 d'alber.
Stk. 3.  Gennemsejlingsåbningen er forsynet med fyr, der  

 på østsiden viser rødt, fast lys og på vestsiden grønt, fast lys.
På  

 vestsiden er endvidere anbragt en tågesirene, der startes ved henvendelse  

 herom til Nykøbing F. jernbanestation, telefon 53 85 02 44. Såvel nord som  

 syd for broen findes kabelfelter.
 § 2.  Skibe og fartøjer kan vederlagsfrit forlange  

 gennemsejling i perioden 1. april-30. september, alle dage i tiden kl.  

 0700-1900 (juni, juli og august, kl. 2000), og i perioden 1. oktober-31.  

 marts, hverdage i tiden kl. 0800-1600.
Stk. 2.  Uden for disse perioder skal skibe og fartøjer,  

 der ønsker gennemsejling, rette henvendelse til Nykøbing F. jernbanestation  

 mindst 1 time før broen ønskes åbnet.
For en sådan broåbning skal der til  

 jernbanestationen indbetales en afgift fastsat af DSB.
 Stk. 3.  Fartøjer, der kan lægge masten, eller som er af  

 en sådan højde, at de kan passere under broen, kan ikke forlange denne åbnet.
Stk. 4.  Brovagten kan nægte gennemsejling, når hensynet  

 til jernbanetrafikken kræver det, navnlig i de sidste 15 minutter før et tog  

 ventes.
Han kan endvidere nægte gennemsejling, når han skønner, at den vil  

 medføre alvorlig fare for broens sikkerhed.
I tvivlstilfælde skal han, hvis  

 forholdene tillader det, forud forhandle med det stedlige lodseri.
 § 3.  Alle skibe og fartøjer, der ønsker broen åbnet  

 for gennemsejling, skal tilkendegive dette ved i en afstand fra broen af  

 mindst 1/2 sm at afgive følgende signal:
 § 4.  Når et skib eller fartøj viser eller har givet  

 signal for at tilkendegive, at broen ønskes åbnet, vil der med de på broens  

 signalmaster anbragte lanterner blive afgivet følgende svarsignal såvel om  

 dagen som om natten:
 Stk. 2.  Såvel om dagen som om natten vil et kraftigt  

 lydsignal ( - ) tilkendegive, at broen trods det afgivne signal for  

 gennemsejling ikke kan åbnes; såvidt forholdene tillader det, vil desuden  

 signalet for gennemsejling blive slukket.
 Stk. 3.  Indtil gennemsejlingssignalet modtages, skal  

 skibet eller fartøjet holde sig i en afstand af mindst 250 m fra broen.
 § 5.  Broåbningen må kun passeres af et skib ad  

 gangen.
 Stk. 2.  Såfremt der er udsigt til, at flere skibe  

 samtidig vil komme til at passere broen fra samme side, skal sejlskibe have  

 fortrinsret for maskindrevne skibe.
Stk. 3.  Ethvert skib, der skal passere broen, skal have  

 et anker klar til at falde.
Med hensyn til ankre, rigning, udenbordsfartøjer,  

 davider m.v. skal der være truffet alle fornødne foranstaltninger til  

 undgåelse af kollision med broen.
 Stk. 4.  Alle lystfartøjer, der er udstyret med motor,  

 skal benytte denne under passage af broen.
 § 6.  Inden for en afstand af 250 m på hver side af  

 broen må skibe kun gå med den for bevarelse af skibets manøvreevne nødvendige  

 fart.
 Stk. 2.  Kommer et skib i drift, således at der er fare  

 for, at det tørner mod broen eller duc d'alberne, skal skibets fører så vidt  

 muligt efterkomme de anvisninger, der måtte blive givet af brovagten for at  

 undgå beskadigelse af broen.
§ 7.  Fortøjning ved broen eller duc d'alberne er  

 forbudt.
Ligeledes er det forbudt at bestige broen fra både og fartøjer samt  

 at anvende bådshager mod denne.
§ 8.  I øvrigt skal skibe og fartøjer, der befinder  

 sig indenfor en afstand af 250 m fra broen rette sig efter de af brovagten  

 givne anvisninger.
Brovagten skal under tjenesten bære uniform eller  

 uniformskasket, der gør hans stilling kendelig.
 § 9.  Overtrædelse af denne bekendtgørelse straffes  

 med bøde.
 § 10.  Bekendtgørelsen træder i kraft 1. august 1990.
 Stk. 2.  Bekendtgørelse nr. 343 af 25. juni 1981 om  

 sejlads gennem Kong Frederik IX's bro ophæves.
