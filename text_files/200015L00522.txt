Tillægsbetænkning afgivet af  

 Arbejdsmarkedsudvalget den 23. maj 2001 Tillægsbetænkning over Forslag til lov om ændring af lov om  

 ligebehandling af mænd og kvinder med hensyn til beskæftigelse og  

 barselorlov m.v., lov om lige løn til mænd og kvinder, lov om  

 børnepasningsorlov, lov om ligestilling af kvinder og mænd og  

 lov om ligebehandling af mænd og kvinder inden for de  

 erhvervstilknyttede sikringsordninger [af arbejdsministeren (Ove Hygum)] 1. Udvalgsarbejdet Lovforslaget blev fremsat den 1. november 2000 og var til  

 1. behandling den 17. november 2000. Lovforslaget blev efter 1. behandling  

 henvist til behandling i Arbejdsmarkedsudvalget.
Udvalget afgav  

 betænkning den 16. maj 2001. Lovforslaget var til 2. behandling den 22.  

 maj 2001, hvorefter det blev henvist til fornyet behandling i  

 Arbejdsmarkedsudvalget.
Møder Udvalget har, efter at lovforslaget blev henvist til  

 fornyet udvalgsbehandling, behandlet dette i 1 møde.
Spørgsmål Udvalget har under den fornyede behandling af lovforslaget  

 stillet 1 spørgsmål til arbejdsministeren til skriftlig  

 besvarelse, som denne har besvaret.
2. Indstillinger og politiske bemærkninger Udvalget indstiller lovforslaget til vedtagelse  

i den affattelse, hvori det foreligger efter 2. behandling.
 Venstres og Det Konservative Folkepartis medlemmer af  

 udvalget er tilfredse med, at lovforslaget nu afspejler, at den  

 gældende retstilstand fortsat opretholdes, hvorefter domstolene ud fra  

 en almindelig fri bevisbedømmelse tager stilling til, om det kan anses  

 for påvist, at der er tale om omstændigheder, som giver anledning  

 til at formode, at der er udøvet forskelsbehandling.
Venstre og Det Konservative Folkeparti undrer sig meget  

 over det forløb, som lovforslaget har haft, hvor en række  

 partier og arbejdsministeren fra starten afviste, at lovforslaget overhovedet  

 havde retssikkerhedsmæssige konsekvenser.
I måneder sad  

 regeringen protester og advarsler fra flere sider overhørig.  

 Først i allersidste øjeblik, da det gik op for regeringen, at  

 den ikke havde flertal for sit lovforslag og ikke turde lukke øjnene  

 for Dommerforeningens skarpe kritik, fremkom regeringen med de  

 nødvendige ændringsforslag, der sikrer en videreførelse  

 af den hidtidige retstilstand.
Dermed anerkendte regeringen endelig den  

 kritik, som blev rejst allerede ved førstebehandlingen af  

 lovforslaget.
 Venstre og Det Konservative Folkeparti undrer sig  

 ligeledes over, at det overhovedet har været nødvendigt at  

 fremsætte forslag om en lovændring, hvis målet har  

 været at bevare den nuværende retstilstand.
 Venstre og Det Konservative Folkeparti begrunder  

 tilslutningen til lovforslaget med, at det nu klart og utvetydigt er  

 fastslået, at der ikke er tale om en ændring af  

 bevisbyrdereglerne, men derimod om en videreførelse af gældende  

 praksis på området.
 Demokratisk Folkeparti var på tidspunktet for  

 tillægsbetænkningens afgivelse ikke repræsenteret med  

 medlemmer i udvalget og havde dermed ikke adgang til at komme med  

 indstillinger eller politiske udtalelser i  

 tillægsbetænkningen.
 En oversigt over Folketingets sammensætning er  

 optrykt i tillægsbetænkningen.
Poul Erik Dyrlund (S)  

  Ole Vagn Christensen (S)  Carsten Hansen (S)  

  Bjarne Laustsen (S) fmd.  

  Anne-Marie Meldgaard (S)  Ole Sohn (SF) nfmd.  

 Susanne Clemensen (CD)  Anders Samuelsen (RV)  

  Jette Gottlieb (EL)  Charlotte Antonsen (V)  

  Eva Kjer Hansen (V)  Ulla Tørnæs (V)  

  Jens Vibjerg (V) Knud Erik Kirkegaard (KF)  

  Pia Christmas-Møller (KF)  Klaus Kjær (DF)  

  Ole M.
Nielsen (KRF) Demokratisk Folkeparti havde ikke medlemmer i  

 udvalget.
