Betænkning afgivet af Europaudvalget den 31. maj 2006 Betænkning over Forslag  

 til folketingsbeslutning om regler for lobbyister i EU [af Rune Lund (EL) m.fl.] 1. Ændringsforslag Udvalget har stillet 1 ændringsforslag til beslutningsforslaget.
2. Udvalgsarbejdet Beslutningsforslaget blev fremsat den 25. april 2006 og var til  

 1. behandling den 23. maj 2006. Beslutningsforslaget blev efter 1. behandling  

 henvist til behandling i Europaudvalget.
Møder Udvalget har behandlet beslutningsforslaget i 2 møder.
3. Indstillinger og politiske bemærkninger Udvalget  

  

 indstiller  

 beslutningsforslaget til  

  

 vedtagelse  

  

 med det stillede ændringsforslag.
 Udvalgets medlemmer er enige om at støtte en opstramning af  

 reglerne for lobbyister for at fremme åbenheden i EU og tilliden til  

 institutionerne.
 Udvalget lægger vægt på, at der sker en obligatorisk  

 registrering af lobbyister, som skal være offentligt tilgængelig. Øget  

 åbenhed  

 om lobbyisternes arbejde er et vigtigt element i arbejdet med at gøre  

 EU-systemet  

 mere gennemsigtigt og demokratisk og give befolkningerne mulighed for at se,  

 hvem der påvirker beslutningstagerne.
 Udvalget lægger desuden vægt på, at der udarbejdes et  

 konkret forslag til en adfærdskodeks for lobbyister, som lobbyisterne skal  

 skrive under på i forbindelse med, at de registreres.
Udvalget ønsker samtidig at understrege, at det ikke  

 i sig selv er et problem, at lobbyister deltager i det lovforberedende  

 arbejde,  

 da de ofte vil kunne bidrage med synspunkter og information, der tjener til  

 et  

 oplyst beslutningsgrundlag.
Udvalget finder derfor ikke, at der  

 skal indføres  

 et generelt forbud mod, at lobbyister deltager i lovforberedende  

 udvalg.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

  

 udvalget:
Til teksten 1)  

  

 Teksten affattes således:
 »Folketinget opfordrer regeringen til at arbejde for, at der  

 indføres klare regler for lobbyisme over for EUs  

 institutioner efter  

 følgende retningslinjer:
   

 	  

 For at få adgang til  

 at give udtryk for sine holdninger og synspunkter over for  

 Europa-Kommissionen  

 og Rådet skal lobbyister være registrerede.
   

 	  

 Registreringen af  

 lobbyister skal være offentligt tilgængelig.
   

 	  

 Forudsætningen for at  

 blive registreret som lobbyist er, at man skriver under på en adfærdskodeks,  

 der bl.a. indeholder følgende punkter:
 1.  

 	  

 Man  

 skal handle ærligt og altid oplyse, hvilke interesser man repræsenterer.
 2.  

 	  

 Man  

 må ikke give vildledende oplysninger.
 3.  

 	  

 Man  

 må ikke tilbyde nogen form for incitamenter med henblik på at opnå  

 særbehandling.
Danmarks holdning meddeles Europa-Kommissionen inden  

 udgangen af høringsperioden for Europa-Kommissionens grønbog om et europæisk  

 åbenhedsinitiativ (KOM (2006) 0194).« [Registrering af og adfærdskodeks for lobbyister.
Forbud mod  

 deltagelse i lovforberedende udvalg udgår] Bemærkninger Til nr. 1 Ændringsforslaget fastholder en obligatorisk offentlig  

 registrering af lobbyister.
Den del af beslutningsforslaget,  

 der betød, at kun betalte lobbyister skulle  

 registreres, udgår,  

 da denne del kunne skabe misforståelse om, hvem reglerne skal gælde for.
 Ændringsforslaget præciserer de nærmere retningslinjer for  

 lobbyisternes virke ved at erstatte beslutningsforslagets bestemmelse om  

 etiske  

 retningslinjer med et konkret forslag om en adfærdskodeks.
 Ændringsforslaget indebærer desuden, at det i  

 beslutningsforslaget foreslåede forbud mod lobbyisters deltagelse i  

 lovforberedende udvalg udgår.
 Udvalget finder det afgørende, at mulighederne for at  

 påvirke den politiske proces i EU udnyttes fuldt ud. Ændringsforslaget  

 indebærer derfor, at Danmarks holdning skal meddeles Kommissionen inden  

 den 31. august 2006, hvor høringsfristen for Kommissionens grønbog  

 om  

 et europæisk åbenhedsinitiativ (KOM (2006) 0194) udløber.
Charlotte Antonsen (V)  

  

  nfmd.  

  

 Erling Bonnesen (V)   

 Jens Kirk (V)   

 Birgitte Josefsen (V)   

 Ellen Trane Nørby (V)   

 Morten  

  Messerschmidt (DF)   

 Martin Henriksen (DF)   

 Helle Sjelle (KF)   

 Jakob Axel Nielsen (KF)   

 Svend Auken (S)   

 Rasmus Prehn (S)   

 Niels Sindal (S)   

 Jens Peter Vernersen (S)   

 Elisabeth Arnold (RV)  

  

  fmd.  

  

 Lone Dybkjær (RV)   

 Anne Grete Holmsgaard (SF)   

 Rune Lund (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende B 134 Bilagsnr.
