Nr LSF 27 Forslag til Lov om refinansiering af realkreditlån m.v. i  

 landbrugsejendomme Fremsat af landbrugsministeren (Tørnæs) den 10. juni 1988 Vedtaget ved tredjebehandling den 1. juli 1988 Lov nr. 372 af 06/07/1988 § 1. Efter reglerne i denne lov kan følgende lån indfries ekstraordinært og erstattes af refinansieringslån:
 1) Realkreditlån i landbrugsejendomme m.v.
 2) Andre lån end realkreditlån med sikkerhed i landsbrugsejendomme m.v.  

 inden for 70 pct. af handelsværdien, jf. § 4.
§ 2. Landbrugsminsteren kan tillade refinansiering, hvis 1) låntager har erhvervet ejendommen inden den 1. januar 1988, 2) der på låntagers bedrift finder en sådan jordbrugsmæssig produktion  

 sted, at der hertil kræves en arbejdsindsats af låntager og dennes husstand  

 på mindst 900 timer årligt, eller låntager har jordbrug som hovederhverv, 3) låntager har en samlet gæld, der udgør mere end 30 pct. af de samlede  

 aktiver, og 4) det på grundlag af regnskaber m.v. for bedriften kan antages, at der  

 efter gennemførelsen af refinansiering er balance i økonomien.
 Stk. 2. Ansøgning om tilladelse skal senest være indgivet 12 måneder efter  

 lovens ikrafttræden.
 Stk. 3. Landbrugsministeren kan fravige de i stk. 1 nævnte betingelser,  

 når særlige forhold taler derfor.
 § 3. Udgør ejendommens belåningsprocent, jf. § 4, mellem 30 og 45, kan der  

 maksimalt refinansieres en andel af den i § 1 nævnte belåning på 3 pct. af  

 handelsværdien for hvert procentpoint, belåningsprocenten overstiger 30.
 Stk. 2. Udgør belåningsprocenten 45 eller derover, kan den i § 1 nævnte  

 belåning refinansieres fuldt ud.
 Stk. 3. Andre lån med sikkerhed i låntagers ejendom end realkreditlån kan  

 dog højst refinansieres med den andel, der er nødvendig for, at låntager kan  

 opfylde betingelsen i § 2, stk. 1, nr. 4.
Stk. 4. Landbrugsministeren fastsætter bestemmelser om nedsættelse af den  

 efter stk. 1-3 opgjorte belåning, der kan refinansieres, når indkomsten for  

 låntager og dennes husstand overstiger 250.000 kr.
Den del af  

 husstandsindkomsten, der hidrører fra bedriften, medregnes ikke i opgørelsen.
 § 4. Ejendommens belåningsprocent opgøres som forholdet mellem  

 kontantværdien af den i § 1 nævnte belåning og ejendommens handelsværdi.
Stk. 2. Ved ejendommen handelsværdi forstås den kontantværdi, hvortil  

 ejendommen med besætning og inventar (løsøre) er ansat af det  

 realkreditinstitut, der har ydet den væsentligste del af ejendommens  

 belåning.
Hvis Dansk Landbrugs Realkreditfond har ydet lån i ejendommen, kan  

 fondens værdiansættelse anses som handelsværdi.
§ 5. Kontantværdien af den belåning, der refinansieres, skal udgøre mindst  

 100.000 kr. og kan ikke overstige et beløb, der svarer til driftsoverskuddet  

 på låntagers bedrift ganget med en af landbrugsministeren fastsat faktor og  

 med tillæg af stuehusets værdi.
Værdien at stuehuset kan højst medregnes med  

 500.000 kr.
 Stk. 2. Det er en betingelse, at lånene, der refinansieres, er ydet inden  

 den 1. maj 1988. Ikke betalte ydelser med påløbne renter kan kun  

 refinansieres, hvis ydelsen er forfaldet inden den 1. maj 1988.
Refinansieringslån § 6. Som refinansieringslån kan ydes følgende typer af lån:
 1) Jordbrugslån, jf. § 13 samt lov om indeksregulerede realkreditlån.
 2) Udlandslån, jf. lov om realkreditinstitutter og lov om et  

 finansieringsinstitut for landbrug m.v.
 3) Lån baseret på de særlige obligationer, der er nævnt i § 10 b, stk. 2,  

 i lov om realkreditinstitutter og § 2, stk. 2, i lov om et  

 finansieringsinstitut for landbrug m.v.
 Stk. 2. Jordbrugslån og udlandslån skal have sikkerhed inden for en  

 lånegrænse på 45 pct. af ejendommens handelsværdi.
 § 7. Refinansieringslån kan ydes af realkreditinstitutter og Dansk  

 Landbrugs Realkreditfond, idet det enkelte institut yder refinansieringslån  

 til indfrielse af egne, tidligere ydede realkreditlån i ejendommen.
 Stk. 2. Hvis et institut afstår fra at yde refinansieringslån af den af  

 låntager ønskede type, kan det institut, der i øvrigt har ydet den  

 væsentligste del af ejendommens realkreditbelåning, yde det pågældende lån.
§ 8. Landbrugsministeren overtager inden for en samlet ramme på 23 mia.  

 kr. for kontantværdien de obligationer, der udstedes i forbindelse med  

 optagelsen af refinansieringslån, eller det provenu, der opnås, når der i  

 forbindelse med refinansieringen optages udlandslån.
Overtagelsen skal ske  

 til dækning af de forpligtelser, der overtages i medfør af stk. 2.  

 Landbrugsministeren oppebærer renter af de obligationer og det  

 kontantprovenu, der overtages, samt provenuet af obligationer, der udtrækkes  

 eller afhændes.
Stk. 2. Landbrugsministeren overtager samtidig inden for en samlet ramme  

 på 23 mia. kr. for kontantværdien debitorforpligtelsen på de lån, der aflyses  

 af tingbogen som led i refinansieringen.
Landbrugsministeren betaler ydelser  

 på de overtagne lån og betaler restgælden ved indfrielse af lånene.
 Stk. 3. For de i stk. 1 og 2 nævnte dispositioner betaler låntager et  

 gebyr på 0,25 pct. af kontantværdien af de obligationer og de realkreditlån,  

 der overtages.
 Stk. 4. Landbrugsministeren fastsætter bestemmelser for gennemførelsen af  

 de i stk. 1 og 2 nævnte dispositioner og om betaling af det i stk. 3 nævnte  

 gebyr.
§ 9. Inden for den i § 8, stk. 1, nævnte ramme kan landbrugsministeren til  

 en af denne efter forhandling med finansministeren fastsat kurs overtage  

 obligationer udstedt i henhold til § 10 b, stk. 2, i lov om  

 realkreditinstitutter og § 2, stk. 2, i lov om et finansieringsinstitut for  

 landbrug m.v.
Overtagelse kan ske for et beløb på op til 6 mia. kr.
 § 10. Refinansieringslån forfalder til indfrielse ved ejerskifte.  

 Hensidden i uskiftet bo betragtes ikke som ejerskifte.
 Stk. 2. Landbrugsministeren fastsætter bestemmelser om, at  

 refinansieringslån forfalder til indfrielse ved væsentlige indskrænkninger i  

 produktionsgrundlaget eller ved bortforpagtning.
 § 11. Landbrugsministeren kan fastsætte bestemmelser om refinansiering,  

 herunder om refinansiering af andre lån med sikkerhed i låntagers ejendom end  

 realkreditlån.
 § 12. Finansministeren bemyndiges til at lade indestående statslån og  

 statsgaranterede lån rykke for de i § 6 omhandlede refinansieringslån og til  

 at fastsætte regler om automatisk tilbagerykning inden for visse økonomiske  

 grænser.
 Afdragsbidrag m.v.
 § 13. Landbrugsministeren kan yde afdragsbidrag til de i § 6, stk. 1, nr.  

 1, nævnte jordbrugslån.
 Stk. 2. Afdragsbidrag ydes hver termin i de første 15 år af  

 jordbrugslånets løbetid og indbetales til det långivende institut.
 Stk. 3. For låntagere med en samlet gæld, der udgør 70 pct. eller derover  

 af de samlede aktiver, udgør afdragsbidraget et beløb, der svarer til 30 pct.  

 af indeksreguleringen af obligationsrestgælden i foregående termin, beregnet  

 på grundlag af den halvårlige procentvise stigning i nettoprisindekset.
 Stk. 4. Udgør låntagers samlede gæld 50 pct. eller derover af de samlede  

 aktiver, udgør afdragsbidraget 5/6 af det i stk. 3 nævnte beløb.
 Stk. 5. Udgør låntagers samlede gæld 30 pct. eller derover af de samlede  

 aktiver, udgør afdragsbidraget halvdelen af det i stk. 3 nævnte beløb.
 Stk. 6. Ved fald i nettoprisindekset ydes ikke afdragsbidrag.
 § 14. Ydes der i medfør af anden lovgivning tilskud til lån, som indfries  

 helt eller delvis i forbindelse med optagelse af de i § 6, stk. 1, nr. 1,  

 nævnte jordbrugslån, bortfalder en tilsvarende andel af sådanne tilskud for  

 den resterende tilskudsperiode.
Gældssanering § 15. Landbrugsministeren kan i forbindelse med refinansiering yde  

 statsgaranti for lån, der optages med henblik på sanering af gæld.
 Stk. 2. Statsgarantien udgør 80 pct. af lånebeløbet.
 Stk. 3. Tilsagn om garanti efter stk. 1 kan gives inden for en samlet  

 ramme på 600 mio. kr.
 § 16. Ydelse af garanti er betinget af, at låntageren på grund af gældens  

 størrelse eller manglende ordning af gælden kun kan opfylde betingelsen i §  

 2, stk. 1, nr. 4, hvis refinansieringen suppleres med nedbringelse af  

 gældbyrden ved eftergivelse eller indefrysning af gæld.
 Stk. 2. Det er endvidere en betingelse, at låntageren ikke selv er i stand  

 til at stille den sikkerhed, der kræves for at optage lån på det almindelige  

 lånemarked til finansiering af den nødvendige sanering.
 § 17. Lån, for hvilke garanti ydes, skal opfylde følgende betingelser:
 1) Lånet skal ydes af pengeinstitutter, der driver virksomhed i Danmark.
 2) Lånet er afdragsfrit i det første år, hvorefter det afdrages i løbet af  

 de næste 10 år efter annuitetslåneprincippet.
 3) Lånet sikres ved oprykkende panteret inden for handelsværdien.
Stk. 2. Der kan højst ydes statsgaranti for et lånebeløb på i alt 400.000  

 kr. for hver låntager og hver bedrift.
Der ydes ikke garanti for lån under  

 25.000 kr.
 Stk. 3. Landbrugsministeren kan fravige de i stk. 1, nr. 3, og stk. 2  

 nævnte bestemmelser, når særlige forhold taler derfor.
 § 18. Landbrugsministeren kan fastsætte nærmere regler om ydelse af lån  

 med statsgaranti, herunder om anvendelse af lånet, lånets sikkerhed og  

 forretning og om bortfald af statens garantiforpligtelse.
 Administration m.v.
 § 19. Har låntager i forbindelse med ansøgning om tilladelse til  

 refinansiering afgivet urigtige oplysninger eller fortiet oplysninger af  

 betydning for sagens afgørelse, kan landbrugsministeren bestemme, at ydede  

 refinansieringslån forfalder til indfrielse.
 Stk. 2. Landbrugsministeren kan endvidere bestemme, at afdragsbidrag ydet  

 til jordbrugslån, der forfalder til indfrielse i henhold til stk. 1, skal  

 tilbagebetales.
 § 20. Landbrugsministeren eller den, ministeren bemyndiger hertil, har til  

 enhver tid uden retskendelse og mod behørig legitimation adgang til de  

 bedrifter, hvortil der er ydet refinansiering, for at foretage eftersyn af  

 bedriften samt regnskaber m.m. med henblik på bedømmelse af, om betingelserne  

 for refinansiering er opfyldt.
 § 21. Landbrugsministeren fastsætter nærmere regler om administration af  

 loven.
 § 22. Landbrugsministeren kan bemyndige pengeinstitutter, Kongeriget  

 Danmarks Hypotekbank og Finansforvaltning eller et direktorat under  

 ministeren til at udøve sine beføjelser efter loven.
 Stk. 2. Landbrugsministeren kan fastsætte regler om adgang til at påklage  

 afgørelser, der er truffet i henhold til bemyndigelser efter stk. 1, herunder  

 at afgørelser truffet af Kongeriget Danmarks Hypotekbank og Finansforvaltning  

 eller af et direktorat ikke skal kunne indbringes for anden administrativ  

 myndighed.
 Ikrafttræden m.v.
 § 23. Landbrugsministeren fastsætter tidspunktet for lovens ikrafttræden.
 § 24. Loven gælder ikke for Færøerne og Grønland.
Oprindeligt fremsat forslag § 1. Efter reglerne i denne lov kan følgende lån indfries ekstraordinært og erstattes af refinansieringslån:
 1) Realkreditlån i landbrugsejendomme m.v.
 2) Andre lån end realkreditlån med sikkerhed i landsbrugsejendomme m.v.  

 inden for 70 pct. af handelsværdien, jf. § 4.
§ 2. Landbrugsminsteren kan tillade refinansiering, hvis 1) låntager har erhvervet ejendomme inden den 1. januar 1988, 2) der på låntagers bedrift finder en sådan jordbrugsmæssig produktion  

 sted, at der hertil kræves en arbejdsindsats af låntager og dennes husstand  

 på mindst 900 timer årligt, eller låntager har jordbrug som hovederhverv, 3) låntager har en samlet gæld, der udgør mere end 30 pct. af de samlede  

 aktiver, og 4) det på grundlag af regnskaber m.v. for bedriften kan antages, at der  

 efter gennemførelsen af refinansiering er balance i økonomien.
 Stk. 2. Ansøgning om tilladelse skal senest være indgivet 12 mdr. efter  

 lovens ikrafttræden.
 Stk. 3. Landbrugsministeren kan fravige de i stk. 1 nævnte betingelser,  

 når særlige forhold taler derfor.
 § 3. Udgør ejendommens belåningsprocent, jf. § 4, mellem 30 og 45, kan der  

 maksimalt refinansieres en andel af den i § 1, nævnte belåning på 3 pct. af  

 handelsværdien for hver procentpoint, belåningsprocenten overstiger 30.
 Stk. 2. Udgør belåningsprocenten 45 eller derover, kan den i § 1, nævnte  

 belåning refinansieres fuldt ud.
 Stk. 3. Andre lån med sikkerhed i låntagers ejendom end realkreditlån kan  

 dog højst refinansieres med den andel, der er nødvendig for, at låntager kan  

 opfylde betingelsen i § 2, stk. 1, nr. 4.
Stk. 4. Landbrugsministeren fastsætter bestemmelser om nedsættelse af den  

 efter stk. 1-3 opgjorte belåning, der kan refinansieres, når indkomsten for  

 låntager og dennes husstand overstiger 250.000 kr.
Den del af  

 husstandsindkomsten, der hidrører fra bedriften, medregnes ikke i opgørelsen.
 § 4. Ejendommens belåningsprocent opgøres som forholdet mellem  

 kontantværdien af den i § 1, nævnte belåning og ejendommens handelsværdi.
Stk. 2. Ved ejendommen handelsværdi forstås den kontantværdi, hvortil  

 ejendommen med besætning og inventar (løsøre) er ansat af det  

 realkreditinstitut, der har ydet den væsentligste del af ejendommens  

 belåning.
Hvis Dansk Landbrugs Realkreditfond har ydet lån i ejendommen, kan  

 fondens værdiansættelse anses som handelsværdi.
§ 5. Kontantsværdien af den belåning, der refinansieres, skal udgøre  

 mindst 100.000 kr. og kan ikke overstige et beløb, der svarer til  

 driftsoverskuddet på låntagers bedrift, ganget med en af landbrugsministeren  

 fastsat faktor og med tillæg af stuehusets værdi.
Værdien at stuehuset kan  

 højst medregnes med 500.000 kr.
 Stk. 2. Det er en betingelse, at lånene, der refinansieres, er ydet inden  

 den 1. maj 1988. Ikke betalte ydelser med påløbne renter kan kun  

 refinansieres, hvis ydelsen er forfaldet inden den 1. maj 1988.
Refinansieringslån § 6. Som refinansieringslån kan ydes følgende typer af lån:
 1) Jordbrugslån, jf. § 11, samt lov om indeksregulerede realkreditlån.
 2) Udlandslån, jf. lov om realkreditinstitutter og lov om et  

 finansieringsinstitut for landbrug m.v.
 3) Lån baseret på særlige, nominelle, fast forrentede obligationer, jf.  

 lov om en realrenteafgift af visse pensionskapitaler m.v., lov om  

 realkreditinstitutter og lov om et finansieringsinstitut for landbrug m.v.
 Stk. 2. Jordbrugslån og udlandslån skal have sikkerhed inden for en  

 lånegrænse på 45 pct. af ejendommens handelsværdi.
 § 7. Refinansieringslån kan ydes af realkreditinstitutter og Dansk  

 Landbrugs Realkreditfond, idet det enkelte institut yder refinansieringslån  

 til indfrielse af egne, tidligere ydede realkreditlån i ejendommen.
 Stk. 2. Hvis et institut afstår fra at yde refinansieringslån af den af  

 låntager ønskede type, kan det institut, der i øvrigt har ydet den  

 væsentligste del af ejendommens realkreditbelåning, yde det pågældende lån.
§ 8. Landbrugsministeren overtager inden for en samlet ramme på 23 mia.  

 kr. for kontantværdien de obligationer, der udstedes i forbindelse med  

 optagelsen af refinansieringslån eller det provenu, der opnås, når der i  

 forbindelse med refinansieringen optages udlandslån.
Overtagelsen skal ske  

 til dækning af de forpligtelser, der overtages i medfør af stk. 2.  

 Landbrugsministeren oppebærer renter af de obligationer og det  

 kontantprovenu, der overtages, samt provenuet af obligationer, der udtrækkes  

 eller afhændes.
Stk. 2. Landbrugsministeren overtager samtidig inden for en samlet ramme  

 på 23 mia. kr. for kontantværdien debitorforpligtelsen på de lån, der aflyses  

 af tingbogen som led i refinansieringen.
Landbrugsministeren betaler ydelser  

 på de overtagne lån og betaler restgælden ved indfrielse af lånene.
 Stk. 3. For de i stk. 1 og 2 nævnte dispositioner betaler låntager et  

 gebyr på 0,25 pct. af kontantværdien af de obligationer og de realkreditlån,  

 der overtages.
 Stk. 4. Landbrugsministeren fastsætter bestemmelser for gennemførelsen af  

 de i stk. 1 og 2 nævnte dispositioner og om betaling af det i stk. 3 nævnte  

 gebyr.
§ 9. Refinansieringslån forfalder til indfrielse ved ejerskifte.
Hensidden  

 i uskiftet bo betragtes ikke som ejerskifte.
 Stk. 2. Landbrugsministeren fastsætter bestemmelser om, at  

 refinansieringslån forfalder til indfrielse ved væsentlige indskrænkninger i  

 produktionsgrundlaget eller ved bortforpagtning.
 § 10. Landbrugsministeren kan fastsætte bestemmelser om refinansiering,  

 herunder om refinansiering af andre lån med sikkerhed i låntagers ejendom end  

 realkreditlån.
 Afdragsbidrag m.v.
 § 11. Landbrugsministeren kan yde afdragsbidrag til de i § 6, stk. 1, nr.  

 1, nævnte jordbrugslån.
 Stk. 2. Afdragsbidrag ydes hver termin i de første 15 år af  

 jordbrugslånets løbetid og indbetales til det långivende institut.
Stk. 3. Afdragsbidrag udgør et beløb, der svarer til indeksreguleringen af  

 obligationsrestgælden i forgående termin beregnet på grundlag af forskellen i  

 procentpoints mellem den halvårlige procentvise stigning i nettoprisindekset  

 og den halvårlige ændring i prisindekset for landbrugets  

 bruttofaktorindkomst.
Den forskel, der lægges til grund, kan dog højst udgøre  

 30 pct. af den halvårlige procentvise stigning i nettoprisindekset.
 Stk. 4. Der ydes ikke afdragsbidrag ved fald i nettoprisindekset, eller  

 hvis den procentvise stigning i prisindekset for landbrugets  

 bruttofaktorindkomst overstiger den procentvise stigning i nettoprisindekset.
Stk. 5. Ved beregning af afdragsbidraget sammenholdes den halvårlige  

 procentvise stigning i nettoprisindekset på grundlag af nettoprisindekset for  

 maj måned med den procentvise stigning i prisindekset for landbrugets  

 bruttofaktorindkomst fra det foregående driftsår til det foregående  

 kalenderår.
Den halvårlige procentvise stigning i nettoprisindekset på  

 grundlag af nettoprisindekset for november måned sammenholdes med den  

 procentvise ændring i prisindekset for landbrugets bruttofaktorindkomst fra  

 det foregående kalenderår til det foregående driftsår.
Ved beregning af  

 afdragsbidraget anvendes værdien af prisindekset for landbrugets  

 bruttofaktorindkomst ved den første offentliggørelse.
 § 12. Ydes der i medfør af anden lovgivning tilskud til lån, som indfries  

 helt eller delvist i forbindelse med optagelse af de i § 6, stk. 1, nr. 1,  

 nævnte jordbrugslån, bortfalder en tilsvarende andel af sådanne tilskud for  

 den resterende tilskudsperiode.
Gældssanering § 13. Landbrugsministeren kan i forbindelse med refinansiering yde  

 statsgaranti for lån, der optages med henblik på sanering af gæld.
 Stk. 2. Statsgarantien udgør 80 pct. af lånebeløbet.
 Stk. 3. Tilsagn om garanti efter stk. 1 kan gives inden for et samlet  

 ramme på 600 mill. kr.
 § 14. Ydelse af garanti er betinget af, at låntageren på grund af gældens  

 størrelse eller manglende ordning af gælden kun kan opfylde betingelsen i §  

 2, stk. 1, nr. 4, hvis refinansieringen suppleres med nedbringelse af  

 gældbyrden ved eftergivelse eller indefrysning af gæld.
 Stk. 2. Det er endvidere en betingelse, at låntageren ikke selv er i stand  

 til at stille den sikkerhed, der kræves for at optage lån på det almindelige  

 lånemarked til finansiering af den nødvendige sanering.
 § 15. Lån, for hvilke ydes garanti, skal opfylde følgende betingelser:
 1) Lånet skal ydes af pengeinstitutter, der driver virksomhed i Danmark.
 2) Lånet er afdragsfrit i det første år, hvorefter det afdrages i løbet af  

 de næste 10 år efter annuitetslåneprincippet.
 3) Lånet sikres ved oprykkende panteret inden for handelsværdien.
Stk. 2. Der kan højst ydes statsgaranti for et lånebeløb på i alt 400.000  

 kr. for hver låntager og hver bedrift.
Der ydes ikke garanti for lån under  

 25.000 kr.
 Stk. 3. Landbrugsministeren kan fravige de i stk. 1, nr. 3 og stk. 2  

 nævnte bestemmelser, når særlige forhold taler derfor.
 § 16. Landbrugsministeren kan fastsætte nærmere regler om ydelse af lån  

 med statsgaranti, herunder om anvendelse af lånet, lånets sikkerhed og  

 forretning og om bortfald af statens garantiforpligtelse.
 Administration m.v.
 § 17. Har låntager i forbindelse med ansøgning om tilladelse til  

 refinansiering afgivet urigtige oplysninger eller har fortiet oplysninger af  

 betydning for sagens afgørelse, kan landbrugsministeren bestemme, at ydede  

 refinansieringslån forfalder til indfrielse.
 Stk. 2. Landbrugsministeren kan endvidere bestemme, at afdragsbidrag ydet  

 til jordbrugslån, der forfalder til indfrielse i henhold til stk. 1, skal  

 tilbagebetales.
 § 18. Landbrugsministeren eller den, ministeren bemyndiger hertil, har til  

 enhver tid uden retskendelse og mod behøring legitimation adgang til de  

 bedrifter, hvortil der er ydet refinansiering, for at foretage eftersyn af  

 bedriften samt regnskaber m.m. med henblik på bedømmelse af, om betingelserne  

 for refinansiering er opfyldt.
 § 19. Landbrugsministeren fastsætter nærmere regler om administration af  

 loven.
 § 20. Landbrugsministeren kan bemydige pengeinstitutter, Kongeriget  

 Danmarks Hypotekbank og Finansforvaltning eller et direktorat under  

 ministeren til at udøve sine beføjelser efter loven.
 Stk. 2. Landbrugsministeren kan fastsætte regler om adgang til at påklage  

 afgørelser, der er truffet i henhold til bemyndigelser efter stk. 1, herunder  

 at afgørelser truffet af Kongeriget Danmarks Hypotekbank og Finansforvaltning  

 eller af et direktorat ikke skal kunne indbringes for anden administrativ  

 mydighed.
 Ikrafttræden m.v.
 § 21. Landbrugsministeren fastsætter tidspunktet for lovens ikrafttræden.
 § 22. Loven gælder ikke for Færøerne og Grønland.
Bemærkninger til lovforslaget Almindelige bemærkninger Formålet med lovforslaget er at lette landbrugets rentebyrde gennem  

 refinansiering af realkreditlån m.v. i landbrugsejendomme og gennem  

 gældssanering.
Forslaget skal ses i sammenhæng med de samtidigt fremsatte  

 forslag til - lov om ændring af lov om realkreditinstitutter og lov om  

 indeksregulerede realkreditlån, - lov om ændring af lov om et finansieringsinstitut for landbrug m.v., og - lov om ændring af forskellige skattelove.
 Herudover vil der skulle gennemføres en ændring af valutabekendtgørelsen.
 1. Baggrund.
Kontantværdien af landbrugets gæld steg i perioden 1978/79 til 1987/88 fra  

 37 mia. kr. til 92 mia. kr.
Hovedparten af denne stigning vedrører lån i  

 realkreditinstitutterne, som udgjorde knap 50 pct. i 1978/79 mod omkring 65  

 pct. i 1987/88. En stor del af landbrugets gæld består af højtforrentede lån,  

 der er blevet meget byrdefulde som følge af en lavere inflation.
Landbrugets høje gæld gør erhvervet særlig sårbar over for svingninger i  

 indkomstforholdene, og store dele af erhvervet har haft vanskeligt ved at  

 opnå en tilstrækkelig konsolidering.
Regnskabsresultaterne viser dog også, at  

 der er store forskelle i indkomst, effektivitet og rentebyrde mellem  

 bedrifterne.
Landbrugets indkomstforhold er præget af store udsving i  

 driftsoverskuddet.
I de sidste tre år har driftsoverskuddet været faldende og  

 nærmer sig niveauet under krisen i 1980 og 1981. Nedgangen skyldes dog for en  

 del midlertidige forhold, som f.eks. et dårligt høstudbytte i 1987.
 2. Delrapport 1 fra udvalget vedrørende struktur, finansiering og  

 ejerforhold i landbruget.
Landbrugsministeren nedsatte 15. december 1987 et udvalg vedrørende  

 finansiering, struktur og ejerforhold i landbruget.
Udvalget har i april 1988  

 afgivet delrapport 1 vedrørende lettelse af landbrugets rentebyrde.
Det er udvalgets opfattelse, at et bidrag til genopretning af dansk  

 landbrugs indtjeningsevne må indeholde foranstaltninger, der sigter mod at  

 nedbringe gælden og rentebyrden, og at der på længere sigt må stræbes imod en  

 højere selvfinansiering i dansk landbrug.
Sådanne foranstaltninger må  

 imidlertid ikke hæmme den nødvendige strukturrationalisering og bør derfor  

 rette sig mod de bedrifter, der også på længere sigt må forventes at have  

 økonomisk bæreevne.
 Der er flere forskellige måder, hvorpå landbrugets rentebyrde kan lettes.  

 Udvalget har koncentreret sig om en refinansieringsordning kombineret med en  

 gældssaneringsordning, fordi man hermed opnår en mere varig løsning, som i  

 kombination med en sanering af den yderste gæld samtidig kan nedbringe  

 gældsbyrden.
Udvalget mener, at en ordning skal stå åben for landmænd, der kan påvise,  

 at de efter refinansiering vil kunne skabe balance i deres økonomi.
Den  

 enkelte landmand må kunne påvise, at der efter refinansiering, eventuelt  

 kombineret med gældssanering, er en positiv løbende opsparing.
For landmænd,  

 som ikke kan opfylde dette kriterium, vil refinansieringen kun medføre en  

 midlertidig udskydelse af deres problemer.
Disse bedrifter vil derfor ikke  

 blive omfattet af refinansieringsordningen.
Udvalget har ikke lagt sig fast på øvrige kriterier for deltagelse i  

 ordningen, men har som praktisk afgrænsningsregler forudsat, at ordningen  

 forbeholdes landmænd med mindst 900 timer på bedriften om året, eller at  

 produktionen i henhold til normtal kræver en arbejdsindsats på 1.200 timer  

 årligt af husstanden.
Endvidere er det forudsat, at realkreditgælden mindst  

 udgør 30 pct. af realkreditvurderingen.
Endelig har udvalget anbefalet, at  

 kriterier vedrørende indkomst, formue og investeringsomfang overvejes ved  

 ordningens udformning.
 For at undgå kapitalisering af støtteelementet i en refinansieringsordning  

 anbefaler udvalget, at de subsidierede lån bortfalder ved ejerskifte og  

 afløses af lån uden støtteelement.
Refinansieringen kan gennemføres med forskellige instrumenter.
Udvalget  

 har vurderet tre instrumenter; jordbrugslån (med afdragsbidrag), udlandslån  

 og såkaldte grønne obligationslån.
Siden april 1986 har det været muligt at optage jordbrugslån med og uden  

 statsligt afdragsbidrag.
Jordbrugslån, som er baseret på indeksregulerede  

 obligationer, har på optagelsestidspunktet en ydelse, som er lavere end  

 traditionelle nominelle lån.
Jordbrugslånene giver således med det gældende  

 obligationsrenteniveau en umiddelbar lettelse af rentebetalingen på ca. 8  

 pct. -point om året.
Udviklingen i ydelsen på jordbrugslånene vil gennem  

 indeksopskrivningen til gengæld følge den generelle prisudvikling i  

 samfundet.
Det statslige afdragsbidrag udgør 30 pct. af indeksopskrivningen  

 med nettoprisindekset.
Jordbrugslån med afdragsbidrag kan ydes til  

 finansiering af bl.a. investeringer og omprioritering.
Afdragsbidrag ved  

 omprioritering ydes kun, når en række betingelser om bl.a. indkomst og  

 privatforbrug er opfyldt.
Optagelse af jordbrugslån har haft et begrænset omfang og er hovedsageligt  

 anvendt i forbindelse med omprioritering.
Det er udvalgets opfattelse, at  

 såfremt jordbrugslån skal gøres mere udbredt, er der brug for at lempe de  

 kriterier, der er for at opnå statslige afdragsbidrag i den nuværende  

 ordning.
I udvalget er der i forbindelse med en udvidelse af adgangen til  

 jordbrugslån med afdragsbidrag peget på muligheden af at lade det statslige  

 afdragsbidrag dække forskellen mellem stigningen i nettoprisindekset og i et  

 sektorspecifikt indeks (hvis denne forskel er positiv) med det nuværende  

 afdragsbidrag som overgrænse.
Der er også peget på en fastholdelse af de  

 nuværende regler for beregningen af afdragsbidraget.
 Endelig er der i udvalget peget på muligheden af at supplere de nuværende  

 30-årige jordbrugslån med en mulighed for jordbrugslån med løbetider helt ned  

 til 10 år og med adgang til refinansiering.
Udlandslån i fremmed valuta kan allerede nu optages af den enkelte  

 landmand.
Det centrale spørgsmål i forbindelse med etableringen af en  

 refinansieringsordning baseret på udlandslån er, hvem der skal bære  

 valutakursrisikoen.
Det er i udvalget foreslået, at en udlandslåneordning kunne udformes efter  

 tilsvarende principper som den tidligere K-låneordning, hvor staten overtager  

 den del af kursrisikoen, der ligger ud over en selvrisiko for landmanden på  

 1,5 pct. p.a.
Heroverfor er imidlertid peget på, at statens overtagelse af en  

 del af valutakursrisikoen kan skabe tvivl om fastkurspolitikken, ligesom der  

 er principielle betænkeligheder ved, at staten overtager denne type risiko.
Der er i udvalget derfor foreslået en alternativ konstruktion, hvorefter  

 justeringer op til en vis størrelse opfanges af en  

 »kursreguleringspulje«.
Den låntagende landmand har efter denne  

 konstruktion den yderste kursrisiko.
Landmandens kursrisiko vil afhænge af  

 størrelsen af kursreguleringspuljen.
 Udvalget har i sine beregninger forudsat, at landmanden vil kunne opnå en  

 rentelettelse på 4 pct. p.a. ved at optage lån baseret på udlandslån.
Ved grønne obligationslån forstås lån, der er baseret på nominelle fast  

 forrentede obligationer, som fritages for realrenteafgift.
Det er i udvalgets  

 beregninger forudsat, at fritagelse for realrenteafgift vil medføre, at den  

 effektive rente på de af landmanden optagne lån vil være ca. 4 procentpoint  

 lavere pr. år end på lån baseret på traditionelle obligationer.
Det er  

 fremhævet af udvalget, at der er usikkerhed forbundet med en vurdering af den  

 effektive rente på grønne obligationer, først og fremmest fordi sådanne  

 obligationer aldrig før har været prissat på obligationsmarkedet.
Udvalget har sammenlignet den rentelettelse, som den enkelte landmand vil  

 få ved anvendelsen af de tre forskellige refinansieringsinstrumenter.
Det vil  

 i høj grad afhænge af landmandens skatteevne, hvilken lettelse, anvendelsen  

 af det enkelte instrument vil medføre.
For landmanden uden skatteevne vil  

 rentelettelsen være størst ved refinansiering med jordbrugslån.
For landmænd  

 med skatteevne vil rentelettelsen være størst ved refinansiering med lån  

 baseret på grønne obligationer og udlandslån.
Dette hænger sammen med  

 rentefradragsretten.
De første års rentebetalinger er for samtlige landmænd  

 lavere for jordbrugslån end for grønne obligationslån og udlandslån.
 Udvalget har gennemregnet tre modeller for refinansiering af landbrugets  

 realkreditgæld, hvor kombinationer af to eller tre af ovenfor nævnte  

 lånetyper indgår.
 Det forudsættes i alle tre modeller, at der kan refinansieres med  

 jordbrugslån med afdragsbidrag i intervallet op til 45 pct. af vurderingen -  

 i model II dog i nogen grad valgfrit med udlandslån.
Refinansiering baseret på udlandslån indgår ligeledes i alle tre modeller.  

 I model I udgør udlandslån halvdelen af refinansieringstilbuddet i  

 intervallet 45-70 pct., mens sådanne lån i model II som nævnt inden for visse  

 grænser er alternativ til jordbrugslån.
I model III anvendes udelukkende  

 udlandslån i intervallet 45-70 pct.
 Refinansiering baseret på grønne obligationer udgør halvdelen af  

 refinansieringstilbuddet i intervallet 45-70 pct. i model I og hele  

 refinansieringstilbuddet i samme interval i model II.
Det er forudsat, at de landmænd, som ikke kan opnå positiv opsparing  

 gennem refinansiering, ikke umiddelbart kan blive omfattet af  

 refinansieringsordningen.
De vil imidlertid kunne blive omfattet af  

 ordningen, såfremt der kan gennemføres en tilstrækkelig gældssanering, dvs.  

 bortskæring eller indefrysning af gæld.
Gældssaneringsordningen indgår i alle  

 tre modeller.
Der er i dag ca. 86.000 landbrugsbedrifter.
Modelberegningerne viser, at  

 med de anvendte kriterier kan 16-17.000 landmænd blive omfattet af  

 refinansieringen, uanset hvilken kombination af refinansieringslån, der  

 anvendes.
Heraf vil 1.500-2.000 kun blive omfattet, hvis der bortskæres eller  

 indefryses gæld.
Benytter alle sig af refinansieringstilbuddet i fuldt omfang, vil der  

 blive tale om refinansiering af gæld på ca. 23. mia. kr., og bortskæring af  

 gæld i forbindelse med gældssanering på knap 1 mia. kr.
Den samlede lettelse  

 for landbruget udgør i det første år mellem 1,5 og 1,7 mia. kr.
Beregningerne  

 viser endvidere, at ud af de 70.000 bedrifter, der skønnes ikke at blive  

 omfattet af ordningen, er der 57.000, der ikke opfylder kravene til  

 mindstebeskæftigelse eller gældens størrelse. 13.000 bedrifter kan ikke  

 udnytte refinansieringstilbuddet, fordi de ikke opfylder kravet om positiv  

 opsparing efter refinansiering.
Det drejer sig om bedrifter, der tegner sig  

 for omkring 25 pct. af landbrugsproduktionen.
Langt den største del af disse  

 bedrifter har en effektivitet, der er under gennemsnittet, og må forventes at  

 have betydelige vanskeligheder ved at fortsætte på længere sigt.
 Såfremt anden fast gæld inden for 70 pct.s-grænsen end realkreditgæld  

 fuldt ud inddrages under ordningen, viser beregninger, at godt 19.500 eller  

 ca. 3.000 flere landmænd vil kunne opfylde kriterierne for refinansiering.  

 Den omlagte gæld vil samtidig vokse til 33-34 mia. kr. eller til ca. 10 mia.  

 kr. mere end i de tre modeller, udvalget har gennemregnet.
Ved gennemførelsen af refinansieringen er der i udvalget peget på, at der  

 på grund af omfanget kan være en risiko for en selvstændig indflydelse på  

 kursdannelsen, som kan blive til ugunst for landmanden, således at den  

 ønskede rentelettelse ikke kan opnås.
Refinansieringsoperationen må derfor  

 gennemføres uden disse virkninger.
Udvalget har understreget, at en lettelse af landbrugets rentebyrde ikke  

 bør stå alene.
På den ene side må der af hensyn til de landmænd, som skal  

 blive i erhvervet, skabes vilkår, som muliggør etablering af bedrifter, som  

 kan drage nytte af moderne teknologi, produktionssystemer og driftsledelse.  

 Dette spørgsmål vedrører især ændringer i landbrugslovens bestemmelser om  

 suppleringsjord, sammenlægning og ejerformer.
Disse spørgsmål vil blive  

 behandlet i udvalgets anden delrapport.
På den anden side må der af hensyn til de landmænd, som ikke kan få  

 økonomi i driften, suppleres med foranstaltninger, som kan hjælpe disse  

 landmænd til anden beskæftigelse, førtidspension eller lignende.
Mulighederne  

 herfor er kort beskrevet i delrapporten.
I anden delrapport vil udvalget  

 nærmere behandle disse muligheder, herunder EF's nyligt vedtagne  

 ophørsordning.
 3. Lovforslagets formål.
Det er regeringens opfattelse, at der snarest skal gennemføres en  

 refinansieringsordning for landbruget.
Ordningen skal sikre en rentelettelse,  

 der giver effektive landbrug mulighed for at opnå indtjenings- og  

 arbejdsvilkår, som kan bidrage til at gøre dem selvbærende.
I forbindelse med  

 refinansieringen skal der gennemføres en ordning med sanering af den yderste  

 gæld for de landmænd, som herved kan opnå en nedbringelse af gældsbyrden,  

 således at de efter refinansieringen vil kunne skabe balance i deres økonomi.
 Lovforslaget er udformet med det sigte at inddrage staten, landbrugets  

 kreditorer og landbrugserhvervet i omkostningerne ved refinansiering.
Lovforslaget omfatter de generelle regler for refinansiering og sanering  

 af landbrugets gæld.
I forslaget fastsættes bestemmelser om adgang til  

 refinansiering, refinansieringsberettigede lån, størrelsen af  

 refinansieringslånene, afdragsbidrag på jordbrugslån og statsgaranti for lån,  

 der optages med henblik på gældssanering samt vilkårene for statens medvirken  

 ved ombytningsoperationen.
Som anført skal forslaget ses i sammenhæng med en række samtidigt  

 fremsatte lovforslag.
Gennem forslagene etableres et samlet retsgrundlag for  

 refinansiering af landbrugets gæld med udgangspunkt i delrapport 1 fra  

 udvalget vedrørende struktur, finansiering og ejerforhold i landbruget om  

 lettelse af landbrugets rentebyrde.
 4. Hovedtræk af forslaget om en refinansieringsordning.
 Med lovforslaget tilsigtes at lette landbrugets rentebyrde gennem  

 refinansiering af realkreditlån og andre faste lån i landbrugsejendomme.
 Den foreslåede refinansieringsordning skal omfatte landmænd, der på  

 grundlag af konkrete regnskaber kan påvise, at de efter refinansiering og  

 eventuel gældssanering har balance i økonomien.
Efter forslaget vil det endvidere være et krav, at produktionen på  

 bedriften har et sådant omfang, at den kræver en arbejdsindsats på mindst 900  

 timer årligt af husstanden, eller at låntageren har jordbrug som  

 hovederhverv.
Der er her tale om en lempelse i produktionskravet i forhold  

 til delrapporten, idet regeringen finder, at et større antal deltidslandmænd  

 (ca. 900) bør omfattes af refinansieringen.
Refinansieringsordningen omfatter  

 ejendomme inden for landbrug, gartneri, frugtavl, planteskole, pelsdyravl og  

 skovbrug.
 Endelig vil det efter forslaget være et krav, at låntagerens gældsprocent  

 skal udgøre mere end 30, beregnet på grundlag af den samlede gæld og de  

 samlede aktiver, idet finansielle aktiver fradrages i både gæld og aktiver.
Efter forslaget vil realkreditbelåning samt andre lån med sikkerhed i  

 ejendommen kunne refinansieres.
Andre lån, der refinansieres, skal dog have  

 sikkerhed inden for 70 pct. af handelsværdien.
Andelen af belåningen, der kan refinansieres, afhænger af  

 belåningsprocenten, dvs. forholdet mellem ejendommens realkreditbelåning og  

 belåning med andre lån (inden for 70 pct.-grænsen) og ejendommens  

 handelsværdi (realkreditvurdering). Udgør belåningen således 45 pct. og  

 derover, kan den samlede ovenfor anførte belåning refinansieres fuldt ud.  

 Ligger belåningsprocenten i intervallet fra 30 til 45, øges andelen gradvist  

 op til fuld refinansiering.
Udover grænsen på 70 pct. sikkerhed for andre lån  

 end realkreditlån gælder det endvidere, at disse lån højst kan refinansieres  

 med den andel, der er nødvendig for, at der opnås balance i bedriftens  

 økonomi.
Refinansiering foreslås som udgangspunkt med lånetyper svarende til de af  

 udvalget behandlede, dvs. jordbrugslån med afdragsbidrag og udlandslån med  

 sikkerhed inden for 45 pct. af handelsværdien samt lån på basis af grønne  

 obligationer.
Da vurderingen af landbrugsejendommen kan have ændret sig,  

 siden der blev foretaget realkreditbelåning, vil der i et vist omfang ske  

 refinansiering af realkreditlån, der på refinansieringstidspunktet ligger ud  

 over grænsen på 70 pct. af vurderingen.
Andre lån kan derimod ikke  

 refinansieres ud over 70 pct.-grænsen.
Det er regeringens opfattelse, at låntagerne skal gives valgfrihed mellem  

 de tre lånetyper bortset fra den nævnte grænse for omfanget af jordbrugslån  

 og udlandslån.
Herved kan de enkelte låntagere bedst tilpasse  

 refinansieringen til deres økonomi og præferencer.
 Efter forslaget kan det refinansierede beløb ikke være større, end hvad  

 der må forventes ud fra den normale sammenhæng mellem driftsoverskud og  

 landbrugsaktiverne (incl. stuehusets værdi). Det tilsigtes herved at begrænse  

 refinansiering i landbrugsejendomme, hvor driftsoverskuddet ikke har et  

 rimeligt forhold til de belånte aktiver, og hvor afdrag og rentebetalinger på  

 disse lån især afholdes af indtægter udefra.
Der vil således skulle fastsættes en faktor, hvormed driftsoverskuddet  

 skal multipliceres for at bestemme overgrænsen for refinansieringen.
Faktoren  

 vil blive fastsat således, at muligheden for refinansiering begrænses, hvis  

 ejendommen ikke udnyttes landbrugsmæssigt fuldt ud.
I beregningerne er denne  

 faktor forudsat at være 15.
Jordbrugslån med afdragsbidrag vil fortsat kunne tilbydes som stående lån  

 og som serielån.
Stående lån skal som hidtil have sikkerhed inden for 25 pct.  

 af handelsværdien.
 Afdragsbidraget på jordbrugslån til refinansiering foreslås reguleret i  

 forhold til prisindekset for landbrugets bruttofaktorindkomst, således at  

 beløbet for afdragsbidrag beregnes på grundlag af differencen mellem  

 ændringen i nettoprisindekset og prisindekset for landbrugets  

 bruttofaktorindkomst (såfremt denne er positiv). Afdragsbidraget kan dog  

 maksimalt opgøres på grundlag af de nuværende 30 pct. af ændringen i  

 nettoprisindekset.
Udlandslån foreslås ydet som et 10-årigt lån, der amortiseres som et  

 30-årigt annuitetslån.
Der sikres automatisk refinansiering af udlandslånet  

 efter de 10 år med et 20-årigt realkreditlån med samme prioritetsstilling.  

 Refinansieringen efter de 10 år sker på grundlag af det rente- og kursniveau,  

 som vil være gældende på dette tidspunkt.
 Udlandslån finansieres ved salg af obligationer eller på anden måde,  

 f.eks. syndikerede banklån, og genudlånes i Danmark i den pågældende fremmede  

 valuta.
Regeringen vil gennem forhandlinger med landbrugets organisationer og  

 realkreditinstitutterne søge at tilvejebringe grundlaget for en  

 restgældsreguleringsfond for hvert institut til imødegåelse af landmandens  

 omkostninger ved eventuelle valutakursjusteringer.
Fondens midler, herunder  

 en overrente fra landmanden, forrentes i fonden og anvendes fuldt ud til  

 nedskrivning af restgælden, når udlandslånet forfalder.
Regeringen foreslår  

 skattefrihed for puljens indtægter og fradragsret for indskud i fonden.  

 Låntager er skattepligtig af udbetalinger fra fonden.
Kurstab på udlandslånet  

 kan fradrages efter de almindelige regler.
 Den tredie lånetype til refinansiering er lån på basis af grønne  

 obligationer, hvorved forstås særlige, nominelle fastforrentede obligationer,  

 som er fritaget for realrenteafgift.
Efter forslaget refinansierer de enkelte realkreditinstitutter og Dansk  

 Landbrugs Realkreditfond egne, tidligere ydede realkreditlån i ejendommen.  

 Låntager kan dog vælge en anden långiver, hvis den oprindelige långiver ikke  

 yder refinansieringslån af den af låntager ønskede type.
Ved fastlæggelse af  

 belåningsprocent og de enkelte låns placering efter lånetype anvendes samme  

 vurdering af ejendommen.
Vurderingen kan enten være foretaget af det  

 realkreditinstitut, der har ydet den største del af ejendommens belåning  

 eller af Dansk Landbrugs Realkreditfond, hvis Dansk Landbrugs Realkreditfond  

 har ydet lån i ejendommen.
Hvis landmanden ikke kan opfylde kravet om balance i bedriftens økonomi på  

 grundlag af refinansiering alene, er det kun muligt at udnytte  

 refinansieringstilbuddet, hvis der tillige suppleres med en nedbringelse af  

 gældsbyrden ved eftergivelse eller indefrysning af gæld.
Saneringen af gælden  

 skal have en sådan effekt på renteudgifterne, at der efter refinansieringen  

 og saneringen af gæld vil være balance i bedriftens økonomi.
For at fremme  

 indgåelsen af aftaler om sanering af gæld foreslås det, at der kan ydes  

 statsgaranti for lån, der optages i pengeinstitutter med henblik på  

 gældssanering.
Statsgarantien udgør 80 pct. af lånebeløbet, og der foreslås  

 en samlet ramme på 600 mill. kr.
Det er hensigten, at administrationen af ordningen tilrettelægges således,  

 at pengeinstitutterne på grundlag af konsulenterklæringer o.l. kan give  

 tilladelse til refinansiering i sager, hvor et foreliggende regnskab efter  

 eventuelle korrektioner uden videre kan anvendes til at bedømme, om  

 balancekravet er opfyldt, og hvor sanering af gæld ikke er nødvendig.
Ved  

 mere komplicerede sager, herunder dispensationssager og sager med bevilling  

 af statsgaranti for gældssaneringslån, vil tilladelse skulle gives af  

 Hypotekbanken.
Der kan blive tale om et ganske stort sagsomfang, som vil lægge et  

 betydeligt pres på landbrugets rådgivere, pengeinstitutter,  

 realkreditinstitutter og det offentlige.
Det må derfor forventes, at  

 refinansieringen vil strække sig over en længere periode.
Det foreslås, at  

 ansøgning skal være indgivet senest 12 mdr. efter lovens ikrafttræden.
 For at sikre, at de landmænd, som på grund af manglende terminsbetalinger  

 risikerer iværksættelse af tvangsauktion, får mulighed for at komme i  

 betragtning ved refinansiering foreslås en garantiordning for henstand for  

 terminsydelser.
 Udvalget har peget på, at der ved gennemførelse af en refinansiering af  

 det forventede omfang kan være risiko for en selvstændig indflydelse på  

 kursdannelsen, som kan blive til ugunst for landmanden, således at den  

 ønskede rentelettelse ikke eller kun delvis opnås.
Det bør understreges, at det næppe er muligt helt at undgå en vis  

 påvirkning af obligationskurserne, når der skal købes og sælges obligationer  

 i det omfang, der her kan blive tale om.
Det er regeringens opfattelse, at  

 ombytningsoperationen skal gennemføres til markedskurser - men således, at  

 selve ombytningen påvirker obligationsmarkedet mindst muligt.
En række  

 instrumenter kan her komme på tale.
For det første vil der i nogle tilfælde være tale om fremskaffelse af  

 obligationer fra serier med relativt beskeden dybde, således at nogle af  

 obligationerne ikke umiddelbart kan fremskaffes, eller at dette kun er muligt  

 til forhøjede kurser.
Der foreslås derfor en mulighed for at afvige fra  

 realkreditlovens balanceprincip ved at indfri med obligationer fra andre  

 serier, aldersklasser og rentefodsafdelinger end dem, hvori det oprindelige  

 lån var effektueret.
Der gives endvidere mulighed for at supplere med en  

 statsgaranti for de ydelser, som skulle være betalt af låntagere, hvis lån  

 blev indfriet.
For det andet vil regeringen søge at indgå aftaler med større,  

 institutionelle investorer om at aftage obligationerne fra  

 refinansieringslånene.
Det vil endvidere være afgørende for at minimere  

 kurspåvirkningerne af selve ombytningsoperationen, at køb og salg af  

 obligationer kan trækkes i tid, dvs. at omsætningen ikke nødvendigvis skal  

 gennemføres på et bestemt tidspunkt.
Det foreslås derfor, at  

 landbrugsministeren overtager landmandens gældsforpligtelse over for  

 realkreditinstitutter og Dansk Landbrugs Realkreditfond mod samtidig at  

 modtage de til refinansieringslånet svarende obligationer, opgjort til  

 markedskurser.
Gennem de samtidigt fremsatte forslag til ændringer af lov om  

 et finansieringsinstitut for landbrug m.v. og af lov om realkreditinstitutter  

 åbnes adgang for, at realkreditinstitutterne kan acceptere staten som  

 debitor.
Staten foretager herefter obligationsombytningen i takt med  

 markedets bæredygtighed.
Administrationen heraf foreslås henlagt til  

 Hypotekbanken, der i de faktiske markedsoperationer bistås af Nationalbanken.
 Det er ikke tanken, at der ved statens mellemkomst i gældsombytningen skal  

 ydes økonomisk støtte til de kurser, hvortil låntager ombytter sin gæld.
På den anden side må landmanden kende kursvilkårene for ombytningen på det  

 tidspunkt, han accepterer refinansieringstilskuddet.
Dette indebærer, at  

 staten overtager kursrisikoen i en kortere eller længere periode indtil  

 staten gennem køb og salgsoperationer frigør sig fra kursrisikoen.
Ved  

 uændrede kurser er selve ombytningsoperationen statsfinansiel neutral.  

 Kursudviklingen kan indebære såvel gevinst som tab ved ombytningen.
Til  

 imødegåelse af eventuelle tab opkræver staten et gebyr på 0,25 pct. af  

 kontantværdien af de obligationer og de realkreditlån, der overtages.
Det har  

 været overvejet, om landmanden skulle gives adgang til selv at foretage  

 gældsombytningen på markedet, således som det sker i en sædvanlig  

 omprioriteringssituation.
En sådan adgang kan imidlertid have uheldige  

 kurspåvirkninger til følge; derfor er det foreslået, at gældsombytningen  

 gennemføres centralt ved statens mellemkomst.
 Når staten overtager landmandens forpligtelse over for kreditinstitutterne  

 mod samtidig at overtage obligationer, der svarer til refinansieringslånet,  

 vil staten skulle betale ydelser på forpligtelserne og modtage ydelser på  

 disse obligationer.
 I det følgende er skitsemæssigt beskrevet, hvorledes  

 refinansieringsordningen tænkes tilrettelagt i forhold til den enkelte  

 landmand.
Omkring 1. oktober 1988 udsendes til landmænd, økonomikonsulenter,  

 pengeinstitutter og realkreditinstitutioner en vejledning om  

 refinansieringen.
Med vejledningen udsendes der et sæt af  

 beregningsforudsætninger, hvori bl.a. indgår rentesatser.
På basis heraf kan  

 landmanden med bistand fra økonomikonsulent eller pengeinstitut beregne,  

 hvorvidt betingelserne for at deltage i refinansieringsordningen er opfyldt.  

 Disse forudsætninger finder som udgangspunkt anvendelse, uanset hvornår  

 refinansieringen faktisk gennemføres.
 De landmænd, som opfylder betingelserne for at deltage i refinansieringen,  

 og som ønsker at refinansiere, indhenter gennem et pengeinstitut  

 refinansieringstilbud.
I den enkelte lånesag meddeler pengeinstituttet Hypotekbanken omfanget og  

 vilkår for eksisterende lån, og hvilke refinansieringslån der ønskes optaget.  

 Der vil blive fastsat frister, inden for hvilke meddelelse om lånesag kan  

 indgives til Hypotekbanken.
Ved udløb af den enkelte frist meddeler  

 Hypotekbanken pengeinstituttet vilkårene for gældsombytningen.
Landmanden  

 skal herefter inden for en frist tage stilling til tilbuddet.
Accepteres  

 tilbuddet, overtager Hypotekbanken landmandens hidtidige lån mod samtidig  

 overtagelse af de til de nye lån svarende obligationer eller kontantbeløb fra  

 udlandslån.
I gældssaneringssager og i andre komplicerede refinansieringssager afgør  

 Hypotekbanken som ovenfor nævnt, om betingelserne for refinansiering er  

 opfyldt.
Er dette tilfældet, indgår ansøgningen i Hypotekbanken på linie med  

 mere ukomplicerede sager.
 Det antages, at de første refinansieringer kan finde sted omkring  

 årsskiftet 1988/89.
 Landbrugsministeren underretter hvert kvartal Finansudvalget om forløbet  

 af ombytningsoperationen.
 5. Virkninger af forslaget om refinansiering.
Der er gennemført beregninger af virkningerne af lovforslaget på samme  

 måde som i delrapport 1 fra udvalget vedrørende struktur, finansiering og  

 ejerforhold i landbruget.
Hvis alle benytter sig af tilbuddet om  

 refinansiering - og i fuldt omfang - skønnes det samlede omfang af  

 refinansieringen at udgøre 23 mia. kr.
Hertil kommer, at der forventes ydet  

 pengeinstitutlån i forbindelse med sanering af gæld, hvortil anslås bevilget  

 en statsgaranti på 0,6 mia kr.
Ca. 1,7 mia. kr. i gæld forventes bortskåret  

 ved gældssanering.
 Der skønnes følgende fordeling af det samlede antal gartneri- og  

 landbrugsbedrifter:
Det samlede antal bedrifter i landbrug og gartneri udgør ca. 89.500. Heraf  

 er der omkring 57.800, der har en lav gæld eller et begrænset  

 produktionsomfang, og derfor ikke er omfattet af refinansieringen.
Af de  

 øvrige 31.700 bedrifter anslås 15.200 ikke at kunne opfylde balancekravet i  

 refinansieringen, mens 16.500 skønnes at kunne opfylde balancekravet.
Af de 16.500 bedrifter, der skønnes at blive omfattet af refinansieringen,  

 forventes omkring 1.500 at komme ind under ordningen, hvis der samtidig  

 gennemføres en gældssanering.
De 16.500 bedrifter repræsenterer ca. 37 pct.  

 af den samlede produktion i landbrugs- og gartnerierhvervet.
 Ca. 60 pct. af bedrifterne, der kan opnå refinansiering, havde positiv  

 opsparing forud for refinansieringen, mens 40 pct. af bedrifterne opnår  

 positiv opsparing ved gennemførelse af refinansieringen.
 Det første år udgør rentelettelsen i gennemsnit ca. 88.000 kr. pr.  

 bedrift.
For den enkelte bedrift vil der være forbundet en række  

 transaktionsomkostninger med refinansieringen.
Disse transaktionsomkostninger  

 kan finansieres ved lånoptagelse.
Der er en vis usikkerhed knyttet til beregningerne.
Beregningerne bygger  

 bl.a. på en række forudsætninger om første års-renten ved de forskellige  

 refinansieringsinstrumenter, jf. omtalen heraf i afsnit 2. Renteforholdene  

 ved en konkret refinansiering vil kunne afvige herfra afhængig af kurs- og  

 renteforholdene på tidspunktet for effektuering af refinansieringen.
Virkningerne af den foreslåede valgfrihed mellem de forskellige lånetyper,  

 jf. pkt. 4 ovenfor, er vanskelige at anslå nærmere, idet de bl.a. hænger  

 sammen med den præference, låntagerne har over for lånetyperne.
Det må  

 forventes, at flere landmænd vil udnytte ordningen, end hvis der ikke havde  

 været denne valgfrihed, idet det dog skal bemærkes, at det skønnede antal  

 bedrifter, der maksimalt kan udnytte ordningen, ikke påvirkes af  

 valgfriheden.
 I skønnet over budgetpåvirkningerne i tabel 1 er der forudsat følgende  

 fordeling:
 Tabel 1. Offentlig budgetpåvirkning.
 Anm.: Tabellen omfatter ikke gebyret ved gældsomlægningen, nettovirkningen  

 af gældsombytningen samt provenuvirkningen af restgældsreguleringsfonden, jf.  

 tabel 2.
1) Beregningerne viser nutidsværdien for lånenes samlede restløbetid ved  

 en nominel samfundsmæssig kalkulationsrente på 11 pct.
Der er forudsat 4 pct.  

 stigning i nettoprisindekset pr. år Det er forudsat, at bortfald af lån som  

 følge af ejerskifte m.v. udgør 3 pct. pr. år.
2) Ved udlandslån er det forudsat, at staten foretager modvirkende  

 transaktioner og dermed påføres en nettorenteudgift.
Ved udlandslån er  

 beregnet en nettorenteudgift i år 0-10.
3) I alle beregninger er forudsat en realrenteafgiftssats på 33 pct.
Med  

 en rente på 12 pct. og en inflation på 4 pct. vil den gennemsnitlige  

 effektive realrenteafgiftssats over en længere periode være omkring 33 pct.
 4) Det er forudsat, at låntagers beskatningsprocent er 50.
5) Skøn over kommunerens andel af øget skatteprovenu fra låntager.
De  

 offentlige budgetter påvirkes for det første af udgifter til afdragsbidrag  

 til jordbrugslån.
For det andet vil der være bortfald af realrenteafgift  

 (evt. anden skatteindtægt) i forbindelse med omlægning fra  

 realrenteafgiftspligtige obligationer til indeksobligationer og grønne  

 obligationer samt øgede nettorenteudgifter i forbindelse med optagelse af  

 udlandslån, idet staten forudsættes at foretage modvirkende dispositioner.  

 Den reducerede rentebyrde for landmændene og dermed mindre rentefradrag  

 bidrager på den anden side til øgede skatteindtægter til stat og kommuner.
De offentlige budgetter påvirkes netto med 0,3 mia. kr. det første år.For  

 hele løbetiden udgør nutidsværdien 1,7 mia. kr.
De kommunale budgetter  

 forbedres i kraft af de afledte skatteindtægter med 0,4 mia. kr. det første  

 år og 2,0 mia. kr. i hele perioden.
Nettoudgifterne på statsbudgettet kan  

 anslås til 0,7 mia. kr. det første år og 3,7 mia. kr. i hele perioden.
 6. Lovforslagets økonomiske og administrative konsekvenser.
 I tabel 2 er vist en samlet oversigt over de offentlige indtægter og  

 udgifter ved refinansieringsordningen, idet der er skønnet over de konkrete  

 virkninger i de enkelte år fra 1989-1992. Administrationsomkostninger omtales  

 særskilt nedenfor.
Tabel 2. Offentlige udgifter og indtægter 1989-19921) 1) Jf. noter til tabel 1. Netto anslås der offentlige udgifter ved  

 refinansiering på 25 mio. kr. i 1989, 389 mio. kr. i 1990, 271 mio. kr. i  

 1991 og 264 mio. kr. i 1992. Statens udgifter anslås til 221 mio. kr. i 1989,  

 754 mio. kr. i 1990, 640 mio. kr. i 1991 og 622 mio. kr. i 1992.
 Det er forudsat i beregningerne, at de nye lån optages successivt i 1989.
Der er endvidere forudsat en årlig stigning i nettoprisindekset på 4 pct.  

 og afdragsbidrag svarende til 30 pct. af stigningen.
Der er herved ikke taget  

 hensyn til reduktion af afdragsbidrag i de tilfælde, hvor forskellen mellem  

 stigningen i nettoprisindekset og landbrugspriserne er mindre end 30 pct. af  

 stigningen i nettoprisindekset.
Refinansieringsordningen anslås at medføre en  

 reduceret optagelse af jordbrugslån med afdragsbidrag efter den gældende  

 jordbrugslåneordning.
Ved skønnet over de skattemæssige konsekvenser af  

 restgældsreguleringsfonden er det forudsat, at indskuddet i fonden fra  

 realkreditinstitutter og landbruget udgør 10 pct. af det anslåede omfang af  

 udlandslån.
Fonden forudsættes forrentet med 12 pct. p.a.
Kurstabet er  

 fradragsberettiget.
Restgældsreguleringsfonden anvendes til nedskrivning af  

 restgælden efter 10 år, og beløbet er skattepligtigt.
 Som anført foran foreslås det, at landbrugsministeren bemyndiges til at  

 indtræde direkte i ombytningen af obligationerne, jf. lovforslagets § 8. I  

 tabel 3 er vist en nærmere beregning af de økonomiske konsekvenser heraf.
Tabel 3. De økonomiske konsekvenser af statens direkte deltagelse i  

 gældsombytingen1). 1989 Maksimum for statens overtagelse af debitorforpligtelser -23,0 mia. kr.
Maksimum for statens overtagelse af obligationer/udlanslån +23,0 mia. kr.
 Udgifter:
 Renteudgifter på overtagne debitorforpligtelser -742 mio. kr.
 Renteindtægter på jordbrugsobligationer +54 mio. kr.
 Renteindtægter på grønne obligationer +230 mio. kr.
 Renteindtægter på provenu, udlandslån +132 mio. kr. -326 mio. kr.
 Kapitalindtægter:
 4 pct. opskrivning af jordbrugsobligationer + 84 mio. kr. -242 mio. kr.
 Realrenteafgift +245 mio. kr.
 Netto +3 mio. kr.
1) Det er forudsat, at overtagelsen sker successivt i 1989, og at  

 varigheden af statens debitorforpligtelse og besiddelse af obligationer i  

 gennemsnit andrager 3 måneder.
Det er endvidere beregningsmæssigt forudsat,  

 at kurserne er uændrede i den periode, hvor staten holder obligationer og  

 debitorforpligtelser.
I dette tidsrum løber staten en kursrisiko, fordi  

 kursudviklingen kan være forskellig på de overtagne obligationer og på de  

 obligationer, der svarer til debitorforpligtelserne.
Det anslås, at ved en  

 rentestigning på 1 pct. point vil forskellen i kursændring ligge mellem -1,1  

 og +2,1 kurspoints.
Ved et rentefald vil forskellen i kursændring ligge  

 mellem -2,1 og +1,1 kurspoints.
Forudsættes det f.eks., at refinansieringen  

 gennemføres over fire gange, vil der hver gang kunne opstå tab eller gevinst  

 på op imod 120 mio. kr., hvis renten ændres med 1 procentpoint.
Som det  

 fremgår af tabellen, skønnes statens direkte deltagelse i gældsombytningen  

 ikke netto at påvirke statsfinanserne.
Der er forudsat uændrede kurser, jf.  

 note 1 til tabel 3.
Til imødegåelse af eventuelle kurstab foreslås det, at der betales et  

 gebyr på 0,25 pct. af kontantværdien af de obligationer og realkreditlån, der  

 overtages.
Provenuet heraf anslås at udgøre ca. 115 mio. kr.
Udover de i tabel 2 viste udgifter må der på længere sigt forventes at  

 forekomme udgifter ved indfrielse af garantier under gældssaneringsordningen.  

 Det er dog ikke muligt, før der foreligger nærmere erfaringer med ordningen,  

 at anslå statens udgifter til indfrielse af garantier.
Endvidere vil der  

 blive stillet garantier efter lov om ændring af realkreditinstitutter og lov  

 om ændring af lov om et finansieringsinstitut for landbrug m.v.
Eventuelle  

 udgifter ved garantier vil blive søgt optaget på de årlige bevillingslove.
Det er forudsat i lovforslaget, at de almindelige refinansieringssager  

 behandles i pengeinstitutterne, mens Hypotekbanken udøver efterkontrol af  

 refinansieringsbevillingen, hvor særlige forhold gør sig gældende.
Antallet  

 af disse sager skønnes at andrage ca. 1.000, eller ca. 7-8 pct. af de  

 landmænd, der antages at kunne opnå refinansiering uden gældssanering.
Endvidere skal Hypotekbanken tage stilling til bevilling af  

 gældssaneringslån med statsgaranti for landmænd, der ikke kan opnå positiv  

 konsolidering ved refinansiering alene, men hvor balance yderligere  

 forudsætter, at der sker bortakkordering og indefrysning af gæld.
Det antal  

 bedrifter, der har mulighed for balance ved akkordering, er opgjort til  

 1.500. Der er tale om en gruppe med betydelige økonomiske vanskeligheder,  

 hvor alle har haft ubalance i den hidtidige drift, og hvor nedbringelse af  

 gæld ved aftale med kreditorerne er nødvendig.
Specielt sagerne på gældssaneringsområdet vil stille betydelige  

 administrative krav.
Der forventes at blive tale om sager, der vil kræve  

 såvel juridisk ekspertise som indgående specialviden om landbrugsøkonomiske  

 forhold, og som vil medføre en omfattende brevveksling og forhandlingsindsats  

 med advokater og konsulenter.
På grund af ordningens særlige karakter og den forventede sagsmængde er  

 det nødvendigt at oprette et nyt kontor i Hypotekbanken til varetagelse af de  

 pågældende opgaver.
De nævnte opgaver samt forberedelserne til gennemførelse  

 af den foreslåede refinansieringsordning nødvendiggør i alt 10 årsværk, heraf  

 1 kontorchef, 7 sagsmedarbejdere og 2 HK/TAT-medarbejdere.
De koordinerende  

 og planlæggende funktioner i Landbrugsministeriet vil nødvendiggøre 2  

 AC-årsværk og 1 HK/TAT-årsværk.
De samlede lønudgifter udgør på årsbasis knap  

 4 mio. kr.
I 1988 udgør lønudgifterne 2 mio. kr. svarende til 5 årsværk i  

 Hypotekbanken og 11/2 årsværk i Landbrugsministeriet.
Hertil kommer  

 engangsudgifter i 1988 til edb, konsulentbistand, informationsmateriale m.v.  

 på 2 mio. kr.
 Det ressourcebehov, der følger af, at Hypotekbanken bemyndiges til at  

 gennemføre de opgaver, der foreslås tillagt landbrugsministeren i henhold til  

 lovens § 8, kan ikke på nuværende tidspunkt opgøres endeligt, men vil blive  

 forelagt Folketinget i form af et aktstykke i efteråret 1988 eller på  

 ændringsforslag til finanslovforslaget for 1989.
 7. Notifikation.
 Lovforslaget skal notificeres for EF-Kommissionen.
Bemærkninger til lovforslagets enkelte bestemmelser Til § 2 Efter bestemmelsen kan realkreditlån og andre lån med sikkerhed i  

 landbrugsejendomme indfries helt eller delvist og erstattes af særlige  

 refinansieringslån.
Til lån, der refinansieres, medregnes en til den  

 refinansierede del af hovedstolen svarende andel af ikke betalte ydelser på  

 de nævnte lån med påløbne renter, hvis ydelserne er forfaldet til betaling  

 før 1. maj 1988, jf. § 5, stk. 2.
 Refinansiering af andre lån end realkreditlån begrænses til lån, der har  

 sikkerhed inden for 70 pct. af ejendommens handelsværdi, jf. § 4, mens  

 realkreditlån vil kunne refinansieres »krone for krone«, selv om de  

 på refinansieringstidspunktet som følge af udviklingen i handelsværdien helt  

 eller delvist måtte have sikkerhed uden for 70 pct.-grænsen.
 Afgrænsningen af hvilke andre lån end realkreditlån, der kan  

 refinansieres, vil ske ved bekendtgørelse i medfør af § 10. Som eksempler på  

 sådanne lån kan nævnes bank- og sparekasselån, evt. med statsgaranti, og  

 statslån.
 Afgrænsningen vil i øvrigt ske under hensyntagen til bl.a. løbetid,  

 rentevilkår og låneformål.
Efter bestemmelsen i § 2, stk. 1, nr. 2, stilles der krav om en  

 arbejdsindsats for låntageren og dennes husstand på mindst 900 timer, eller  

 om at ansøger har landbrug som hovederhverv.
Til husstanden henregnes  

 ægtefælle eller samlever og hjemmeboende børn under 18 år.
Bedriftens  

 arbejdskraftsbehov vil blive vurderet ud fra normtimesatser og med  

 hensyntagen til mekaniseringsgraden.
 Kravet om hovederhverv, der kun undtagelsevis vil have betydning ved siden  

 af 900-timers reglen, anses for opfyldt, hvis ansøgeren anvender mere end  

 halvdelen af den samlede arbejdstid på bedriften, og mindst halvdelen af den  

 pågældendes samlede indkomst hidrører fra bedriften.
Ved beregningen af gældsprocenten efter § 2, stk. 1, nr. 3, opgøres den  

 samlede husstands passiver og aktiver i overensstemmelse med  

 skattelovgivningens regler.
De skattemæssigt opgjorte aktiver opgøres før  

 formuenedsalg, men efter nedskrivning af varelager og besætning.
De  

 skattemæssigt opgjorte passiver opgøres uden tillæg af formuenedslag og  

 nedskrivning.
De herefter opgjorte aktiver og passiver reduceres med værdien  

 af finansielle aktiver, f.eks. indlån i pengeinstitutter og kursværdien af  

 værdipapirer.
Låntagers gældsprocent opgøres herefter som forholdet mellem de  

 korrigerede passiver og de korrigerede aktiver.
 Efter bestemmelsen i § 2, stk. 1, nr. 4, skal det godtgøres, at der efter  

 en refinansiering og eventuel gældssanering vil være positiv opsparing eller  

 balance i husstandens økonomi.
Ved vurderingen af den økonomiske situation efter refinansieringen tages  

 udgangspunkt i de foreliggende driftsregnskaber for 1986 (1986/87) eller 1987  

 (1987/88) samt husstandens indkomst udenfor bedriften, og husstandens forbrug  

 i det valgte regnskabsår.
De i regnskabet anførte afskrivninger,  

 rentebetalinger og skattebetalinger reguleres i fornødent omfang efter  

 følgende principper:
Afskrivningen anføres med driftsmæssigt begrundede  

 standardafskrivningssatser.
De faktiske renteudgifter erstattes med  

 renteudgifter, der i givet fald skal afholdes efter refinanisering og  

 gældssanering.
Der fastsættes beregningsforudsætninger til brug for  

 renteberegningen.
 Herefter foretages en beregning af indkomst- og eventuelle formueskatter,  

 som de ville have været under de ændrede regnskabsmæssige forudsætninger.
 Der vil i medfør af § 10 blive stillet krav om, at de regnskabsmæssige  

 oplysninger, herunder de foretagne reguleringer, attesteres af en  

 statsautoriseret revisor eller af en økonomikonsulent under den  

 landøkonomiske konsulentvirksomhed.
Dispensationsbestemmelsen i § 2, stk. 3, vil kunne anvendes i tilfælde,  

 hvor regnskabet i væsentligt omfang er påvirket af ekstraordinære forhold,  

 f.eks. indkøringsvanskeligheder efter ejerskifte, større investeringer eller  

 sygdom i besætning.
Bestemmelsen forventes derimod ikke anvendt i forbindelse  

 med de i § 2, stk. 1, nr. 2 og 3, anførte krav.
Til § 3 Da behovet for refinansiering vokser med stigende gældsbyrde, foreslås  

 det, at muligheden for refinansiering øges i takt med belåningen af ansøgers  

 ejendom.
Forslaget indebærer f.eks., at der ved en belåningsprocent på 31 kan  

 refinansieres 3 pct. af ejendommens handelsværdi, hvilket svarer til knap 10  

 pct. af den samlede gæld i ejendommen.
Ved en belåningsprocent på 36 kan lån  

 svarende til 18 pct. af handelsværdien eller 50 pct. af gælden refinansieres.  

 Hvis belåningsprocenten er 45 eller derover, kan hele belåningen  

 refinansieres, jf. stk. 2, hvis det i øvrigt kan ske inden for rammerne af  

 loven.
 Med hensyn til andre lån end realkreditlån foreslås det dog, at de  

 refinansierede lån skal have sikkerhed inden for 70 pct. af handelsværdien,  

 jf. § 1, og at refinansieringen begrænses til, hvad der er nødvendigt for, at  

 låntager kan opfylde kravet om balance i § 2, stk. 1, nr. 4.
Bestemmelsen i stk. 4 tilsigter at begrænse mulighederne for  

 refinansiering for landmænd, hvor husstanden har store indkomster, der ikke  

 hidrører fra bedriften.
Ved opgørelsen heraf anvendes husstandens  

 bruttoindkomst.
Det er hensigten, at størrelsen af den belåning, der kan  

 refinansieres, aftrappes efter en glidende skala, der fastsættes med hjemmel  

 i bestemmelsen.
Til § 4 Bestemmelsen om ansættelse af handelsværdien svarer til tilsvarende regler  

 i visse andre landbrugsstøtteordninger.
Der vil i  

 gennemførelsesbestemmelserne blive stillet krav om, at anvendte vurderinger  

 ikke er ældre end 1 år, og at de afspejler ejendommens aktuelle værdi.
Til § 5 Det foreslås, at refinansieringsbelåningen udgør mindst 100.000 kr.  

 (kontantværdi). Det bemærkes, at der herudover gælder mindstestørrelser for  

 det enkelte realkreditlån i medfør af realkreditlovgivningen.
Ved driftsoverskuddet forstås bedriftens bruttoudbytte med fradrag af  

 udgifter til rå- og hjælpestoffer, fremmede tjenesteydelser, afskrivninger,  

 lejet arbejdskraft og ejendomsskatter.
De fra bedriften foreliggende  

 regnskaber reguleres som anført i bemærkningerne til § 2.
Med det formål at begrænse refinansieringen af landbrugsejendomme med høj  

 belåning, og som først og fremmest finansieres ved indkomster ude fra,  

 foreslås en belåningsgrænse udtrykt som summen af stuehusværdien, dog  

 maksimalt 500.000 kr., og et multiplum af driftsoverskuddet.
Der anvendes den  

 i henhold til § 33, stk. 4, i lov om vurdering af landets faste ejendomme  

 fastsatte stuehusværdi.
 Ved fastsættelsen af den faktor, som driftsoverskuddet skal multipliceres  

 med, vil der blive taget hensyn til, at der er betydelig spredning i  

 forholdet mellem landbrugsaktiver og driftsoverskud, hvorfor det er hensigten  

 at fastsætte faktoren til ca. 15, dvs. noget over gennemsnittet.
Til § 6 Refinansieringen af lån, der har sikkerhed inden for 45 pct. af  

 handelsværdien, kan efter låntagers valg ske med jordbrugslån, udlandslån  

 eller »grønne« obligationslån.
Refinansieringen af lån, der er  

 placeret ud over 45 pct. af handelsværdien, kan alene ske med  

 »grønne« obligationslån.
Der henvises i øvrigt til de almindelige  

 bemærkninger, pkt. 4.
Til § 7 Det bør undgås, at refinansieringen af landbrugets gæld kan anvendes som  

 konkurrenceparameter af realkreditinstitutterne og Dansk Landbrugs  

 Realkreditfond.
Det foreslås derfor, at refinansieringslån skal ydes af det  

 institut, der har ydet det refinansierede lån.
Da det ikke kan udelukkes, at nogle institutter ikke tilbyder alle typer  

 refinansieringslån, og da det er ønskeligt, at låntager kan sammensætte det  

 mest hensigtsmæssige lånemix, foreslås det dog, at låntager kan gennemføre  

 refinansieringen hos andre institutter.
I denne situation skal lånet optages  

 i det institut, der i øvrigt har ydet den væsentligste del af ejendommens  

 realkreditbelåning.
Er der ikke optaget lån i andre institutter, står  

 låntager frit i valget af långiver.
Det forudsættes herved, at låntager i det  

 ny institut optager lån af den ønskede type.
 For så vidt angår andre lån end realkreditlån, jf. § 1, nr. 2, kan  

 låntager frit vælge långivende institut, med respekt af  

 realkreditlovgivningens lånegrænse (45 pct. for  

 enhedsprioriteringsinstitutterne og 70 pct. for Dansk Landbrugs  

 Realkreditfond).
Til § 8 Det må antages, at gennemførelsen af en refinansiering af så stort omfang,  

 som der er tale om, vil kunne få en selvstændig indflydelse på kursdannelsen  

 for de obligationer, landmændene skal optage med henblik på indfrielse af  

 oprindelige lån, og for de obligationer, landmændene skal afhænde som led i  

 optagelsen af refinansieringslånene.
 En sådan udvikling kan være til ugunst for landmanden, og den kan i værste  

 fald indebære en væsentlig begrænsning af den ønskede rentelettelse.
 Det foreslås derfor, at landbrugsministeren indtræder i låntagers  

 forpligtelser på de lån, der refinansieres, mod samtidig at overtage de  

 obligationer, der ligger bag refinansieringslånene, og kontantprovenuet i  

 danske kroner af optagne udlandslån.
 Landbrugsministeren oppebærer renter og udtrækningsprovenu af de overtagne  

 obligationer samt eventuelle renter af provenuet af udlandslån.
Det påhviler samtidig landbrugsministeren at betale ydelser og indfri  

 restgælden på de lån, hvorpå forpligtelserne er overtaget.
Det bemærkes i  

 denne forbindelse, at andre lån end realkreditlån påtænkes indfriet kontant i  

 forbindelse med refinansieringens gennemførelse.
Realkreditlån vil normalt  

 blive indfriet ved hjælp af obligationer, der opkøbes, jf. de almindelige  

 bemærkninger pkt. 4.
 Den foreslåede ordning gør det muligt at gennemføre opkøb af obligationer  

 til brug ved indfrielse af overtagne lån og at afhænde de bag  

 refinansieringslånene liggende obligationer på en sådan måde, at  

 uhensigtsmæssige kursudsving begrænses.
Hele operationen kan under visse forudsætninger gennemføres uden tab for  

 statskassen.
Det kan imidlertid ikke udelukkes, at uforudseelige  

 kursbevægelser og manglende ydelsesparallellitet mellem overtagne  

 forpligtelser og obligationer, kan medføre et negativt nettoprovenu.
Det foreslås, at den enkelte låntager betaler et gebyr på 0,25 pct. af  

 summen af kontantværdien af de overtagne obligationer og de overtagne  

 låntagerforpligtelser til imødegåelse af eventuelle kurstab.
Det bemærkes  

 herved, at den foreslåede ordning må anses for at være en nødvendig  

 forudsætning for, at landmændene kan opnå den tilsigtede rentelettelse ved  

 refinansiering.
 Det er hensigten at bemyndige Kongeriget Danmarks Hypotekbank og  

 Finansforvaltning til at gennemføre de landbrugsministeren tillagte opgaver.
Til § 9 For at undgå kapitalisering af støtteelementet i ordningen, forfalder  

 refinansieringslånene til indfrielse ved ejerskifte.
Overdrages en anpart i  

 ejendommen, vil en hertil svarende del af lånene forfalde.
Det er hensigten  

 at fastsætte regler om, at refinansieringslånene forfalder til indfrielse,  

 hvis der sker væsentlige indskrænkninger i bedriftens produktionsgrundlag.  

 Ved fastsættelse af reglerne vil der blive taget udgangspunkt i de sædvanlige  

 pantebrevsklausuler om forringelse af pantets værdi.
 Det er endvidere hensigten at fastsætte regler om, at  

 refinansieringslånene forfalder til indfrielse, hvis låntager bortforpagter  

 en så stor del af bedriften, at kravet i § 2, stk. 1, nr. 2, ikke længere  

 opfyldes.
Til § 12 Bestemmelsen svarer til de gældende regler for optagelse af jordbrugslån  

 med afdragsbidrag til omprioritering.
Bestemmelsen, der bl.a. er indsat af  

 hensyn til EF's konkurrenceregler, har haft en begrænset betydning.  

 Bestemmelsens betydning kan blive noget større i forbindelse med  

 refinansieringen, hvor der kan blive tale om en total omlægning af  

 finansieringen.
Til § 14 Ved afgørelsen af, om der er behov for statsgaranti for lån til sanering  

 af gælden, er det hensigten at lægge vægt på ansøgerens samlede økonomiske  

 forhold, herunder ansøgerens aktiver, passiver og indkomstforhold.
Der vil  

 således bl.a. blive taget hensyn til, i hvilket omfang ejendommen er  

 behæftet, til ansøgerens gældsforpligtelser i øvrigt og til, hvilke aktiver  

 ansøgeren er i besiddelse af udover landbrugsejendommen med besætning og  

 inventar.
Til § 15 Dispensationsbestemmelsen i stk. 3 tænkes kun anvendt under særlige  

 omstændigheder, idet det normalt vil blive krævet, at der sker fornøden  

 bortsanering af gæld til at sikre gældssaneringslånets indplacering.  

 Bestemmelsen kan især tænkes anvendt, hvis der stilles anden betryggende  

 sikkerhed.
Til § 20 Det overvejes at bemyndige pengeinstitutter til efter nærmere fastlagte  

 retningslinier at vurdere, hvorvidt den enkelte ansøger opfylder  

 betingelserne for at opnå refinansiering og statsgaranti for lån samt til at  

 meddele tilsagn om ydelse af refinansieringslån.
Det långivende pengeinstitut  

 underretter Kongeriget Danmarks Hypotekbank og Finansforvaltning om  

 tilsagnet.
I en række tilfælde bør tilsagn om refinansiering meddeles af  

 Hypotekbanken.
Der henvises til de almindelige bemærkninger pkt. 4 Der vil blive fastsat regler om, at afgørelser truffet af pengeinstitutter  

 i henhold til bemyndigelsen, vil kunne indbringes for Hypotekbanken inden 4  

 uger fra den dag, afgørelsen er meddelt ansøgeren.
Til § 21 Da lovforslaget skal notificeres for EF-Kommissionen, foreslås det, at  

 landbrugsministeren fastsætter tidspunktet for lovens ikrafttræden.
Efter 2. behandling den 29. juni 1988 § 1. Efter reglerne i denne lov kan følgende lån indfries ekstraordinært og erstattes af refinansieringslån:
 1) Realkreditlån i landbrugsejendomme m.v.
 2) Andre lån end realkreditlån med sikkerhed i landsbrugsejendomme m.v.  

 inden for 70 pct. af handelsværdien, jf. § 4.
§ 2. Landbrugsminsteren kan tillade refinansiering, hvis 1) låntager har erhvervet ejendommen inden den 1. januar 1988, 2) der på låntagers bedrift finder en sådan jordbrugsmæssig produktion  

 sted, at der hertil kræves en arbejdsindsats af låntager og dennes husstand  

 på mindst 900 timer årligt, eller låntager har jordbrug som hovederhverv, 3) låntager har en samlet gæld, der udgør mere end 30 pct. af de samlede  

 aktiver, og 4) det på grundlag af regnskaber m.v. for bedriften kan antages, at der  

 efter gennemførelsen af refinansiering er balance i økonomien.
 Stk. 2. Ansøgning om tilladelse skal senest være indgivet 12 måneder efter  

 lovens ikrafttræden.
 Stk. 3. Landbrugsministeren kan fravige de i stk. 1 nævnte betingelser,  

 når særlige forhold taler derfor.
 § 3. Udgør ejendommens belåningsprocent, jf. § 4, mellem 30 og 45, kan der  

 maksimalt refinansieres en andel af den i § 1 nævnte belåning på 3 pct. af  

 handelsværdien for hvert procentpoint, belåningsprocenten overstiger 30.
 Stk. 2. Udgør belåningsprocenten 45 eller derover, kan den i § 1 nævnte  

 belåning refinansieres fuldt ud.
 Stk. 3. Andre lån med sikkerhed i låntagers ejendom end realkreditlån kan  

 dog højst refinansieres med den andel, der er nødvendig for, at låntager kan  

 opfylde betingelsen i § 2, stk. 1, nr. 4.
Stk. 4. Landbrugsministeren fastsætter bestemmelser om nedsættelse af den  

 efter stk. 1-3 opgjorte belåning, der kan refinansieres, når indkomsten for  

 låntager og dennes husstand overstiger 250.000 kr.
Den del af  

 husstandsindkomsten, der hidrører fra bedriften, medregnes ikke i opgørelsen.
 § 4. Ejendommens belåningsprocent opgøres som forholdet mellem  

 kontantværdien af den i § 1 nævnte belåning og ejendommens handelsværdi.
Stk. 2. Ved ejendommen handelsværdi forstås den kontantværdi, hvortil  

 ejendommen med besætning og inventar (løsøre) er ansat af det  

 realkreditinstitut, der har ydet den væsentligste del af ejendommens  

 belåning.
Hvis Dansk Landbrugs Realkreditfond har ydet lån i ejendommen, kan  

 fondens værdiansættelse anses som handelsværdi.
§ 5. Kontantværdien af den belåning, der refinansieres, skal udgøre mindst  

 100.000 kr. og kan ikke overstige et beløb, der svarer til driftsoverskuddet  

 på låntagers bedrift ganget med en af landbrugsministeren fastsat faktor og  

 med tillæg af stuehusets værdi.
Værdien at stuehuset kan højst medregnes med  

 500.000 kr.
 Stk. 2. Det er en betingelse, at lånene, der refinansieres, er ydet inden  

 den 1. maj 1988. Ikke betalte ydelser med påløbne renter kan kun  

 refinansieres, hvis ydelsen er forfaldet inden den 1. maj 1988.
Refinansieringslån § 6. Som refinansieringslån kan ydes følgende typer af lån:
 1) Jordbrugslån, jf. § 12, samt lov om indeksregulerede realkreditlån.
 2) Udlandslån, jf. lov om realkreditinstitutter og lov om et  

 finansieringsinstitut for landbrug m.v.
 Stk. 2. Jordbrugslån og udlandslån skal have sikkerhed inden for en  

 lånegrænse på 45 pct. af ejendommens handelsværdi.
 § 7. Refinansieringslån kan ydes af realkreditinstitutter og Dansk  

 Landbrugs Realkreditfond, idet det enkelte institut yder refinansieringslån  

 til indfrielse af egne, tidligere ydede realkreditlån i ejendommen.
 Stk. 2. Hvis et institut afstår fra at yde refinansieringslån af den af  

 låntager ønskede type, kan det institut, der i øvrigt har ydet den  

 væsentligste del af ejendommens realkreditbelåning, yde det pågældende lån.
§ 8. Landbrugsministeren overtager inden for en samlet ramme på 23 mia.  

 kr. for kontantværdien de obligationer, der udstedes i forbindelse med  

 optagelsen af refinansieringslån, eller det provenu, der opnås, når der i  

 forbindelse med refinansieringen optages udlandslån.
Overtagelsen skal ske  

 til dækning af de forpligtelser, der overtages i medfør af stk. 2.  

 Landbrugsministeren oppebærer renter af de obligationer og det  

 kontantprovenu, der overtages, samt provenuet af obligationer, der udtrækkes  

 eller afhændes.
Stk. 2. Landbrugsministeren overtager samtidig inden for en samlet ramme  

 på 23 mia. kr. for kontantværdien debitorforpligtelsen på de lån, der aflyses  

 af tingbogen som led i refinansieringen.
Landbrugsministeren betaler ydelser  

 på de overtagne lån og betaler restgælden ved indfrielse af lånene.
 Stk. 3. For de i stk. 1 og 2 nævnte dispositioner betaler låntager et  

 gebyr på 0,25 pct. af kontantværdien af de obligationer og de realkreditlån,  

 der overtages.
 Stk. 4. Landbrugsministeren fastsætter bestemmelser for gennemførelsen af  

 de i stk. 1 og 2 nævnte dispositioner og om betaling af det i stk. 3 nævnte  

 gebyr.
§ 9. Refinansieringslån forfalder til indfrielse ved ejerskifte.
Hensidden  

 i uskiftet bo betragtes ikke som ejerskifte.
 Stk. 2. Landbrugsministeren fastsætter bestemmelser om, at  

 refinansieringslån forfalder til indfrielse ved væsentlige indskrænkninger i  

 produktionsgrundlaget eller ved bortforpagtning.
 § 10. Landbrugsministeren kan fastsætte bestemmelser om refinansiering,  

 herunder om refinansiering af andre lån med sikkerhed i låntagers ejendom end  

 realkreditlån.
 § 11. Finansministeren bemyndiges til at lade indestående statslån og  

 statsgaranterede lån rykke for de i § 6 omhandlede refinansieringslån og til  

 at fastsætte regler om automatisk tilbagerykning inden for visse økonomiske  

 grænser.
 Afdragsbidrag m.v.
 § 12. Landbrugsministeren kan yde afdragsbidrag til de i § 6, stk. 1, nr.  

 1, nævnte jordbrugslån.
 Stk. 2. Afdragsbidrag ydes hver termin i de første 15 år af  

 jordbrugslånets løbetid og indbetales til det långivende institut.
Stk. 3. Afdragsbidrag udgør et beløb, der svarer til indeksreguleringen af  

 obligationsrestgælden i forgående termin beregnet på grundlag af forskellen i  

 procentpoints mellem den halvårlige procentvise stigning i nettoprisindekset  

 og den halvårlige ændring i prisindekset for landbrugets  

 bruttofaktorindkomst.
Den forskel, der lægges til grund, kan dog højst udgøre  

 30 pct. af den halvårlige procentvise stigning i nettoprisindekset.
 Stk. 4. Der ydes ikke afdragsbidrag ved fald i nettoprisindekset, eller  

 hvis den procentvise stigning i prisindekset for landbrugets  

 bruttofaktorindkomst overstiger den procentvise stigning i nettoprisindekset.
Stk. 5. Ved beregning af afdragsbidraget sammenholdes den halvårlige  

 procentvise stigning i nettoprisindekset på grundlag af nettoprisindekset for  

 maj måned med den procentvise stigning i prisindekset for landbrugets  

 bruttofaktorindkomst fra det foregående driftsår til det foregående  

 kalenderår.
Den halvårlige procentvise stigning i nettoprisindekset på  

 grundlag af nettoprisindekset for november måned sammenholdes med den  

 procentvise ændring i prisindekset for landbrugets bruttofaktorindkomst fra  

 det foregående kalenderår til det foregående driftsår.
Ved beregning af  

 afdragsbidraget anvendes værdien af prisindekset for landbrugets  

 bruttofaktorindkomst ved den første offentliggørelse.
 § 13. Ydes der i medfør af anden lovgivning tilskud til lån, som indfries  

 helt eller delvis i forbindelse med optagelse af de i § 6, stk. 1, nr. 1,  

 nævnte jordbrugslån, bortfalder en tilsvarende andel af sådanne tilskud for  

 den resterende tilskudsperiode.
Gældssanering § 14. Landbrugsministeren kan i forbindelse med refinansiering yde  

 statsgaranti for lån, der optages med henblik på sanering af gæld.
 Stk. 2. Statsgarantien udgør 80 pct. af lånebeløbet.
 Stk. 3. Tilsagn om garanti efter stk. 1 kan gives inden for en samlet  

 ramme på 600 mio. kr.
 § 15. Ydelse af garanti er betinget af, at låntageren på grund af gældens  

 størrelse eller manglende ordning af gælden kun kan opfylde betingelsen i §  

 2, stk. 1, nr. 4, hvis refinansieringen suppleres med nedbringelse af  

 gældbyrden ved eftergivelse eller indefrysning af gæld.
 Stk. 2. Det er endvidere en betingelse, at låntageren ikke selv er i stand  

 til at stille den sikkerhed, der kræves for at optage lån på det almindelige  

 lånemarked til finansiering af den nødvendige sanering.
 § 16. Lån, for hvilke ydes garanti, skal opfylde følgende betingelser:
 1) Lånet skal ydes af pengeinstitutter, der driver virksomhed i Danmark.
 2) Lånet er afdragsfrit i det første år, hvorefter det afdrages i løbet af  

 de næste 10 år efter annuitetslåneprincippet.
 3) Lånet sikres ved oprykkende panteret inden for handelsværdien.
Stk. 2. Der kan højst ydes statsgaranti for et lånebeløb på i alt 400.000  

 kr. for hver låntager og hver bedrift.
Der ydes ikke garanti for lån under  

 25.000 kr.
 Stk. 3. Landbrugsministeren kan fravige de i stk. 1, nr. 3, og stk. 2  

 nævnte bestemmelser, når særlige forhold taler derfor.
 § 17. Landbrugsministeren kan fastsætte nærmere regler om ydelse af lån  

 med statsgaranti, herunder om anvendelse af lånet, lånets sikkerhed og  

 forretning og om bortfald af statens garantiforpligtelse.
 Administration m.v.
 § 18. Har låntager i forbindelse med ansøgning om tilladelse til  

 refinansiering afgivet urigtige oplysninger eller fortiet oplysninger af  

 betydning for sagens afgørelse, kan landbrugsministeren bestemme, at ydede  

 refinansieringslån forfalder til indfrielse.
 Stk. 2. Landbrugsministeren kan endvidere bestemme, at afdragsbidrag ydet  

 til jordbrugslån, der forfalder til indfrielse i henhold til stk. 1, skal  

 tilbagebetales.
 § 19. Landbrugsministeren eller den, ministeren bemyndiger hertil, har til  

 enhver tid uden retskendelse og mod behørig legitimation adgang til de  

 bedrifter, hvortil der er ydet refinansiering, for at foretage eftersyn af  

 bedriften samt regnskaber m.m. med henblik på bedømmelse af, om betingelserne  

 for refinansiering er opfyldt.
 § 20. Landbrugsministeren fastsætter nærmere regler om administration af  

 loven.
 § 21. Landbrugsministeren kan bemyndige pengeinstitutter, Kongeriget  

 Danmarks Hypotekbank og Finansforvaltning eller et direktorat under  

 ministeren til at udøve sine beføjelser efter loven.
 Stk. 2. Landbrugsministeren kan fastsætte regler om adgang til at påklage  

 afgørelser, der er truffet i henhold til bemyndigelser efter stk. 1, herunder  

 at afgørelser truffet af Kongeriget Danmarks Hypotekbank og Finansforvaltning  

 eller af et direktorat ikke skal kunne indbringes for anden administrativ  

 myndighed.
 Ikrafttræden m.v.
 § 22. Landbrugsministeren fastsætter tidspunktet for lovens ikrafttræden.
 § 23. Loven gælder ikke for Færøerne og Grønland.
