 Der blev klaget over, at overlægen ikke imødekom patientens  

 anmodning om aktindsigt.
Klage over afslag på aktindsigt Patientklagenævnet kunne ikke tiltræde overlægens afslag  

 på anmodning om aktindsigt og lagde herved vægt på, at  

 afslaget var begrundet i, at det ville forstyrre den videre behandling  

 på grund af, at behandlingssamtalerne så ville komme til  

 udelukkende at dreje sig om journalens indhold.
Nævnet lagde endvidere vægt på, at overlægen havde  

 oplyst, at han ville give aktindsigt i hele journalen ved  

 behandlingsforløbets afslutning.
Nævnet fandt, at idet  

 overlægen ikke havde fastsat et specifik tidspunkt for, hvornår  

 aktindsigt kunne gives, måtte det betragtes som et afslag på  

 aktindsigt.
 Nævnet kunne oplyse, at det fremgår af  20, stk. 2 i lov om  

 patienters retsstilling, at retten til aktindsigt kan begrænses i det  

 omfang patientens interesse i journalen findes at burde vige for  

 afgørende hensyn til patientens selv eller andre private  

 interesse.
 Nævnet fandt efter gennemlæsning af journalen, at der ikke var  

 forhold i journalen, der kunne begrunde, at aktindsigt ikke blev  

 imødekommet, idet der ikke forelå oplysninger, der kunne antages  

 at være til alvorlig skade for patienten.
