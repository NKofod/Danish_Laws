Skriftlig fremsættelse (10. november  

 2000) Trafikministeren (Jacob Buksti):
 Herved tillader jeg mig for Folketinget at  

 fremsætte:
 Forslag til lov om ændring af  

 færdselsloven. (Ændring af betaling for frivillige syn).
(Lovforslag nr.
L 80).
 Som led i udmøntningen af aftaler om Finansloven  

 for 2001 indeholder forslaget en ændring af bestemmelserne for betaling  

 for frivillige syn af tunge køretøjer (lastbiler og busser),  

 personbiler, motorcykler, påhængsvogne, sættevogne,  

 motorredskaber, blokvogne og påhængsredskaber, således at  

 betalingen herfor bliver den samme som for lovpligtige syn.
 Afskaffelse af den forhøjede pris for frivillige  

 syn vil betyde en administrativ og planlægningsmæssig lettelse  

 især for transporterhvervet.
