Betænkning afgivet af Skatteudvalget den 5. april 2006 Betænkning over Forslag til lov om ændring af forskellige  

 skatte- og afgiftslove, lov om næringsbrev til fødevarebutikker, lov om  

 restaurations- og  

  

 hotelvirksomhed m.v. og lov om miljøbeskyttelse (Indsats mod skatte- og afgiftsunddragelse  fairplay II) [af skatteministeren (Kristian Jensen)] 1. Ændringsforslag Der er stillet 8 ændringsforslag til lovforslaget.  

 Skatteministeren har stillet ændringsforslag nr. 7 og 8, Socialistisk  

 Folkepartis medlem af udvalget har stillet ændringsforslag nr. 1-3 og 5, og  

 Socialdemokratiets medlemmer af udvalget har stillet ændringsforslag nr. 4 og  

 6.
2. Udvalgsarbejdet Lovforslaget blev fremsat den 25. januar 2006 og var til 1.  

 behandling den 7. februar 2006. Lovforslaget blev efter 1. behandling henvist  

 til behandling i Skatteudvalget.
Møder Udvalget har behandlet lovforslaget i 5 møder.
Høring Et udkast til lovforslaget har inden fremsættelsen været sendt i  

 høring, og skatteministeren sendte den 13. december 2005 dette udkast til  

 udvalget, jf. alm. del − bilag 58. Den 25. januar 2006 sendte  

 skatteministeren  

 de indkomne høringssvar til udvalget.
En oversigt over de indkomne  

 høringssvar  

 og skatteministerens kommentarer hertil findes i lovforslagets bilag 1 og 2.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Dansk Arbejdsgiverforening, HTS − Handel, Transport  

 og Serviceerhvervene og Rejsearbejdere.dk.
 Skatteministeren har over for udvalget kommenteret de skriftlige  

 henvendelser.
Deputationer Rejsearbejdere.dk har endvidere mundtligt over for udvalget  

 redegjort for sin holdning til lovforslaget.
Spørgsmål Udvalget har stillet 16 spørgsmål til skatteministeren til  

 skriftlig besvarelse, som denne har besvaret.
3. Indstillinger Et  

  

 flertal  

  

 i udvalget  

 (V, DF og KF) indstiller lovforslaget til  

  

 vedtagelse  

  

 med de af skatteministeren stillede ændringsforslag.
 Et  

  

 mindretal  

  

 i  

 udvalget (S, RV, SF og EL) indstiller lovforslaget til  

  

 vedtagelse  

  

 med de stillede ændringsforslag.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

 et  

  

 mindretal  

  

 (SF), tiltrådt af et  

  

 mindretal  

  

 (S, RV og EL):
Til § 1 1)  

  

 Efter nr. 2 indsættes som nye numre:
 »01.  

  

 I  

  

 § 81, stk. 5, 1. pkt.,  

  

 indsættes efter »straffes«: »jf. dog stk. 7,«.
 02.  

  

 I  

  

 § 81  

  

 indsættes efter stk. 5 som nye  

 stykker:
 »  

 Stk. 6.  

  

 Den, der som led i virksomhed indgår aftale med en  

 anden virksomhed (underleverandør) om levering af arbejds- eller  

 tjenesteydelser, hæfter, medmindre ganske særlige grunde taler imod, for  

 underleverandørens manglende betaling af afgiftstilsvar, såfremt denne  

 forsætligt eller groft uagtsomt undlader at medregne vederlaget til  

 afgiftstilsvaret eller undlader at afregne afgiftstilsvaret rettidigt, jf.  

 dog  

 stk. 7.
Stk. 7.  

  

 Tiltalerejsning efter stk. 5 eller nedlæggelse af  

 påstand om hæftelse efter stk. 6 vil ikke ske, såfremt den aftagende  

 virksomhed  

 i forbindelse med en aftale om at aftage varer eller ydelser, henholdsvis  

 indgåelse af aftale om levering af arbejds- eller tjenesteydelser, giver  

 told-  

 og skatteforvaltningen meddelelse om identiteten af leverandøren eller yderen  

 og fremlægger dokumentation for leverancen og vilkårene herfor.
Meddelelse  

 herom skal ske senest 14 dage efter aftalens indgåelse og derefter senest 14  

 dage efter eventuelle aftaleændringer.
Told- og skatteforvaltningen skal  

 kvittere for modtagelsen af meddelelsen.
Told- og skatteforvaltningen kan  

 fastsætte nærmere regler om meddelelsens form og indhold.« Stk. 6 og 7 bliver herefter stk. 8 og 9.« [Indførelse af hæftelsesgennembrud på skatte- og  

 afgiftsområdet] Til § 3 2)  

  

 Før nr. 1 indsættes som nyt nummer:
»01.  

  

 I  

  

 § 7 E, stk. 1,  

  

 indsættes efter »en dansk virksomhed«: », en dansk privat hvervgiver«.« [Udvidelse af indberetningsordningen til at omfatte private  

 bygherrer og hvervgivere] 3)  

  

 Efter nr. 2 indsættes som nyt  

 nummer:
 »02.  

  

 Efter  

 § 7 K  

 indsættes:
»§ 7 L.  

  

 Personer,  

 erhvervsdrivende og offentlige myndigheder, der indgår aftale om opførelse af  

 nybygninger, større om- og tilbygninger samt reparationer af erhvervs- og  

 udlejningsejendomme og ejendomme til privat beboelse, som vedrører beløb på  

 mere end 50.000 kr., skal på tidspunktet for arbejdets afslutning oplyse  

 told-  

 og skatteforvaltningen om byggearbejdets færdiggørelse.
Indberetningen skal  

 omfatte oplysninger om afslutningsdatoen for byggeriet, entreprisesummens  

 størrelse  

 og oplysning om, hvem der har udført byggearbejdet.
Told- og  

 skatteforvaltningen kan fastsætte nærmere regler om indberetningens form og  

 indhold.«« [Indførelse af indberetningspligt for større byggerier og  

 ombygninger] Af  

 	  

 et  

  

 mindretal  

  

 (S), tiltrådt af et  

  

 mindretal  

  

 (RV, SF og EL):
 4)  

  

 Efter nr. 2 indsættes som nyt nummer:
 »03.  

  

 Efter §  

 7 K indsættes:
»§  

 7 M.  

  

 Alle, der er ansvarlige for udførelsen  

 af et byggearbejde, hvortil der kræves byggetilladelse, er forpligtede til på  

 adressen, hvor byggearbejdet bliver udført, at opstille et skilt i minimum  

 A4-størrelse,  

 hvoraf det fremgår, 1)  

 	  

 hvem der er ansvarlig  

 bygherre og entreprenør, 2)  

 	  

 hvad adresserne og  

 telefonnumrene er på bygherre og entreprenører, og 3)  

 	  

 hvor længe  

 byggearbejdet skal pågå.«« [Indførelse af bestemmelse om skiltning på alle byggepladser] Af  

 	  

 et  

  

 mindretal  

  

 (SF), tiltrådt af et  

  

 mindretal  

  

 (S, RV og EL):
 5)  

  

 Efter nr. 2 indsættes som nyt  

 nummer:
 »04.  


  

 §  

 13 C  

  

 affattes således:
 »§ 13 C.  

  

 Den, der som led i  

 virksomhed aftager varer eller ydelser på sådanne fordelagtige vilkår, at den  

 pågældende indser, at leverandøren eller yderen ikke vil opfylde sine  

 forpligtelser  

 til rettidigt at selvangive vederlaget eller til rettidigt at afregne skyldig  

 skat eller arbejdsmarkedsbidrag eller indeholdt skat eller  

 arbejdsmarkedsbidrag, straffes, jf. dog stk. 4, med bøde eller fængsel indtil  

 1  

 år og 6 måneder, medmindre højere straf er forskyldt efter straffelovens §  

 289  

.
 Stk. 2.  

  

 Begås handlingen af grov uagtsomhed, er straffen  

 bøde.
 Stk. 3. Den, der som led i virksomhed indgår aftale med en  

 anden virksomhed (underleverandør) om levering af arbejds- eller  

 tjenesteydelser, hæfter, medmindre ganske særlige grunde taler imod, for  

 underleverandørens  

 manglende betaling af skat eller arbejdsmarkedsbidrag eller indeholdt skat  

 eller arbejdsmarkedsbidrag, såfremt denne forsætligt eller groft uagtsomt  

 undlader at medregne vederlaget til skatte- eller bidragstilsvaret eller  

 undlader at afregne skatte- eller bidragstilsvaret eller indeholdt skat eller  

 arbejdsmarkedsbidrag  

 rettidigt, jf. dog stk. 4.
Stk. 4. Tiltalerejsning efter stk. 1 eller nedlæggelse af  

 påstand om hæftelse efter stk. 3 vil ikke ske, såfremt den aftagende  

 virksomhed  

 i forbindelse med en aftale om at aftage varer eller ydelser, henholdsvis  

 indgåelse af aftale om levering af arbejds- eller tjenesteydelser, giver  

 told-  

 og skatteforvaltningen meddelelse om identiteten af leverandøren eller yderen  

 og fremlægger dokumentation for leverancen og vilkårene herfor.
Meddelelse  

 herom skal ske senest 14 dage efter aftalens indgåelse og derefter senest 14  

 dage efter eventuelle aftaleændringer.
Told- og skatteforvaltningen skal  

 kvittere for modtagelsen af meddelelsen.
Told- og skatteforvaltningen kan  

 fastsætte nærmere regler om meddelelsens form og indhold.«« [Indførelse af hæftelsesgennembrud på skatte- og afgiftsområdet] Af  

 	  

 et  

  

 mindretal  

  

 (S), tiltrådt af et  

  

 mindretal  

  

 (RV, SF og EL):
 6)  

  

 Efter nr.  

 2 indsættes som nyt nummer:
»05.  

  

 I  

  

 § 14, stk. 2,  

  

 indsættes efter »§ 7 J,«:  

 »§  

 7 M,«.« [Indførelse af bestemmelse om skiltning på alle byggepladser] Af  

 	  

  

 skatteministeren,  

  

 tiltrådt af  

  

 udvalget:
Til § 7 7)  

  

 Efter nr. 2 indsættes som nyt  

 nummer:
»01.  

  

 I  

  

 § 14, stk. 2,  

  

 ændres  

 »§ 6, stk. 7« til: »§ 6, stk. 9«, og »§ 6, stk. 5 eller 8« ændres til: »§ 6,  

 stk. 7 eller 10«.« [Konsekvens af lovforslagets § 7, nr. 1 og 2.] 8)  

  

 Efter nr. 6 indsættes som nyt  

 nummer:
»02.  

  

 I  

  

 § 30, stk. 1,  

  

 ændres  

 »§ 6, stk. 5« til: »§ 6, stk. 7«, og »§ 6, stk. 8« ændres til: »§ 6, stk.  

 10«.« [Konsekvens af lovforslagets § 7, nr. 1 og 2.] Bemærkninger Til nr. 1 og 5 Med henblik på at skærpe opmærksomheden i forbindelse med  

 anvendelsen af underleverandører foreslås det, at den virksomhed, der som  

 hvervgiver kontraherer med en underleverandør om varer eller ydelser, og hvor  

 underleverandøren ikke afregner eller indeholder skat, moms, afgifter m.v.,  

 kan  

 komme til at hæfte for underleverandørens manglende indbetaling af skatter og  

 afgifter, hvis underleverandørens manglende betaling/indeholdelse heraf sker  

 forsætligt eller af grov uagtsomhed.
Hvervgiverens hæftelse vil dog alene omfatte skyldige skatter og  

 afgifter m.v., som følger af den indgåede leverandøraftale.
Hvervgiveren vil  

 således ikke i kraft af den foreslåede bestemmelse kunne komme til at hæfte  

 for  

 en underleverandørs skyldige skatter og afgifter, som stammer fra tiden før  

 aftalens indgåelse, eller som på anden vis ikke er relateret til den aktuelle  

 underleverandøraftale.
Den foreslåede hæftelsesbestemmelse tager generelt sigte på  

 underleverandøraftaler og har som sit primære formål at skærpe hvervgiverens  

 opmærksomhed over for, hvilke underleverandører, der kontraheres med,  

 herunder  

 om den pris eller de andre vilkår, som aftales, eventuelt tyder på, at der  

 kan  

 være tale om en underleverandør, som ikke har tænkt sig at opfylde sine  

 pligter  

 efter skatte- og afgiftslovgivningen.
Det kan naturligvis være særdeles  

 vanskeligt for en hvervgiver at være fuldstændig sikker på, hvorvidt en  

 potentiel underleverandør har tænkt sig at opfylde sine forpligtelser efter  

 skatte- og afgiftslovgivningen.
Det foreslås på denne baggrund, at hvervgiveren får mulighed for  

 at frigøre sig fra det foreslåede hæftelsesansvar ved at foretage  

 indberetning  

 til told- og skatteforvaltningen om identiteten af den virksomhed/person, der  

 er indgået aftale med, og om, hvilket indhold den pågældende aftale har,  

 dvs.,  

 hvilke prisvilkår m.v. aftalen er indgået på.
Det foreslås, at told- og  

 skatteforvaltningen kan fastsætte nærmere bestemmelser om, hvad  

 indberetningen skal  

 indeholde.
Der vil skulle etableres en onlineindberetningsordning.
 For at den foreslåede hæftelsesbestemmelse kan finde anvendelse,  

 er det således en forudsætning, at hvervgiveren ikke har foretaget  

 indberetning  

 til told- og skatteforvaltningen vedrørende den pågældende underleverandør,  

 og  

 at det kan bevises, at underleverandøren forsætligt eller groft uagtsomt ikke  

 har betalt og/eller indeholdt skatter og afgifter m.v.
Herudover foreslås det, at der under ganske særlige  

 omstændigheder kan undlades at gøre hæftelse gældende over for hvervgiveren,  

 selvom ovennævnte betingelser herfor er opfyldt.
Det kan f.eks. være  

 tilfældet,  

 hvor en virksomhed (hvervgiver) gennem en årrække har anvendt en  

 underleverandør,  

 der i det hele har været pålidelig, og om hvem virksomheden ikke har grund  

 til  

 at betvivle, at der foreligger ordnede forhold, også for så vidt angår  

 myndighederne.
Hvis der så på grund af indtrufne omstændigheder (f.eks. en  

 social begivenhed) for underleverandøren opstår en situation, hvor  

 underleverandøren  

 forsætligt eller groft uagtsomt undlader at indbetale skatter og afgifter,  

 som  

 virksomheden (hvervgiveren) følgelig ikke har haft nogen mulighed for at  

 forudse eller afværge, vil told- og skatteforvaltningen kunne undlade at gøre  

 hæftelsen gældende.
Bestemmelsen finder således ikke uden videre anvendelse, og der  

 er ikke tale om en fuldstændig objektiv hæftelsesbestemmelse.
Det vil være op  

 til den enkelte hvervgiver at vurdere, hvorvidt der for med sikkerhed at  

 frigøre sig fra hæftelsesbestemmelsen er behov for at foretage indberetning  

 til  

 told- og skatteforvaltningen af aftaler, der indgås med en underleverandør.
 De foreslåede ændringer af momslovens § 81, stk. 5, (henvisning  

 til lovens § 81, stk. 7) og skattekontrollovens §  

 13 C, stk. 1, (henvisning til lovens §  

 13 C, stk. 4) lovfæster hidtidig  

 praksis, jf. cirkulære nr. 123/1999 om lov nr. 388 af 2. juni 1999, hvorefter  

 den aftagende virksomhed kan frigøre sig fra en eventuel tiltalerejsning  

 efter  

 momslovens § 81, stk. 5, henholdsvis skattekontrollovens §  

 13 C, stk. 1, ved at indsende meddelelse  

 om leverancen m.v. til told- og skatteforvaltningen.
Til nr. 2 Ændringsforslaget udvider kredsen af indberetningspligtige  

 vedrørende udenlandske virksomheders udførelse af bygge- og anlægsvirksomhed  

 i  

 Danmark til at omfatte private bygherrer og hvervgivere.
Private, der indgår  

 aftale med virksomheder i udlandet uden fast driftssted her i landet om  

 udførelse af nybyggeri, ombygninger eller reparationsarbejder, skal herefter  

 på  

 tilsvarende vis som danske virksomheder og offentlige myndigheder foretage  

 indberetning herom til told- og skatteforvaltningen, jf. den foreslåede  

 affattelse af lovens § 7 E, stk. 3 og 4. Indberetningerne, der skal afgives  

 senest ved arbejdets påbegyndelse, omfatter bl.a. navn, fødselsdato,  

 eventuelt  

 personnummer, nationalitet, bopælsadresse i Danmark og i udlandet samt dato  

 for  

 arbejdets påbegyndelse og afslutning for personer, der udfører arbejde her i  

 landet som ansat hos en virksomhed i udlandet.
Overtrædelse af indberetningspligten straffes med skærpet bøde,  

 dvs. normalt i størrelsesordenen 5.000 kr. i et førstegangstilfælde, mens  

 bøden  

 i gentagelsestilfælde bør fastsættes til det dobbelte.
I tredje- og  

 fjerdegangstilfælde  

 osv. forudsættes det, at der udmåles en bøde, der er klart højere end det  

 dobbelte,  

 jf. den foreslåede indsættelse af § 14, stk. 3, i loven og bemærkningerne  

 hertil.
Til nr. 3 Det foreslås, at der skal ske indberetning af aftaler om  

 udførelse af alle byggearbejder (nybygninger, om- og tilbygninger samt  

 reparationsarbejder), som har en værdi af mere end 50.000 kr., det vil sige,  

 hvor betalingen for arbejdets udførelse overstiger dette beløb.
Kun  

 byggearbejder m.v., der udføres ved hjælp af ekstern bistand, dvs. arbejde,  

 for  

 hvilket der betales, skal indberettes.
Det foreslås, at told- og  

 skatteforvaltningen kan fastsætte nærmere regler for indberetningernes form  

 og  

 indhold.
Det forudsættes, at der etableres en onlineindberetningsordning, men  

 at der samtidig skal være adgang til papirindberetning (fortrykte  

 blanketter).
Til nr. 4 og 6 Det foreslås at indføre en bestemmelse således at alle bygherrer  

 er forpligtet til at lave en skiltning ved en byggeplads, der viser, hvem der  

 er bygherre og entreprenør, og hvornår byggeriet ventes afsluttet.
Til nr. 7 De foreslåede ændringer er en konsekvens af lovforslagets § 7,  

 nr. 1 og 2.
Til nr. 8 Det foreslås, at ændringsforslaget træder i kraft den 1. juli  

 2006 sammen med de øvrige forslag til ændringer i de nævnte love.
Kim Andersen (V)   

 Charlotte Antonsen (V)   

 Peter Christensen (V)  

  

  nfmd.  

  

 Lars Christian Lilleholt (V)   

 Torsten Schack Pedersen (V)   

 Mikkel Dencker (DF)   

 Colette L.
Brix (DF)   

 Charlotte Dyremose (KF)   

 Jakob Axel Nielsen (KF)   

 Frode Sørensen (S)   

 René Skau Björnsson (S)  

  

  fmd.  

  

 Jens Peter Vernersen (S)   

 John Dyrby (S)   

 Lene Jensen (S)   

 Poul Erik Christensen (RV)   

 Morten Homann (SF)   

 Per Clausen (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 145 Bilagsnr.
Titel 1 Høringssvar, fra skatteministeren 2 Henvendelse af 10/1-06 fra HTS − Handel, Transport  

 og Serviceerhvervene 3 Skatteministerens kommentar til henvendelse af 10/1-06  

 fra HTS  Handel, Transport og Serviceerhvervene 4 Henvendelse af 8/2-06 fra Dansk Arbejdsgiverforening 5 Henvendelse af 8/2-06 fra Rejsearbejdere.dk 6 Udkast til tidsplan for Skatteudvalgets behandling af lovforslaget 7 Skatteministerens kommentar til Dansk  

 Arbejdsgiverforenings henvendelse af 8/2-06 8 Skatteministerens kommentar til henvendelse fra  

 Rejsearbejdere.dk 9 Henvendelse af 13/3-06 fra Rejsearbejdere.dk 10 Ændringsforslag fra skatteministeren 11 1. udkast til betænkning 12 Skatteministerens kommentar til henvendelse af 13/3-06  

 fra Rejsearbejdere.dk 13 Henvendelse af 16/3-06 fra Rejsearbejdere.dk 14 2. udkast betænkning 15 Skatteministerens kommentar til henvendelse af 16/3-06  

 fra Rejsearbejdere.dk 16 3. udkast til betænkning 17 4. udkast til betænkning Oversigt over spørgsmål og svar vedrørende L 145 Spm.nr.
