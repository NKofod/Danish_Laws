Fremsat den 10. oktober 2003 af Naser Khader (RV),  

 Elisabeth Arnold (RV), Marianne Jelved (RV),  

  

 Elsebeth Gerner Nielsen (RV) og Margrethe Vestager (RV) Forslag til folketingsbeslutning om initiativer til forbedring af tolkning og tolkeuddannelser  

 i de mest udbredte indvandrer- og flygtningesprog Folketinget opfordrer regeringen til at iværksætte følgende  

 initiativer til at styrke tolkeuddannelsen i de mest udbredte indvandrer- og  

 flygtningesprog (arabisk, tyrkisk, farsi, somali, urdu m.v.), så det sikres,  

 at  

 den vigtige tolkning, der udføres for en række offentlige myndigheder, bliver  

 af en højere og mere ensartet kvalitet:
 På kort sigt  


  

 gennemføres  

 i samarbejde med tolkebranchen:
   

 	  

    

 Udvikling og  

 gennemførelse af systematisk test af de 300-500 mest anvendte tolke.
   

 	  

    

 Udvikling og  

 gennemførelse af en række kursusaktiviteter til styrkelse af tolkningens  

 kvalitet på en række områder, f.eks. rets-, social- og sundhedsfaglig  

 tolkning.  

 Disse kursusaktiviteter målrettes mod de 300-500 mest anvendte tolke.
   

 	  

    

 Gennemførelse af en  

 offentlig prispolitik på tolkeområdet, som understøtter anvendelsen af  

 testede  

 og uddannede tolke.
   

 	  

    

 Gennemførelse af  

 kursusaktiviteter målrettet mod aktive tolke med henblik på at styrke deres  

 beskæftigelsesmuligheder uden for tolkeerhvervet.
 På længere sigt  


  

 udvides  

 det offentlige udbud:
   

 	  

    

 Undervisningsministeren  

 opfordres til at udvikle og iværksætte en forbedret tolkeuddannelse i forhold  

 til den nuværende uddannelse til statsprøvet tolk, jf. bekendtgørelse nr. 57  

 af  

 23. januar 1997. Uddannelsen kan med fordel kombineres med fag, der kan  

 udvide  

 beskæftigelsesmulighederne for tolkene, og finde inspiration hos den  

 tilsvarende uddannelse for tegnsprogstolke.
Der afsættes 5 mio. kr. på finansloven for 2004 til  

 gennemførelse af systematisk test af 300-500 tolke og til finansiering af en  

 række kursustilbud målrettet mod de tolke, som i dag hovedsagelig fungerer  

 som  

 freelancetolke.
Midlerne anvendes i samarbejde med tolkebranchen til at  

 understøtte den sproglige og øvrige faglige udvikling hos de tolke, som i dag  

 i  

 stor udstrækning forsyner offentlige myndigheder med tolkebistand.
Bemærkninger til forslaget Tilgangen af flygtninge og indvandrere har medført en række  

 udfordringer for den nødvendige kommunikation mellem denne gruppe mennesker  

 og  

 de offentlige myndigheder som f.eks. politiet, domstolene, de kommunale  

 forvaltninger, sundhedspersonale m.fl.
Der er imidlertid blevet rejst kritik  

 af  

 kvaliteten og uvildigheden af noget af den tolkning, der finder sted på de  

 mest  

 almindelige indvandrer- og flygtningesprog såsom arabisk, tyrkisk, farsi,  

 somali, urdu m.v.
For eksempel anvendes for ofte tolke uden de fornødne  

 faglige  

 kvalifikationer eller tolke med familiemæssige eller andre personlige  

 relationer til de personer, der tolkes for, så den uvildige formidling ikke  

 kan  

 garanteres.
Derfor er der brug for initiativer, der kan styrke tolkenes  

 faglighed og dermed sikre tolkning af høj og ensartet kvalitet.
Der er ikke fuldt overblik over omfanget af den tolkning,  

 der ydes for offentlige myndigheder på de pågældende sprog.
Personer med  

 indgående kendskab til tolkebranchen oplyser, at det drejer sig om 300-500  

 tolke, som jævnlig tolker for offentlige myndigheder.
Hovedparten af tolkene  

 arbejder som freelancetolke, som er tilknyttet de tolkeformidlende  

 virksomheder,  

 der fungerer på tolkemarkedet.
 Flere i tolkebranchen har gennem længere tid overvejet,  

 hvordan der kan skabes stabile rammer for seriøse tolke og tolkevirksomheder.  

 Samtidig har de offentlige myndigheder som rekvirenter og brugere af tolkene  

 en  

 interesse i, at et højere og mere ensartet kvalitetsniveau sikres.  

 Tolkevirksomhed skal stadig udøves på almindelige markedsvilkår, men hvis  

 disse  

 vilkår også skal fremme kvaliteten af ydelserne, skal de offentlige  

 myndigheder  

 som købere understøtte testede og uddannede tolke gennem en prispolitik, der  

 fokuserer på kvaliteten af ydelserne i højere grad end i dag.
På kort sigt kan dette mål nås ved en test af de fungerende  

 tolke.
Testen, der er af ca. en halv dags varighed, skal implementeres i et  

 samarbejde mellem tolkebranchen og relevante offentlige myndigheder.
Mange tolke er både socialt og sprogligt velfungerende  

 borgere med indvandrer- eller flygtningebaggrund, der gennem deres  

 tolkeopgaver  

 opbygger en grundig viden om mange sider af det danske samfund.
De opnår  

 altså  

 kvalifikationer, der kunne anvendes i mange andre sammenhænge, hvis de fik  

 begrænset supplerende uddannelse målrettet mod andre  

 beskæftigelsesmuligheder.  

 Tolkene bør derfor tilbydes korte faglige kurser, f.eks. af en uges varighed.  

 Alternativt risikerer man, at disse velfungerende borgere overlades til  

 arbejdsløshed, da efterspørgslen efter tolke forventes at falde.
Endelig kan der være behov for at understøtte den sproglige  

 mangfoldighed og styrke, som indvandrer-  

    

  

 og flygtningesprogene udgør for det danske samfund.
På længere sigt kan  

 dette gøres ved at professionalisere de sproglige færdigheder, så den fulde  

 anvendelighed i forhold til arbejdsmarkedet også udnyttes.
Derfor opfordres  

 undervisningsministeren til at udvikle og iværksætte en forbedret  

 tolkeuddannelse i forhold til den nuværende uddannelse til statsprøvet tolk,  

 jf. bekendtgørelse nr. 57 af 23. januar 1997. Den nuværende uddannelse til  

 statsprøvet tolk lider under vigende eller helt manglende tilmelding, fordi  

 uddannelsen bl.a. er behæftet med et vist brugerbetalingsgebyr, da den  

 tilbydes  

 efter reglerne for åben uddannelse.
Den nye uddannelse kan med fordel  

 udformes  

 med inspiration fra uddannelsen for tegnsprogstolke.
Uddannelsen kan f.eks.  

 kombineres med andre fag, som kan være med til at udvide  

 beskæftigelsesmulighederne for tolkene.
Tilrettelæggelsen bør foregå i et  

 nært  

 samarbejde med erhvervslivet og halv- og heloffentlige institutioner, så  

 beskæftigelsesmulighederne for tolkene fremmes mest muligt.
Skriftlig fremsættelse Naser Khader  

  

 (RV):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om initiativer til forbedring af tolkning og  

 tolkeuddannelser i de mest udbredte indvandrer- og flygtningesprog.
(Beslutningsforslag nr.
B 8).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
