 Folketinget vedtog i december 1988 et lovforslag om en række ændringer i  

 reglerne om kontanthjælp efter bistandsloven, og disse ændringer træder i  

 kraft den 1. april 1989.
Samtidig med lovforslaget drøftede Folketinget ændringer i bekendtgørelsen  

 om betaling for ophold i daginstitutioner m.v. for børn, hvorefter  

 kontanthjælp - efter en omregning - skal indgå i beregningsgrundlaget for  

 betalingen.
Det var dengang hensigten, at den ny bekendtgørelse også skulle  

 træde i kraft den 1. april 1989.
 Disse nye regler er imidlertid endnu ikke endelig fastlagt.
 Såvel kontanthjælpsmodtagere som kommuner bør have en rimelig tid til at  

 indrette sig på de nye regler, og det kan derfor nu oplyses, at  

 ikrafttrædelsestidpunktet for bekendtgørelsen vil blive udskudt fra den 1.  

 april 1989.
 Der vil snarest blive fremsat meddelelse om bekendtgørelsen og ny  

 ikrafttrædelsesdato.
