 Med henvisning til cirkulære herfra af 4. juni 1965 angående opfyldelse af  

 engelske indførselsbestemmelser meddeles, at der senere fra engelsk side  

 skriftligt er anmodet om bekræftelse på, at der over for virksomhederne er  

 udstedt forbud mod håndtering af kødkonservesdåser, før de er blevet  

 fuldstændig tørre efter kogning og vandkøling.
 Det pålægges derfor virksomhederne efter kogning og vandkøling af  

 kødkonserves at lade konservesdåserne forblive uberørt i kogekurvene, indtil  

 dåserne er helt tørre.
 De engelske indførselsmyndigheder har dog efter henstilling fra  

 veterinærdirektoratet accepteret et af slagteri- og konserveslaboratoriet  

 fremsat forslag om, at dette krav fraviges med hensyn til halvkonserves på  

 betingelse af, at dåserne umiddelbart efter kogning og vandkøling stables i  

 kølerum af personale, der anvender eengangs-plastichandsker, og at der  

 anvendes mindst 1 par nye handsker pr. kogekurv.
Landbrugsministeriet, den 30. november  

 1966 P.
M.
V.
