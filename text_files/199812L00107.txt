Fremsat den 26. november 1998 af  

 erhvervsministeren (Pia Gjellerup) Forslag til Lov om kontraktbetinget driftsstøtte  

 til skibsbygning1) Lovens anvendelsesområde § 1. Der kan efter denne lov ydes støtte til nybygning  

 og ombygning af selvdrevne, søgående handelsskibe, jf. stk. 2 og  

 3.
Stk. 2. Støtte til nybygning kræver, at der er  

 tale om 1)	skibe på mindst 100 brutto tons til person- eller  

 godsbefordring, 2)	skibe på mindst 100 brutto tons til særlige  

 formål, herunder opmudringsfartøjer og isbrydere, 3)	bugserbåde på mindst 365 kilowatt, eller 4)	fiskefartøjer på mindst 100 brutto tons til eksport  

 uden for Fællesskabet.
Stk.3. Støtte til ombygning kræver, at 1)	der er tale om et skib på mindst 1000 brutto tons, og 2)	det udførte arbejde medfører en gennemgribende  

 ændring af lasteplanen, skroget, fremdriftssystemet eller  

 passagerforholdene.
Kontraktbetinget driftsstøtte § 2. Er der indgået en endelig nybygningskontrakt med en  

 kontraktværdi på mindst 10 mio.
EURO før støtte,  

 kan erhvervsministeren bevilge støtte på op til 9 % af  

 kontraktværdien for støtte.
Er der indgået en endelig  

 nybygningskontrakt med en kontraktværdi på under 10 mio.
EURO  

 før støtte eller en endelig ombygningskontrakt, kan ministeren  

 bevilge støtte på op til 4,5 % af kontraktværdien  

 før støtte.
 § 3. Den i § 2 nævnte støtte kan efter  

 ansøgning bevilges til værfter beliggende i Danmark.
 Stk. 2. Den bevilgede støtte kan tidligst udbetales til  

 værftet ved værftets aflevering af skibet.
Administration § 4. Erhvervsministeren fastsætter nærmere regler  

 om administration af loven, herunder om kontrol med overholdelse af de  

 betingelser, hvorunder der er ydet støtte efter denne lov.
 Stk. 2. Henlægger ministeren sine beføjelser  

 efter loven til Erhvervsfremme Styrelsen, kan ministeren fastsætte  

 regler om klageadgangen, herunder at afgørelser truffet af  

 Erhvervsfremme Styrelsen ikke kan indbringes for ministeren.
Straf § 5. Medmindre højere straf er forskyldt efter anden  

 lovgivning, straffes med bøde den, der til erhvervsministeren afgiver  

 urigtige eller vildledende oplysninger til brug for afgørelser efter  

 denne lov.
 Stk. 2. I regler, der udstedes i henhold til loven, kan der  

 fastsættes straf af bøde for overtrædelse af reglerne.
 Stk. 3. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
Ikrafttrædelse § 6. Erhvervsministeren fastsætter tidspunktet for  

 lovens ikrafttræden.
Loven har gyldighed til og med den 31. december  

 2000.
 § 7. Loven gælder ikke for Færøerne og  

 Grønland.
Bemærkninger til lovforslaget Almindelige bemærkninger 1. Baggrunden for loven EU har med forordning nr. 1540/98 af 29. juni 1998 fastsat  

 nye regler for støtte til skibsbygningsindustrien.
Forordningen  

 træder i kraft den 1. januar 1999.
 Den danske støtte til skibsbygning har tidligere  

 været baseret på EU's direktiver om støtte til  

 skibsbygningsindustrien, senest det 7. skibsbygningsdirektiv (90/684 af 21.  

 december 1990), der udløber med udgangen af 1998.
 Den hidtidige tildeling af kontraktbetinget  

 driftsstøtte, der i henhold til 7. skibsbygningsdirektiv har kunnet  

 andrage op til 9 %, har været ydet som en rentestøtte til  

 nedbringelse af omkostningerne på købers lån til  

 finansiering af kontrakten.
 Derudover har der gennem Garantifonden for Skibsbygning  

 kunnet ydes kontraktbetinget drifsstøtte i form af garantier for  

 lån til ny- og ombygning af skibe.
Rentestøtten har haft hjemmel i aktstykker til  

 Finansloven.
Garantifonden er hjemlet i lov nr. 209 af 28. april 1993 om  

 Garantifonden for Skibsbygning (skibsværftsaftalen) med senere  

 ændringer.
Europa-Kommissionen har i forbindelse med godkendelse af  

 garantifondsloven fastsat, at garantiordningen har en  

 støtteværdi på 1 %. Ved anvendelse af garantiordningen har  

 rentestøtten således skullet reduceres med 1 %.
Regeringen finder, at skibsbygningsstøtten som  

 helhed bør have hjemmel i lov.
Dette synspunkt deles af  

 Rigsrevisionen, der i sin beretning nr. 9/97 til Statsrevisorerne har  

 påpeget, at sådanne støtteordninger bør forankres  

 gennem lovgivning.
Samtidig foreslås, at den kontraktbetingede  

 driftsstøtte til skibsbygning fremtidig knyttes direkte til et  

 værfts ny- eller ombygningsaktivitet.
Danmark bringer sig herved  

 på linje med de andre skibsbyggende EU-lande, der yder  

 driftsstøtte.
 Lovforslaget definerer således, hvordan regeringen  

 ønsker at udnytte mulighederne i EU forordningen gennem  

 tilvejebringelse af hjemmel til kontraktbetinget driftsstøtte til  

 værftsindustrien.
a.
OECD-aftalen I 1994 blev der inden for rammerne af OECD indgået  

 en international aftale om overholdelse af normale konkurrencevilkår i  

 den kommercielle skibsbygningsindustri.
Aftaleparterne er EU, Norge, Japan,  

 Sydkorea og USA.
Aftalen skulle være trådt i kraft den 1. januar  

 1996, men det er endnu ikke sket på grund af forsinkelser i USA's  

 ratifikation af aftalen.
I henhold til OECD-aftalen skulle alle  

 støtteforanstaltninger til skibsbygning generelt forbydes, bortset fra  

 støtte til forskning og udvikling og social støtte i  

 forbindelse med lukninger.
Aftalen kan træde i kraft 30 dage efter, at  

 samtlige aftaleparter har ratificeret aftalen.
Regeringen lægger fortsat afgørende  

 vægt på, at den særlige støtte til skibsbygning  

 afskaffes og har såvel i EU som globalt set udfoldet betydelige  

 anstrengelser for at få afviklet særstøtten.  

 Ratifikationen af OECD-aftalen har derfor fortsat højeste prioritet  

 for regeringens strategi på området.
EU's ministerråd har  

 senest i maj 1998 bekræftet tilsvarende prioritet af OECD-aftalen.
 Usikkerheden omkrig USA's ratifikation af OECD-aftalen har  

 imidlertid foranlediget, at der i OECD er indledt sonderinger om mulige  

 løsninger uden USA.
b.
Den globale markedssituation Den globale markedssituation for skibsbygningsindustrien  

 er fortsat utilfredsstillende.
Der er overkapacitet på markedet for  

 nybygninger, hvilket indebærer, at der kontraheres skibe til meget lave  

 priser.
De koreanske skibsværfter konkurrerer hårdt med Japan om  

 at være verdens største skibsbygningsnation.
Inden for de sidste  

 5 år er værftskapaciteten i Korea blevet fordoblet.
Samtidig er  

 især Kina i færd med at udbygge sin kapacitet.
Der er  

 således fortsat et betydeligt konkurrencepres fra landene i Asien.
c.
Rådets forordning nr. 1540/98 af 29. juni 1998 om nye regler  

 for støtte til skibsbygningsindustrien Da der fortsat er usikkerhed om OECD-aftalens  

 ikrafttræden, har EU været nødt til at forholde sig til,  

 at statsstøtte fortsat spiller en afgørende rolle for de  

 internationale konkurrencevilkår.
På den baggrund vedtog EU's  

 ministerråd den 29. juni 1998 forordning nr. 1540 /98 om nye regler for  

 støtte til skibsbygningsindustrien.
Forordningen fastsætter, at driftsstøtten  

 fortsat kan bevilges i endnu 2 år til udgangen af år 2000. Det  

 betyder, at der i de sidste 3 år af forordningens gyldighed ikke kan  

 bevilges driftsstøtte.
Forordningen tillader samtidig, at der fra 1.  

 januar 1999 til udgangen af 2003 kan anvendes nye støtteformer til  

 fremme af produktivitet og miljø, og der gives mulighed for at yde en  

 begrænset investeringsstøtte for at overvinde strukturelle  

 handicap i ugunstigt stillede regioner.
Skibsbygningsindustrien ligestilles  

 på disse områder principielt med andre industrisektorer, og vil  

 således inden for de bestående rammer og ordninger kunne  

 søge støtte.
Den nye forordning tillader endvidere fortsat, at  

 der i visse tilfælde og under stramme betingelser kan ydes  

 støtte til omstrukturering og lukning af værfter.
Endelig  

 tillades det fortsat at støtte forskning og udvikling.
 For at sikre størst mulig gennemsigtighed får  

 Europa-Kommissionen beføjelser til at føre nøje kontrol  

 med den støtte, der gives, og medlemsstaterne er underlagt stramme  

 betingelser for anmeldelse til Kommissionen.
2. Lovforslagets formål og midler a.
Formål På baggrund af den globale konkurrencesituation,  

 driftsstøttens bortfald om 2 år og fordi mange af de store  

 skibsproducerende EU-lande fortsætter med at støtte på  

 uændret niveau, har regeringen fundet det berettiget og  

 nødvendigt, at også Danmark fortsætter den  

 kontraktbetingede driftsstøtte de næste 2 år.
Skulle det i  

 løbet af lovens løbetid vise sig, at støtteniveauet  

 falder i andre vigtige skibsproducerende EU-lande, kan erhvervsministeren  

 nedjustere den danske støttesats.
Det er tillige fortsat  

 regeringens mål, at den danske udbetalte støtte ikke må  

 overstige det nuværende niveau.
Hidtil har den danske støtte været ydet som  

 rentestøtte til nedbringelse af købers omkostninger i  

 forbindelse med lånefinansiering af en kontrakt.
Med forslaget knyttes  

 støtten direkte til værftet til nedbringelse af omkostningerne  

 til værftets opfyldelse af kontrakten.
Derved skabes en enkel,  

 gennemskuelig og let administrerbar lovhjemlet ordning, som svarer til de  

 øvrige EU-landes støtteordninger.
b.
Driftsstøttens udfasning Hovedelementet i EU's nuværende støttepolitik  

 har været driftsstøtten.
Støttesatsen er blevet gradvis  

 nedsat fra 28 % i 1987, til 26 % i 1989, 20 % i 1990, 13 % i 1991. Fra 1992  

 har satsen været på de nuværende 9 %. (4,5 % for mindre  

 skibe og ombygninger). Med den nye EU-forordning om støtte til  

 skibsbygning kan der ikke bevilges kontraktbetinget driftsstøtte efter  

 år 2000. EU lægger fortsat meget stor vægt på, at der  

 inden for en overskuelig fremtid opnås en international aftale om  

 afskaffelse af støtte til denne sektor.
For ikke at forringe de danske værfters vilkår  

 finder regeringen det nødvendigt, at der i overgangsperioden, indtil  

 den kontraktbetingede driftsstøtte ifølge EU-forordningen skal  

 ophøre, fortsat kan ydes driftsstøtte op til 9 % til  

 nybygningskontrakter før støtte på 10 mio.
EURO og  

 derover og for så vidt angår ombygningskontrakter og nybygninger  

 på under 10 mio.
EURO før støtte kan der ydes  

 driftsstøtte på op til 4,5 %.
 Støtteprocenten for 1999 fastsættes til 9%.  

 Erhvervsministeren vil i efteråret 1999 sammen med branchen  

 gennemgå udviklingen i støtteanvendelsen i EU, og såfremt  

 den viser en nedadgående tendens, vil den danske driftsstøtte  

 for år 2000 blive nedjusteret i overensstemmelse her med.
3. Høring Lovforslaget har været sendt i høring hos  

 Arbejderbevægelsens Erhvervsråd, CO-industri, Danmarks  

 Rederiforening, Dansk Industri, Danmarks Skibskreditfond, Danmarks  

 Nationalbank, Finansrådet, Rådet for Dansk Forsikring og Pension,  

 Rederiforeningen for mindre skibe, Rederiforeningen af 1895,  

 Skibsværftsforeningen, Skibs- og Bådebyggeriernes  

 Arbejdsgiverforening, Finansministeriet, Forskningsministeriet,  

 Justitsministeriet, Miljøministeriet, Skatteministeriet,  

 Statsministeriet, Udenrigsministeriet og Økonomiministeriet.
4. Administrative og statsfinansielle konsekvenser Den nuværende administration af den  

 kontraktbetingede driftsstøtte har været varetaget af  

 Erhvervsministeriet, Erhvervsfremme Styrelsen.
Hjemlen til denne  

 støtte har eksisteret via aktstykker på finansloven og i  

 lovgivning siden 1993 for så vidt angår  

 garantifondsordningen.
 Ved aktstykke nr. 3 af 13. oktober 1993 og senere  

 forlængelser har Finansudvalget bemyndiget erhvervsministeren til inden  

 for rammerne af det 7. EU-direktiv om støtte til  

 skibsbygningsindustrien at bevilge rentestøtte op til EU's  

 støtteloft d.v.s. maksimalt 9 % af skibets kontraktværdi.
 I Danmark har det maksimale støtteloft været  

 udnyttet fuldt ud fra 1991.
I 1997 blev der udbetalt 680 mio. kr. i  

 rentestøtte.
I 1998 forventes udbetalingerne at beløbe sig til  

 ca. 920 mio. kr. og for 1999 til ca. 740 mio. kr.
Fra år 2004  

 bortfalder udbetalinger af driftsstøtte helt.
 Det bemærkes, at der ikke er medregnet en eventuel  

 ophobning af ordrer forud for afskaffelsen af driftsstøtten, og det  

 kan derfor ikke udelukkes, at udbetalinger frem til år 2003 vil stige.  

 Udbetalinger vedrørende 1999 og udbetalinger vedrørende tilsagn  

 fra før lovens ikrafttræden, skal dog fortsat ske i henhold til  

 de eksisterende regler og altså med hjemmel i aktstykket, ligesom denne  

 støtte fortsat skal udbetales til rederen.
Lovforslaget indeholder en hjemmel til , at ministeren  

 fastsætter de nærmere regler for administrationen af loven.
Der  

 er derfor tale om en rammelovgivning, hvor de reelle administrative  

 konsekvenser for virksomheden først følger af den  

 bekendtgørelse hvor for eksempel ansøgningsvejledning,  

 principper for fastsættelse af støttegrundlaget, retningslinier  

 for udbetaling af støtte og for kontrol fastlægges.
Denne  

 bekendtgørelse vil derfor blive vurderet for administrative  

 konsekvenser for virksomhederne af et Fokuspanel fra den berørte  

 branche.
5. Erhvervsøkonomiske  

 konsekvenser Det er regeringens målsætning, at  

 skibsbygningsindustrien skal ligestilles med andre industrisektorer, hvad  

 angår anvendelse af statsstøtte.
For så vidt angår de internationale  

 rammebestemmelser, udestår endnu at skabe fri og fair  

 konkurrencevilkår gennem vedtagelse af en international aftale, der  

 afskaffer anvendelse af særskilt støtte til  

 skibsbygningsindustrien.
Det er derfor fortsat regeringens højest  

 prioriterede mål at få iværksat en sådan aftale.
Med vedtagelsen af EU's forordning om støtte til  

 skibsbygningsindustrien er der taget et vigtigt skridt mod den ønskede  

 ligestilling.
Den særlige kontraktbetingede driftsstøtte kan  

 bevilges i endnu 2 år.
Værfterne får derved lejlighed til  

 at forberede sig på dens ophør og tid til at satse på  

 styrkelse af konkurrenceevnen gennem udvikling af produkter og  

 produktionsprocesser.
6. Kommunale konsekvenser Lovforslaget medfører ikke nye direkte  

 udgifter for kommuner og amtskommuner.
7. Miljømæssige  

 konsekvenser Forordningen ligestiller  

 skibsbygningsindustrien med den øvrige industri for så vidt  

 angår støtte til miljøforbedrende foranstaltninger.
Inden  

 for den bevillingsmæssige ramme kan skibsbygningsindustrien derfor  

 søge tilskud på lige vilkår med den øvrige  

 industri.
Det skønnes, at forslaget i sig selv hverken har eller vil  

 få positive eller negative miljøeffekter.
Vurdering af konsekvenser af lovforslag Positive konsekvenser/mindreudgifter (hvis ja, angiv omfang) Negative konsekvenser/merudgifter (hvis ja, angiv omfang) Økonomiske konsekvenser for stat, kommuner og   

 amtskommuner I 1998 forventes statsudgifterne at beløbe sig til ca.  

 920 mio. kr.
For 1999 og frem til år 2004 forventes statsudgifterne at  

 beløbe sig til ca. 740 mio. kr. årligt, fra år 2004  

 bortfalder udbetalingen af støtten med en årlig besparelse  

 på ca. 740 mio. kr.
Erhvervsministeren kan nedsætte procentsatsen  

 fra 9%, såfremt konkurrence forholdene i andre skibsproducerende  

 EU-lande til siger det.
Staten vil i givet fald spare et beløb  

 svarende til nedsættelsen af støtten.
- Administrative konsekvenser for stat, kommuner og  

 amtskommuner Administrationen af udbetalingen af kontraktbetinget  

 driftsstøtte får hjemmel i lov.
Administrationen af loven  

 henlægges til Erhvervsfremme Styrelsen, hvilket er en  

 fortsættelse af den hidtidige praksis på området.  

 Styrelsens afgørelser får tillagt endelighed.
- Økonomiske konsekvenser for erhvervslivet - I 1999 og 2000 fastsættes støttesatsen til 9% af  

 kontraktværdien, hvilket er det samme niveau som hidtil.
For år  

 2001 og fremover vil den direkte støtte på 9% bortfalde.  

 Ministeren kan for år 2000 nedsætte procentsatsen såfremt  

 konkurrence forholdene til siger det i de andre skibsproducerende  

 EU-lande.
Administrative konsekvenser for erhvervslivet Driftsstøtten knyttes til værftet til  

 nedbringelse af produktionsomkostningerne til skibsbygning og udbetales  

 direkte til værftet ved skibets aflevering, og ikke som tidligere  

 ratevis i forbindelse med de faktiske eller estimerede rentebetalinger eller  

 samlet ved rederens overtagelse af skibet.
 Klageadgangen til ministeren afskæres.
Miljømæssige konsekvenser Skibsbygningsindustrien ligestilles med den øvrige  

 industri.
Skibsbygningsindustrien kan nu søge tilskud på lige  

 vilkår med den øvrige industri inden for den  

 bevillingsmæssige ramme.
- Administrative konsekvenser for borgerne Forslaget har ikke administrative konsekvenser for  

 borgerne.
- Forholdet til EU-retten Lovforslaget medtager visse bestemmelser fra Rådets  

 forordning nr. 1540/98 af 29. juni 1998 om nye regler for støtte til  

 skibsbygningsindustrien.
Forordningen gælder umiddelbart i hver  

 medlemsstat.
Bemærkninger til lovforslagets  

 enkelte bestemmelser Til § 1 I lovforslagets § 1 fastlægges de former for  

 skibsbygning, som der kan ydes støtte til.
I forhold til de hidtil  

 gældende regler (EU's 7. skibsbygningsdirektiv) er de kategorier, der  

 kan støttes, de samme.
I forhold til den nye EU-forordning begrænses den  

 danske støtte, idet definitionen i § 1, stk. 2, ikke  

 omfatter flydende og mobile skrog, der ikke er færdigbyggede.
En  

 udvidelse i forhold til de hidtidige støtteberettigede kategorier vil  

 kunne forøge den samlede støtte, og vil dermed være i  

 strid med regeringens overordnede målsætning om, at den samlede  

 støtte som udgangspunkt ikke må stige.
Denne  

 støttemulighed tages derfor ikke i anvendelse.
§ 1, stk. 2, nr. 4 begrænser den tilladte  

 støtte til nybygning af fiskefartøjer på mindst 100 BT  

 til at omfatte eksport uden for Fællesskabet. »Fællesskabet« skal  

 i henhold til EU's internationale forpligtelser vedrørende  

 statsstøtte forstås som EU's medlemslande samt  

 EØS-landene, d.v.s.
Norge og Island, jf.
EFT C 196 af 26. juni  

 1997.
Den i stk. 3 nr. 1 nævnte grænse på  

 mindst 1000 BT for opnåelse af støtte til ombygning gælder  

 før ombygning.
En ombygning kan vedrøre hele eller delvise  

 ombygninger af skibet.
Som hidtil kan der ikke ydes støtte til reparation  

 eller istandsættelse af skibe.
Der kan således ikke ydes  

 støtte til for eksempel arbejder i forbindelse med et serviceeftersyn  

 eller almindelig vedligeholdelse af skibet.
Til § 2 For nybygningskontrakter før støtte på  

 10 mio.
EURO og derover fastlægges i § 2, stk. 2, at  

 støttesatsen maksimalt kan andrage 9 %.
For ombygningskontrakter og for nybygningskontrakter  

 på under 10 mio.
EURO før støtte fastlægges, at  

 støttesatsen maksimalt kan andrage 4,5 %.
Procentsatsen udmåles på basis af  

 kontraktværdien før støtte.
Kontraktværdien skal i  

 overensstemmelse med EU-forordningen forstås som den i kontrakten  

 fastsatte pris plus enhver støtte, der ydes direkte til  

 skibsværftet.
 I stk. 1 er det videre præciseret, at  

 kontrakter skal være endelige, d.v.s. juridisk forpligtende for  

 køber og værft til gennemførelse af byggeprojektet.  

 Herved sikres, at bevilling af tilsagn om drifsstøtte faktisk vil  

 ophøre med udgangen af år 2000. Støttesatsen vil for 1999  

 være 9 %.
Erhvervsministeren kan for år 2000 fastsætte  

 en lavere støttesats end den maksimalt tilladte i henhold til  

 EU-forordningen.
Støtten vil kun blive nedsat, hvis den analyse af  

 støtteniveau og konkurrenceforhold, som erhvervsministeren vil  

 foretage sammen med branchen i efteråret 1999, giver baggrund  

 herfor.
 Det forudsættes, at ministeren i forbindelse med  

 justeringen af støttesatsen forelægger spørgsmålet  

 for Finansudvalget.
 I henhold til forordningen skal værftet  

 aflevere skibet senest 3 år efter den endelige kontrakts  

 indgåelse.
Hvis treårsleveringsfristen imidlertid  

 overskrides, skal støtten beregnes efter den støttesats, der er  

 gældende på 3-års dagen før afleveringen.  

 EU-forordningen tager sit udgangspunkt i en forventning om gradvis faldende  

 maksimumssatser.
Parterne i en kontrakt opfordres således til at  

 søge treårsfristen overholdt for at sikre sig beregning af  

 støtte på basis af den højere sats.
 Europa-Kommissionen kan imidlertid udvide  

 treårsleveringsfristen, når dette er berettiget på grund af  

 det pågældende skibsbygningsprojekts komplicerede tekniske  

 karakter, eller på grund af forsinkelser som følge af uventede,  

 betydelige og undskyldelige forstyrrelser i et skibsværfts  

 arbejdsprogram, der skyldes ekstraordinære omstændigheder, som  

 værftet ikke har kunnet forudse eller kontrollere.
 Dette vil medføre, at beregningen af støtten  

 alligevel foretages på grundlag af den støttesats, der var  

 gældende på datoen for den endelige undertegnelse af  

 kontrakten.
Til § 3 Hidtil har den kontraktbetingede driftsstøtte  

 været ydet i form af rentestøtte til nedbringelse af  

 omkostningerne til købers lånefinansiering af kontrakten.
Med den foreslåede tekst fastsættes i  

 § 3, stk.1, at støtten nu knyttes til et skibsværfts  

 kontrakt om nybygning eller ombygning af et skib.
I forhold til den hidtil  

 gældende kontraktbetingede driftsstøtte indebærer dette,  

 at støtte ikke længere søges af køberen eller  

 andre, herunder långiver eller værft, på købers  

 vegne, men direkte af værftet.
I stk. 2 fastsættes, at støtten, der  

 udbetales til værftet, tidligst kan ydes i forbindelse med  

 værftets aflevering af skibet.
Rentestøtten har hidtil kunnet  

 udbetales ratevis i forbindelse med de faktiske eller estimerede  

 rentebetalinger eller samlet ved rederens overtagelse af skibet.
Muligheden  

 for ratevis udbetaling har ikke hidtil været anvendt.
 Med disse ændringer er der skabt en entydig,  

 gennemskuelig og let administrerbar, lovhjemlet basis for ansøgning og  

 administration af den kontraktbetingede driftsstøtte.
Til § 4 Lovens § 4 fastsætter, at erhvervsministeren  

 udarbejder de nærmere regler for administrationen af loven, herunder  

 ansøgningsvejledning, principper for fastsættelse af  

 støttegrundlaget, retningslinier for udbetaling af støtte, for  

 kontrol af overholdelse af betingelserne for bevilling og udbetaling af  

 støtten samt for opgørelse af den danske andel af en  

 kontrakt.
 Disse regler vil blive fastlagt i en  

 bekendtgørelse.
 I forhold til hidtil er den eneste forskel i  

 administrationen, at garantifondsordningen, der udløber ved udgangen  

 af 1998, og som ikke forlænges, har været administreret af et i  

 henhold til lov nr. 209 af 28. april 1998 om garantifonden for skibsbygning,  

 nedsat udvalg.
Erhvervsministeren kan henlægge administrationen til  

 Erhvervsfremme Styrelsen, som herefter behandler og træffer  

 afgørelser om ansøgninger om støtte og udbetaling heraf.  

 Det fastlægges endvidere, at erhvervsministeren kan afskære anke  

 til højere administrativ myndighed.
Erhvervsfremme Styrelsens  

 afgørelser vil således få tillagt endelighed.
Baggrunden  

 herfor er at afgørelser om ansøgninger om støtte og  

 udbetalinger heraf baseres på konkrete og tekniske vurderinger.
Til § 5 Da den kontraktbetingede driftsstøtte hidtil har  

 været hjemlet i aktstykker til finansloven, har overtrædelser af  

 oplysningspligten over for myndigheden været sanktioneret efter  

 straffelovens almindelige bestemmelser herunder straffelovens § 163.
 Nu fastsættes det i loven, at overtrædelse af  

 oplysningspligt m.v. kan straffes med bøde, medmindre højere  

 straf er forskyldt efter anden lovgivning, hvilket i modsætning til  

 straffelovens § 163 også omfatter mundtligt afgivne oplysninger og  

 uagtsomme forhold.
Til § 6 Da bevillingen under den nuværende  

 rentestøtteordning ophører den 31. december 1998, er det  

 hensigten, at loven skal træde i kraft den 1. januar 1999.
 Dette medfører, at der ikke kan bevilges  

 støtte i henhold til loven efter den 31. december 2000, men at  

 støtte bevilget før denne dato kan opfyldes ved udbetaling  

 også efter 31. december 2000.
 Loven skal anmeldes til og godkendes af  

 Europa-Kommissionen før den kan sættes i kraft.  

 Erhvervsministeren sætter derfor loven i kraft ved  

 bekendtgørelse, dog tidligst den 1. januar 1999.
 Da den kontraktbetingede driftsstøtte efter  

 EU-forordningen om statsstøtte til skibsbygning ophører efter  

 år 2000, er der indsat en bestemmelse om lovens gyldighed i  

 overensstemmelse hermed.
Til § 7 For Færøerne og Grønland er der tale  

 om henholdsvis særanliggender og hjemmestyreanliggender.
Loven  

 gælder derfor ikke for Færøerne og Grønland.
1)   I loven er  

 medtaget visse bestemmelser fra Rådets forordning nr. 1540/98 af 29.  

 juni 1998 om nye regler for støtte til skibsbygningsindustrien.  

 Ifølge artikel 189 i EF traktaten gælder en forordning  

 umiddelbart i hver medlemsstat.
Gengivelsen af disse bestemmelser i loven er  

 således udelukkende begrænset i praktiske hensyn, og  

 berører ikke den relevante forordnings udmiddelbare gyldighed i  

 Danmark.
