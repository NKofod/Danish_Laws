Skattefritagelse for udsendinge Bemyndigelsen er hjemlet i en tillægsbevilling til finansloven under  

 § 38, Skatter og Afgifter, C.
Tekstanmærkning.
Andre bestemmelser.
Nr.  

 51 ad 38.11.01.10.
 En tilsvarende tekstanmærkning vil blive indsat i de  

 efterfølgende årlige finanslove.
 Demokratifonden blev oprettet ved aktstykke 298 og tiltrådt af  

 Finansudvalget den 22/8 1990. Fonden har til formål at fremme  

 demokratiseringsprocesserne i Øst- og Centraleuropa, Baltikum og den  

 tredje verden.
 Det er en forudsætning for skattefritagelsen af udsendte  

 rådgivere, at disse fremviser en attestation fra Udenrigsministeriet  

 om, at udsendelsen sker fra Demokratifonden for en periode på normalt  

 ikke under 3 måneder.
Bemyndigelsen til skatteministeren vil blive udlagt til kommunerne i  

 forbindelse med den næst forekommende korrektion af  

 bekendtgørelse nr. 417 af 6/6 1991 om henlæggelse af visse  

 beføjelser til de kommunale skattemyndigheder, told- og  

 skatteregionerne, Told- og Skattestyrelsen m.fl., idet kompetencen til  

 kommunerne vil blive indsat i bekendtgørelsens § 3, stk. 1, nr. 5.
 Indtil denne korrektion finder sted, følger det af samme  

 bekendtgørelses § 2, stk. 1 og stk. 2, at kompetencen til at meddele  

 skattefritagelse vil være tillagt told- og skatteregionerne,  

 henholdsvis Københavns og Frederiksberg kommuner, med klageadgang til  

 Told- og Skattestyrelsen.
 Skattefritagelsen gives efter princippet om fuld eksemption.
