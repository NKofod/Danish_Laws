El-selskaber - sambeskatning Ligningsrådet  

 var stillet spørgsmålet, om den aktuelle sambeskatning mellem A A/S og  

 samtlige  

 underliggende datterselskaber kan fortsætte efter den nedenfor nærmere  

 beskrevne  

 udskillelse og fremover tillige omfatte det nystiftede datterselskab, B A/S.
 Ligningsrådet  

 besvarede spørgsmålet bekræftende, jf. nedenfor.
Beskrivelse af de faktiske forhold A A/S ejer 100%  

 af aktierne i datterselskaberne C A/S, D A/S og E A/S.
Moderselskabet,  

 A A/S, er et netselskab.
Ved overgang til skattepligt pr. 1. januar 2000  

 anvendtes regelsættet i selskabsskattelovens § 35 O.
Som konsekvens heraf vil  

 selskabet som følge af bestemmelsen i selskabsskattelovens § 31, stk. 13,  

 ikke  

 kunne fortsætte den aktuelle sambeskatning med underliggende datterselskaber  

 efter udgangen af indkomståret 2004.
 Aktuelt indgår  

 alle selskaber i sambeskatningen.
Selskabets  

 ledelse overvejer at ændre koncernstrukturen således, at den ud fra  

 forskellige  

 hensyn er mere hensigtsmæssig.
I disse overvejelser indgår blandt andet  

 ønsket  

 om en fortsat sambeskatning mellem koncernens selskaber.
Ved den påtænkte  

 omstrukturering vil samtlige netaktiver som aktuelt besiddes af A A/S  

 udskilles  

 ved en skattepligtig overdragelse til et nystiftet datterselskab, B A/S.  

 Efter  

 udskillelsen ejer A A/S alene en administrationsejendom, værdipapirer,  

 samtlige  

 aktier i alle datterselskaber samt påhvilende visse gældsposter.
B A/S ejer  

 samtlige netaktiver.
 Sambeskatningscirkulærets  

 forudsætninger forudsættes i øvrigt overholdt.
Forespørgers opfattelse Det er  

 forespørgers vurdering, at ovennævnte skattepligtige udskillelse ikke giver  

 anledning til bemærkninger fra Ligningsrådets side.
Forespørger oplyser at  

 være  

 bekendt med, at overdragelse af netaktiverne til et datterselskab aktuelt  

 forudsætter Energistyrelsens forudgående dispensation.
 Det er  

 forespørgers opfattelse, at en fortsat sambeskatning medinddragende det  

 nystiftede selskab, B A/S, er mulig, idet netaktiverne er overdraget ved en  

 skattepligtig handel.
Den skatteansættende myndigheds udtalelse ToldSkat  

 Selskabsrevisionen skal udtale, at sambeskatning med samtlige underliggende  

 datterselskaber ikke kan fortsætte efter udskillelse af aktiver fra A A/S.
Grundlaget for  

 udtalelsen Fra og med indkomståret  

 2005 kan kollektive elforsyningsvirksomheder, jf. § 5 i lov om elforsyning,  

 som  

 har anvendt indgangsværdier opgjort efter selskabsskattelovens § 35 O ved  

 overgang  

 til skattepligt, ikke indgå i sambeskatning, jf. selskabsskattelovens § 31,  

 stk. 13.
 A A/S er  

 sambeskattet med C A/S og D A/S.
A A/S er  

 omfattet af bestemmelsen.
Da selskabet fortsat ønskes sambeskattet med sine  

 datterselskaber, overvejes netaktiverne overdraget fra A A/S til et nystiftet  

 selskab til handelsværdier, således at der ikke succederes i § 35 O  

 værdierne.  

 Herefter vil A A/S eje en administrationsejendom, værdipapirer, samtlige  

 aktier  

 i alle datterselskaber samt påhvilende gældsforpligtelser.
D A/S er  

 kollektiv elforsyningsvirksomhed, jf. lov om elforsyningsvirksomheder § 5. Da  

 selskabets aktiver består i tilgodehavender, har selskabet ikke anvendt  

 indgangsværdier i henhold til selskabsskattelovens § 35 O.
Dette selskab er  

 derfor ikke omfattet i begrænsningen i sambeskatningsreglerne.
 A A/S er  

 kollektiv elforsyningsvirksomhed, jf. lov om elforsyningsvirksomhed § 5, og  

 har  

 anvendt indgangsværdier i henhold til selskabsskattelovens § 35 O.
Ved et salg til  

 handelsværdier til et nystiftet selskab, vil der ikke i A A/S være aktiver  

 tilbage, for hvilke, der er anvendt indgangsværdier i henhold til  

 selskabsskattelovens § 35 O.
Imidlertid fremgår det af bemærkningerne til L  

 233, at både de kollektive elforsyningsselskaber, der oprindelig anvendte  

 indgangsværdier efter § 35 O ved overgang til skattepligt, og de kollektive  

 elforsyningsselskaber, der anvender indgangsværdier opgjort efter § 35 O,  

 fordi  

 de er succederet heri, er omfattet af bestemmelsen i selskabsskattelovens §  

 31,  

 stk. 13.
 Da det således  

 har været hensigten, at kollektive elselskaber ikke kan sambeskattes, når de  

 oprindelig har anvendt indgangsværdier efter § 35 O, er det ToldSkat  

 Selskabsrevisionens opfattelse, at A A/S ikke kan sambeskattes med sine  

 datterselskaber fra og med 2005.
 Den  

 skatteansættende myndigheds udtalelse har været forelagt  

  

 forespørgers  

 repræsentant  

  

 , der ved brev af 7. februar 2005 anfører følgende:
"Som anført  

 i vor anmodning om bindende forhåndsbesked af 29. november 2004 ønsker  

 selskabets  

 ledelse at ændre koncernstrukturen således, at denne ud fra forskellige  

 hensyn  

 er mere hensigtsmæssig.
Ledelsen ønsker således en "flad"  

 koncernstruktur, hvor et moderselskab direkte ejer de enkelte driftsselskaber  

 og hvor moderselskabets aktiviteter i øvrigt er begrænset til f.eks. at eje  

 koncernens  

 administrationsejendom.
 I tilknytning  

 til denne omstrukturering ønskes den hidtidige sambeskatning videreført  

 mellem  

 koncernens selskaber.
 I bemærkningerne  

 til L 233 anføres, at såvel selskaber som oprindelig anvendte  

 indgangsværdierne  

 efter § 35 O som selskaber som senere måtte være succederet heri, er omfattet  

 af selskabsskattelovens § 31, stk. 13 og dermed ikke kan indgå i en  

 sambeskatning med virkning for indkomståret 2005 eller senere.
 Det er vor  

 opfattelse, at den påtænkte omstrukturering af A A/S ikke omfattes af  

 ovennævnte bestemmelse, idet A A/S ved en skattepligtig overdragelse,  

 overdrager samtlige netaktiver til et nyt datterselskab.
Efter  

 overdragelsen indgår der ikke netaktiver i A A/S og dermed intet  

 afskrivningsgrundlag hidrørende fra indgangsværdier jf. selskabsskattelovens  

 §  

 35 O.
Ydermere er det nystiftede selskab ikke succederet i ovennævnte  

 indgangsværdier, men skatteretligt erhvervet til handelsværdien på  

 overdragelsestidspunktet.
 Bemærkningen i L  

 233 om at selskaber som oprindelig anvendte indgangsværdierne efter § 35 O  

 ikke  

 fremover kan indgå i en sambeskatning, synes alene at være relevant, såfremt  

 der i selskabet fortsat indgår netaktiver eller såfremt disse efterfølgende  

 er  

 overdraget ved succession.
 Måtte  

 Ligningsrådet være af den opfattelse, at A A/S uden tidsbegrænsning er  

 udelukket fra at indgå i en sambeskatning, vil A A/S ved en skattefri  

 aktieombytning kunne overdrage samtlige aktier i datterselskaber til et nyt  

 datterselskab og lade dette selskab indgå i en sambeskatning med  

 underliggende  

 selskaber.
Overdragelsen af  

 samtlige netaktiver fra A A/S til et nystiftet datterselskab skal ske til  

 handelsværdier.
Dvs. til en værdi fastsat mellem uafhængige personer.
Vi er  

 ikke bekendt med om der i Energistyrelsen m.fl. foreligger retningslinier for  

 værdiansættelse af netaktiver pr. f.eks. 31. december 2004.
I mangel af  

 konkrete retningslinier for værdiansættelse af de pågældende netaktiver er  

 det  

 vor opfattelse, at der vil kunne tages udgangspunkt i den regnskabsmæssige  

 værdi evt. med tillæg / fradrag for et mindre beløb.
Begrundelsen herfor er,  

 at  

 Energistyrelsen ved omdannelsen pr. 1. januar 2000 nøje gennemgik og  

 værdiansatte hver enkel del af netaktiverne samt fastsatte en specifik  

 afskrivningsperiode  

 herfor.
Med dette som udgangspunkt er det vor opfattelse, at de  

 regnskabsmæssige  

 værdier som udgangspunkt bør svare til handelsværdien mellem uafhængige  

 parter." Styrelsens indstilling og begrundelse Af  

 selskabsskattelovens § 31, stk. 13, fremgår det, at kollektive  

 elforsyningsvirksomheder som anvender indgangsværdier opgjort efter  

 selskabsskattelovens § 35 O, ikke kan indgå i en sambeskatning.
 Kollektive  

 elforsyningsvirksomheder defineres i § 5 i lov om elforsyning som offentlig  

 eller privat ejet virksomhed med bevilling, som på offentlig regulerede  

 vilkår  

 har til formål at udføre aktiviteter som netvirksomhed,  

 transmissionsvirksomhed  

 eller systemansvarlig virksomhed.
 Bestemmelsen i  

 selskabsskattelovens § 31, stk. 13, blev indsat ved Lov nr. 465 af 9. juni  

 2004  

 (L233 2003/04).
Det fremgår af  

 de almindelige bemærkninger til lovforslaget, at det skal ses i sammenhæng  

 med  

 det samtidigt fremsatte forslag om ændring af lov om elforsyning m.v.
Ved  

 dette  

 lovforslag ophæves elforsyningslovens § 46, stk. 1-3, der fastsætter, at en  

 kollektiv elforsyningsvirksomhed ikke må yde lån eller stille sikkerhed for  

 andre virksomheder, herunder andre kollektive elforsyningsvirksomheder.
Af forarbejderne  

 fremgår det endvidere, at "efter overgangsreglen i selskabsskattelovens  

 §  

 35 O blev de skattemæssige indgangsværdier for de hidtil skattefrie  

 elselskaber  

 ved overgangen til skattepligt fastsat med udgangspunkt i de skattemæssige  

 regler for lovmæssig overgang fra skattefrihed til skattepligt.
Der blev ikke  

 taget hensyn til, at elselskaberne under hvile-i-sig-selv-princippet kunne  

 indregne henlæggelser og afskrivning på driftsmidler i elpriserne.
Det  

 forventedes, at de skattemæssige indgangsværdier ville overstige de  

 elprismæssigt bogførte værdier meget betydeligt.
Dette ville give grundlag  

 for  

 skattemæssige afskrivninger i et sådant omfang, at der næppe kunne påregnes  

 skatteprovenu fra disse selskaber i betragtning af, at selskaberne var  

 indtægtsrammeregulerede.
Eventuelle fordele som følge af de skattemæssige  

 værdier ville dermed resultere i lavere priser, når de ikke kunne overføres  

 til  

 modregning i kommercielle ejeres øvrige indtægter ved sambeskatning.
 Både de  

 kollektive elforsyningsselskaber, der oprindelig anvendte indgangsværdier  

 efter  

 § 35 O, ved overgangen til skattepligt, og de kollektive  

 elforsyningsselskaber,  

 der anvender indgangsværdier opgjort efter § 35 O, fordi de er succederet  

 heri,  

 er omfattet af bestemmelsen i § 31, stk. 13.
Når der i  

 forlængelse af den energipolitiske aftale af 29. marts 2004 åbnes for, at en  

 kollektiv elforsyningsvirksomhed får den fulde rådighed og dispositionsret  

 over  

 den kapital, der er til stede i selskabet, sikrer den foreslåede bestemmelse,  

 at de politiske forudsætninger for elreformen opretholdes." Ifølge  

 forarbejderne bør ophævelsen af elforsyningslovens § 46 således ikke føre  

 til,  

 at der kan ske sambeskatning med kollektive elforsyningsvirksomheder.  

 Forslaget  

 indebærer, at de kollektive elforsyningsvirksomheder fremover ikke kan  

 sambeskattes.
Det er alene de kollektive elforsyningsvirksomheder, der  

 anvender  

 indgangsværdier opgjort efter selskabsskattelovens § 35 O, der ikke kan  

 deltage  

 i en sambeskatning.
Forslaget ændrer ikke på, at andre el-selskaber, i hvis  

 aktiviteter indgår f.eks. handel og produktion af elektricitet, fortsat kan  

 anvende muligheden for sambeskatning efter gældende regler.
 Formålet med  

 indsættelsen af selskabsskattelovens § 31, stk. 13, var ifølge forarbejderne  

 at  

 hindre, at kollektive elforsyningsvirksomheder, som anvender indgangsværdier  

 opgjort efter selskabsskattelovens § 35 O indgår i sambeskatning.
Den 31. maj 2005  

 vedtog Folketinget L 121, forslag til lov om ændring af selskabsskatteloven  

 og  

 andre skattelove (Nedsættelse af selskabsskatten og globalpuljeprincip i  

 sambeskatningen). I den forbindelse fremgår det af ministerens besvarelse af  

 spørgsmål 50, at "den særlige regel i forslagets §  

 31 C, stk. 8, svarer til de gældende regler i  

 selskabsskattelovens § 31, stk. 13. Der er ikke foretaget ændringer heri.
Det  

 er klart, at hvis et forsyningsselskab overdrager sine aktiver til et andet  

 selskab,  

 der fremover ejer distributionsnettet, vil dette selskab godt kunne indgå i  

 en  

 sambeskatning med andre selskaber.
Men i den forbindelse skal man være  

 opmærksom  

 på, at skatteværdien af overførte underskud - herunder underskud opstået ved  

 store afskrivninger -, skal kompenseres af de selskaber, der udnytter  

 underskuddet.
Det vil sige, at skattefordelen ved afskrivningerne på  

 distributionsnettet  

 under alle omstændigheder vil havne i distributionsselskabet og ikke i andre  

 selskaber - uanset om der er adgang til sambeskatning eller ej." Det fremgår  

 endvidere af ministerens besvarelse af spørgsmål 72, at "Formålet med de  

 særlige regler i SEL § 31, stk. 13, var at de elforsyningsselskaber, der ved  

 overgang til almindelig skattepligt efter SEL § 1 kunne opnå  

 afskrivningsadgang  

 på de særlige indgangsværdier efter SEL § 35 O, ikke skulle kunne overføre  

 fordelen ved denne afskrivningsadgang til andre selskaber via sambeskatning.  

 Selskabet kan dog sagtens sælge aktiverne til et andet selskab, der så  

 afskriver på den faktiske anskaffelsessum (handelsværdien). Men således som L  

 121 er udformet, skal andre selskaber, der udnytter afskrivningerne via  

 sambeskatningsreglerne fremover altid betale den sparede skat til det  

 selskab,  

 der giver anledning til underskuddet (dvs. elforsyningsselskabet).  

 Skattefordelen ved afskrivningerne vil derfor altid tilkomme dette  

 selskab." I den  

 foreliggende sag er der tale om, at moderselskabet, A A/S, er et netselskab.  

 Ved overgang til skattepligt pr. 1. januar 2000 anvendtes regelsættet i  

 selskabsskattelovens § 35 O.
Moderselskabet overvejer nu at foretage et  

 skattepligtigt  

 salg af netaktiverne til et nystiftet datterselskab.
 I denne  

 situation er der tale om, at det erhvervende selskab anvender de konkrete  

 anskaffelsessummer for anlæg og driftsmidler som afskrivningsgrundlag efter  

 de  

 almindelige regler i afskrivningsloven.
 Det fremgår af  

 bemærkningerne til selskabsskattelovens § 31, stk. 13, at både de kollektive  

 elforsyningsselskaber, der oprindeligt anvendte indgangsværdier efter § 35 O  

 ved overgangen til skattepligt, og de kollektive elforsyningsselskaber, der  

 anvender  

 indgangsværdier opgjort efter § 35 O, fordi de er succederet heri, er  

 omfattet  

 af bestemmelsen.
 Told- og  

 Skattestyrelsen finder under henvisning til ovenstående ministersvar i  

 relation  

 til L 121, det faktum, at det erhvervende selskab anvender de almindelige  

 regler i afskrivningsloven samt det forhold, at der i bemærkningerne til  

 selskabsskattelovens § 31, stk. 13, er taget stilling til, hvilke forhold,  

 der  

 falder ind under bestemmelsen, at anmodningen om sambeskatning kan  

 imødekommes.
 Det indstilles  

 således, at spørgsmålet besvares med ja.
 Ligningsrådet  

  

 tiltræder  

 indstillingen.
