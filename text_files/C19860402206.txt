Indhold Forudsætninger Godkendelsesordningen Ansøgning om godkendelse Prøvning Krav Mærkning Kontrol Bemærkninger Gyldighed Gebyr Offentliggørelse FORUDSÆTNINGER BR-82, kap. 5.2.1, stk. 5 lyder:
 Tagelementer, tagplader og ovenlys, der er udført i overensstemmelse med  

 ovenstående eksempler, MK-godkendes ikke.
GODKENDELSESORDNINGEN Boligministeriets cirkulære af 20. august 1986 angiver retningslinjerne  

 for godkendelsesordningen.
 I det følgende beskrives de regler, som ansøgning om godkendelse af  

 tagelementers styrkemæssige forhold vil blive behandlet efter.
ANSØGNING OM GODKENDELSE Ansøgning om godkendelse skal, som anført i cirkulæret, sendes til:
Godkendelsessekretariatet for materialer og konstruktioner Postboks 54 DK-2970 Hørsholm tlf. 02 86 55 33 Ansøgningen skal indeholde følgende:
 a Ansøgerens navn, adresse og telefonnummer.
 Såvel producent som forhandler (agent) kan optræde som ansøger.
Godkendelsen vil normalt blive stilet til ansøgeren.
Der er imidlertid  

 intet til hinder for, at godkendelsen kan stiles til en anden.
Eksempelvis  

 kan ansøgningen være indsendt af en forhandler, mens godkendelsen ønskes  

 stilet til producenten.
Hvis noget sådant ønskes, må det tydeligt fremgå af  

 ansøgningen, ligesom det skal være godtgjort, fx i form af et skriftligt  

 tilsagn, at den, som godkendelsen skal stiles til, er indforstået hermed.
 b Tagelementets navn og eventuelle typebetegnelse.
 c Anvendelsesområde.
 d Udførlig beskrivelse af tagelementet, dvs. oplysninger om dets  

 opbygning, indgående materialer m.v.
 e Monteringsvejledning.
 f Prøvningsattest.
Prøvningen skal udføres på et laboratorium, som kan anerkendes af  

 Boligministeriet.
Normalt anvendes:
Dantest Amager Boulevard 115 DK-2300 København S tlf. 01 54 08 30 Andre danske, autoriserede laboratorier og udenlandske, officielle  

 laboratorier kan forventes anerkendt, hvis de kan dokumentere, at de kan  

 gennemføre prøvningen.
Det må tilrådes, at der i givet fald træffes aftale  

 med MK-godkendelsessekretariatet om anvendelsen af andre laboratorier, inden  

 prøvningen iværksættes.
 Resultatet af prøvningen fremstilles i form af en prøvningsattest.
Det bemærkes, at prøvningsattesten tilhører rekvirenten af prøvningen.  

 Dette betyder bl.a., at prøvningslaboratoriet ikke automatisk sender kopi af  

 prøvningsattesten til MK-godkendelsessekretariatet.
Det betyder også, at hvis  

 ejeren af prøvningsattesten og ansøgeren af godkendelsen er to forskellige  

 juridiske personer, kan MK-godkendelsessekretariatet forlange  

 prøvningsattestens ejers skriftlige tilladelse til, at attesten anvendes i  

 godkendelsessagen.
 Prøvningsattesten må normalt højst være 1 år gammel på tidspunktet for  

 ansøgningen.
PRØVNING Den nødvendige prøvning omfatter eftervisning af elementernes  

 modstandsevne mod ensformigt fordelt, statisk last, mod koncentreret,  

 dynamisk last og mod koncentreret, statisk last.
a Ensformigt fordelt, statisk last Prøvning til eftervisning af tagelementers modstandsevne mod ensformigt  

 fordelt, statisk last foregår som beskrevet i Dantest-metode nr. 320.01/01.
b Koncentreret, dynamisk last Prøvning til eftervisning af tagelementers modstandsevne mod koncentreret,  

 dynamisk last foregår som beskrevet i Dantest-metode nr. 320.02/01.
c Koncentreret, statisk last Prøvning til eftervisning af tagelementers modstandsevne mod koncentreret,  

 statisk last foregår som beskrevet i Dantest-metode nr. 320.03/01.
KRAV a Ensformigt fordelt, statisk last Bæreevnen ved brud skal væe mindst 3,0 kN/m bestemt som mindsteværdien ved  

 3 prøvninger.
b Dynamisk, koncentreret last I en prøveserie på 3 elementer skal samtlige elementer kunne modstå  

 påvirkningerne uden at bryde sammen.
c Statisk, koncentreret last I en prøveserie på 3 prøvninger må hel eller delvis gennemlokning ikke  

 forekomme.
MÆRKNING Det vil være anført i godkendelsen som et vilkår, at hvert enkelt element  

 skal være mærket med tagelementets navn og eventuelle typebetegnelse og  

 produktionsdato, så det tydeligt kan identificeres.
Der tages stilling til  

 den konkrete udformning af mærkningen i hvert enkelt tilfælde.
KONTROL Det vil være anført i godkendelsen som et vilkår, at der træffes aftale  

 med et kontrolorgan, som kan anerkendes af Boligministeriet, om løbende  

 kontrol med tagelementernes styrke og med mærkningen.
 Dantest er anerkendt af Boligministeriet til at føre kontrol på dette  

 område.
 For at begrænse omkostningerne ved kontrolordningen tilstræbes det, at  

 kontrollen foregår hos producenten.
 Markedsføres et produkt med en anden betegnelse end den, som benyttes af  

 producenten, må der enten træffes aftale om en særskilt kontrol med  

 tagelementet på ansøgerens lager, eller også må hele produktionen mærkes med  

 den betegnelse, som er anført i godkendelsen.
Der er truffet aftale med Dantest om, at der sendes en kopi af  

 kontrolaftalen til MK-godkendelsessekretariatet, så snart den er  

 underskrevet.
I andre tilfælde påhviler det ansøgeren selv at sørge for, at  

 MK-godkendelsessekretariatet modtager en kopi.
 Det understreges, at kontrolaftalen skal være indgået, inden godkendelsen  

 kan udstedes.
BEMÆRKNINGER I godkendelsen anføres vilkår for understøtningsafstande, vederlagsdybde,  

 fastgøring m.v. på baggrund af dels producentens egne krav til oplægningen og  

 dels resultaterne af prøvningen.
Tagelementer skal normalt også opfylde en række brandtekniske krav.
Hvilke  

 krav, der stilles, afhænger af tagelementets anvendelse.
Det er en  

 forudsætning for, at godkendelsen kan udstedes, at det på lige fod med  

 styrkekravene vises, at de relevante, brandtekniske krav er opfyldt.
Der  

 henvises bl.a. til følgende prøvnings- og godkendelsesbetingelser:  

 Tagdækninger, brandmæssigt egnede, MK 6.00/002 Tagelementer med kort  

 kollapstid, MK 6.00/003 Klasse 1 og klasse 2 beklædninger, MK 6.00/006 Ovenlys med flange (som regel fremstillet af glasfiberarmeret polyester)  

 til anvendelse i tage med lav hældning og tækket med tagpap har givet  

 anledning til mange fugtskader på grund af utætheder, der med tiden opstår i  

 samlingen mellem ovenlysets flange og tagpappen.
Som følge heraf udstedes der  

 ikke længere MK-godkendelser af sådanne ovenlys.
En forudsætning for en  

 genoptagelse af godkendelsesordningen på dette område er, at der udvikles  

 samlinger, som forbliver tætte i hele tagdækningens levetid, og at der  

 udvikles prøvningsmetoder til eftervisning af samlingernes pålidelighed.
GYLDIGHED Boligministeriets godkendelser supplerer bygningsreglementerne og skal  

 lægges til grund for kommunalbestyrelsens behandling af byggesagerne på samme  

 måde som bestemmelserne i bygningsreglementerne, medmindre andet udtrykkeligt  

 fremgår af godkendelsen.
En godkendelse gives for en periode af 5 år.
Efter udløbet af  

 gyldighedsperioden kan godkendelsen forlænges for en ny 5-års periode.  

 Ansøgning om fornyelse af godkendelsen skal indsendes til  

 MK-godkendelsessekretariatet ca. 6 måneder før godkendelsen udløber.  

 MK-godkendelsessekretariatet udsender normalt en påmindelse herom.
GEBYR Ifølge punkt IV, næstsidste afsnit i cirkulæret om godkendelsesordningerne  

 vil der for behandlingen af ansøgninger om MK-godkendelse blive opkrævet et  

 gebyr, der fastsættes af Boligministeriet.
Gebyrerne, som pristalsreguleres een gang årligt, er fastsat i  

 gebyrklasser, der afhænger af sagernes karakter.
Gebyret for MK-godkendelse  

 af tagelementers styrke udgør for tiden (1987) kr. 12.900,-.
Hvis godkendelsen ønskes ændret i løbet af godkendelsesperioden, kan der,  

 såfremt der er tale om en mindre ændring, der skønnes at være uvæsentlig for  

 godkendelsens indhold og omfang, fx adresseforandring og/eller en justering  

 af produktbeskrivelse eller -specifikation, udarbejdes en ny godkendelse med  

 samme udløbsdato som den oprindelige godkendelse.
For en sådan ændring  

 betales et gebyr, der for tiden (1987) udgør kr. 2.000,- svarende til 25% af  

 gebyret i laveste gebyrklasse.
OFFENTLIGGØRELSE Den færdige godkendelse trykkes i Byggedata og sendes til samtlige  

 kommuner.
 Opmærksomheden henledes på, at der kan bestilles et oplag af godkendelsen  

 hos:
Byggecentrum Vester Voldgade 94 1552 København V tlf. 01 12 73 73 Nærmere oplysning om ordningen fås hos Byggecentrum.
Omtale af materialet eller konstruktionen som godkendt af Boligministeriet  

 må kun ske med angivelse af godkendelsens sagsnummer.
Gengivelse af  

 godkendelsen må kun ske ved gengivelse af godkendelsen i sin helhed.
