Cirkulære om Budgetvejledning 2021 (Til samtlige ministerier, styrelser, øvrige statsinstitutioner, statsfinansierede selvejende institutioner mv.) § 1. Budgetvejledning 2021 afløser Budgetvejledning 2016. Ændringerne i forhold til Budgetvejledning 2016 er beskrevet i indledningen til budgetvejledningen.
Budgetvejledning 2021 er optaget i Finansministeriets Økonomisk Administrative Vejledning, der er tilgængelig på oes.dk/oekonomi/oeav.
Trykte eksemplarer af budgetvejledningen kan bestilles hos Rosendahls.
Budgetvejledningen kan endvidere læses på fm.dk.
 § 2. Budgetvejledning 2021 træder i kraft og har virkning fra og med den 27. april 2021, dog med undtagelse af punkt 2.4.9 Tilskud til drift af øvrige selvejende institutioner mv., der har virkning fra og med finansåret 2022.
 Stk. 2. Samtidig ophæves følgende cirkulærer:
 1) Cirkulære nr. 11276 af 17. december 2015 om Budgetvejledning 2016.
 2) Cirkulære nr. 9204 af 18. marts 2019 om ændring af Budgetvejledning 2016.
