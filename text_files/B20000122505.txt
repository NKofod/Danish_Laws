 Bekendtgørelse om Salmonella hos  

 kvæg og svin m.m.
 I medfør af § 52, stk. 2, § 63 og § 78, stk. 3, i lov nr. 471 af 1.  

 juli 1998 om fødevarer m.m. (fødevareloven) og §§ 5, 8 og 9, §  

 12 , § 13, stk. 1, § 15, § 35, stk. 2, § 37, stk. 1, og § 43, stk. 2, i lov  

 nr. 351 af 2. juni 1999 om sygdomme og infektioner hos dyr  

 fastsættes:
§ 1. Virksomheder, der foretager slagtning eller  

 slagtemæssig behandling, skal føre lister med oplysning om  

 leverandører af kvæg og svin til slagtning, herunder antal  

 leverede kvæg og svin og CKR-nr. på slagtekvæg.  

 Oplysningerne skal i attesteret form løbende indsendes til  

 Fødevareregionen.
Attestationen af oplysningerne foretages af  

 embedsdyrlægen.
Listerne skal opbevares i mindst 1 år og på  

 forlangende forevises Fødevareregionen.
 Stk. 2. Virksomhederne skal som led i den offentlige  

 veterinærkontrol udtage prøver til undersøgelse for  

 Salmonella fra slagtekroppe af kvæg og svin.
 Stk. 3. Virksomhederne skal indsende prøverne til  

 undersøgelse på Statens Veterinære Serumlaboratorium eller  

 på et andet af Fødevaredirektoratet godkendt laboratorium.
Stk. 4. Serologiske undersøgelser for Salmonella  

 foretages på Statens Veterinære Serumlaboratorium eller på  

 et andet af Fødevaredirektoratet godkendt laboratorium.
Sero-, og evt.  

 fagtypning samt resistensbestemmelse af alle Salmonella-positive kulturer  

 skal foretages på Statens Veterinære Serumlaboratorium.
§ 2. Alle resultater af de  

 laboratoriemæssige undersøgelser skal af laboratoriet  

 indberettes til Fødevareregionen.
Resultaterne skal opbevares på  

 laboratoriet i mindst 1 år og på forlangende forevises  

 Fødevareregionen.
 Stk. 2. På grundlag af antal udtagne prøver,  

 antal positive prøver og den påviste antistofaktivitet i  

 prøverne sammenholdt med antal leverede svin fra den enkelte  

 leverandørbesætning, placerer Fødevaredirektoratet  

 besætningerne i niveau 1 til 3. Resultaterne af de  

 laboratoriemæssige undersøgelser samt niveautildelingen af  

 besætningerne meddeles virksomheden og den  

 besætningsansvarlige.
Stk. 3. Alle resultater af de laboratoriemæssige  

 undersøgelser fra slagtekroppe af kvæg og svin skal af  

 laboratoriet meddeles til virksomheden og tilsynsmyndigheden ved  

 virksomheden.
Resultaterne skal opbevares på laboratoriet i mindst 1  

 år og på forlangende forevises Fødevareregionen.
 § 3. Udtagning, indsendelse og bakteriologisk  

 undersøgelse af svaberprøver fra slagtekroppe af kvæg  

 eller svin efter § 1, stk. 2 og 3 skal ske efter reglerne i bilag 1, kapitel  

 1 og 2.
 Stk. 2. Bedømmelse af resultatet  af den  i stk. 1  

 nævnte undersøgelse (ferskkøds-overvågning) skal  

 ske i henhold til reglerne i bilag 1, kapitel 3.
 Stk. 3. Opfølgning i forbindelse med  

 bedømmelsen efter stk. 2, skal ske i henhold til reglerne i bilag 1,  

 kapitel 4.
 § 4. Slagtesvin fra besætninger i niveau 3  

 skal undergives særlig slagtemæssig behandling efter  

 Fødevaredirektoratets anvisning.
 Stk. 2. Fersk kød af kvæg og svin, hvori der  

 påvises Salmonella ved bakteriologisk undersøgelse, jf. § 1,  

 må kun anvendes efter Fødevaredirektoratets anvisning.
§ 5. I avls- og opformeringsbesætninger med  

 svin udtages hver måned af de respektive avlsorganisationer  

 blodprøver til undersøgelse for Salmonella.
Der udtages 10  

 prøver i hver besætning.
Hvis besætningen er opdelt i  

 flere adskilte enheder eller annekser, udtages 10 prøver fra hver  

 enhed.
Prøverne indsendes til Statens Veterinære  

 Serumlaboratorium eller et andet af Fødevaredirektoratet godkendt  

 laboratorium til undersøgelse for indhold af antistoffer mod  

 salmonellabakterier.
Stk. 2. På grundlag af resultaterne af  

 undersøgelserne i stk. 1 kan Fødevaredirektoratet  

 pålægge besætningerne stop for salg af avlsdyr, dersom  

 koncentrationen af antistoffer overstiger et af Fødevaredirektoratet  

 fastlagt niveau.
Salgsstoppet vedvarer, indtil koncentrationen igen er under  

 det fastlagte niveau.
 § 6. I de besætninger, der ifølge §  

 2, stk. 2, er tildelt niveau 2 eller 3, skal besætningsejeren eller den  

 besætningsansvarlige foranledige, at der udtages og indsendes  

 stibundsprøver og eventuelt blodprøver inden 35 dage efter  

 meddelelse om niveautildeling.
Stk. 2. Fra de besætninger, der er tildelt niveau 2  

 eller 3, skal besætningsejeren eller den besætningsansvarlige  

 indenfor en af Fødevaredirektoratet påbudt periode indberette om  

 besætninger, der leverer smågrise til besætningen.
Fra  

 sådanne smågriseproducerende besætninger kan  

 Fødevaredirektoratet påbyde udtaget og indsendt  

 stibundsprøver til bakteriologisk undersøgelse for Salmonella.  

 Såfremt smågrisene ikke modtages direkte fra en eller flere  

 sobesætninger, men via et eller flere mellemled, f.eks. via et  

 multisitesystem, skal besætningsejerne eller de  

 besætningsansvarlige i mellemleddet, indenfor en af  

 Fødevaredirektoratet fastsat periode, indberette om de  

 besætninger der leverer smågrise til deres besætninger.
 Stk. 3. Besætninger, der 6 måneder efter at  

 være tildelt niveau 2 eller 3, fortsat er eller på ny tildeles  

 niveau 2 eller 3, kan på ny pålægges at udtage og indsende  

 stibundsprøver og eventuelt blodprøver inden 35 dage efter  

 meddelelse om udpegning eller genudpegning til niveau 2 eller 3.
 Stk. 4. På grundlag af resultaterne af  

 undersøgelserne i avls- og opformeringsbesætninger, jf. § 5,  

 stk. 1, skal udtages og indsendes stibundsprøver til bakteriologisk  

 undersøgelse, dersom koncentrationen af antistoffer i prøver  

 fra en besætning overstiger et af Fødevaredirektoratet fastlagt  

 niveau.
 Stk. 5. Stibundsprøver og blodprøver, jf.  

 stk. 1-3, skal udtages af en dyrlæge eller efter en dyrlæges  

 anvisning og under dennes ansvar, og de skal indsendes til  

 undersøgelse på Statens Veterinære Serumlaboratorium eller  

 på et andet af Fødevaredirektoratet godkendt laboratorium.
 Stk. 6. Når dyrlægen har modtaget meddelelse  

 om resultatet af undersøgelsen fra det i stk. 4 anførte  

 laboratorium, underretter dyrlægen besætningsejeren eller den  

 besætningsansvarlige om resultatet.
 Stk. 7. Resultaterne af de laboratoriemæssige  

 undersøgelser af stibundsprøver og blodprøver skal  

 opbevares på laboratoriet i mindst 1 år og på forlangende  

 forevises Fødevareregionen.
 § 7. Føring af leverandørlister og  

 indsendelse af oplysninger, samt udtagning og indsendelse af prøver,  

 gennemførelse af laboratorieundersøgelser, registrering og  

 indberetning af resultater i medfør af denne bekendtgørelse,  

 udover det i § 3 anførte, skal ske efter Fødevaredirektoratets  

 anvisning.
 § 8. Fødevaredirektoratet kan lade udtage  

 prøver fra besætninger af alle dyrearter til undersøgelse  

 af udbredelsen af infektion med salmonellabakterier i dyrepopulationer samt  

 fra besætninger i et nærmere afgrænset geografisk  

 område, hvor der findes besætninger, der er sat under offentligt  

 tilsyn, jf. § 9, stk. 1. Prøverne skal udtages af en dyrlæge  

 eller efter en dyrlæges anvisninger og under dennes ansvar, og de skal  

 indsendes til undersøgelse på Statens Veterinære  

 Serumlaboratorium eller på et andet af Fødevaredirektoratet  

 godkendt laboratorium.
 Stk. 2. Fødevaredirektoratet kan lade  

 blodprøver, udtaget som led i andre  

 sygdomsbekæmpelsesprogrammer, undersøge for Salmonella.
Stk. 3. Resultaterne af de laboratoriemæssige  

 undersøgelser skal af laboratoriet indberettes til  

 Fødevaredirektoratet.
Resultaterne skal opbevares på  

 laboratoriet i mindst 1 år og på forlangende forevises  

 Fødevaredirektoratet.
§ 9. Hvis der ved undersøgelse af materiale  

 fra besætninger påvises multiresistente Salmonella Typhimurium DT  

 104, kan besætningen sættes under offentligt tilsyn, og  

 Fødevareregionen kan pålægge ejeren eller den  

 besætningsansvarlige at overholde restriktioner, der kan  

 omfatte 1)	påbud om isolation af dyr, 2)	forbud mod eller særlige betingelser for fjernelse af dyr  

 eller produkter fra besætningen, 3)	påbud om særlig gødningsbehandling samt  

 betingelser for fjernelse af gødning, redskaber, maskiner og lignende,  

 der anvendes i besætningen, 4)	påbud om rensning og desinfektion af dyrs opholdssted,  

 redskaber, maskiner og lignende, og 5)	påbud om skadedyrsbekæmpelse.
 Stk. 2. Ejeren eller den besætningsansvarlige for  

 en smittet besætning skal straks give meddelelse om forholdet til alle,  

 der kommer i kontakt med besætningen.
 Stk. 3. Slagtedyr fra en besætning under offentligt  

 tilsyn kan påbydes underkastet særlig slagtemæssig  

 behandling efter Fødevareregionens anvisning, herunder også  

 særlige betingelser for indtransport til slagteri.
 Stk. 4. Det offentlige tilsyn hæves, når der  

 er foretaget 2 efter Fødevareregionens vurdering tilfredsstillende  

 undersøgelser med mindst 45 dages mellemrum af materiale fra  

 besætningen, og foranstaltninger påbudt af  

 Fødevareregionen, jf. stk. 1, er gennemført med et efter  

 Fødevareregionens vurdering tilfredsstillende resultat, eller  

 besætningen er slagtet eller slået ned, og rensning samt  

 desinfektion er godkendt af Fødevareregionen.
 § 10. Fødevareregionen kan påbyde  

 udtagelse, indsendelse og undersøgelse på Statens  

 Veterinære Serumlaboratorium eller på et andet af  

 Fødevaredirektoratet godkendt laboratorium, af materiale fra  

 besætninger, der er mistænkt for at være inficeret med  

 multiresistente Salmonella Typhimurium DT 104 på grund af smittefarlig  

 kontakt med dyr fra besætninger, hvori der er påvist  

 multiresistente Salmonella Typhimurium DT 104, på grund af anden  

 kontakt med sådanne besætninger, eller på grund af  

 tidligere fund i besætningen, eller på grund af fund af  

 multiresistente Salmonella Typhimurium DT 104 i kød eller produkter  

 heraf.
 Stk. 2. Besætninger, der er mistænkt på  

 grund af kontakt med besætninger, hvori der er påvist  

 multiresistente Salmonella Typhimurium DT 104, kan påbydes at overholde  

 restriktioner svarende til § 9, stk. 1 - 3.
 Stk. 3. Påbudte restriktioner, jf. stk. 2, kan  

 hæves, når der er foretaget undersøgelser af materiale fra  

 besætningen med et efter Fødevareregionens vurdering  

 tilfredsstillende resultat.
§ 11. Udgifter i forbindelse med føring af  

 lister og indsendelse af oplysninger og i forbindelse med udtagning og  

 indsendelse af prøver fra slagtekroppe af kvæg og svin, jf. § 1,  

 stk. 1 og 2, afholdes af virksomhederne.
Udgifter til bakteriologisk  

 undersøgelse af prøver fra slagtekroppe af kvæg og svin,  

 og udgifter til typebestemmelser og resistensbestemmelser af  

 salmonellaisolater i henhold til § 1, stk. 3, afholdes inden for de hertil  

 givne bevillinger af staten.
 Stk. 2. Udgifter i forbindelse med udtagning, indsendelse  

 og serologisk undersøgelse af prøver af slagtesvin, jf. §1,  

 stk. 2-4, afholdes inden for de hertil givne bevillinger af staten.
Stk. 3. Udgifter i forbindelse med udtagning, indsendelse  

 og serologisk undersøgelse af blodprøver fra svin, der udtages  

 som led i de månedlige undersøgelser af avls- og  

 opformeringsbesætninger gennemført i samarbejde med  

 organisationerne, jf. § 5, stk. 1, afholdes inden for de hertil givne  

 bevillinger af staten.
Udgifter i forbindelse med udtagning og indsendelse  

 til undersøgelse for Salmonella af blodprøver, der i anden  

 anledning er udtaget månedligt til sundhedskontrol, er  

 Fødevaredirektoratet uvedkommende.
Stk. 4. Udgifter i forbindelse med udtagning, indsendelse  

 og undersøgelse af de i § 6, stk. 1-3, anførte  

 stibundsprøver og blodprøver er Fødevaredirektoratet  

 uvedkommende.
Fødevaredirektoratet kan dog afholde udgifterne til  

 undersøgelse af blodprøverne og stibundsprøverne.
 Stk. 5. Alle øvrige udgifter, der afholdes i  

 medfør af denne bekendtgørelse, er Fødevaredirektoratet  

 uvedkommende.
 § 12. Bestemmelserne i §§ 7-10 gælder dog  

 ikke for fjerkræ og prydfugle, for så vidt disse er omfattet af  

 reglerne i særskilte bekendtgørelser om salmonella.
§ 13. Med bøde straffes den, der 1)	overtræder § 1, stk. 1 eller 2, § 2, stk. 1 eller 3, §§ 3 og  

 4, § 5, stk. 1, § 6, § 8, stk. 1 eller 3, eller § 9, stk. 2.
 2)	undlader at efterkomme påbud eller forbud efter §§ 3 og 4, §  

 5, stk. 2, § 6, stk. 2-5 eller 7, § 7, § 9, stk. 1 eller 3, eller § 10, stk.  

 1 eller 2.
Stk. 2. Straffen kan stige til hæfte eller  

 fængsel i indtil 2 år, hvis overtrædelsen er begået  

 med forsæt eller grov uagtsomhed og der ved overtrædelsen  

 er 1)	forvoldt skade på sundheden eller fremkaldt fare herfor  

 eller 2)	opnået eller tilsigtet opnået en økonomisk fordel  

 for den pågældende selv eller andre, herunder ved  

 besparelser.
 Stk. 3. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 § 14. Bekendtgørelsen træder i kraft  

 den 1. januar 2001.
 Stk. 2. Samtidig ophæves bekendtgørelse nr.  

 667 af 19. august 1999 om overvågning og undersøgelse for  

 Salmonella i svine- og kvægbesætninger samt i fersk kød af  

 kvæg og svin og om undersøgelse og om fund af multiresistente  

 Salmonella Typhimurium DT 104 i alle dyrearter.
Fødevaredirektoratet, den 18. december  

 2000 Per H.
Kristiansen /Justin C.
Ajufo Bilag 1 Udtagning og  indsendelse af svaberprøver fra  

 slagtekroppe af kvæg og svin  til undersøgelse for Salmonella i  

 forbindelse med ferskkøds-overvågningen samt bedømmelse  

 af og opfølgning på resultaterne af undersøgelserne Kapitel 1 Procedure for prøveudtagning m.v.
1)	Udvælgelse af slagtekroppe Prøver til undersøgelse for Salmonella skal udtages  

 tilfældigt i kølerummet efter minimum 12 timers  

 nedkøling.
Udvælgelsen skal foregå tilfældigt over  

 en dags slagtninger.
Udvælgelsen kan ske på baggrund af  

 computerberegnede, tilfældige tal.
Hvis der på virksomheden er flere slagtelinier eller hvis der  

 slagtes i flerholdsskift  på slagteriet skal slagtekroppe fra alle  

 slagtelinier har lige stor mulighed for at blive valgt.
Ved udvælgelsen  

 skal det også sikres, at hver side af slagtekroppen har lige stor  

 mulighed for at blive valgt.
2)	Prøveudtagning a)	Prøveudtagningssteder Der skal svabres  fra 3 udvalgte steder på slagtekroppen.
Fra hvert  

 prøveudtagningssted svabres i et område på 10 cm x 10 cm,  

 som illustreret på figurerne i bilag 2.
i)	Kreaturer Prøverne skal udtages fra slag, bryst og halestykke, jf. bilag  

 2.
ii)	Svin Prøverne skal udtages fra skinke, bryst og kæbe, jf. bilag 2.  

 Såfremt kæbesnitte mangler, udvælges bovsnitte.
b)	Prøveudtagningsfrekvens i)	Eksportslagterier Der skal udtages prøver af 5 slagtekroppe pr. slagtedag.  

 Prøverne analyseres som 1 samleprøve.
Prøverne skal  

 analyseres senest dagen efter prøveudtagningen.
ii)	Hjemmemarkedsslagterier Der skal udtages prøver af 5 slagtekroppe for hver 200 dyr der  

 slagtes.
Såfremt det er muligt skal alle 5 prøver udtages fra  

 samme slagtedags slagtninger.
Prøverne fra de 5 slagtekroppe kan  

 analyseres som 1 samleprøve.
Uanset ovenstående skal der dog  

 udtages prøver af 5 slagtekroppe mindst 1 gang pr. måned.
Hvis  

 antal leverede slagtedyr umuliggør udtagning af 5 prøver fra  

 samme slagtedags slagtninger kan prøverne udtages som  

 enkeltprøver fra forskellige slagtedages slagtninger.
Hver  

 prøve skal analyseres senest dagen efter  

 prøveudtagningen.
c)	 Prøveudtagning - afsvabring i)	På hver slagtekrop skal der afsvabres 3 steder på hver  

 10cm x 10cm eller 100 cm2, svarende til 300 cm2, jf.  

 bilag 2. Der skal anvendes skabelon under afsvabringen.
Afsvabringen af  

 slagtekroppens 3 steder skal foretages med en og samme sterile gazetampon, og  

 afsvabringen skal startes på det sted, som forventes at være  

 mindst kontamineret.
For kreaturer afsvabres således først ved  

 slaget og afsluttes ved halestykket, mens der for svinekroppe  

 påbegyndes afsvabringen ved skinken og afsluttes ved  

 kæbesnitte.
ii)	Til afsvabring skal der anvendes en 16-lags steril bomulds  

 gazetampon med dimensionerne 10 cm x 10 cm.
Inden afsvabring påbegyndes  

 skal gazetamponen fugtes med 10 ml. buffret pepton vand (BPV). Hvert  

 område skal afsvabres, først 10 gange i vandret retning og  

 derefter 10 gange i lodret retning.
Når afsvabringen er afsluttet skal  

 gazetamponen placeres i den sterile stomacherpose, hvori analysering skal  

 udføres på laboratoriet.
 iii)	Hvis prøverne analyseres som samleprøver skal de 5  

 gazetamponer, der skal analyseres sammen, umiddelbart efter endt afsvabring  

 placeres i den samme stomacherpose, som skal være så stor, at der  

 på laboratoriet kan tilsættes 250 ml BPV.
 iv)	Efter afsvabring og indtil analysering påbegyndes skal  

 prøverne opbevares ved en kølerumstemperatur på  

 højst 5o C.
3)	Forsendelse af prøver a)	 Prøverne skal analyseres så hurtigt som muligt efter  

 prøveudtagningen har fundet sted.
Uanset om prøverne analyseres  

 på virksomhedens eget laboratorium eller sendes til et eksternt  

 laboratorium, skal analysering af prøverne påbegyndes senest  

 dagen efter prøveudtagningen har fundet sted.
b)	Prøver, der skal transporteres til eksterne laboratorier,  

 skal opbevares ved kølerumstemperatur inden afsendelse fra  

 virksomheden.
Prøverne skal være mærket, så de  

 entydigt kan identificeres.
 c)	Yderemballagen der anvendes ved forsendelse skal være hel og  

 bør være fremstillet af isolerende materiale, så det  

 sikres at prøverne ved ankomst til laboratoriet stadig er  

 nedkølede. (0 -10o C).
Kapitel 2 Prøveundersøgelse m.v.
4)	Undersøgelse (analyse) af prøver a)	Prøverne skal analyseres på et laboratorium der er  

 godkendt af Fødevaredirektoratet til at udføre  

 salmonella-analyser.
Umiddelbart inden analysen påbegyndes skal der  

 tilsættes 250 ml 37oC varmt BPV til stomacherposen med  

 gazetamponen med de 5 gazetamponer.
Ved analyse af enkeltprøver  

 tilsættes kun 50 ml 37oC varmt BPV til stomacherposen med  

 gazetamponen.
Derefter skal prøverne analyseres enten efter NMKL, nr.  

 71, 5. udgave 1999 eller en anden metode godkendt af  

 Fødevaredirektoratet til undersøgelse for Salmonella.
 b)	 Alle salmonella-suspekte isolater skal sendes til Statens  

 Veterinære Serumlaboratorium til sero- og evt. fagtypning samt  

 resistensbestemmelse, jf. § 1, stk. 4.
5)	Indberetning af resultater Ved indberetning af resultater, jf. § 2, stk. 1, kan virksomheder og  

 laboratorier anvende skemaet i bilag 3. Resultater kan dog også  

 indberettes elektronisk efter aftale med Fødevareregionen.
Kapitel 3 Bedømmelse af resultater 6)	Evaluering af analyseresultater a)	Evaluering af analyseresultater på eksportslagterierne skal  

 foretages som et "rullende vindue" ved løbende at se på de  

 seneste 11 slagtedages resultater, dvs. 11 samleprøver.
Slagteriet  

 skal dagligt følge resultaterne som skal vurderes efter reglerne i  

 afsnit 7.
 b)	På hjemmemarkedsslagterierne skal hvert resultat evalueres for  

 sig.
7)	Reaktionsgrænser a)	På eksportslagterierne må der i perioden på 11  

 slagtedage højst forekomme 1 positiv samleprøve, uanset  

 salmonellatype.
Hvis der findes 2 eller flere positive samleprøver  

 skal der reageres i henhold til afsnit 8.
 b)	For hjemmemarkedsslagterierne gælder, at ethvert positivt  

 resultat, uanset salmonellatype, skal udløse en reaktion i henhold til  

 afsnit 8.
Kapitel 4 Opfølgning m.v.
8)	Reaktioner a)	Overskrides reaktionsgrænserne i afsnit 7 skal der foretages  

 en vurdering af forhold på virksomheden, som kan være medvirkende  

 til overskridelsen.
Vurderingen skal omfatte:
- tilbagesporing og gennemgang af  

 oprindelsesbesætningens/oprindelsesbesætningernes  

 salmonellastatus, - gennemgang af virksomhedens egenkontrolresultater for slagtehygiejnen,  

 herunder evt. resultater af andre mikrobiologiske undersøgelser,  

 og - gennemgang af virksomhedens kritiske kontrolpunkter.
 Resultatet af vurderingen skal registreres og meddeles  

 embedsdyrlægen.
 b)	Hvis der ved vurderingen findes en sandsynlig årsag til  

 overskridelsen skal der iværksættes korrigerende handlinger for  

 at sikre fjernelse af årsagen.
c)	Hvis årsagen til overskridelsen ikke kan identificeres eller  

 hvis det vurderes, at der kan være tale om en gentagen kontamination  

 kan der iværksættes udvidet prøveudtagning for at  

 afdække årsagen til problemet.
Det vurderes for hver enkelt  

 situation, hvori en eventuel udvidet prøveudtagning skal bestå.  

 Den udvidede prøveudtagning samt opfølgning ved overskridelse  

 skal være beskrevet af virksomheden og godkendt af  

 embedsdyrlægen.
Den rutinemæssige overvågning skal  

 fastholdes under den udvidede prøveudtagning.
Bilag 2 Prøveudtagningssteder Prøveudtagningssteder for svin Prøveudtagningssteder for kvæg Bilag 3 Salmonella-overvågning af slagtekroppe Indberetningsskema Slagteri:
 Laboratorium:
Ugenr Slagte- dato Prøve- dato Analyse- dato Prøvenr.
 CHR-nr.
Resultat Serotype Det udfyldte skema sendes for hver afsluttet uge til den  

 fødevareregion, som slagteriet hører under.
