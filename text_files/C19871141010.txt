 1. Efter Justitsministeriets bekendtgørelse nr. 253 af  

 13. maj 1976 kan dommeren bestemme, at dom- og retsbøger, skal indrettes  

 efter et løsbladssystem.
 2. Efter forslag fra Justitsministeriets projektgruppe  

 for skærmskrivere har Justitsministeriet besluttet at indføre ensartede  

 regler for papirformat og indbinding af dombøger og retsbøger i  

 løsbladssystem.
 Ordningen, der er tiltrådt af arkivmyndighederne og af Justitsministeriets  

 blanketudvalg for domstolene, indføres for at muliggøre effektivisering  

 navnlig ved anvendelse af papir af A-4 format og en forenklet indbindingsmåde  

 til dom- og retsbøger.
 3. Såfremt dommeren beslutter, at nedennævnte dom- og  

 retsbøger skal føres efter løsbladssystem, skal retningslinierne i nærværende  

 cirkulæreskrivelse følges:
Dombog for civile sager Dombog for civile sager (til stævninger i udeblivelsesdomme) Dombog for straffesager Dombog for straffesager (til udeblivelsesdomme i politisager) Dombog i fogedsager (kendelser) Dombog for auktioner (kendelser) Dombog for skiftesager Retsbog for civile sager Retsbog for straffesager (og evt. grundlovsprotokol) Fogedbog Auktionsbog Skiftebog Der henvises i den forbindelse til Justitsministeriets cirkulæreskrivelser  

 af 7. december 1979 og 16. april 1985, hvor Justitsministeriet henstillede,  

 at visse dom- og retsbøger blev ført efter løsbladsystem.
4. De i pkt. 3 nævnte dom- og retsbøger skal alle  

 føres i A-4 format.
Såfremt domstolene leverer papiret til bladene/siderne  

 skal dette være af en kvalitet, der f.eks. svarer til det af Rigsarkivet  

 godkendte arkivpapir, hvidt arkivpapir II (DFP Monarch Arkiv II, 358).
 Bladene/siderne pagineres løbende og indsættes i en almindelig A-4 mappe,  

 jfr. bek. § 5, stk. 2.
 Med passende mellemrum udtages bladene/siderne i dom- og retsbøgerne og  

 der foretages en indbinding.
 Indbindingen sker med et moderne thermostatstyret indbindingsapparat med  

 helt omslag af pap/papir.
 Rygbredden ved indbinding skal være 27 mm, svarende til, at der kan  

 opbevares 3 stk. i en af de af landsarkivet godkendte arkivkasser,  

 (Rigsarkivets model, A-4). Udenpå omslagets forside skal være angivet indhold  

 m.v.
Senest i forbindelse med aflevering til landsarkivet skal der lægges 3  

 fortløbende bøger i en arkivkasse.
Udenpå arkivkassen skal være angivet  

 indhold m.v.
 Mærkning på arkivkasserne (og udenpå indbindingsomslaget) skal være i  

 overensstemmelse med de af landsarkivet udsendte bestemmelser herom.
 5. Papir og arkivkasser skal som hditil indkøbes af  

 det enkelte embede efter statsaftale herom.
Indbindingsapparatet (Bind-0-Matic 2000 Lynbinder) samt 70 rygge leveres  

 af ECK kontorudstyr i perioden januar - oktober 1988. Med leveringen følger  

 brugervejledning og prisliste.
Apparatet vil blive opsat og demonstreret af  

 leverandøren.
Yderligere levering af rygge til apparatet (27 mm) bestilles gennem  

 leverandøren.
Pris pr. ryg er herfra aftalt med leverandøren til listepris -  

 30 % excl. moms.
Embedet bedes ved efterbestillinger kontrollere at listepris  

 - rabat overholdes.
 Såfremt der måtte opstå problemer med apparatet bedes embedet kontakte ECK  

 kontorudstyr.
Der ydes 3 års fabriksgaranti på apparatet.
I en eventuel serviceperiode  

 kan der stilles et låneapparat til disposition uden beregning.
 Der vil i forbindelse med afholdelse af skærmskriverkurser for  

 kontorpersonale blive foretaget demonstration af indbindingsapparatet.
For at sikre størst mulig holbarhed af indbindingen kræves det at arbejdet  

 med indbindingsapparatet udføres omhyggeligt.
Justitsministeriet skal derfor  

 anbefale at anvendelse af apparatet udskydes til personalet har deltaget i  

 ovennævnte kursus.
 6. Nyordningen træder i kraft den 1. januar 1988.  

 Samtidig ophæves pkt. 5 i Justitsministeriets cirkulæreskrivelse af 16. april  

 1985.
 For så vidt angår embeder, der først i løbet af 1988 overgår til ny  

 teknologi, kan overgangen til førelse af dom- og retsbøger i A-4 format og  

 den deraf følgende nye indbindingsmetode udskydes, dog senest til 1. januar  

 1989.
 P.M.V.
