Nr LSF 202 Forslag til Lov om ændring af lov om statsgaranti til  

 udviklingsvirksomhed(Forlængelse af lovens tilskudsordning, sænkning af  

 kapitalkrav, afkortning af garantiperiode m.v.) Fremsat af erhvervsministeren (Jan Trøjborg) den 19. marts 1997 Vedtaget ved tredjebehandling den 15. maj 1997 Lov nr. 386 af 10/06/1997 § 1 I lov nr. 365 af 18. maj 1994 om statsgaranti til udviklingsvirksomhed,  

 som ændret ved § 13 i lov nr. 377 af 22. maj 1996, foretages følgende  

 ændringer:
 1. Overalt i loven ændres »industri- og  

 samordningsministeren« til: »erhvervsministeren«.
 2. Overskriften til kapitel 1 affattes således:
»Kapitel 1 Formål«.
 3. § 1 affattes således:
» § 1. Formålet med denne lov er at fremme vækst og udvikling  

 i nye små og mellemstore virksomheder ved at lette virksomhedernes adgang til  

 risikovillig og kompetent egenkapital til gavn for beskæftigelsen og en  

 bæredygtig udvikling.
Til fremme af lovens formål kan staten yde garanti til  

 selskaber, som indskyder ansvarlig kapital i nye små og mellemstore  

 virksomheder, der igangsætter udviklingsprojekter.« 4. Efter § 1 indsættes:
»Kapitel 1 A Selskaber omfattet af loven § 1 A.
Erhvervsministeren kan tildele danske aktieselskaber og  

 udenlandske selskaber med en tilsvarende selskabsform statsgaranti i henhold  

 til denne lov.
Selskaber, der opnår en sådan statsgaranti, betegnes i denne  

 lov som udviklingsselskaber.« 5. § 2, stk. 1, affattes således:
 »For at opnå statsgaranti skal selskabet opfylde følgende  

 betingelser:
1) Selskabet skal have en egenkapital på mindst 20 mio. kr. eller et  

 kapitalgrundlag, der kan sidestilles hermed.
Erhvervsministeren kan i særlige  

 tilfælde dispensere herfra, dog skal kapitalgrundlaget være mindst 10 mio.  

 kr.
 2) Selskabet skal dokumentere evne til at bidrage til udvikling af mindre  

 virksomheder ved tilførsel af ansvarlig kapital, bistand og rådgivning.
3) Selskabet skal i dets forretningsplan anføre, hvilke etiske og  

 miljømæssige hensyn det agter at lægge til grund for de investeringer, der  

 henlægges under garantirammen.« 6. § 5, stk. 1 og 2, affattes således:
»Udviklingsselskabet tegner ny ansvarlig kapital i virksomheder  

 beliggende i Danmark.
Nytegningen skal være begrundet i udviklingsprojekter,  

 herunder udvikling af produkter, markeder, serviceydelser og kompetence eller  

 lignende i de virksomheder, der indskydes kapital i.
Tegningen sker mod  

 indskud af kontanter.
Udviklingsselskabets beholdning af ansvarlig kapital  

 betegnes udviklingsportefølje.
Stk. 2. De virksomheder, hvori et udviklingsselskab har ansvarlig  

 kapital, som er henlagt til udviklingsporteføljen, kaldes i denne lov  

 porteføljevirksomheder.
Porteføljevirksomhederne skal være små og mellemstore  

 virksomheder på det tidspunkt, hvor udviklingsselskabet tegner den ansvarlige  

 kapital, og må ikke være koncernforbundne med andre virksomheder end små og  

 mellemstore virksomheder.
Ved små og mellemstore virksomheder forstås  

 virksomheder, der er omfattet af den definition, som anvendes i  

 Europa-Kommissionens meddelelse om rammebestemmelser for statsstøtte til små  

 og mellemstore virksomheder.
Erhvervsministeren bekendtgør den til enhver tid  

 gældende definition.« 7. I § 5 indsættes efter stk. 2 som nye stykker:
»Stk. 3. Statsgarantien for en investering i den enkelte  

 porteføljevirksomhed bortfalder, hvis en aktionær med over 10 pct.s ejerandel  

 af udviklingsselskabet direkte eller indirekte ejer mere end 50 pct. i  

 porteføljevirksomheden.
Statsgarantien for et udviklingsselskabs investering  

 i en porteføljevirksomhed er ligeledes betinget af, at porteføljevirksomheden  

 maksimalt direkte eller indirekte ejer 25 pct. af udviklingsselskabet.  

 Statsgarantien bortfalder fra det tidspunkt, hvor de nævnte ejerandele  

 overskrides.
Stk. 4. Bestemmelserne i stk. 3 gælder ikke for offentligt ejede  

 selskaber samt for finansielle virksomheder, der er under tilsyn af  

 Finanstilsynet.
Erhvervsministeren kan endvidere give en aktionær i et  

 udviklingsselskab samme status som en virksomhed under tilsyn, såfremt  

 aktionærens primære aktivitet er venturevirksomhed.
Ved venturevirksomhed  

 forstås tilførsel af ansvarlig kapital, bistand og rådgivning med henblik på  

 udvikling af virksomheder og senere videresalg af kapitalandele i disse  

 virksomheder.« Stk. 3-5 bliver herefter stk. 5-7.
 8. I § 5, stk. 4, der bliver stk. 6, indsættes som 2.  

 pkt.:
»Udviklingsselskabet må ikke direkte eller indirekte eje hele den del  

 af porteføljevirksomheden, der ikke er medarbejderaktier omfattet af  

 ligningslovens § 7 A.« 9. I § 8 indsættes efter stk. 3 som nye stykker:
»Stk. 4. Garantirammen har virkning i fem år fra det  

 tidspunkt, hvor tildelingen har fundet sted.
Efter det femte år vil den  

 ansvarlige kapital i udviklingsporteføljen fortsat være omfattet af  

 statsgarantien, men der kan ikke henføres ny ansvarlig kapital til  

 udviklingsporteføljen.
Ved udbetaling af garantibeløb til et  

 udviklingsselskab inden for garantiperioden reduceres selskabets garantiramme  

 med størrelsen af det af garantien omfattede tab.
Stk. 5. Investerer et udviklingsselskab ansvarlig kapital i en  

 porteføljevirksomhed med det formål at overdrage aktiver eller passiver  

 mellem porteføljevirksomheden og udviklingsselskabet eller en virksomhed, som  

 det har været koncernforbundet med, skal aktiverne og passiverne  

 værdiansættes ved uafhængig vurdering, før der kan foretages  

 garantiudbetalinger.« Stk. 4-8 bliver herefter stk. 6-10.
 10. § 8, stk. 6, der bliver stk. 8, affattes således:
»Stk. 8. En udviklingsportefølje, der er omfattet af  

 statsgarantien, samt omkostninger og indtægter vedrørende denne skal særskilt  

 fremgå af balancen og resultatopgørelsen. Årsregnskabets noter skal oplyse  

 den oprindelige anskaffelsesværdi samt afgang eller tilgang til denne af  

 udviklingsporteføljen.
Bogføringen skal indrettes således, at de ovenstående  

 oplysninger i årsregnskabet samt de øvrige i denne lov krævede oplysninger er  

 til stede.« § 2 Stk. 1. Erhvervsministeren fastsætter tidspunktet for lovens  

 ikrafttræden.
 Stk. 2. Tilsagn om statsgaranti til udviklingsselskaber i henhold  

 til lov om statsgaranti til udviklingsvirksomhed kan gives i op til to år  

 efter denne lovs ikrafttræden.
 Stk. 3. § 5, stk. 3, og § 5, stk. 6, 2. pkt., i lov om  

 statsgaranti til udviklingsvirksomhed, som affattet ved denne lovs § 1, nr. 7  

 og 8, har alene virkning for de investeringer, udviklingsselskaberne  

 foretager i porteføljevirksomhederne efter denne lovs ikrafttræden.
 Stk. 4. § 8, stk. 4, 1. pkt., i lov om statsgaranti til  

 udviklingsvirksomhed som affattet ved denne lovs § 1, nr. 9, har alene  

 virkning for garantirammer, der tildeles efter denne lovs ikrafttræden.
Oprindeligt fremsat forslag § 1 I lov nr. 365 af 18. maj 1994 om statsgaranti til udviklingsvirksomhed,  

 som ændret ved § 13 i lov nr. 377 af 22. maj 1996, foretages følgende  

 ændringer:
 1. Overalt i loven ændres »industri- og  

 samordningsministeren« til: »erhvervsministeren«.
 2. Overskrift til kapitel 1 affattes således:
»Kapitel 1 Formål«.
 3. § 1 affattes således:
» § 1. Formålet med denne lov er at fremme vækst og udvikling  

 i nye, små og mellemstore virksomheder ved at lette virksomhedernes adgang  

 til risikovillig og kompetent egenkapital.
Til fremme af lovens formål kan  

 staten yde garanti til selskaber, som indskyder ansvarlig kapital i nye, små  

 og mellemstore virksomheder, der igangsætter udviklingsprojekter.« 4. Efter § 1 indsættes:
»Kapitel 1 A Selskaber omfattet af loven § 1 A.
Erhvervsministeren kan tildele danske aktieselskaber og  

 udenlandske selskaber med en tilsvarende selskabsform statsgaranti i henhold  

 til denne lov.
Selskaber, der opnår en sådan statsgaranti, betegnes i denne  

 lov som udviklingsselskaber.« 5. § 2, stk. 1, affattes således:
 »For at opnå statsgaranti skal selskabet opfylde følgende  

 betingelser:
1) Selskabet skal have en egenkapital på mindst 20 mio. kr. eller et  

 kapitalgrundlag, der kan sidestilles hermed.
Erhvervsministeren kan i særlige  

 tilfælde dispensere herfra, dog skal kapitalgrundlaget være mindst 10 mio.  

 kr.
2) Selskabet skal dokumentere evne til at bidrage til udvikling af mindre  

 virksomheder ved tilførsel af ansvarlig kapital, bistand og rådgivning.« 6. § 5, stk. 1 og 2, affattes således:
»Udviklingselskabet tegner ny ansvarlig kapital i virksomheder  

 beliggende i Danmark.
Nytegningen skal være begrundet i udviklingsprojekter,  

 herunder udvikling af produkter, markeder, serviceydelser og kompetence eller  

 lignende i de virksomheder, der indskydes kapital i.
Tegningen sker mod  

 indskud af kontanter.
Udviklingsselskabets beholdning af ansvarlig kapital  

 betegnes udviklingsportefølje.
Stk. 2. De virksomheder, hvori et udviklingsselskab har ansvarlig  

 kapital, som er henlagt til udviklingsporteføljen, kaldes i denne lov  

 porteføljevirksomheder.
Porteføljevirksomhederne skal være små og mellemstore  

 virksomheder på det tidspunkt, hvor udviklingsselskabet tegner den ansvarlige  

 kapital og må ikke være koncernforbundne med andre virksomheder end små og  

 mellemstore virksomheder.
Ved små og mellemstore virksomheder forstås  

 virksomheder, der er omfattet af den definition, som anvendes i  

 EU-kommissionens meddelelse om rammebestemmelser for statsstøtte til små og  

 mellemstore virksomheder.
Erhvervsministeren bekendtgør den til enhver tid  

 gældende definition.« 7. I § 5 indsættes efter stk. 2 som nye stykker:
» Stk. 3. Statsgarantien for en investering i den enkelte  

 porteføljevirksomhed bortfalder, hvis en aktionær med over 10 pct.'s  

 ejerandel af udviklingsselskabet direkte eller indirekte ejer mere end 50  

 pct. i porteføljevirksomheden.
Statsgarantien for et udviklingsselskabs  

 investering i en porteføljevirksomhed er ligeledes betinget af, at  

 porteføljevirksomheden maksimalt direkte eller indirekte ejer 25 pct. af  

 udviklingsselskabet.
Statsgarantien bortfalder fra det tidspunkt, hvor de  

 nævnte ejerandele overskrides.
Stk. 4. Bestemmelserne i stk. 3 gælder ikke for offentligt ejede  

 selskaber samt for finansielle virksomheder, der er under tilsyn af  

 Finanstilsynet.
Erhvervsministeren kan endvidere give en aktionær i et  

 udviklingsselskab samme status som en virksomhed under tilsyn, såfremt  

 aktionærens primære aktivitet er venturevirksomhed.
Ved venturevirksomhed  

 forstås tilførsel af ansvarlig kapital, bistand og rådgivning med henblik på  

 udvikling af virksomheder og senere videresalg af kapitalandele i disse  

 virksomheder.« Stk. 3-5 bliver herefter stk. 5-7.
 8. I § 5, stk. 4, der bliver stk. 6, indsættes som  

 2. pkt.:
»Udviklingsselskabet må ikke direkte eller indirekte eje hele den del  

 af porteføljevirksomheden, der ikke er medarbejderaktier omfattet af  

 ligningslovens § 7 A.« 9. I § 8 indsættes efter stk. 3 som nye stykker:
» Stk. 4. Garantirammen har virkning i fem år fra det  

 tidspunkt, hvor tildelingen har fundet sted.
Efter det femte år vil den  

 ansvarlige kapital i udviklingsporteføljen fortsat være omfattet af  

 statsgarantien, men der kan ikke henføres ny ansvarlig kapital til  

 udviklingsporteføljen.
Ved udbetaling af garantibeløb til et  

 udviklingsselskab inden for garantiperioden, reduceres selskabets  

 garantiramme med størrelsen af det af garantien omfattede tab.
Stk. 5. Investerer et udviklingsselskab ansvarlig kapital i en  

 porteføljevirksomhed med det formål at overdrage aktiver eller passiver  

 mellem porteføljevirksomheden og udviklingsselskabet eller en virksomhed, som  

 det har været koncernforbundet med, skal aktiverne og passiverne  

 værdiansættes ved uafhængig vurdering, før der kan foretages  

 garantiudbetalinger.« Stk. 4-8 bliver herefter stk. 6-10.
 10. § 8, stk. 6, der bliver stk. 8, affattes  

 således:
» Stk. 6. En udviklingsportefølje, der er omfattet af  

 statsgarantien, samt omkostninger og indtægter vedrørende denne skal særskilt  

 fremgå i balancen og resultatopgørelsen. Årsregnskabets noter skal oplyse den  

 oprindelige anskaffelsesværdi samt afgang eller tilgang til denne af  

 udviklingsporteføljen.
Bogføringen skal indrettes således, at de ovenstående  

 oplysninger i årsregnskabet samt de øvrige i denne lov krævede oplysninger er  

 tilstede.« § 2 Stk. 1. Erhvervsministeren fastsætter tidspunktet for lovens  

 ikrafttræden.
 Stk. 2. Tilsagn om statsgaranti til udviklingsselskaber i henhold  

 til lov om statsgaranti til udviklingsvirksomhed kan gives i op til to år  

 efter denne lovs ikrafttræden.
 Stk. 3. § 5, stk. 3, og § 5, stk. 6, 2. pkt, i lov om statsgaranti  

 til udviklingsvirksomhed, som affattet ved denne lovs § 1, nr. 7 og 8, har  

 alene virkning for de investeringer, udviklingsselskaberne foretager i  

 porteføljevirksomhederne efter denne lovs ikrafttræden.
 Stk. 4. § 8, stk. 4, 1. pkt., i lov om statsgaranti til  

 udviklingsvirksomhed som affattet ved denne lovs § 1, nr. 9, har alene  

 virkning for garantirammer, der tildeles efter denne lovs ikrafttræden.
Bemærkninger til lovforslaget Almindelige bemærkninger 1.Baggrund Loven om statsgaranti til udviklingsvirksomhed trådte i kraft 1. august  

 1994. Loven gav hjemmel til, at staten frem til 31. juli 1996 kunne yde  

 garanti for halvdelen af de tab, som godkendte udviklingsselskaber får på  

 investeringer i små og mellemstore virksomheder.
Baggrunden for loven var, at de mindre virksomheders udviklingsaktiviteter  

 hæmmes af, at det er vanskeligt for disse virksomheder at skaffe risikovillig  

 egenkapital.
Samtidig havde erfaringerne fra en række andre lande som USA,  

 Holland og Tyskland vist, at offentlig støtte kunne fremme etableringen af et  

 venturemarked og dermed udbuddet af risikovillig kapital til de mindre  

 virksomheder.
I Danmark eksisterede der på daværende tidspunkt stort set ikke  

 noget venturemarked.
Hensigten med loven om udviklingsvirksomhed var derfor først og fremmest  

 at lette formidlingen af kapital til de innovative, mindre virksomheder samt  

 på længere sigt at etablere et egentligt venturemarked.
Et andet sigte med  

 loven var, at udviklingsselskaberne skulle udøve et aktivt medarbejderskab,  

 som tilgodeser de mindre vækstvirksomheders behov for ledelseskompetence.
I Erhvervsministeriets rapport »Udviklingsselskaberne - de første to  

 år« fra juni 1996 er det undersøgt, hvordan loven om udviklingsselskaber  

 hidtil har virket.
Det kan dog være vanskeligt på nuværende tidspunkt at  

 drage håndfaste konklusioner om det samlede omfang af resultaterne af  

 udviklingsselskabernes aktiviteter, fordi der på dette område opereres med en  

 lang planlægnings- og investeringshorisont.
Mange af resultaterne vil derfor  

 først vise sig på længere sigt.
Siden de første garantier blev givet ultimo 1994 er der frem til udgangen  

 af juli 1996 givet garantier til 13 udviklingsselskaber.
Af den oprindelige  

 garantiramme på 1 mia. kr. er disponeret over 815 mio. kr. til de 13  

 udviklingsselskaber.
Udviklingsselskaberne har pr. 1. august 1996 investeret ca. 270 mio. kr. i  

 74 virksomheder.
Udviklingsselskaberne har i høj grad investeret i små og nye  

 innovative virksomheder.
Således var ca. halvdelen af de 74 virksomheder  

 iværksættere, defineret som virksomheder der er under tre år gamle, og 43 af  

 de 74 virksomheder havde under 10 ansatte.
Det kan således konstateres, at  

 iværksættere og de helt små virksomheder allerede nu tegner sig for en  

 væsentlig andel af udviklingselskabernes investeringer.
Udviklingsselskaberne  

 har især investeret i virksomheder, der er i et tidligt udviklingsstadie, som  

 generelt er det mest risikofyldte.
Investeringstempoet og investeringernes  

 fordeling på brancher vurderes generelt at være tilfredsstillende.
 Det fremgår af de interviews med udviklingsselskaberne, der er refereret i  

 rapporten, at udviklingsselskaberne på grund af statsgarantien investerer  

 flere penge og går tidligere ind i projekterne, end de ellers ville have  

 gjort.
De internationale erfaringer peger også på, at venturekapital har  

 betydning for fremskaffelsen af egenkapital til de mindre virksomheder.
OECD  

 har i februar 1996 offentliggjort en rapport (Financial Market Trends, feb.  

 96), hvoraf det fremgår, at venturekapital er med til at finansiere mange små  

 og mellemstore vækstvirksomheder, hvilket beskæftigelsesmæssigt er af stor  

 betydning.
Det fremgår også af OECD's rapport, at udbredelsen af  

 venturekapital i Danmark er forholdsvis beskeden sammenlignet med andre  

 lande.
For eksempel er det danske marked kun halvt så stort som i Sverige og  

 Holland, hvor der nu har etableret sig et selvbærende marked.
I Holland har  

 staten siden starten af 1980'erne støttet etableringen af et venturemarked.  

 Der er nu etableret et bæredygtigt marked, hvorfor der ikke længere er behov  

 for statslig støtte.
På baggrund af OECD's rapport kan det konkluderes, at venturemarkedet i  

 flere lande er blevet selvbærende efter en langstrakt opbygningsfase.
Der er  

 flere forklaringer på, at det er en langstrakt proces at få udviklet et  

 venturemarked.
Udvikling og fornyelse indebærer en højere risiko end  

 traditionelle investeringer og finansiering af virksomheders løbende drift.  

 Investorerne foretager derfor en nøje udvælgelse af de projekter, der  

 investeres i.
Der er også i høj grad tale om projekter med en lang  

 tilbagebetalingsperiode, hvor investorerne påtager sig en høj risiko i  

 forventning om forrentning på lang sigt.
Hertil kommer, at det omfang, hvori der investeres i unoterede aktier i  

 vækstorienterede, mindre virksomheder, i høj grad påvirkes af den generelle  

 holdning til at foretage disse investeringer og af virksomhedernes holdning  

 til at modtage egenkapital.
Mange institutionelle investorer har hidtil  

 koncentreret sig om investeringer i børsnoterede selskaber.  

 Udviklingsselskaberne er en måde at kanalisere kapital til mindre, unoterede  

 virksomheder på.
Der er samtidig store omkostninger ved at vurdere virksomhederne og følge  

 investeringen op.
Disse omkostninger er stort set uafhængige af det  

 investerede beløbs størrelse.
Derfor er det vanskeligt at finansiere mindre  

 investeringer, for de store faste omkostninger udhuler afkastet ved  

 investeringen.
Udviklingsselskaberne har medført en øget konkurrence mellem  

 kapitaludbydere og større investeringslyst end tidligere.
Antallet af  

 udbydere er udvidet, hvilket har medført, at kapitaludbudet er blevet større  

 og mere varieret.
Udviklingsselskaberne går ind i såvel de tidlige  

 investeringsfaser som i de nye og små virksomheder.
De konkurrerer om  

 virksomhedernes projekter og søger at skabe sig deres egen niche blandt de  

 andre udbydere.
Der er således tegn på, at der er ved at blive skabt en  

 større mangfoldighed på markedet.
Erfaringerne fra de to første år med udviklingsselskaberne viser, at de  

 statslige garantier i høj grad har medvirket til den begyndende etablering af  

 et venturemarked i Danmark, som kan skabe de bedst mulige vilkår for nye og  

 hurtigt voksende virksomheder.
Som det er understreget fra OECD's side og som  

 erfaringerne fra Holland viser, kræver det en lang årrække at etablere et  

 selvbærende venturemarked.
 Da erfaringerne fra de to første år peger på, at loven om  

 udviklingsvirksomhed er et godt fundament at støtte etableringen af et  

 venturemarked på, foreslås det, at der kan gives tilsagn om statslige  

 garantier i en periode på yderligere to år fra denne lovs ikrafttræden.
2. Lovforslagets hovedindhold Hovedindholdet i lovforslaget er at sikre en videreførelse af ordningen,  

 og at den resterende del af garantirammen på 1 mia. kr. kan bruges til at  

 stille garanti for nye udviklingsselskaber og udvide eksisterende selskabers  

 garantier.
 Desuden foreslås det at indføje en formålsparagraf i lov om statsgaranti  

 til udviklingsvirksomhed, at sænke kapitalkravet til udviklingsselskaberne,  

 at afkorte tildelingsperioden for garantirammer til selskaberne, at præcisere  

 at virksomhederne ikke kan etablere et udviklingsselskab alene for at  

 investere i egne datterselskaber, at fjerne muligheden for statsgaranti på  

 investeringer i helejede porteføljevirksomheder samt foretage en række  

 administrative forenklinger.
Formålet med loven om udviklingsvirksomhed er at fremme vækst og udvikling  

 i nye, små og mellemstore virksomheder ved at lette kapitalformidlingen til  

 disse virksomheder.
Det indskrives i lovgrundlaget.
Erfaringerne i de første to år har vist, at de mindre og nye virksomheder  

 generelt har behov for et begrænset kapitalindskud.
Samtidig tyder de  

 internationale erfaringer på, at et lavere krav til udviklingsselskabernes  

 egenkapital vil kunne forøge antallet af udviklingsselskaber og dermed give  

 et mere varieret udbud af venturekapital.
Det foreslås derfor, at  

 kapitalkravet generelt reduceres fra 50 mio. kr. til 20 mio. kr.
 Det foreslås endvidere, at der fortsat skal være adgang til at dispensere  

 fra kapitalkravet i særlige tilfælde, f.eks. hvis der er tale om et  

 udviklingsselskab med en særlig ekspertise inden for et afgrænset område,  

 eller hvis investeringsbehovet skønnes at være begrænset.
De garantirammer, som det enkelte udviklingsselskab får tildelt, har  

 hidtil haft en varighed på otte år.
Disse foreslås nedsat til fem år.
Hermed  

 vil der være mulighed for at overføre ubenyttede garantirammer til andre  

 udviklingsselskaber, såfremt et udviklingsselskab vurderes at have anlagt en  

 for inaktiv investeringsstrategi.
 Lovforslaget indeholder en stramning af reglerne for koncernforbindelse.  

 Stramningen skal forhindre, at virksomhederne kan etablere et  

 udviklingsselskab alene for at investere med statsgaranti i egne  

 datterselskaber.
I følge forslaget vil iværksætteren i porteføljevirksomheden dog ikke  

 kunne rejse hele kapitalen hos udviklingsselskabet, uden at statsgarantien  

 bortfalder.
Iværksætteren eller en anden investor er nødt til at eje mindst  

 en aktie ud over udviklingsselskabets ejerandel, for at der kan opnås  

 statsgaranti på investeringen.
 Endelig indeholder lovforslaget nogle forenklinger af en række praktiske  

 og administrative forhold, som erfaringerne med de to første år har givet  

 baggrund for at foreslå.
3. Høring Advokatsamfundet, Akademiet for de Tekniske Videnskaber, AMP-Samarbejdet,  

 Arbejderbevægelsens Erhvervsråd, Arbejdsmarkedspensionsrådet, Arbejdsmarkeds  

 Tillægspension, Arkitekt-Ingeniørrådet, Assurandør-Societetet, Danske  

 Erhvervschefers Fællesråd, Danske Finansieringsselskabers Forening, Danske  

 Investeringsforeningers Fællesrepræsentation, Dansk Arbejdsgiverforening,  

 Dansk Handel & Service, Dansk Industri, Dansk Iværksætterforening, Dansk  

 Metalarbejderforbund, Dansk Teknologisk Institut, Dansk  

 Udviklingsfinansiering A/S, Lokale Pengeinstitutter, Den Danske  

 Finansanalytikerforening, Det Danske Handelskammer, Entreprenørforeningen,  

 Finansieringsinstituttet for Industri & Håndværk, Finansrådet,  

 Forbrugerrådet, Foreningen af Firmapensionskasser, Foreningen for  

 Registrerede Revisorer, Foreningen af Statsautoriserede Revisorer,  

 Håndværksrådet, Ingeniørforeningen i Danmark, Københavns Fondsbørs,  

 Lønmodtagernes Dyrtidsfond, Landsorganisationen i Danmark, Landbrugsrådet,  

 Realkreditrådet, Specialarbejderforbundet i Danmark, Arbejdsministeriet,  

 Boligministeriet, Danmarks Nationalbank, Erhvervsudviklingsrådet,  

 Fødevareministeriet, Finansministeriet, Forskningsministeriet, Frederiksberg  

 Kommunalbestyrelse, Indenrigsministeriet, Justitsministeriet, Kommunernes  

 Landsforening, Københavns Magistrat, Miljø- og Energiministeriet,  

 Skatteministeriet, Økonomiministeriet, ARGO A/S, Dansk Kapitalanlæg, Dico  

 A/S, Fritz Schur A/S, Industri Udvikling, LMX Business Development,  

 Miljøudvikling A/S, NOVI A/S, Olicom Ventures A/S, Service Udvikling A/S,  

 Sønderjyllands Udviklingsselskab A/S, Life Care.
4. Administrative, statsfinansielle, miljømæssige- og  

 erhvervsøkonomiske konsekvenser og forholdet til EU-retten Provenumæssige konsekvenser På finansloven for 1996, er der afsat en garantiramme på 1 mia. kr. og  

 tilhørende hensættelser til imødegåelse af tab.
På finansloven for 1997 er  

 garantirammen uændret.
På nuværende tidspunkt er der ydet garantier inden for  

 en ramme på 815 mio. kr.
Det vil sige, at der på nuværende tidspunkt er en  

 uudnyttet ramme på 185 mio. kr.
Erfaringer fra de første to år giver ikke anledning til at ændre på de  

 hidtil anvendte budgetteringsprincipper.
Lovforslaget skønnes derfor ikke at  

 give anledning til yderligere provenumæssige konsekvenser.
Administrative konsekvenser Loven har hidtil været administreret af Erhvervsfremme Styrelsen, hvilket  

 fortsat vil gælde.
Omkostningerne i forbindelse med lovens administration  

 bliver dækket af præmiebetaling fra udviklingsselskaberne.
Det skønnes på baggrund af de hidtidige erfaringer, at den løbende  

 administration fortsat vil medføre et ressourceforbrug på ca. 2 AC-årsværk og  

 ca. 1 HK-årsværk.
Herudover er der i et vist omfang brug for ekstern bistand  

 typisk i form af revisorbistand.
Administrationen af ordningen ventes at  

 beløbe sig til 1,7 mio. kr. om året.
Heraf udgør lønsum 1,1 mio. kr.
Erhvervsøkonomiske konsekvenser Forslaget er et bidrag til at skabe et velfungerende kapitalmarked ved at  

 lette tilførslen af risikovillig og kompetent kapital til nye, små og  

 mellemstore virksomheders udviklingsprojekter.
Det sker fortrinsvis i form af  

 egenkapital, hvorved virksomhedernes soliditet bliver styrket, og dermed  

 deres muligheder for at opnå anden finansiering.
Forslaget vil bidrage til at  

 styrke udviklingspotentialet i de vækstorienterede, mindre virksomheder.
Miljømæssige konsekvenser Der er allerede givet garanti til et udviklingsselskab inden for  

 miljøområdet.
Lovændringen medfører, at der også fremover kan gives garanti  

 til udviklingsselskaber, herunder selskaber der investerer i miljøudvikling.  

 Lovændringen kan derfor få en positiv miljømæssig betydning.
EU-retlige aspekter De garantier, der kan ydes i medfør af loven, er omfattet af EF-traktatens  

 statsstøttebestemmlser.
Der skal derfor foretages notifikation af de vilkår  

 garantierne kan ydes på og af den garantiramme, der afsættes på finansloven.  

 Loven vil først blive sat i kraft, når Kommissionens godkendelse foreligger.
Bemærkninger til lovforslagets enkelte bestemmelser Til § 1 Til nr. 1 Der er tale om en teknisk ændring som konsekvens af, at loven om  

 udviklingsvirksomhed hører under erhvervsministerens ressort.
Til nr. 2 Der er tale om en teknisk ændring som følge af, at der indføjes en  

 formålsparagraf.
Til nr. 3 Der findes ikke nogen egentlig formålsbestemmelse i den gældende lov.
Det  

 foreslås derfor, at det præciseres, at formålet med loven er at fremme vækst  

 og udvikling ved at lette de nye og mindre virksomheders adgang til  

 egenkapital.
Efter den gældende lov kunne der i perioden frem til udgangen af juli 1996  

 ydes garanti for de evt. tab, som de godkendte udviklingsselskaber får på  

 deres investeringer i små og mellemstore virksomheder.
Staten kan dække op  

 til 50 pct. af de eventuelle tab inden for den afsatte garantiramme.
Erfaringerne med udviklingsselskaberne de to første år har vist, at  

 statsgarantien har betydet, at der er dannet mange nye udviklingsselskaber,  

 og at der i høj grad er foretaget investeringer i innovative virksomheder og  

 på et tidligt udviklingsstadie.
Det er i disse situationer, det ofte er meget  

 svært for de mindre virksomheder at skaffe finansiering af  

 udviklingsaktiviteter.
Til nr. 4 Bestemmelsen svarer til den nuværende lovs § 1. Den rykkes som følge af  

 indføjelse af formålsbestemmelsen.
 Det fremgår af § 2, stk. 2 i denne lov, at der skal være mulighed for at  

 give tilsagn om statslige garantier i en periode på yderligere to år fra  

 lovens ikrafttræden.
Til nr. 5 Efter den gældende lov er det en forudsætning for, at der kan ydes  

 garanti, at selskabet har en egenkapital på 50 mio. kr. eller på anden måde  

 kan dokumentere et kapitalgrundlag, der kan sidestilles hermed.
Der har  

 hidtil været mulighed for at dispensere fra kapitalkravet for  

 udviklingsselskaber med et regionalt sigte.
 Det foreslås, at kapitalkravet nedsættes til 20 mio. kr. og med en generel  

 adgang til at dispensere fra dette kapitalkrav.
Det er vurderingen, at et lavere kapitalkrav end de gældende 50 mio. kr.  

 vil kunne forøge antallet af udviklingsselskaber og dermed give et mere  

 varieret udbud af venturekapital, ligesom det kan være med til at forøge  

 konkurrencen mellem udviklingsselskaberne til gavn for de vækstorienterede  

 små og mellemstore virksomheder.
Der var flere grunde til, at kravet til  

 udviklingsselskabernes egenkapital i 1994 blev fastsat til mindst 50 mio. kr.  

 For det første var det hensigten, at udviklingsselskabet skulle foretage et  

 betydeligt antal investeringer for at sprede risikoen, og for at  

 udviklingsselskabet ud fra erfaringerne med de enkelte investeringer kunne  

 oparbejde en kompetence, som kunne anvendes i forhold til de øvrige  

 porteføljevirksomheder, som udviklingsselskabet investerer i.
For det andet  

 skulle der være mulighed for, at udviklingsselskabet kunne foretage  

 eventuelle følgeinvesteringer.
På baggrund af de danske og internationale erfaringer er det vurderingen,  

 at dette også vil kunne opnås ved en nedsættelse af kapitalkravet.  

 Erfaringerne med loven siden 1994 tyder på, at de små og nye virksomheder  

 generelt har behov for et begrænset kapitalindskud.
Udviklingsselskaberne vil  

 derfor stadig kunne overholde kravet om risikospredning i den generelle regel  

 i § 6, stk. 2, om at værdien af den ansvarlige kapital i en enkelt  

 porteføljevirksomhed eller i alle porteføljevirksomheder i samme koncern ikke  

 må overstige 20 pct. af udviklingsselskabets garantiramme.
Det foreslås, at der i særlige tilfælde bliver adgang til at dispensere  

 fra kapitalkravet på 20 mio. kr.
Det er dog en forudsætning, at  

 kapitalgrundlaget er på mindst 10 mio. kr.
Der kan f.eks. være tale om  

 specialiserede udviklingsselskaber med en særlig ekspertise inden for et  

 afgrænset område, selskaber der vil specialisere sig inden for særlige  

 brancher, selskaber inden for områder, hvor investeringsbehovet skønnes at  

 være begrænset og selskaber, der arbejder i et begrænset geografisk område.
Til nr. 6 Der er ikke tale om indholdsmæssige ændringer i stk. 1, men bestemmelserne  

 formuleres på en mere enkel måde.
Der er således fortsat tale om, at  

 udviklingsselskabets investeringer i porteføljevirksomheden skal være  

 begrundet i udviklingsaktiviteter, herunder udvikling af produkter, markeder,  

 serviceydelser og kompetence.
Da garantien er omfattet af EF-traktatens statsstøttebestemmelser, fremgår  

 det af stk. 2, at der alene kan ydes garantier for investeringer, der  

 foretages i virksomheder, der er små og mellemstore i henhold til EU's  

 statsstøttedefinition.
Den for tiden gældende statsstøttedefinition af små og  

 mellemstore virksomheder er virksomheder med under 250 ansatte og enten en  

 årlig omsætning på ikke over 40 mio.
ECU eller en årlig samlet balance på  

 ikke over 27 mio.
ECU.
Ved beregning af de nævnte tærskler skal tallene for  

 den pågældende virksomhed og for alle de virksomheder, som den direkte eller  

 indirekte kontrollerer gennem besiddelse af 25 pct. eller derover af  

 kapitalen eller af stemmerettighederne, sammenlægges.
 Endvidere skal virksomhederne opfylde følgende uafhængighedskriterium:
En enkelt virksomhed eller flere virksomheder i fællesskab, der ikke  

 opfylder definitionen på en lille eller mellemstor virksomhed, må ikke  

 besidde 25 pct. eller derover af kapitalen eller stemmerettighederne.
Denne  

 tærskel kan overskrides i følgende to tilfælde:
a) hvis virksomheden ejes af offentlige investeringsselskaber,  

 venturekapitalselskaber eller institutionelle investorer, forudsat at de  

 hverken kontrollerer virksomheden individuelt eller i fællesskab, b) hvis kapitalen er spredt på en sådan måde, at det ikke er muligt at  

 afgøre, hvem der ejer den, og virksomheden erklærer, at den med rette kan  

 antage, at en enkelt virksomhed eller flere virksomheder i fællesskab, der  

 ikke opfylder definitionen på en lille eller mellemstor virksomhed, alt efter  

 tilfældet, ikke ejer 25 pct. eller derover af den.
Til nr. 7 For at undgå, at virksomhederne kan etablere et udviklingsselskab alene  

 for at investere i egne datterselskaber fastsættes i stk. 3 restriktioner på  

 de andele udviklingsselskabet må eje af en porteføljevirksomhed og de  

 ejerforbindelser, der må være mellem en porteføljevirksomhed og et  

 udviklingsselskab og dets investorer.
Det fremgår af stk. 4, at restriktionerne ikke gælder for investorer, som  

 ikke udøver kontrol over en porteføljevirksomhed.
Som disse investorer  

 betragtes i henhold til lov om statsgaranti til udviklingsvirksomhed alle  

 finansielle virksomheder under offentligt tilsyn.
Det gælder dermed alle  

 selskaber omfattet af:
- Lov om banker og sparekasser - Realkreditloven - Lov om fondsmæglerselskaber - Lov om investeringsforeninger - Lov om forsikringsvirksomhed - Lov om tilsyn med firmapensionskasser - Lov om Lønmodtagernes Dyrtidsfond (LD) - Lov om Arbejdsmarkedets Tillægspension (ATP) samt - Danmarks Nationalbank.
De ovennævnte investorer er alle i dag underlagt investeringsbegrænsninger  

 herunder ejerandelsbegrænsninger i henhold til anden lovgivning.
Undtagelsen  

 i denne lov udvider derfor ikke disse investorers adgang til at drive  

 erhvervsvirksomhed.
 Det foreslås endvidere, at erhvervsministeren kan give en aktionær i et  

 udviklingsselskab status som investor i henhold til denne bestemmelse,  

 såfremt det kan sandsynliggøres, at aktionærens primære aktivitet er  

 venturevirksomhed.
Til nr. 8 Efter den gældende lov må et udviklingsselskab ikke være koncernforbundet  

 med en porteføljevirksomhed ved udviklingsporteføljens kapitalandele.
I  

 henhold til sambeskatningsreglerne kan et evt. tab i en porteføljevirksomhed,  

 som er 100 pct. ejet af et udviklingsselskab overføres og fratrækkes i  

 udviklingsselskabets indkomstopgørelse.
Bestemmelsen skal sikre, at staten  

 ikke både dækker dele af et evt. tab i porteføljevirksomheden gennem  

 statsgarantien, og at det samme tab fradrages i moderselskabets  

 indkomstopgørelse via sambeskatningen.
Der kræves derfor alene, at  

 iværksætteren eller en anden aktionær, der ikke er ejet af  

 udviklingsselskabet, ejer en aktie.
Til nr. 9 De udviklingsselskaber, der hidtil har fået en garantiramme har fået den  

 for otte år.
Inden for denne otte-årige periode kan udviklingsselskaberne  

 gennemføre investeringer inden for garantirammen.
Det foreslås i stk. 4, at garantirammerne fremover tildeles for en periode  

 på fem år i stedet for otte år.
Efter udløbet af garantirammen kan  

 udviklingsselskaberne på lige fod med andre udviklingsselskaber søge om en  

 garantiramme for en ny fem-års periode.
I vurderingen af, om der skal  

 tildeles en ny ramme, vil det indgå, hvordan rammen hidtil har været  

 udnyttet.
Det præciseres samtidig, at et udviklingsselskabs garantiramme reduceres i  

 forhold til det realiserede tab, når der har fundet udbetaling af  

 garantibeløb sted.
Det er således ikke muligt at genbruge den del af  

 garantirammen, der har givet anledning til garantiudbetaling.
Det er derimod  

 muligt at genbruge de dele af garantirammen, der har været beslaglagt af  

 investeringer, der ikke har givet tab, når disse investeringer er  

 taget ud af den godkendte portefølje.
Den periode, hvor staten garanterer for  

 investeringerne i porteføljevirksomhederne, er fortsat 12 år.
I stk. 5 fastsættes reglerne for opgørelse af tab nærmere, når der har  

 været overdraget aktiver eller passiver mellem udviklingsselskabet og  

 porteføljevirksomhederne.
Hvis et udviklingsselskab eller et selskab, det er  

 koncernforbundet med, handler aktiver med eller overdrager passiver til  

 porteføljevirksomheden, skal der før en eventuel garantiudbetaling til  

 dækning af tab på porteføljevirksomheden foretages en uafhængig  

 værdiansættelse af aktiverne eller kompensationen for at overtage passiverne.  

 Den uafhængige vurdering kan f.eks. foretages af en revisor eller lignende.  

 Ved at få foretaget en uafhængig vurdering sikres det, at der ikke foretages  

 garantiudbetaling for tab, der vedrører handel eller overdragelse af aktiver  

 eller passiver mellem porteføljevirksomheden og udviklingsselskabet.
Til nr. 10 Der foreslås en administrativ forenkling, som betyder, at  

 årsregnskabslovens regler fuldt ud finder anvendelse.
Efter de gældende  

 regler skal udviklingsselskaberne bogføre særlige poster til brug for  

 administration af loven.
Som udgangspunkt er porteføljerne anlægsaktiver, men  

 det overlades til selskaberne at skønne over, hvorvidt forudsætningerne for  

 at behandle dem som omsætningsaktiver er tilstede.
Ligeledes kan selskaberne  

 ansætte porteføljen til indre regnskabsmæssige værdis metode inden for  

 lovgivningens rammer.
Opskrivning efter årsregnskabslovens § 30 henholdsvis §  

 34 skal også være overladt til selskabernes konkrete skøn.
Udskilles  

 porteføljen efter denne lov i særskilte poster, følger det af § 6 i  

 bekendtgørelse om opstilling af årsregnskaber m.v., at der skal oprettes en  

 særskilt anlægsopgørelse for hver post, hvoraf den oprindelige  

 anskaffelsesværdi fremgår.
Er porteføljen ikke optaget i en særskilt post,  

 men blot udskilt i noterne, eller er den et omsætningsaktiv, skal oplysning  

 om oprindelig anskaffelsesværdi med afgang og tilgang oplyses i noterne.
Til § 2 Baggrunden for denne bestemmelse er bl.a., at ydelsen af  

 garantier er omfattet af EF-traktatens statsstøttebestemmelser.
Loven vil  

 derfor først blive sat i kraft, når Kommissionen har godkendt  

 garantiordningen.
 I stk. 2 fastsættes, at der skal være mulighed for at give tilsagn om  

 statslige garantier i en periode på to år fra denne lovs ikrafttræden.
 I stk. 3 fastsættes, at reglerne som skal hindre, at virksomhederne  

 etablerer udviklingsselskaber for at investere i datterselskaber og reglerne,  

 om at en porteføljevirksomhed ikke må være ejet fuldt ud af et  

 udviklingsselskab, alene gælder for de investeringer, udviklingsselskaberne  

 foretager efter denne lovs ikrafttræden.
I stk. 4 fastsættes, at de udviklingsselskaber, der har fået tildelt  

 garantirammer før denne lovs ikrafttræden, fortsat skal have disse rammer i  

 otte år fra tildelingstidspunktet, d.v.s. der ændres ikke på vilkårene for  

 tildelingen af de gamle garantirammer, og der foretages ikke indskrænkninger  

 i muligheden for at anvende garantien.
Den administrative behandling af de  

 hidtil tildelte garantirammer og de nye garantirammer vil foregå efter samme  

 regler.
Skriftlig fremsættelse (19. marts 1997) Erhvervsministeren (Jan Trøjborg):
 Herved tillader jeg mig at fremsætte for Folketinget:
 Forslag til lov om ændring af lov om statsgaranti til  

 udviklingsvirksomhed. (Forlængelse af lovens tilskudsordning, sænkning af  

 kapitalkrav, afkortning af garantiperiode m.v.).
(Lovforslag nr.
L 202).
 Udviklingsaktiviteter i små og mellemstore virksomheder hæmmes ofte af, at  

 det er vanskeligt for virksomhederne at skaffe risikovillig kapital.  

 Internationale erfaringer peger på, at venturekapital er velegnet som  

 kapitalform for disse virksomheder.
Venturekapital er risikovillig og tålmodig kapital.
Imidlertid er  

 udbredelsen af venturekapital i Danmark mindre end i de fleste lande, vi  

 normalt sammenligner os med.
Langt de fleste OECD-lande har indset vigtigheden af at få skabt  

 venturemarkeder.
USA er foregangsland her.
Allerede i 1958 lavede de den  

 første statslige ordning.
Et andet eksempel er Holland.
Her har staten siden  

 starten af 1980'erne støttet etableringen af et venturemarked.
Det har skabt  

 et selvbærende marked, der ikke længere kræver offentlig støtte.
Bl.a. på den baggrund fremsatte Regeringen i 1994 forslag om at stille  

 statslig garanti for investeringer i små og mellemstore virksomheder.
Loven  

 om statsgaranti til udviklingsvirksomhed blev vedtaget i 1994 for en to-årig  

 periode.
Garantien stilles til anerkendte udviklingsselskaber.
Hensigten med loven om udviklingsvirksomhed var at lette formidlingen af  

 kapital til innovative, mindre virksomheder samt på længere sigt at etablere  

 et selvbærende venturemarked i Danmark.
Et andet sigte med loven var, at  

 udviklingsselskaberne skulle være aktive medejere af virksomhederne.
Dermed  

 kunne mindre vækstvirksomheder få tilført ledelseskompetence.
 Erfaringerne fra de to første år med udviklingsselskaberne viser, at de  

 statslige garantier i høj grad har medvirket til den begyndende etablering af  

 et venturemarked i Danmark, som kan skabe gode finansieringsvilkår for nye og  

 hurtigt voksende virksomheder.
Siden de første garantier blev givet ultimo 1994 er der frem til lovens  

 udløb givet garantier til 13 udviklingsselskaber.
Af den oprindelige  

 garantiramme på 1 mia.kr. er der disponeret 815 mio.kr. til de 13  

 udviklingsselskaber.
Iværksættere og helt små virksomheder tegner sig nu for ca. halvdelen af  

 udviklingselskabernes investeringer.
Udviklingsselskaberne har især  

 investeret i virksomheder, der er på et tidligt udviklingsstadium.
Det foreslås, at der kan gives tilsagn om statslige garantier i en periode  

 på yderligere to år fra denne lovs ikrafttræden.
Det vil gøre det muligt at  

 disponere hele garantirammen.
Det foreslås endvidere, at kapitalkravet generelt reduceres fra 50 mio.  

 kr. til 20 mio. kr., og at der stadig skal være en dispensationsmulighed for  

 kapitalgrænsen i særlige tilfælde.
Et lavere krav til udviklingsselskabernes  

 egenkapital vil kunne øge antallet af udviklingsselskaber og dermed medvirke  

 til at imødekomme flere virksomheders behov for risikovillig kapital.
 Lovforslaget indeholder en stramning af reglerne for koncernforbindelser.  

 Stramningen skal forhindre, at virksomhederne kan etablere et  

 udviklingsselskab alene for at investere med statsgaranti i egne  

 datterselskaber.
 Endelig indeholder lovforslaget nogle forenklinger af en række praktiske  

 og administrative forhold, som erfaringerne med de to første år har givet  

 baggrund for at foreslå.
 Jeg henviser til lovforslagets bemærkninger og anbefaler forslaget til Det  

 høje Tings velvillige behandling.
