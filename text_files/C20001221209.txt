Cirkulære om Tjenesterejseaftalen (Til samtlige ministerier mv.) (Perst.nr. 057-00) INDHOLD CIRKULÆRE 1. Indledning 2. Ændringer i aftalen 3. Generelle bemærkninger 4. Bemærkninger til de  

 enkelte bestemmelser 5. Ikrafttræden mv.
AFTALE KAP. 1. Afgrænsninger,  

 definitioner og særlige bestemmelser KAP. 2. Udgifter til  

 transport KAP. 3. Udgifter til  

 måltider o.l.
KAP. 4. Udgifter til  

 overnatning KAP. 5. Særlige bestemmelser  

 om udstationering KAP. 6. Hjemrejser KAP. 7. Regulering mv.
KAP. 8. Særbestemmelser KAP. 9. Forsikring KAP. 10. Ikrafttræden mv.
Satsreguleringscirkulære (udsendes som et  

 selvstændigt cirkulære) 1. INDLEDNING Personalestyrelsen og  

 Statsansattes Kartel, Statstjenestemændenes Centralorganisation II,  

 Akademikernes Centralorganisation, Lærernes Centralorganisation og  

 Overenskomstansattes Centralorganisation har indgået vedlagte aftale af 30.  

 juni 2000 om tjenesterejser.
 Aftalen træder i kraft pr.  

 1. august 2000, idet dog bestemmelsen i aftalens § 15, stk. 2, om  

 kilometergrænsen allerede træder i kraft pr. 1. januar 2000.
2. ÆNDRINGER I AFTALEN Baggrund Ændringerne i  

 tjenesterejseaftalen har bl.a. baggrund i de ændringer, der blev gennemført i  

 ligningslovens bestemmelser om den skattemæssige behandling af  

 rejsegodtgørelser mv. ved lov nr. 955 af 20. december 1999.
Ændringer Af væsentlige ændringer i  

 forhold til den tidligere tjenesterejseaftale kan nævnes:
-  

 	  

      

  

 Tjenesterejser i Danmark og på Færøerne For tjenesterejser i Danmark  

 og på Færøerne, der er forbundet med overnatning, og som varer minimum 24  

 timer, udbetales som hidtil time- og dagpenge (§§ 20 og 22).
 Hvis den ansatte anmoder om  

 det, kan tjenestestedet dog i stedet tillade, at rimelige merudgifter til de  

 tre hovedmåltider refunderes mod dokumentation, samt at der ydes et beløb til  

 dækning  

 af småfornødenheder mv. (§ 20, stk. 2).
-  

     

  

 Forhøjelse af dagpengesatsen Dagpengesatsen er for nogle  

 lande blevet forhøjet - herunder satsen for Danmark og Færøerne - mens den  

 for  

 andre lande er blevet nedsat.
-  

    

 	  

    

  

 Mulighed for lokal forhøjelse af  

 dagpengesatserne Dagpengene for Danmark og  

 Færøerne samt en række udenlandske destinationer kan ved lokal aftale  

 forhøjes  

 op til et angivet maksimum.
 En sådan forhøjelse kan  

 aftales at være generelt gældende eller kan være begrænset til særlige  

 tjenesterejser, lande, byer eller særlige destinationer mv. i det enkelte  

 land.  

 Derimod er det ikke hensigten, at der skal differentieres mellem ansatte med  

 forskellig lønindplacering, rang eller lignende.
-  

 	  

      

  

 Udokumenteret nattillæg Lokale aftaler om ydelse af  

 udokumenteret nattillæg er bortfaldet, idet satsen for udokumenteret  

 nattillæg  

 er centralt fastsat.
-  

 	  

      

  

 Udstationering Nedsættelsen af time- og  

 dagpenge samt hoteldispositionsbeløb og udokumenteret nattillæg fra og med  

 den  

 29. dag under udstationering i Danmark er ændret fra 1/3 til 1/4.
-  

 	  

      

  

 Kørselsgodtgørelse Maksimumgrænsen for ydelse  

 af godtgørelse efter høj sats for kørsel i privat bil eller på privat  

 motorcykel ændres fra 12.000 til 20.000 km. i et kalenderår med virkning fra  

 1.  

 januar 2000.
Oversigt over  

 former for godtgørelse af merudgifter til måltider o.l. på tjenesterejser Nedenstående skema viser  

 hovedprincipper for godtgørelse af merudgifter til måltider o.l. under  

 tjenesterejser.
Tjenesterejser uden overnatning/ mindre end 24 timers varighed Tjenesterejser med overnatning og af minimum 24 timers varighed Udstationering (§ 19) Danmark og Færøerne  

  

 (§ 20) Udlandet  

  

 og Grønland  

  

 (§ 21) (§ 33) Time- og dagpenge ÷ + Tjenestestedet kan tillade + Refusion af rimelige merudgifter mod dokumentation samt ydelse af  

 procentgodtgørelse ÷ Tjenestestedet kan tillade + ÷ Refusion af rimelige merudgifter mod dokumentation + Kun for ansatte i lr. 37  

 og derover (jf. § 51) ÷ Mulighed for lokal aftale  

 for afgrænsede grupper (§ 34, stk. 2) samt for enkeltpersoner (jf. § 51).
Tjenesterejser, hvor der ydes time- og dagpenge Hvis der ydes gratis  

 måltider i tilknytning til tjenesterejser, hvor der ydes time- og dagpenge,  

 reduceres time- og dagpengebeløbet med 15% for morgenmad, 30% for frokost og  

 30% for middag.
 Ved ydelse af samtlige 3  

 hovedmåltider udbetales der således 25% af time- og dagpengebeløbet til  

 dækning  

 af småfornødenheder mv.
Tjenesterejser, hvor merudgifter refunderes mod  

 dokumentation Hvis der ydes gratis  

 måltider i tilknytning til tjenesterejser, hvor merudgifter til måltider  

 refunderes mod dokumentation, og der ydes procentgodtgørelse, kan merudgifter  

 vedrørende samme hovedmåltid(er) ikke refunderes mod dokumentation.
Ved ydelse af samtlige 3  

 hovedmåltider kan merudgifter til måltider således ikke refunderes.
Ydelse af  

 gratis måltider påvirker dog ikke retten til procentgodtgørelse, jf. § 20,  

 stk.  

 2 og § 21, stk. 2.
3. GENERELLE BEMÆRKNINGER Personkreds Aftalen gælder for  

 tjenestemænd og tjenestemandslignende ansatte samt for ansatte omfattet af  

 overenskomster  

 indgået på den ene side af, eller efter bemyndigelse fra Personalestyrelsen,  

 og  

 på den anden side af de underskrivende centralorganisationer eller  

 organisationer, der har tilsluttet sig disse.
 Aftalens regler og satser  

 vil også kunne finde vejledende anvendelse for statsligt personale i øvrigt,  

 som har haft merudgifter på tjenesterejser.
Merudgifter Aftalens formål er at dække  

 de merudgifter, der er forbundet med tjenesterejser.
Ved merudgifter forstås  

 alene de ekstraudgifter, som den ansatte påføres på en tjenesterejse.
 Der kan derfor ikke hverken  

 direkte eller indirekte gives økonomisk kompensation for ulemper e.l.  

 Honorering for eventuelle ulemper, f.eks. særligt belastende rejseaktivitet  

 eller varetagelse af særlige opgaver i forbindelse med tjenesterejser, må ske  

 via de muligheder, der ligger i den lokale løndannelse.
Kompetence Hvor der i aftalen skal  

 gives godkendelse, foretages skøn e.l., ligger kompetencen hos pågældende  

 ministerium eller hos den institution, virksomhed mv., som  

 afgørelseskompetencen  

 eventuelt er blevet delegeret til.
Den myndighed, der faktisk har  

 kompetencen,  

 kaldes i aftalen for "tjenestestedet".
Samarbejdsudvalg Hvis tjenestestedet  

 fastsætter retningslinier for den lokale anvendelse af reglerne i  

 tjenesterejseaftalen, vil det være naturligt forinden at behandle disse i  

 samarbejdsudvalget.
Bemyndigelse Hvor der i aftalen er adgang  

 til at indgå lokale aftaler, forudsættes det, at kompetencen til at indgå  

 sådanne aftaler på såvel arbejdsgiversiden som arbejdstagersiden delegeres i  

 videst muligt omfang.
Rejsebureauydelser - herunder hoteller Statens og Kommunernes  

 Indkøbs Service A/S har indgået rammekontrakter om rejsebureauydelser, der  

 bl.a. omfatter anvisning mv. af hoteller.
Disse hoteller bør benyttes i det  

 omfang, det er muligt.
Oplysning om hotellerne fås ved henvendelse til  

 Statens  

 og Kommunernes Indkøbs Service A/S eller rejsebureauerne Carlson Wagonlit  

 Travel eller DSB Rejsebureau.
Forsikring Vedrørende  

 forsikringstegning henvises til Finansministeriets cirkulære af 1. juli 1998  

 (Fmst. nr. 065-98) om tjenesterejseforsikringen samt til aftalens § 52.
Regulering Alle satser  

 (transportgodtgørelse, udokumenteret nattillæg, time- og dagpenge,  

 procentgodtgørelse samt hoteldispositionsbeløb) reguleres én gang årligt pr.  

 1.  

 januar.
Satsreguleringscirkulære Med dette cirkulære udsendes  

 kun regelsættet om tjenesterejser.
De regulerede satser vil blive udsendt i  

 et  

 særligt satsreguleringscirkulære, som Personalestyrelsen udsender årligt,  

 normalt 1. januar.
 Der udsendes et ekstraordinært  

 satsreguleringscirkulære pr. 1. august 2000.
Bonuspoint Bonuspoint, rabatter o.l.  

 optjent i forbindelse med tjenesterejser tilhører tjenestestedet og må kun  

 anvendes i forbindelse med tjenesterejser.
Tjenestestedet har pligt til at  

 sikre, at optjente bonuspoint, rabatter o.l. anvendes efter hensigten med  

 henblik  

 på at reducere institutionens samlede omkostninger til tjenesterejser.
Oplysningspligt til skattemyndighederne For de offentlige  

 arbejdsgivere er der oplysningspligt over for skattemyndighederne om  

 udbetaling  

 af godtgørelse efter tjenesterejseaftalen.
 Oplysningspligten  

 omfatter:
-  

 	  

       

 Time- og dagpenge -  

 	  

      

 Transportgodtgørelse  

 (for kørsel i privat bil eller på privat motorcykel samt for benyttelse af  

 privat knallert eller cykel) -  

 	  

      

 Udokumenteret  

 nattillæg -  

 	  

       

 Procentgodtgørelse Såfremt der ikke udbetales  

 maksimumsatser for time- og dagpenge, hhv. procentgodtgørelse i henhold til  

 tjenesterejseaftalens § 22, stk. 3, kan det være nødvendigt, at  

 tjenestestedet  

 attesterer dette til brug for den ansattes dokumentation over for  

 skattemyndighederne.
Nærmere vejledning Nærmere vejledning om  

 anvendelse og fortolkning af aftalens bestemmelser findes i kap. 23 i  

 Finansministeriets Personaleadministrative Vejledning (PAV).
4. BEMÆRKNINGER TIL DE ENKELTE BESTEMMELSER Ad § 1, stk. 1 Aftalen gælder for ansatte  

 inden for det definerede område, forudsat at tjenesterejsen udføres som et  

 led  

 i ansættelsesforholdet, herunder tjenesterejser i forbindelse med  

 tilskudsfinansierede aktiviteter (forskningsrådsmidler, EU-finansierede  

 projekter e.l.).
Ad § 1, stk. 4 Opmærksomheden henledes  

 bl.a. på særlige bestemmelser om:
-  

 	  

      


  

 Nordisk tjenestemandsudveksling,  


  

 jf. cirkulære af 16. august 1999 om nordisk udveksling af personale i  

 statsadministrationen (Fmst. nr. 043-99) -  

 	  

      


  

 Ph.d.-stipendiater,  


  

 jf.  

 cirkulære af 25. november 1997 om lønnede ph.d.-stipendiater (Fmst. nr.  

 67/97) -  

 	  

       


  

 Kandidatstipendiater,  


  

 jf.  

 cirkulære af 22. juni 1993 om stillingsstruktur ved højere  

 uddannelsesinstitutioner under Undervisningsministeriet (APD nr. 44/93),  

 cirkulære af 5. marts 1997 om stillingsstruktur for videnskabeligt personale  

 med forskningsopgaver ved sektorforskningsinstitutioner (Fmst. nr. 15/97)  

 samt  

 cirkulære af 5. marts 1997 om stillingsstruktur for videnskabeligt personale  

 med forskningsopgaver ved arkiver, biblioteker, museer mv. under  

 Kulturministeriet (Fmst. nr. 19/97).
Ad § 13, stk. 3 Rabatordninger mv. kan  

 anvendes, hvis der er enighed herom mellem den ansatte og tjenestestedet.
Ad § 18, stk. 2 I det omfang, der ydes  

 gratis måltider i tilknytning til tjenesterejsen, reduceres time- og  

 dagpengene, jf. § 22, stk. 4. Ydelse af gratis måltider påvirker ikke retten  

 til den i § 20, stk. 2 og § 21, stk. 2, nævnte procentgodtgørelse.
Ad § 19 På tjenesterejser, der varer  

 mindre end 24 timer, godtgøres rimelige merudgifter til måltider o.l. mod  

 dokumentation.
Ved afgørelsen af, hvorvidt der er tale om rimelige  

 merudgifter,  

 er det ikke afgørende, om måltidet indtages inden for eller uden for normal  

 arbejdstid, men må afhænge af en samlet vurdering af, om den ansatte er  

 påført  

 rimelige merudgifter.
Ad § 21, stk. 1 Der kan kun refunderes  

 merudgifter til de 3 hovedmåltider.
Udgifter til småfornødenheder mv.  

 godtgøres  

 med procentgodtgørelse i henhold til § 21, stk. 2.
Ad § 20, stk. 2 og § 21, stk. 3 Der kan ikke på den samme  

 tjenesterejse ydes godtgørelse efter mere end ét af de i § 18 nævnte  

 principper.
Der kan således ikke på en tjenesterejse, der er forbundet med  

 overnatning, og som varer 24 timer eller mere, den ene dag ydes time- og  

 dagpenge og den anden dag refusion af merudgifter til måltider samt  

 procentgodtgørelse.
Ad § 32, stk. 1 Lokale aftaler om ydelse af  

 udokumenteret nattillæg i henhold til tjenesterejseaftalen af 8. marts 1999  

 er  

 bortfaldet, jf. § 49, stk. 2.
Ad § 34, stk. 1 Det bemærkes, at time- og  

 dagpenge som udgangspunkt er skattefri i indtil 12 måneder efter de  

 nugældende  

 skatteregler, jf. ligningslovens § 9A, stk. 5, således som denne er affattet  

 ved lov nr. 955 af 20. december 1999.
Ad § 34, stk. 2 Den lokale aftalemulighed  

 for under udstationering at yde godtgørelse af merudgifter mod dokumentation,  

 i  

 stedet for time- og dagpenge, kan gælde for hele eller dele af  

 udstationeringsperioden.
 Selv om merudgifter  

 godtgøres mod dokumentation, ydes der ikke procentgodtgørelse under  

 udstationering.
 Refusion af merudgifter mod  

 dokumentation vil som udgangspunkt ikke være skattepligtig efter de  

 nugældende  

 skatteregler.
Ad § 35 Nedsættelse af godtgørelser  

 kan tidligst ske 28 dage efter, at den ansatte har fået oplyst, at der er  

 tale  

 om udstationering.
Nedsættelsen sker således med virkning fra en senere dag  

 end  

 den 29. dag, såfremt den ansatte først senere er blevet oplyst om, at der var  

 tale om en udstationering.
Det anbefales, at meddelelse om udstationering så  

 vidt muligt sker skriftligt.
Ad § 42 Tjenestestedet kan tillade  

 hjemrejser med fly fra og til destinationer i Danmark og på Færøerne, hvis  

 det  

 i den konkrete situation er det mest hensigtsmæssige og økonomiske for  

 tjenestestedet.
Under samme betingelser kan tjenestestedet tillade, at den  

 ansatte benytter privat transportmiddel mod at få udbetalt godtgørelse pr. km  

 i  

 henhold til § 14, dog maksimalt med et beløb, der svarer til udgiften til  

 billigste offentlige transportmulighed, jf. § 10, stk. 2 og 3.
Ad § 44, stk. 4 I henhold til ligningsloven  

 kan Ligningsrådet fastsætte en højere skattefri sats for lande med et særligt  

 højt omkostningsniveau.
Dagpengesatserne vil blive forhøjet i samme omfang,  

 og  

 de forhøjede satser vil fremgå af det til enhver tid gældende  

 satsreguleringscirkulære.
Ad § 50 Medmindre andet fremgår af  

 de enkelte bestemmelser, kan reglerne i aftalen kun fraviges efter  

 bemyndigelse  

 fra Personalestyrelsen.
Ad § 51 Et valg af  

 godtgørelsesprincip truffet i henhold til tidligere tjenesterejseaftaler er  

 bindende indtil den tidligere periodes udløb, dog højst 2 år.
 Der kan dog inden for 3  

 måneder fra aftalens ikrafttræden indgås aftale mellem tjenestestedet og den  

 ansatte om, at et tidligere truffet valg om afregning mod dokumentation  

 bortfalder.
Ad § 52 Tjenesterejseforsikringen  

 beror på en aftale indgået mellem Statens og Kommunernes Indkøbs Service A/S  

 og  

 det forsikringsselskab, der til enhver tid er valgt efter forudgående  

 EU-udbud.  

 Det nærmere indhold af de nævnte forsikringer samt tjenesterejseforsikringens  

 dækningsområde fremgår af den til enhver tid etablerede forsikringsordning.  

 Den  

 for tiden gældende forsikringsordning fremgår af Finansministeriets cirkulære  

 nr. 122 af 1. juli 1998 om tjenesterejseforsikringen (Fmst. nr. 065-98).
 5. IKRAFTTRÆDEN MV.
 Cirkulæret træder i kraft  

 den 1. august 2000, idet dog bestemmelsen om kilometergrænsen allerede træder  

 i  

 kraft den 1. januar 2000.
 Den 1. august 2000 ophæves  

 cirkulære om tjenesterejseaftalen af 8. marts 1999 (Fmst. nr. 011-99).
Personalestyrelsen, den 30. juni  

 2000 Marianne Ho Bilag  

 1 AFTALE OM  

 TJENESTEREJSER KAP. 1. AFGRÆNSNINGER, DEFINITIONER OG SÆRLIGE  

 BESTEMMELSER § 1. Aftalens område Aftalen gælder for  

 tjenestemænd og tjenestemandslignende ansatte.
Aftalen gælder endvidere for  

 ansatte omfattet af overenskomster indgået på den ene side af, eller efter  

 bemyndigelse  

 fra Finansministeriet, og på den anden side af de underskrivende  

 centralorganisationer, eller organisationer, der har tilsluttet sig disse.
 Stk. 2.  

  

 Aftalen  

 gælder ikke for ansatte med fast tjenestested i Grønland.
 Stk. 3.  

  

 Aftalen  

 gælder for tjenesterejser i Danmark samt til, i og fra Færøerne, Grønland og  

 udlandet.
 Stk. 4.  

  

 Aftalen  

 gælder ikke for tjenesterejser, hvor den ansatte får sine merudgifter dækket  

 i  

 henhold til lov mv., andre aftaler, særlige godtgørelsesordninger i øvrigt,  

 eller for personalegrupper, hvor der specifikt er aftalt en undtagelse fra de  

 generelle regler.
§ 2. Formål Aftalens formål er at  

 godtgøre de merudgifter, som en ansat påføres i forbindelse med  

 tjenesterejser.
§ 3. Tjenesterejse.
Definition For at der kan tales om en  

 tjenesterejse forudsættes, -  

 	  

      

 at rejsen er et  

 nødvendigt led i tjenesten, og -  

 	  

      

 at den af  

 tjenestestedet godkendes som en tjenesterejse.
§ 4. Tjenesterejsens tilrettelæggelse Det er tjenestestedet, der  

 tilrettelægger tjenesterejsen.
§ 5. Tjenesterejsens længde og varighed En tjenesterejses længde og  

 varighed beregnes normalt med tjenestestedet som start- og slutpunkt.
 Stk. 2.  

  

 Hvis  

 tjenesterejsen har et andet start- og/eller slutpunkt end tjenestestedet  

 (f.eks. bopælen), og det ikke vil være rimeligt for den ansatte eller  

 tjenestestedet, at tjenestestedet er start- og slutpunkt, kan det faktiske  

 start- og/eller slutpunkt efter konkret vurdering anvendes ved beregningen.
§ 6. Betalingskort Tjenestestedet kan bestemme,  

 at betalingskort skal benyttes på tjenesterejser.
Tjenestestedet afholder i  

 så  

 fald udgifter til oprettelse og vedligeholdelse samt løbende udgifter ved  

 kortets benyttelse på tjenesterejser.
§ 7. Andre tjenstlige udgifter Nødvendige tjenstligt  

 begrundede udgifter, som ikke er omtalt i aftalen, refunderes mod  

 dokumentation.
§ 8. Dokumentation Hvis dokumentation ikke kan  

 fremskaffes, eller dokumentation er bortkommet, kan udgifter, der ifølge  

 aftalen kan refunderes mod dokumentation, undtagelsesvis refunderes mod  

 personlig erklæring.
KAP. 2. UDGIFTER TIL TRANSPORT § 9. Merudgifter Den ansatte kan kun få  

 refunderet de merudgifter til transport, som tjenesterejsen har medført.
§ 10. Offentligt eller privat transportmiddel På tjenesterejser skal  

 fortrinsvis benyttes offentlige transportmidler, jf. §§ 11-13.
 Stk. 2.  

  

 Tjenestestedet kan dog tillade, at den ansatte benytter privat  

 transportmiddel,  

 hvis det ud fra en samlet betragtning er det mest hensigtsmæssige og  

 økonomiske  

 for tjenestestedet, jf. §§ 14-17.
 Stk. 3.  

  

 Tjenestestedet kan endvidere tillade, at den ansatte benytter privat bil  

 eller  

 motorcykel, selv om offentlige transportmidler af økonomiske årsager skal  

 anvendes på tjenesterejsen, jf. stk. 1. Den ansatte kan i så fald få udbetalt  

 godtgørelse pr. km i henhold til § 14, dog maksimalt et beløb, der svarer til  

 udgiften til billigste offentlige transportmulighed.
 Offentlige transportmidler o.l.
§ 11.  

  

 Valg af  

 transportmiddel og rejseklasse Ved valg af transportmiddel  

 og rejseklasse skal der lægges vægt på, hvad der i den konkrete situation er  

 det mest hensigtsmæssige og økonomiske for tjenestestedet.
§ 12. Refusionsberettigede transportudgifter Samtlige udgifter til  

 offentlige transportmidler samt efter omstændighederne til taxi, som er  

 anvendt  

 i forbindelse med hen- og tilbagerejsen til bestemmelsesstedet, refunderes  

 mod  

 dokumentation.
 Stk. 2.  

  

 Udgifter til  

 transport på bestemmelsesstedet afholdes af time- og dagpengene, jf. § 22,  

 stk.  

 1, eller anses for godtgjort ved ydelse af procentgodtgørelse efter § 21,  

 stk.  

 2.
 Stk. 3.  

  

    

 I særlige tilfælde, hvor udgifter til  

 transport på bestemmelsesstedet står i misforhold til satsen for time- og  

 dagpengene, eller procentgodtgørelse efter § 21, stk. 2, refunderes  

 yderligere  

 udgifter mod dokumentation.
§ 13. Rabatordninger Ved anvendelse af  

 rabatordninger mv. vedrørende offentlige transportmidler, som bevirker, at  

 tjenesterejsen bliver af længere varighed, end det tjenstligt er nødvendigt,  

 ydes godtgørelse for merudgifter for hele rejsens varighed, og de dage, som  

 tjenesterejsen forlænges med, betragtes som tjenstlige.
 Stk. 2.  

  

 Anvendelse af  

 rabatordninger mv. i henhold til stk. 1 forudsætter dels, at der alle forhold  

 taget i betragtning kan opnås en rimelig besparelse for tjenestestedet, dels  

 at  

 den ansatte er indforstået med, at opholdet forlænges.
Stk. 3.  

  

 I tilfælde,  

 som ikke er omfattet af stk. 1 og 2, kan tjenestestedet tillade, at  

 rabatordninger mv. anvendes, hvis den ansatte anmoder om det.
I så fald skal  

 overskydende dage betragtes som feriedage o.l., og der kan ikke ydes  

 godtgørelse for merudgifter for disse dage.
Det er endvidere en forudsætning,  

 at rejsen ikke fordyres for tjenestestedet.
Private transportmidler § 14. Bil eller motorcykel For kørsel i privat bil  

 eller på privat motorcykel udbetales godtgørelse pr. km efter lav sats.  

 Satsen  

 fremgår af det til enhver tid gældende satsreguleringscirkulære.
§ 15. Skriftlig kørselsbemyndigelse Hvis der med en stilling er  

 forbundet regelmæssig kørsel af større omfang og/eller speciel art i privat  

 bil  

 eller på privat motorcykel, kan tjenestestedet udfærdige en skriftlig  

 kørselsbemyndigelse til den ansatte.
Bemyndigelsen skal være personlig og  

 indeholde en afgrænsning af de rejser, som kan foretages i henhold til denne.
 Stk. 2.  

  

 For kørsel,  

 der er omfattet af bemyndigelsen, udbetales godtgørelse pr. km efter høj  

 sats,  

 jf. det til enhver tid gældende satsreguleringscirkulære, indtil 20.000 km i  

 et  

 kalenderår, jf. dog § 16. For kørsel ud over 20.000 km udbetales godtgørelse  

 med lav sats.
§ 16. Udlandet Når privat transportmiddel  

 benyttes på tjenesterejser til og i udlandet, udbetales altid godtgørelse med  

 lav sats.
§ 17. Knallert eller cykel Ved benyttelse af privat  

 knallert eller cykel udbetales godtgørelse pr. km.
Satsen fremgår af det til  

 enhver tid gældende satsreguleringscirkulære.
 Stk. 2.  

  

 Godtgørelsen  

 kan efter et konkret skøn udbetales samlet for en periode, dog højst for ét  

 år  

 ad gangen.
 KAP. 3. UDGIFTER TIL MÅLTIDER O.L.
 § 18. Former for måltidsgodtgørelse o.l.
 På tjenesterejser godtgøres  

 merudgifter til måltider o.l.
Stk. 2.  

  

 Godtgørelsen  

 sker på én af følgende måder -  

 	  

       

 refusion af rimelige  

 merudgifter mod dokumentation (§ 19 og § 34, stk. 2 og § 51) -  

 	  

      

 refusion af rimelige  

 merudgifter mod dokumentation samt procentgodtgørelse til dækning af  

 småfornødenheder mv. (§ 20, stk. 2, § 21, stk. 1 og 2) -  

 	  

      

 time- og dagpenge (§  

 20, stk. 1, § 21, stk. 3, § 22, § 34, stk. 1 samt § 35, stk. 1 og 3) § 19. Tjenesterejser uden overnatning eller under 24  

 timer På tjenesterejser, der ikke  

 er forbundet med overnatning, eller varer mindre end 24 timer, refunderes  

 rimelige merudgifter til måltider o.l. mod dokumentation.
§ 20. Tjenesterejser med overnatning i Danmark og på  

 Færøerne På tjenesterejser i Danmark  

 og på Færøerne, der er forbundet med overnatning, og som varer minimum 24  

 timer, udbetales time- og dagpenge i overensstemmelse med § 22, jf. dog § 51.
Stk. 2.  

  

 Tjenestestedet kan i stedet tillade, at rimelige merudgifter til de tre  

 hovedmåltider refunderes mod dokumentation, samt at der ydes et beløb til  

 dækning af småfornødenheder i overensstemmelse med § 21, stk. 2, hvis den  

 ansatte  

 anmoder herom.
En sådan tilladelse gælder for mindst 1 tjenesterejse.
§ 21. Tjenesterejser med overnatning i udlandet og  

 Grønland På tjenesterejser til  

 udlandet og Grønland, der er forbundet med overnatning, og som varer minimum  

 24  

 timer, refunderes rimelige merudgifter til måltider mod dokumentation.
 Stk. 2.  

  

 Ud over  

 refusion i henhold til stk. 1, ydes procentgodtgørelse til dækning af  

 småfornødenheder, transport på bestemmelsesstedet (f.eks. bus og taxi) o.l.,  

 jf. § 12, stk. 2. Procentgodtgørelsens størrelse pr. døgn fremgår af det til  

 enhver tid gældende satsreguleringscirkulære.
Stk. 3.  

  

 Tjenestestedet kan i stedet tillade, at der i stedet for godtgørelse af  

 dokumenterede rimelige merudgifter samt procentgodtgørelse udbetales time- og  

 dagpenge i overensstemmelse med § 22, hvis den ansatte anmoder herom.
En  

 sådan  

 tilladelse gælder for mindst 1 tjenesterejse.
§ 22. Time- og dagpenge Time- og dagpenge skal dække  

 merudgifter til måltider og småfornødenheder, transport på bestemmelsesstedet  

 (f.eks. bus og taxi)  

    

 o.l., jf. § 12,  

 stk. 2.
Stk. 2.  

  

 Dagpenge  

 udbetales for hver fulde 24 timer, tjenesterejsen varer.
For timer herudover  

 udbetales timepenge pr. påbegyndt time.
Timepenge udgør 1/24 af dagpengene.
 Stk. 3.  

  

 Dagpengenes  

 størrelse fremgår af det til enhver tid gældende satsreguleringscirkulære.  

 Dagpengene for de i § 44, stk. 3, nævnte lande, kan ved lokal aftale mellem  

 det  

 pågældende ministerium, eller den der er bemyndiget hertil, og den  

 forhandlingsberettigede organisation, eller den der er bemyndiget hertil,  

 forhøjes, dog maksimalt til det beløb, der fremgår af det til enhver tid  

 gældende satsreguleringscirkulære.
Stk. 4.  

  

 Hvis den  

 ansatte får gratis måltider i tilknytning til tjenesterejsen, reduceres time-  

 og dagpengene.
Morgenmåltid beregnes herved til 15%, frokost til 30% og  

 middag  

 til 30% af dagpengesatsen.
§ 23. Bestemmelseslandets og opholdslandets  

 dagpengesats På tjenesterejser gælder  

 bestemmelseslandets sats for time- og dagpenge for hele tjenesterejsen.
Stk. 2.  

  

 Hvis der på  

 tjenesterejsen foretages -  

 	  

      

 tjenstlige ophold, -  

 	  

      

 gennemrejse af længere  

 varighed eller -  

 	  

      

 ophold forbundet med  

 overnatning i andre lande end bestemmelseslandet, herunder i Danmark, kan opholdslandets satser  

 dog anvendes for denne del af tjenesterejsen.
 Stk. 3.  

  

 Hvis der  

 foretages tjenstlige ophold mv. som nævnt i stk. 2, skiftes der sats fra  

 udløbet af den time, der er påbegyndt i det respektive land, hvor satsen er  

 forskellig fra satsen i bestemmelseslandet eller et andet land, hvor der  

 gøres  

 ophold.
§ 24. Reduktion af time- og dagpenge For tjenesterejser til  

 udlandet og Grønland kan tjenestestedet i ganske særlige situationer udbetale  

 et lavere beløb, hvor det er åbenbart, at ydelse af dagpengebeløbet - på  

 grund  

 af tjenesterejsens specielle karakter - klart giver overdækning i forhold til  

 de faktiske merudgifter.
§ 25. Bortfald af godtgørelse Retten til godtgørelse for  

 merudgifter efter § 18 bortfalder på dage, hvor der ikke gøres tjeneste på  

 det  

 midlertidige tjenestested, medmindre den ansatte har opholdt sig dér eller i  

 øvrigt stadig har merudgifter til måltider o.l.
Under ferie samt på fridage  

 mv., der holdes i tilknytning til ferie, bortfalder retten til godtgørelser  

 efter § 18 dog altid.
KAP. 4. UDGIFTER TIL OVERNATNING § 26. Overnatning eller daglige tjenesterejser Tjenestestedet afgør under  

 hensyntagen til den ansattes ønsker, om der skal overnattes på det  

 midlertidige  

 tjenestested, eller foretages daglige tjenesterejser dertil.
§ 27. Former for indkvartering Hvis tjenestestedet ikke har  

 sørget for passende indkvartering/over-natningsmulighed, dækkes udgifter til  

 overnatning i overensstemmelse med §§ 28-31.
 § 28. Godtgørelse for hoteludgifter mv.
 Dokumenterede udgifter til  

 hotelværelse eller anden indkvartering, der er godkendt af tjenestestedet,  

 refunderes inden for de anførte maksimumbeløb pr. overnatning  

 (hoteldispositionsbeløb), der fremgår af det til enhver tid gældende  

 satsreguleringscirkulære.
 Stk. 2.  

  

 Hoteldispositionsbeløbet skal ikke dække betaling for obligatorisk  

 morgenmåltid  

 på overnatningshotellet, jf. § 29.
 Stk. 3.  

  

 I særlige  

 tilfælde kan tjenestestedet refundere større udgifter til hotelværelse end de  

 maksimumbeløb, der er anført i det til enhver tid gældende  

 satsreguleringscirkulære.
 Stk. 4.  

  

 For  

 tjenesterejser til lande, hvor der ikke er fastsat hoteldispositionsbeløb,  

 refunderes rimelige udgifter til et hotelværelse med bad eller anden godkendt  

 indkvartering mod dokumentation.
§ 29. Morgenmåltid For ansatte, som modtager  

 godtgørelse i form af time- og dagpenge gælder, at hvis morgenmåltidet er  

 obligatorisk på overnatningshotellet, anses morgenmaden for indtaget dér, og  

 der foretages fradrag i time- og dagpengene med 15% af dagpengesatsen.
 Stk. 2.  

  

 Hvis  

 tjenstlige eller praktiske forhold har forhindret den ansatte i at indtage  

 den  

 obligatoriske morgenmad, foretages dog intet fradrag i time- og dagpengene.
§ 30. Overnatningsudgifter under fravær Under fravær fra det  

 midlertidige tjenestested kan løbende udgifter til logi dér dækkes mod  

 dokumentation, hvis tjenestestedet anser dette for at være en økonomisk  

 fornuftig disposition.
§ 31. Ledsager Hvis hotelværelset deles med  

 en ledsager, der ikke er omfattet af aftalen, refunderes højst det fastsatte  

 hoteldispositionsbeløb, jf. § 28, stk. 1.
§ 32. Udokumenteret nattillæg Hvis overnatningsudgiften  

 ikke refunderes mod dokumentation, jf. §§ 28-31, udbetales et udokumenteret  

 nattillæg.
 Stk. 2.  

  

 Hvis  

 tjenestestedet sørger for indkvartering mv., eller refunderer  

 overnatningsudgifter jf. §§ 28-31, kan der ikke samtidig udbetales  

 udokumenteret nattillæg.
 Stk. 3  

  

    

 Størrelsen af det udokumenterede nattillæg,  

 jf. § 46, fremgår af det til enhver tid gældende satsreguleringscirkulære.
 Stk. 4.  

  

 Der kan kun  

 udbetales udokumenteret nattillæg, når det har været nødvendigt at overnatte  

 uden for hjemmet.
 Stk. 5.  

  

 Udokumenteret  

 nattillæg kan ikke udbetales i tilfælde, hvor den ansatte på grund af  

 tjenesterejsens specielle karakter ikke har haft merudgifter i forbindelse  

 med  

 overnatning.
KAP. 5. SÆRLIGE BESTEMMELSER OM UDSTATIONERING § 33. Udstationering.
Definition Der er tale om  

 udstationering, når -  

 	  

      

 det ved en  

 tjenesterejses påbegyndelse eller senere er oplyst over for den ansatte, at  

 tjenesterejsen vil vare mindst 28 dage samme sted, og -  

 	  

      

 der overnattes på  

 udstationeringsstedet.
 § 34. Godtgørelse for merudgifter til måltider mv.
 Under udstationering ydes  

 time- og dagpenge efter reglerne i § 22.
Stk. 2.  

  

 I stedet for  

 ydelse af time- og dagpenge kan der indgås lokal aftale om, at afgrænsede  

 grupper under udstationering kan få refunderet rimelige merudgifter til  

 måltider o.l. mod dokumentation.
Aftale kan indgås mellem det pågældende  

 ministerium, eller den der er bemyndiget hertil, og den  

 forhandlingsberettigede  

 organisation, eller den der er bemyndiget hertil.
Tjenestestedet og den  

 enkelte  

 ansatte kan indgå aftale med et tilsvarende indhold for den pågældende.
§ 35. Nedsættelse af godtgørelser Under udstationering i  

 Danmark og på Færøerne nedsættes time- og dagpenge fra og med den 29. dag,  

 efter at udstationeringen er påbegyndt eller oplyst over for den ansatte.  

 Nedsættelsen er følgende:
Danmark: med ¼  

  

 Færøerne: med 1/6 Stk. 2.  

  

 Hoteldispositionsbeløbet og det udokumenterede nattillæg nedsættes ligeledes  

 under udstationering fra og med den 29. dag, efter at udstationeringen er  

 påbegyndt eller oplyst over for den ansatte.
Nedsættelsen er følgende:
Danmark: med ¼  

  

 Færøerne: med 1/6  

  

 Udlandet og Grønland: med 1/4 Stk. 3.  

  

 Nedsættelse i  

 henhold til stk. 1 og 2 kan undlades, hvis særlige forhold bevirker, at dette  

 forekommer urimeligt.
§ 36. Tjenesterejser under udstationeringen I tidsrum, hvor der foretages  

 tjenesterejser fra udstationeringsstedet, der er forbundet med overnatning,  

 sker der ikke reduktion i henhold til § 35, stk. 1 og 2.
§ 37. Fravær inden nedsættelsen Tjenstligt fravær fra  

 udstationeringsstedet inden nedsættelse af godtgørelser i henhold til § 35,  

 stk. 1 og 2, er trådt i kraft, bevirker tilsvarende udskydelse af  

 nedsættelsestidspunktet.
§ 38. Fravær efter  

 nedsættelsen Fravær fra  

 udstationeringsstedet efter nedsættelsen bevirker ikke - uanset årsagen -  

    

 at udstationeringen ophører.
KAP. 6. HJEMREJSER § 39. Hjemrejse.
Definition Under tjenesterejser i  

 Danmark og på Færøerne har den ansatte ret til hjemrejser, dvs. til  

 transportgodtgørelse i overensstemmelse med § 42 i forbindelse med hen- og  

 tilbagerejser til det faste tjenestested eller til hjemmet, jf. § 5. Det er  

 dog  

 en forudsætning, at hjemrejsen ikke medfører ulemper for tjenestestedet.
§ 40. Godtgørelser under hjemrejser Der udbetales kun  

 godtgørelse for merudgifter, jf. § 18, for transporttiden  

    

 under hjemrejsen, jf. § 5.
 Stk. 2.  

  

 Under  

 hjemrejser kan overnatningsudgifter på det midlertidige tjenestested kun  

 dækkes  

 i henhold til § 30.
§ 41. Antal Under tjenesterejser i  

 Danmark og lokalt på Færøerne omfatter retten i henhold til § 39 én hjemrejse  

 for hver uges fravær.
Stk. 2.  

  

 Under  

 tjenesterejser til og fra Færøerne omfatter retten i henhold til § 39 én  

 hjemrejse for hver 4 ugers fravær.
Retten er betinget af, at den ansatte  

 opretholder husførelse ved det faste tjenestested.
§ 42. Transportmiddel Under tjenesterejser i  

 Danmark og på Færøerne refunderes i forbindelse med hjemrejser  

 transportudgiften efter reglerne i § 10.
 KAP. 7. REGULERING MV.
§ 43.  

    

 Transportgodtgørelse Satserne for  

 transportgodtgørelse i henhold til §§ 14-17 fremgår af det til enhver tid  

 gældende satsreguleringscirkulære.
Satserne reguleres pr. 1. januar.
 Stk. 2.  

  

 Regulering i  

 op- eller nedadgående retning kan dog ske i årets løb, hvis ekstraordinære  

 forhold gør sig gældende.
§ 44. Dagpenge Dagpenges aktuelle  

 størrelse, der fremgår af det til enhver tid gældende  

 satsreguleringscirkulære,  

 fastsættes på følgende måde:
 Stk. 2.  

  

 Bortset fra  

 de i stk. 3 nævnte lande udgør dagpenge pr. 1. august 2000 351 kr.
 Stk. 3.  

  

 Dagpenge for  

 nedennævnte lande udgør - i det omfang andet ikke følger af indgået  

 lokalaftale  

 efter § 22, stk. 3 - følgende pr. 1. august 2000:
Danmark (inkl.
Færøerne) 301  

 kr., Bulgarien 259 kr., Slovakiet  

 249 kr., Mozambique 233 kr., Sydafrika 192 kr., Tunesien 275 kr., Zambia 266  

 kr., Zimbabwe 200 kr., Ægypten 269 kr., Bolivia 200 kr., Colombia 266 kr.,  

 Cuba  

 280 kr., Bangladesh 266 kr., Bhutan 144 kr., Indien 192 kr., Iran 200 kr.,  

 Malaysia 196 kr., Nepal 161 kr., Pakistan 164 kr. og Thailand 240 kr.
Stk. 4.  

  

 Dagpenge  

 forhøjes dog i samme omfang, som der sker forhøjelser af den skattefri sats  

 med  

 hjemmel i ligningslovens § 9A, stk. 2, nr. 1, 2. pkt.
Satserne vil fremgå af  

 det til enhver tid gældende satsreguleringscirkulære.
 Stk. 5.  

  

 Dagpenge  

 reguleres hver 1. januar med den samme procentsats, der anvendes ved den  

 årlige  

 regulering i medfør af ligningslovens § 9A, stk. 3, 4.-6. pkt., således som  

 denne er affattet ved lov nr. 955 af 20. december 1999. Det fremkomne beløb  

 afrundes opad til nærmeste kronebeløb.
§ 45. Procentgodtgørelse Procentgodtgørelse, jf. §  

 21, stk. 2, beregnes af den til enhver tid gældende dagpengesats, jf. § 22,  

 stk. 3 og § 44, og beregnes med den i ligningslovens § 9A, stk. 4, nævnte  

 procentsats, jf. dog stk. 2.
 Stk. 2.  

  

 Procentgodtgørelse for de i § 44, stk. 3, nævnte lande beregnes som 30% af  

 den  

 dagpengesats, der gælder for den pågældende rejse til den enkelte  

 destination,  

 jf. § 22, stk. 3. Procentgodtgørelsen kan dog ikke overstige  

 procentgodtgørelsen beregnet med den procentsats, der følger af stk. 1 og  

 beregnet af den dagpengesats, der er gældende i henhold til § 44, stk. 2, 4  

 og  

 5.
§ 46. Udokumenteret nattillæg Udokumenteret nattillæg, jf.  

 § 32, stk. 3, hvis aktuelle størrelse fremgår af det til enhver tid gældende  

 satsreguleringscirkulære, fastsættes på følgende måde:
Beløbet udgør pr. 1. januar  

 2000 150 kr. og reguleres hver 1. januar med den samme procentsats, der  

 anvendes ved den årlige regulering i medfør af ligningslovens § 9A, stk. 3,  

 4.-6. pkt.
Det fremkomne beløb afrundes opad til nærmeste kronebeløb.
§ 47. Væsentlige ændringer Hvis der sker væsentlige  

 ændringer i ligningslovens regler om skattefri rejsegodtgørelser, kan der  

 mellem aftalens parter optages forhandling om eventuelle ændringer.
§ 48. Hoteldispositionsbeløb Hoteldispositionsbeløb, jf.  

 § 28, stk. 1, hvis aktuelle størrelse fremgår af det til enhver tid gældende  

 satsreguleringscirkulære, reguleres pr. 1. januar.
KAP. 8. SÆRBESTEMMELSER § 49. Opsigelse af ældre lokale aftaler I forbindelse med denne  

 aftales ikrafttræden skal lokale aftaler, der er indgået i henhold til  

 tidligere gældende aftaler om tjenesterejser mv., og som indholdsmæssigt  

 strider mod bestemmelserne i denne aftale, af de lokale parter opsiges til  

 ophør med 3 måneders varsel.
 Stk. 2.  

  

 Lokale  

 aftaler om ydelse af udokumenteret nattillæg bortfalder med denne aftales  

 ikrafttræden.
§ 50. Aftaler i henhold til bemyndigelse Reglerne i kap. 2 - 6 kan  

 kun fraviges efter bemyndigelse fra Finansministeriet og ved aftale mellem  

 det  

 pågældende ministerium, eller den, der er bemyndiget hertil, og den  

 forhandlingsberettigede organisation, eller den der er bemyndiget hertil.  

 Sådanne aftaler kan kun indgås for grupper af ansatte, for hvem særlige  

 forhold  

 gør sig gældende på tjenesterejser.
§ 51. Særlige aftaler om afregning mod dokumentation Ansatte i lønramme 37 og  

 derover kan på tjenesterejser i Danmark og på Færøerne vælge at få refunderet  

 rimelige merudgifter mod dokumentation i stedet for time- og dagpenge efter §  

 22 samt godtgørelse i henhold til §§ 26-42.
Stk. 2.  

  

 Et valg  

 truffet i henhold til stk. 1 er bindende i 2 år.
Er der ikke inden udløbet af  

 2-års perioden fremsat ønske om en ændring, er valget bindende for en ny  

 2-års  

 periode.
 Stk. 3.  

  

 Hvor der gør  

 sig særlige forhold gældende, kan der mellem det pågældende ministerium,  

 eller  

 den der er bemyndiget hertil, og den forhandlingsberettigede organisation,  

 eller den der er bemyndiget hertil, indgås lokal aftale om, at afgrænsede  

 grupper af ansatte under lønramme 37 kan afregne tjenesterejser i Danmark og  

 på  

 Færøerne i overensstemmelse med stk. 1.
KAP. 9. FORSIKRING § 52. Tjenesterejser til udlandet På tjenesterejser til  

 udlandet tegnes syge- og hjemtransportforsikring, rejseulykkesforsikring samt  

 rejsegodsforsikring i overensstemmelse med de til enhver tid gældende  

 bestemmelser herom.
 KAP. 10. IKRAFTTRÆDEN MV.
 § 53. Ikrafttræden mv.
 Aftalen træder i kraft den  

 1. august 2000, idet dog bestemmelsen i § 15, stk. 2, allerede træder i kraft  

 den 1. januar 2000.
 Stk. 2.  

  

 Samtidig  

 ophæves:
 -  

 	  

      

 Aftale af 8. marts  

 1999 om tjenesterejser (Fmst. nr. 011-99).
 Stk. 3.  

  

 I perioden 1.  

 august til 31. december 2000 udgør dagpenge, henholdsvis procentgodtgørelse  

 for  

 Island 356 kr. og 89 kr. samt for Japan 455 kr. og 113,75 kr.
