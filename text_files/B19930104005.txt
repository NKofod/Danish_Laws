 I henhold til § 2, jf. § 7, stk. 1, i lov nr. 895 af 30. november 1993 om  

 forlængelse af visse frikommuneforsøg mv., meddeles:
 § 1.  Industriministeren har den 16. december 1993  

 godkendt, at følgende frikommuneregulativ for Nordjyllands Amtskommune med  

 gyldighed indtil udgangen af 1993, bevarer sin gyldighed indtil den af  

 frikommuneregulativet omfattede iværksættelse og finansiering af  

 erhvervspolitiske initiativer opnår dispensation i henhold til  

 industriministerens forslag til lov om ændring af lov om kommuners og  

 amtskommuners deltagelse i erhvervsudviklingsaktiviteter og om ophævelse af  

 lov om kommunal og amtskommunal støtte til forskerparker, dog senest indtil  

 udgangen af 1994:
Frikommuneregulativ nr. 1 og 1a om iværksættelse og finansiering af  

 erhvervspolitiske initiativer, jf.
Industriministeriets bekendtgørelse nr.  

 561 af 18. august 1989 og Indenrigsministeriets bekendtgørelse nr. 907 af 21.  

 december 1989.
 § 2.  Forlængelsen indebærer, at godkendte  

 frikommuneforsøg, som ikke er omfattet af lov nr. 383 af 20. maj 1992 om  

 kommuners og amtskommuners deltagelse i erhvervsudviklingsaktiviteter, kan  

 fortsætte, indtil det i § 1 nævnte lovforslag er vedtaget og trådt i kraft,  

 og derefter med hjemmel i loven.
 Stk. 2.  Frikommuneregulativet vil være fremlagt de  

 samme steder som amtsrådets mødedagsordener mv., jf. § 8, stk. 4, i lov om  

 kommunernes styrelse.
