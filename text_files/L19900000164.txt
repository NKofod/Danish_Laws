I tilslutning til Udenrigsministeriets bekendtgørelse nr. 79 af 24. august  

 1982, Lovtidende C, meddeles det, at der ved noteveksling i New Delhi den 25.  

 april og den 3. maj 1989 er indgået en overenskomst mellem Danmark og Indien  

 om dansk økonomisk bistand inden for en beløbsramme på 63 millioner kroner  

 til anden fase af distriktssundhedsprojektet i den indiske delstat Madhya  

 Pradesh.
Ligeledes i New Delhi er der ved noteveksling den 25. april og den  

 3. maj 1989 indgået en overenskomst, ifølge hvilken der inden for en  

 beløbsramme på 66 millioner kroner ydes dansk støtte til anden fase af  

 distriktssundhedsprojektet i den indiske delstat Tamil Nadu.
