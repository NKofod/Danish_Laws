En landbruger havde en ejendom på 21 tdr. land, der alle var  

 bortforpagtede.
Forpagtningsafgiften var eneste indtægt på ejendommen.  

 Klageren var ikke regnskabspligtig, og der var kun få posteringer.
Af udgift  

 til regnskabsassistance på 3.319 kr. blev 1.000 kr. anset for at vedrøre  

 udfyldelse af selvangivelse, medens resten blev anset for fradragsberettiget,  

 jf.
SD-cirkulære 1988-32.
 A klagede for indkomståret 1988 over, at han var anset for uberettiget til  

 at fradrage 3.319 kr. for regnskabsassistance.
Det var oplyst, at klageren ejede en landbrugsejendom på 21 tdr. land,  

 hvor jorden i 1988 havde været bortforpagtet for 800 kr. pr. td.land, i alt  

 16.800 kr.
Dette beløb udgjorde den eneste indtægt ved landbrugsdriften.  

 Virksomheden var frivilligt momsregistreret.
Ligningskommissionen havde ikke godkendt det selvangivne fradrag for  

 regnskabsassistance, 3.319 kr., idet man havde henvist til, at en ikke  

 uvæsentlig del af udgiften måtte anses for at vedrøre udfyldelse af  

 selvangivelse og momsbog.
Klageren var ikke regnskabspligtig og posteringerne  

 vedrørende virksomheden var meget få.
 Klagerens revisor anførte over for Landsskatteretten, at man fra  

 skattemyndighedernes side anerkendte, at der blev drevet selvstændig  

 virksomhed og ikke hobbyvirksomhed, og at man krævede et årsregnskab, uanset  

 om antallet af posteringer i virksomheden var stort eller lille, og uanset om  

 virksomheden var regnskabs- og bogføringspligtig eller ej.
 Revisoren anførte endvidere, at udgifterne til regnskabsassistance ikke  

 kun vedrørte udarbejdelse af årsregnskab og selvangivelse, men også omfattede  

 rådgivning omkring moms, investeringer, lejeaftale og alternativ  

 erhvervsmæssig anvendelse af driftsbygningerne.
Landsskatteretten fandt efter det oplyste, at der af den samlede udgift  

 til revisor, 3.319 kr., som privat andel kunne henføres et beløb på 1.000 kr.  

 for udfyldelse af selvangivelse, jf.
SD-cirkulære 1988-32. Afgørelsen var  

 tiltrådt af Told- og Skattestyrelsen.
Den påklagede ansættelse blev herefter  

 nedsat med 2.319 kr.
 LV 1990, F 4.
