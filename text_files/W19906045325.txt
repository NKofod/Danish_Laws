K påklagede P's tilbageførsel af to overførsler fra K's lønkonto.
K  

 fik medhold heri. (dissens) Kendelse af 5. december 1990 i sag nr. 300/1990 (Budgetkonto,  

 terminsbetaling, tilbageførsel.
Pengeinstituttet P overførte den 28. maj og 28. juni 1990 fra klageren K's  

 privatkonto 2 x 19.600 kr. til K's budgetkonto hos P.
Privatkontoens saldo  

 var forud for begge overførsler negativ.
Onsdag den 4. juli 1990 tilbageførte  

 P to PBS-betalinger foretaget fredag den 29. juni 1990 til to forskellinge  

 kreditforeninger.
Betalingerne var foretaget fra K's budgetkonto, som efter  

 tilbageførslen udviste en positiv saldo på ca. 30.000 kr.
Den 5. juli 1990  

 overførte P herefter 30.000 kr. fra budgetkontoen til K's privatkonto, hvis  

 saldo fortsat var negativ.
 K indbragte sagen for Ankenævnet med påstand om, at P tilpligtedes at  

 tilbageføre 30.000 kr.til budgetkontoen med henblik på betaling af de  

 omhandlede terminer.
 P nedlagde påstand om frifindelse.
 Et flertal af Ankenævnets medlemmer tog K's påstand til følge med følgende  

 bemærkninger:
»I tilfælde, hvor der efter aftale med en kunde sker overførsel fra  

 een konto tilhørende kunden til en anden konto tilhørende samme kunde, findes  

 en adgang for pengeinstituttet til uafhængigt af almindelige  

 modregningsregler at tilbageføre det overførte beløb som følge af manglende  

 dækning på den førstnævnte konto i hvert fald at måtte forudsætte, at  

 tilbageførselen sker inden for meget kort tid efter, at overførselen har  

 fundet sted.
Denne betingelse findes ikke at være opfyldt i det foreliggende  

 tilfælde, ej heller i relation til den seneste overførsel, der fandt sted den  

 28. juni 1990, medens tilbageførselen skete den 5. juli 1990.
Herefter, og da P - som erkendt af denne - efter almindelige  

 modregningsregler må anses at have været uberettiget til at foretage  

 modregning i indeståendet på budgetkontoen, som efter aftale med K skulle  

 anvendes til betaling af terminsydelser, stemmer disse medlemmer for at tage  

 K's påstand til følge.« Mindretallet fandt alene at kunne tage klagen delvist til følge med disse  

 bemærkninger:
