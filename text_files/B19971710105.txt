 I medfør af § 51, § 149, stk. 10, og § 153 i lov om luftfart, jf.  

 lovbekendtgørelse nr. 162 af 7. marts 1994, fastsætter Statens Luftfartsvæsen  

 herved efter bemyndigelse fra Trafikministeriet følgende:
1. Definition Luftfartøjschef (Pilot-in-command):
 Den person, der er ansvarlig for luftfartøjets føring og sikkerhed i  

 flyvetiden.
2. Anvendelsesområde 2.1 Denne BL fastsætter bestemmelser om meddelelsespligt for  

 luftfartøjschefer i forbindelse med forvaring, afsætning og overlevering af  

 personer i medfør af luftfartslovens § 43 - § 45.
 2.2. Bestemmelserne i denne BL gælder for luftfartøjschefer på danske  

 luftfartøjer samt for luftfartøjschefer på udenlandske luftfartøjer, når  

 luftfartøjschefen udøver myndighed i henhold til pkt. 2.3.
 2.2.1 Et luftfartøj betragtes i denne BL som dansk, når det er dansk  

 registreret eller opereres i henhold til en dansk driftstilladelse, jf.  

 luftfartslovens § 4, stk. 2.
 2.3 Hvis der i vedkommende registreringslands lovgivning er givet  

 luftfartøjschefen på et udenlandsk luftfartøj myndighed svarende til  

 luftfartslovens § 43 - § 45, kan denne myndighed tillige udøves inden for  

 dansk område.
3. Ansvar Det påhviler luftfartøjschefen at give meddelelse i overensstemmelse med  

 bestemmelserne i denne BL.
4. Meddelelsespligt ved forvaring 4.1 Hvis luftfartøjschefen har taget en person i forvaring om bord, skal  

 dette meddeles til politiet eller lufttrafiktjenesten der, hvor luftfartøjet  

 lander første gang, efter at den pågældende er taget i forvaring.
Meddelelsen  

 skal gives hurtigst muligt og om muligt før landingen.
 4.2 Meddelelsen skal indeholde oplysninger om årsagen til, at den  

 pågældende er taget i forvaring samt en tilkendegivelse af, om personen vil  

 blive viderebefordret eller afsat/overleveret.
 4.3 Meddelelse skal gives i enhver stat, hvor luftfartøjet lander, så  

 længe forvaringen opretholdes.
5. Meddelelsespligt ved afsætning 5.1 Hvis luftfartøjschefen sætter en person af luftfartøjet, som han har  

 rimelig grund til at tro, har foretaget eller har til hensigt at foretage en  

 handling, der er eller kan være til fare for luftfartøjets sikkerhed, eller  

 som hindrer opretholdelsen af god orden om bord, skal dette hurtigst muligt  

 meddeles til politiet eller lufttrafiktjenesten der, hvor den pågældende  

 sættes af.
 5.2 Meddelelsen skal indeholde oplysninger om årsagen til, at den  

 pågældende sættes af.
6. Meddelelsespligt ved overlevering 6.1 Hvis luftfartøjschefen har rimelig grund til at tro, at en person har  

 begået en alvorlig forbrydelse om bord, og derfor vil overlevere den  

 pågældende til myndighederne, når luftfartøjet lander, skal dette meddeles  

 til politiet eller lufttrafiktjenesten der, hvor landingen vil finde sted.  

 Meddelelsen skal gives hurtigst muligt og om muligt før landingen.
 6.2 Meddelelsen skal indeholde oplysninger om årsagen til, at den  

 pågældende overleveres.
 6.3 Hvis en person ombord på et dansk luftfartøj overleveres til en  

 udenlandsk myndighed, skal luftfartøjschefen hurtigst muligt afgive rapport  

 herom til rigspolitichefen.
7. Straf Overtrædelse af bestemmelserne i afsnit 4, 5 og 6 straffes i medfør af  

 luftfartslovens § 149, stk. 10, med bøde.
8. Ikrafttræden Denne BL træder i kraft den 1. marts 1997.
