 Hermed fremsendes Almindelige vilkår for gennemførelse af drift- og  

 vedligeholdelsesarbejder samt mindre anlægsarbejder på hovedlandeveje,  

 inklusive motorveje.
 Meddelelsen er godkendt af gruppen vedrørende eventuel rationalisering af  

 sagsbehandling inden for samarbejdsaftalen om bestyrelse af hovedlandeveje.
 Meddelelse nr. 013 træder i stedet for »Almindelige vilkår for  

 udførelse af vedligeholdelsesarbejder og mindre anlægsarbejder på  

 hovedlandeveje, inklusive motorveje« af 1. juni 1975 med tilhørende  

 ændring af afsnit 8 af 12. april 1978.
 Yderligere eksemplarer vil kunne rekvireres ved henvendelse til:
Vejdirektoratet Anlægs- og driftsområdet Sagskoordinationskontoret Postboks 2169 1016 København K.
 Tlf.: (01) 11 33 38.
 Genpart af nærværende skrivelse med tilhørende bilag er tilsendt  

 amtskommunens/kommunens tekniske forvaltning.
 P.D.V.
AAGE ANDERSEN OVERINGENIØR MEDDELELSE Nr. 013 ALMINDELIGE VILKÅR for gennemførelse af DRIFTS- OG VEDLIGEHOLDELSESARBEJDER SAMT MINDRE ANLÆGSARBEJDER på  

 hovedlandeveje, inklusive motorveje.
INDHOLD 1. ADMINISTRATIVE BESTEMMELSER 1.1 Projektering 1.2 Udbydelse og licitation 1.3 Udførelse 1.4 Berigtigelse m.v.
1.5 Tilsyn 2. TEKNISKE BESTEMMELSER 2.1 Alment 1. ADMINISTRATIVE BESTEMMELSER 1.1 Projektering 1. Forinden et projekt udarbejdes skal projektets  

 omfang, samt medvirken af fremmed teknisk bistand, aftales med  

 Vejdirektoratet.
 2. Honoraraftale med rådgivende firmaer skal  

 udarbejdes efter Almindelige bestemmelser for teknisk rådgivning og bistand  

 (ABR 75) med tilhørende specialnorm (Sp.A. 74) samt i henhold til  

 Vejdirektoratets cirkulæreskrivelse om og paradigmaer for honoraraftaler.
 1.2 Udbydelse og licitation.
 1. For arbejder, som ikke udføres ved  

 amtsrådets/kommunalbestyrelsens egen foranstaltning, men overdrages til  

 entreprenører, gælder følgende:
 Arbejder skal udbydes i offentlig licitation til fast pris og fast tid og  

 på grundlag af ministeriet for offentlige arbejders »Almindelige  

 betingelser for arbejde og leverancer i bygge- og anlægsvirksomhed« (AB  

 72) af 29. november 1972, samt Vejdirektoratets supplerende bestemmelser  

 (ABT) hertil af januar 1978 med tilhørende paradigma for »Særlige  

 betingelser og Paradigma for særlige arbejdsbeskrivelser alment« (SB-P  

 og SAB-P alment af januar 1978).
Et arbejde kan udbydes i bunden licitation, når særlige forhold taler  

 herfor.
Ved bunden licitation skal der indbydes 5 firmaer, undtagelsesvis dog  

 mindst 3 firmaer.
Der skal i hvert enkelt tilfælde foreligge aftale med  

 Vejdirektoratet herom.
 Ved udbydelse af standere og galger til afmærkning skal fængselsvæsenet  

 altid være blandt tilbudsgiverne.
Ved licitationen skal det billigste konditionsmæssige tilbud antages,  

 medmindre tilbudsgiveren må formenes at være ude af stand til at udføre  

 arbejdet i tilfredsstillende kvalitet, på hensigtsmæssig måde eller i rette  

 tid.
Vejdirektoratets godkendelse skal indhentes, såfremt  

 amtsrådet/kommunalbestyrelsen ønsker at antage et andet end det billigste  

 tilbud.
 Fortegnelsen over de ved licitationen indkomne tilbud med angivelse af de  

 antagne tilbud indsendes til Vejdirektoratet til orientering.
 Asfaltarbejder og skiltearbejder, der kun omfatter jordtavler, med en  

 totaludgift på under 50.000 kr. (prisniveau 1. januar 1980) kan af  

 amtsrådet/kommunalbestyrelsen bortgives efter indhentet underhåndsbud og  

 eventuelt i regning uden forelæggelse for Vejdirektoratet.
 Øvrige arbejder kan bortgives på samme måde, såfremt totaludgiften er  

 under 100.00 kr. (prisniveau 1. januar 1980) og asfaltandelen er under 50.000  

 kr. (prisniveau 1. januar 1980).
 2. Bortset fra de nedenfor under a. og b. nævnte  

 tilfælde skal materialeleverancer over 50.000 kr. (prisniveau 1. januar 1980)  

 udbydes i licitation efter samme retningslinier som angivet under pkt. 1.2.1.  

 Fravigelse heraf må kun ske efter aftale med Vejdirektoratet.
a.
Betonvarer samt asfaltmaterialer til lapning og opretning, indkøbt til  

 priser, der ikke overstiger de priser, der er godkendt af eller anmeldt til  

 Monopoltilsynet.
b.
Vejsalt, grusgravsmaterialer, stribemaling - såfremt disse materialer  

 indkøbes efter indhentede priser fra flere leverandører, således at  

 amtsrådet/kommunalbestyrelsen har et rimeligt grundlag for at foretage en  

 bedømmelse af kvalitet og pris.
 Såfremt disse leverancer udelukkende er indkøbt til hovedlandeveje og ikke  

 til fællesbrug for hovedlandeveje og landeveje eller kommuneveje, skal  

 leverancer over 50.000 kr. (prisniveau 1. januar 1980) dog forelægges  

 Vejdirektoratet til godkendelse.
3. Aftaler med Vognmænd om, at disse kører til priser,  

 der er under eller lig de priser, der er godkendt af Monopoltilsynet, er  

 undtaget fra godkendelse af Vejdirektoratet.
Aftaler om kørsel i forbindelse  

 med vintervedligeholdelse skal indberettes til Vejdirektoratet, såfremt de  

 ikke er i overensstemmelse med standardaftale mellem Amtsrådsforeningen og  

 Landsforeningen af Danske Vognmænd (LDV).
 4. Leverancer og ydelser, som ikke er nævnt i det  

 foregående, kan uden særlig godkendelse af Vejdirektoratet afregnes med en  

 pris, svarende til den af amtsrådet/kommunalbestyrelsen normalt betalte,  

 herunder specielt de på stedet gældende lejesatser for større materiel.
 1.3 Udførelse.
 1. Arbejdet udføres i overensstemmelse med det af  

 Vejdirektoratet godkendte projekt og udføres indenfor den aftalte tidsramme.  

 Såvidt det er muligt gennemføres arbejdet også i vintermånederne.
 Arbejdet udføres enten ved amtsrådets/kommunalbestyrelsens egen  

 foranstaltning eller overdrages til entreprenør.
 Såfremt et arbejde giver anledning til særlige problemer eller har medført  

 garantiforlængelser o.lign. skal Vejdirektoratet underrettes.
 1.4 Berigtigelse m.v.
 1. Efter afslutning af vejarbejdet påhviler det  

 amtsrådet/kommunalbestyrelsen om fornødent at indsende forslag til ændringer  

 i hovedlandevejsfortegnelsen og adgangsfortegnelsen, samt at drage omsorg  

 for, at de fremtidige grænser for arbejdet berigtiges matrikulært og  

 tingbogsmæssigt, og at fornøden tinglysning af servitutter og lignende  

 (herunder ændrede byggelinier) finder sted.
 Iøvrigt henvises der til MEDDELELSE nr. 006.03. Drift og vedligeholdelse.  

 Overdragelse af anlæg'.
1.5 Tilsyn Ved arbejde der udføres med entreprenør fremsendes byggemødereferater til  

 Vejdirektoratet, såfremt der fremsættes ønske herom.
 2. TEKNISKE BESTEMMELSER.
2.1 Alment Tekniske bestemmelser vil fremgå af MEDDELELSE NR: 014.
 Eventuelle dispensationer fra de i vejreglerne angivne retningslinier  

 meddeles Vejdirektoratet.
 P.D.V.
