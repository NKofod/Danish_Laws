Nr BSF 48 Forslag til folketingsbeslutning om inddrivelse af gæld til det offentlige  

 og om genoptagelse af et udvalgsarbejde vedrørende indstilling om  

 løsningsforslag til næringskarantæne Fremsat af Kristen Touborg (SF) Jes Lunde (SF) Kjeld Rahbæk Møller (SF) den 4. november 1997 Folketinget pålægger regeringen i indeværende folketingsår at fremsætte  

 lovforslag med henblik på yderligere effektivisering af det offentliges  

 restanceinddrivelse og på, at der senest i januar 1998 genoptages et  

 udvalgsarbejde fra september 1992 under Skatteministeriet (Konkursudvalget).
 Lovforslaget skal omfatte yderligere inddrivelsesmuligheder ved  

 indholdelse i løn m.v. for offentlige fordringer, herunder visse kommunale  

 krav, hvor der i dag kun er udlægsadgang.
Udvalgsarbejdet skal omfatte forslag til idømmelse af næringskarantæne for  

 virksomheder eller personer, der driver selvstændig erhvervsvirksomhed, med  

 en betydelig forfalden gæld til det offentlige hidrørende fra virksomhedens  

 drift.
Under gæld til det offentlige skal henregnes indeholdte A-skatter,  

 told- og afgiftskrav, selskabsskatter samt personlige skatter og afgifter til  

 staten og kommunerne.
Bemærkninger til forslaget Restancesituationen vedrørende personers og virksomheders gæld til det  

 offentlige, herunder skatte- og afgiftsrestancerne og restanceudviklingen de  

 senere år frem til ultimo december 1996, fremgår af svar af 12. maj 1997, jf.  

 alm. del, bilag 497, 1996-97, og 11. august 1997, jf. alm. del, bilag 619,  

 1996-97 fra skatteministeren på spørgsmål 143 af 22. januar 1997 fra  

 Folketingets Skatteudvalg (Alm. del - bilag 247, 1996-97).
 Den samlede gæld til det offentlige kan nu opgøres til ca. 50 mia. kr.  

 inkl. de afgangsførte, uerholdelige, men ikke forældede restancer.
 Gælden opdeles således:
 (domstolene og politiet - ekskl. uerholdelige restancer).
 Hertil kommer de kommunale restanceområder, hvor de samlede restancer  

 ultimo 1996 udgjorde 7,4 mia. kr. eksklusive uerholdelige restancer, der ikke  

 er forældede.
 Ud fra disse og tidligere oplyste tal kan alene skatte- og  

 afgiftsrestancerne, dvs. arbejdsgiverrestancer, told- og afgiftskrav,  

 personskatter og selskabsskatter m.v. under et opgøres således de seneste 6  

 år:
 Mia. kr.
1991: 24,6 1992: 27,4 1993: 28,6 1994: 32,5 1995: 33,7 1996: 35,6 Disse beløb indeholder de afgangsførte, uerholdelige restancer, hvoraf  

 nogle endnu ikke er forældede til inddrivelse.
Folketinget har senest ved lov nr. 1204 af 27. december 1996 vedtaget lov  

 om ændring af forskellige lovbestemmelser om inddrivelse af gæld til det  

 offentlige. (Effektivisering af det offentliges restanceinddrivelse), jf.  

 lovforslag nr.
L 110, 1996-97.
 Men der er stadig behov for flere inddrivelsesmuligheder på nogle af  

 restanceområderne, ligesom der bør være flere muligheder for at sætte ind  

 over for den relativt lille del af erhvervslivet, som tegner sig for langt  

 den største del af de samlede restancer til det offentlige.
 Dette bør ske ved nogle flere restanceforebyggende erhvervsbegrænsninger,  

 herunder næringskarantæne i særligt grove tilfælde, hvor selvstændige  

 erhvervsdrivende oparbejder en betydelig gæld til det offentlige.
Bemærkninger til forslagets enkelte punkter Ad yderligere inddrivelsesmuligheder Der bør indføres en generel lovhjemmel til, at ethvert offentligt  

 tilgodehavende vil kunne inddrives ved indholdelse i alle former for løn- og  

 pensionsudbetalinger samt i udbetalinger hidrørende fra private  

 pensionsordninger i banker og forsikringsselskaber.
Indeholdelse bør ske ud  

 fra reglerne i kildeskattelovens § 73.
Ad næringskarantæne Et udvalg under Skatteministeriet: Udvalget vedrørende inddrivelse hos  

 selvstændigt næringsdrivende (Konkursudvalget) fremkom i september 1992 med  

 en rapport indeholdende løsningsforslag på områderne konkursmisbrug,  

 kreditorly og anden bevidst betalingsundvigelse.
En kopi af rapportens  

 forside, indholdsfortegnelse og udvalgets kommissorium er optrykt som bilag  

 til dette beslutningsforlag.
 Da fase 3 i udvalgets kommissorium aldrig er blevet iværksat, bør dette  

 ske nu, således at løsningsforslag kan indgå i regeringens lovforslag i denne  

 folketingssamling.
 Udvalgets rapport med løsningsforslag peger bl.a. på den mulighed, at der  

 ligesom i Sverige indføres bestemmelser om, at retten til at drive  

 selvstændig virksomhed kan inddrages, såfremt en person eller et selskab har  

 betydelige restancer til det offentlige.
 Det foreslås, at hvis juridiske eller fysiske personer undlader at betale  

 skatter og afgifter, der er usikrede, og som overstiger 100.000 kr., kan  

 skifteretten idømme skyldneren et tidsbegrænset næringsforbud  

 (næringskarantæne).
 Hermed skabes der en ensartet retstilstand for alle erhvervsdrivende, idet  

 de lovændringer, der gennemførtes i juni og december 1991 vedrørende  

 erhvervsudøvelse og fratagelse af bevillinger, autorisationer m.v., kun  

 berører ca. 10 pct. af skatte- og afgiftsrestancerne, der henføres til de  

 specifikke brancher omfattet af disse lovændringer.
Skriftlig fremsættelse Kristen Touborg (SF):
 Som ordfører for forslagsstillerne tillader jeg mig herved at fremsætte:
 Forslag til folketingsbeslutning om inddrivelse af gæld til det  

 offentlige og om genoptagelse af et udvalgsarbejde vedrørende indstilling om  

 løsningsforslag til næringskarantæne.
(Beslutningsforlag nr.
B 48).
 Jeg henviser i øvrigt til de bemærkninger, der ledsager  

 beslutningsforslaget, og anbefaler det til Tingets velvillige behandling.
Bilag Konkursudvalgets rapports forside og indholdsfortegnelse samt  

 udvalgets kommissorium Løsningsforslag Konkursmisbrug, kreditorly og anden bevidst betalingsundvigelse Udvalget vedrørende inddrivelse hos selvstændigt næringsdrivende Told og Skat INDHOLDSFORTEGNELSE 1. Indledning Bilagsfortegnelse 31 Udvalgets kommissorium »En væsentlig del af restancerne til det offentlige skyldes af et  

 lille mindretal af de selvstændigt næringsrivende.
 De store restancer vil naturligvis i et vist omfang være forårsaget af  

 reelt manglende betalingsevne, men der er grund til at antage, at der tillige  

 i et ikke uvæsentligt omfang er tale om mere bevidste betalingsundvigelser i  

 tilfælde, hvor betalingsevnen for så vidt er til stede.
 Der er derfor behov for at iværksætte et udvalgsarbejde om indgreb mod  

 misbrug af konkursinstituttet og mulighederne for kreditly og andre former  

 for bevidst betalingsundvigelse såvel for personer som via  

 selskabskonstruktioner.
 Udvalgsarbejdet bør ske i tre faser:
 A En indledende undersøgelse, hvor Told- og Skattestyrelsen,  

 Opkrævningsafdelingen, i samarbejde med kommunale opkrævningsmyndigheder og  

 told- og skatteregionerne søger oplyst, om der er brancher, der i særlig grad  

 berøres af problemet, samt om der er særlig hyppigt anvendte metoder til  

 betalingsundvigelser.
B Nedsættelse af et udvalg under Skatteministeriet med repræsentation af  

 kommuner og erhvervslivets hovedorganisationer.
Dette udvalg kan nedsætte  

 arbejdsgrupper for enkelte brancher og koordinere arbejdet i disse  

 arbejdsgrupper med henblik på at undersøge problemets omfang og foreslå  

 mulige løsninger, enten generelt eller specifikt for enkelte brancher.
C Når undersøgelses- og idefasen er overstået, må udvalget om muligt  

 udvides med repræsentanter fra Justitsministeriet og de berørte  

 fagministerier med henblik på at afgive en samlet indstilling om  

 løsningsforslag.« Efter at udvalget har afsluttet arbejdet i fase 1, har ToldSkat  

 konstateret en stigende interesse for at etablere selskaber med begrænset  

 ansvar, der hverken er i overensstemmelse med selskabslovgivningen eller  

 opfylder den anerkendte andelsselskabsform.
 På denne baggrund har udvalget fundet det hensigtsmæssigt at inddrage  

 problemerne med disse virksomhedsformer i udvalgets arbejde.
