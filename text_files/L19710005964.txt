 Ved en verbalnote af 12. december 1969 til Europarådets generalsekretariat  

 har Grækenland opsagt sit medlemskab af Rådet med virkning fra 31. december  

 1970.
 Derefter har Europarådets stedfortræderudvalg under sit 194. møde den  

 19.-27. november 1970 og Den rådgivende Forsamling den 28. januar 1971  

 godkendt en ændret affattelse af artikel 26 i den under 5. maj 1949 i London  

 undertegnede statut for Europarådet, jfr. udenrigsministeriets bekendtgørelse  

 nr. 40 af 13. september 1949 og efterfølgende bekendtgørelser, senest nr. 110  

 af 17. december 1970, Lovtidende C.
 I tilslutning hertil har Rådets generalsekretær i medfør af statuttens  

 artikel 41 (d) udfærdiget følgende attestation om, at den pågældende ændring  

 er godkendt som anført og trådt i kraft den 17. februar 1971:
ATTESTATION fra Europarådets generalsekretær EFTERSOM artikel 41 (d) i statutten for Europarådet bestemmer, at  

 ændringer i artiklerne 23-35, 38 og 39, der er godkendt af Ministerudvalget  

 og Den rådgivende Forsamling, træder i kraft på datoen for generalsekretærens  

 til medlemmernes regeringer oversendte attestation, hvorved det bevidnes, at  

 de er godkendt som anført, bevidner GENERALSEKRETÆREN herved følgende:
 1. Ministerudvalget har på 194. stedfortrædermøde, der  

 afholdtes 19.-27. november 1970, godkendt nedenstående ændring af statuttens  

 artikel 26.
 2. Den rådgivende Forsamling har godkendt den samme  

 ændring den 28. januar 1971 (dokument AS (22) PV 30).
 3. Efter at begge Europarådets organer således har  

 godkendt ændringen, træder denne i kraft den 17. februar 1971, datoen for  

 denne attestation, som samme dag er sendt alle medlemmernes regeringer.
 Den ændrede ordlyd af artikel 26 som følger:
 »Medlemmerne skal være berettigede til følgende antal repræsentanter:
 udfærdiget i Strasbourg den 17. februar 1971.
Lujo TONCIC-SORINJ Generalsekretær Udenrigsministeriet, den 29. juni 1971.
