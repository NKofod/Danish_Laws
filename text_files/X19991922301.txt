Hjemmeservice Advokat A har på vegne af K ved (navn) klaget over,  

 at Erhvervs- og Selskabsstyrelsen ved skrivelse af 9. september 1998 (j.nr.  

 16046949) har truffet afgørelse om, at K skal tilbagebetale udbetalte  

 bidrag og udelukkes fra hjemmeserviceordningen, jfr. lov om hjemmeservice §  

 6, stk. 2 og § 7, stk. 1, nr. 1.
 Sagens omstændigheder:
K blev optaget under hjemmeserviceordningen i februar 1995  

 under den da gældende forsøgsordning, jfr. lov nr. 455 af 30.  

 juni 1993. Den 1. januar 1997 trådte den ny lov om hjemmeservice, lov  

 nr. 463 af 12. juni 1996, i kraft.
Ved ansøgning udfærdiget af  

 3. november 1996 søgte K ved (navn) om optagelse under den ny ordning.  

 I ansøgningens rubrik "Hvilke ydelser leverer virksomheden?" er sat X  

 ved "1. Indkøb af dagligvarer" og ved § 2. Rengøring". Efter  

 indstilling fra X Kommune blev virksomheden optaget under ordningen af  

 Erhvervs- og Selskabsstyrelsen den 4. december 1996 med virkning fra 1.  

 januar 1997.
Den 1. november 1996 sendte Erhvervs- og Selskabsstyrelsen  

 et informationsbrev om den ny ordning ud til alle hjemmeservicevirksomheder  

 under den gamle ordning.
Af  informationen fremgik blandt andet, at "Indkøb af dagligvarer for den enkelte  

 forbruger/husstand er omfattet af den ny HjemmeService-ordning, men ikke  

 indkøb og distribution af dagligvarer til flere husstande." Endvidere afholdt Erhvervs- og Selskabsstyrelsen  

 informationsmøder om den nye ordning over hele landet for  

 hjemmeservicevirksomhederne.
 I et svar af 16. januar 1997 på en henvendelse af  

 11. november 1996 fra klager gjorde daværende erhvervsminister Jan  

 Trøjborg klager opmærksom på blandt andet:
"Det er fortsat således, at indkøb af  

 dagligvarer for den enkelte husstand er omfattet i den nye ordning, men  

 derimod ikke indkøb og distribution af dagligvarer til flere husstande  

 ad gangen.
Det sidste skyldes, at det ikke er normalt, at forbrugere  

 indkøber dagligvarer til andre end husstanden." Efter aftale med Erhvervs- og Selskabsstyrelsen aflagde  

 Revisionsfirmaet B kontrolbesøg hos klageren den 24. marts 1998. Af  

 revisionsfirmaets besøgsrapport fremgår blandt andet:
 "...
2    VIRKSOMHEDSBESKRIVELSE K er et enkeltmandsfirma, der drives af (navn) og hans  

 ægtefælle.
Virksomheden blev etableret i 1995 og har været  

 tilknyttet hjemmeserviceordningen siden denne blev etableret.
Frem til og med 31. december 1997 har virksomhedens  

 revisor foretaget bogføringen.
Revisor udfører bogføring  

 på baggrund af kassekladde, der udarbejdes af ejerens  

 ægtefælle.
Fakturering sker manuelt fra virksomheden.
Fakturering  

 sker efter hver vareudbringning.
Fakturaen indeholder kun den del der  

 vedrører vareudbringning.
Dette er f.eks. gjort således:
Vareudbringning 142 Hjemmeservice tilskud 71 Kundens andel af udbringning 71 Registrering af varesalget sker på kasseapparat.  

 Kunderne modtager en rabat for varerne, der omtrent svarer til den del, som  

 kunden skal betale for vareudbringningen.
Et eksempel på dette er  

 følgende:
 Køb af varer ifølge kassebon:
300 Rabat (71) Pris for varer efter rabat 229 Kundens andel af udbringning 71 Kundens pris for varer og udbringning,  i alt 300 ...
Dette medfører, at virksomheden sælger varer  

 til under indkøbspris, da rabatten overstiger avancen på  

 varesalget.
Vi har fået oplyst, at dette er gjort i 1997 som en slags  

 introduktions rabat for at oparbejde et tilstrækkeligt kundegrundlag.  

 Vi har fået oplyst, at virksomheden vil ændre dette fra dags  

 dato, således at salg af varer sker til en pris, der er højere  

 end indkøbsprisen.
Fakturanummer, bruttobeløb for vareudbringning og  

 nettobeløb anføres manuelt på servicegirokortet.
Cpr.nr.  

 anføres af kunden eller af en hjemmehjælper.
Virksomheden  

 modtager kontant betaling for såvel varer som for kundens andel af  

 udbringning i forbindelse med vareleveringen (kr. 229 og kr. 71).  

 Virksomheden foretager selv indbetaling af servicegirokort (kr. 71).
3  NØGLETALSANALYSE Nedenstående opstilling er en  

 nøgletalsanalyse for K for årene 1995-97. I bilag 1 er anbragt  

 regnskabsopstilling for årene 1995-97, samt definition af  

 nøgletal.
 Nøgletal:
1997 1996 1995 Hjemmeserviceomsætning 531.654 413.250 353.000 Anden omsætning (Primært varesalg) 536.616 562.223 421.000 Vareforbrug 749.133 627.501 463.000 Dækningsbidrag 319.137 347.972 311.000 Timesats til fakturering af kunder Antal medarbejdere 0 Omregnet til fuldtids- beskæftigede 1 Omsætning pr. ansat 1.068.270 975.473 774.000 Salgsomk. pr. ansat -5.755 -2.789 -5.000 Befordring pr. ansat -82.928 -87.396 -64.000 Adm.omk. pr. ansat -42.471 -38.955 -28.000 Note: Tal for 1997 er foreløbige da der ikke  

 foreligger endeligt regnskab. 1995 og 1996 tal er beregnet udfra  

 skattemæssig opgørelse for 1995 og 1996.
4  MEDARBEJDER FORHOLD Virksomheden beskæftiger ejeren af virksomheden,  

 ejerens ægtefælle medhjælper i begrænset omfang.  

 Virksomheden har omkring 200 kunder og der udføres primært  

 varesalg og udbringning.
De varer der leveres, aftales telefonisk.
Dette  

 gøres som regel ved, at kunden bestiller varer den ene dag og  

 udbringer den efterfølgende dag.
Det aftales nærmere med kunden  

 hvordan og hvornår levering skal foregå.
 ...
8  SÆRSKILT REGNSKAB Erhvervs- og Selskabsstyrelsen har som et led i  

 indsatsen for at lette virksomhedernes administrative byrder besluttet, at  

 virksomheder under hjemmeserviceordningen ikke fremover skal indsende et  

 særskilt regnskab for hjemmeserviceaktiviteten.
Det anbefales som værende en god ide, at  

 virksomheden registrerer indtægter og omkostninger separat for de  

 enkelte aktiviteter.
Dette gør det muligt at vurdere  

 lønsomheden for de enkelte aktiviteter.
9  KONTROL AF TILSKUDSBERETTIGET ARBEJDE Vi har set følgende fakturaer som er udvalgt  

 tilfældigt på baggrund af modtaget liste fra E&S over  

 udbetalt tilskud fra februar 1997 til februar 1998:
Faktura Kunde Cpr.nr.
Beløb Bidrag Moms Arbejde Udført arbejde Betaling Udb.
 Tilsk.
21 NN xx 284 142 56,8 1 03-01-97 15-01-97 03-02-97 178 - - 142 71 28,4 1 14-01-97 17-01-97 03-02-97 519 - - 212 106 42,4 1 08-02-97 12-02-97 18-02-97 ...
 ...
 ...
 ...
 ...
 ...
 ...
 ...
(skemaet fortsætter) 9.1   Kommentarer og opfølgningstidspunkter 9.1.1 Kommentarer Forholdet omkring rabat på varesalg som det er  

 nævnt i afsnit 2 kræver en yderligere analyse.
 ...
 Vi har konstateret, at der er en række fakturanumre  

 der er registreret mere end en gang, hvilket kræver en yderligere  

 analyse.
Der anføres ikke altid på fakturaen, hvilken  

 dag varerne er leveret ligesom, der heller ikke altid anføres, at det  

 udførte arbejde er udbringning af varer.
Det medfører, at det  

 ikke er muligt at se, at der er leveret varer for den pågældende  

 dag.
Det er ikke muligt at følge sporet fra den enkelte  

 kassebon til den faktura, der vedrører udbringning af de  

 pågældende varer.
Dette er en overtrædelse af  

 bogføringsbekendtgørelsen.
9.1.2 Opfølgningspunkter Rabat på salg af varer, der medfører at varer  

 sælges under indkøbspris kan være et indirekte bidrag til  

 kundens køb af varer.
I henhold til lov om hjemmeservice er det ikke  

 tilladt, at der ydes tilskud til varer og materialer.
Der bør  

 foretages en nøjere gennemgang af dette forhold ligesom det bør  

 undersøges om, det er et generelt problem for branchen.
Der bør følges op på hvorfor ikke alle  

 fakturaer udfyldes korrekt med navn, dato for det udførte arbejde og  

 type.
I henhold til lov om hjemmeservice skal faktura indeholde angivelse af  

 navn samt type og dato for det udførte arbejde.
Den enkelte faktura vedrørende udbringning skal  

 kunne spores til salg af de varer, der bringes ud.
En måde at  

 løse dette på vil være at fastsætte en kopi af den  

 pågældende kassebon på fakturaen.
I henhold til momsloven  

 og bogføringsbekendtgørelsen skal der være et  

 transaktionsspor, der gør det muligt at følge alle  

 registreringer til årsregnskabet, samt kunne opløse  

 årsregnskabets tal i de registreringer, de er sammensat af.
..." Som opfølgning på revisionsfirmaets  

 kontrolbesøg aflagde Erhvervs- og Selskabsstyrelsen selv besøg  

 hos klager den 14. august 1998. Om besøget har Erhvervs- og  

 Selskabsstyrelsen i den af ankenævnet indhentede redegørelse af  

 24. november 1998 (se senere) oplyst:
 "Som opfølgning på revisionsrapporten  

 besøgte Erhvervs- og Selskabsstyrelsen den 14. august K og hustru for  

 at drøfte virksomhedens forretningsgrundlag og  

 spørgsmålet om rabatter på de indkøbte varer.
Det blev oplyst under besøget, at (navn) tre  

 formiddage om ugen modtager ordrer fra sine 200 faste kunder på  

 levering af dagligvarer.
Han indkøber alle de bestilte varer samme  

 dag, primært i lavprisvarehuse.
Dagen efter kører han med sin  

 varevogn rundt og distribuerer varerne til kunderne.
Det fremgik endvidere af besøget og af fremviste  

 regnskaber, at K har haft et tab på vareindkøb på i alt  

 ca. 264.000 kr. fra den 1. januar 1997 til og med 1. kvartal 1998. Varerne er  

 i 1997 solgt til i gennemsnit 28,4% under indkøbspris, mens de i 1.  

 kvartal 1998 er solgt til 24,7% under indkøbsprisen.
Tabet er  

 indvundet ved at overvælte priserne på hjemmeserviceydelsen, som  

 staten yder 50% tilskud til.
 Efter besøget fra revisionsfirmaet den 24. marts  

 stoppede K stort set med at sælge varer til under indkøbspris.  

 Det har betydet, at tilskuddet til virksomhedens hjemmeservice er reduceret  

 med 52,6% fra 1. til 2. kvartal af 1998, selv om omsætningen i samme  

 periode er steget med 14,5%.
Statstilskuddet til varer skønnes i alt at have  

 udgjort 329.798,85 kr. siden den 1. januar 1997." Den 9. september 1998 traf Erhvervs- og Selskabsstyrelsen  

 den påklagede afgørelse, der lyder således:
 "...
 De og Deres virksomhed har haft besøg dels af  

 revisionsfirmaet B den 24. marts 1998, dels af Erhvervs- og Selskabsstyrelsen  

 den 14. august 1998.
 Ved disse besøg har man konstateret, at Deres  

 virksomhed tilbyder indkøb af dagligvarer med tilskud under  

 hjemmeservice-ordningen.
Efter det oplyste fungerer Deres virksomhed overordnet  

 på den måde, at kunderne kan ringe til Dem mandag, onsdag og  

 fredag formiddag.
Samme eftermiddag indkøber De de bestilte varer i  

 forskellige butikker og kører dem den efterfølgende dag ud til  

 kunderne.
 Deres forretning er således efter styrelsens  

 opfattelse baseret på indkøb og distribution af varer til flere  

 husstande ad gangen.
Ved vedtagelsen af lov nr. 463 om hjemmeservice, som  

 trådte i kraft den 1. januar 1997, er det i lovbemærkningerne  

 lagt til grund, at kun indkøb af dagligvarer for den enkelte  

 forbruger/husstand er omfattet af ordningen.
Derimod er indkøb og  

 distribution af dagligvarer til flere husstande ikke omfattet af  

 ordningen.
 Denne bestemmelse er også omtalt i et  

 informationsbrev fra den 1. november 1996, som blev fremsendt til alle  

 eksisterende hjemmeservicevirksomheder, herunder til Deres.
Endvidere har De modtaget et brev fra erhvervsministeren,  

 dateret den 16. januar 1997, som svar på et brev, De har sendt til den  

 daværende erhvervsminister Mimi Jacobsen.
Heri gøres De explicit  

 opmærksom på ændringen vedrørende indkøb af  

 dagligvarer, og at Deres virksomhed derfor skal tilpasses de nye  

 vilkår.
Samtidig fremgår det af Deres oplysninger til  

 revisionsfirmaet B og til Erhvervs- og Selskabsstyrelsen og af Deres  

 regnskaber, at De som en del af Deres prispolitik har videresolgt  

 indkøbte varer til under indkøbspris, men fået  

 dækket dette underskud gennem Deres hjemmeservice-omsætning.  

 Kunderne har derfor i en række tilfælde reelt ikke betalt for en  

 hjemmeservice-ydelse.
Det betyder, at en del af det udbetalte statstilskud  

 har været et tilskud til varekøb.
Dette er i strid med  

 hjemmeservice-lovens § 3, stk. 2, hvorefter tilskud til materialer ikke er  

 bidragsberettiget.
 Erhvervs- og Selskabsstyrelsen skønner, at  

 tilskuddet til materialer siden den 1. januar 1997 har udgjort 329.798,85  

 kr., jf. vedlagte opgørelse, der tager udgangspunkt i, at De som  

 hjemmeservice-firma udelukkende har udført indkøb af  

 dagligvarer som ydelse, og ikke ved siden af har drevet  

 købmandsforretning.
De har således modtaget tilskud til en ydelse, der  

 ikke er tilskudsberettiget i henhold til lov om hjemmeservice.
Det skyldes  

 dels, at indkøb og distribution af dagligvarer til flere husstande ad  

 gangen ikke har været en tilskudsberettiget ydelse siden den 1. januar  

 1997, dels at der i betydeligt omfang er ydet tilskud til varekøb.
 Med hjemmel i lovens § 6, stk. 2, pålægges De  

 at tilbagebetale de bidrag, Deres virksomhed uretmæssigt har fået  

 udbetalt.
 Beløbet udgør pr. d.d. 505.895 kr., svarende  

 til de udbetalte tilskudsbeløb siden den 1. januar 1997. Dette  

 beløb er det samlede udbetalte tilskud og således ikke kun den  

 del af tilskuddet, som styrelsen skønner har været tilskud til  

 varekøb.
 Samtidig udelukkes De med virkning fra d.d. fra  

 hjemmeserviceordningen med hjemmel i § 7, stk. 1, nr. 1 i lov om  

 hjemmeservice, hvorefter Erhvervs- og Selskabsstyrelsen kan udelukke en  

 virksomhed og dens ejer, hvis virksomheden pålægges at  

 tilbagebetale bidrag, som virksomheden uretmæssigt har fået  

 udbetalt.
 Der er her ikke taget stilling til et eventuelt krav i  

 forbindelse med, at De som en del af Deres prispolitik har solgt  

 indkøbte varer til under indkøbspris under  

 forsøgsordningen.
..." Over for ankenævnet har klagers advokat gjort  

 gældende, at der hverken er grundlag for at udelukke klager fra  

 hjemmeserviceordningen eller at kræve udbetalt tilskud tilbagebetalt.  

 Til støtte herfor er anført, at det af lovens § 2, stk. 1, nr.  

 1, fremgår at "indkøb af dagligvarer" er omfattet af ordningen.  

 Klagers virksomhed har netop bestået i indkøb af dagligvarer,  

 hvilket klager aldrig har lagt skjul på.
Den påklagede  

 afgørelse har således ikke hjemmel i loven om hjemmeservice,  

  men er alene begrundet i erhvervsministerens bemærkninger til  

 lovforslagets § 2, hvor det er anført, at "indkøb og  

 distribution af dagligvarer til flere husstande ikke er omfattet af  

 ordningen, da det ikke er normalt, at forbrugere indkøber dagligvarer  

 til andre end husstanden". En sådan bemærkning, der er i klar  

 modstrid med lovens ord, er imidlertid ikke retsskabende.
Erhvervsministerens  

 bemærkning skal i øvrigt ikke forstås som antaget af  

 Erhvervs- og Selskabsstyrelsen, men ses i lyset af den på det tidspunkt  

 verserende debat om, hvorvidt etablerede købmænd med eget  

 varelager i realiteten kunne omdanne deres vareudbringning til  

 hjemmeserviceordning.
Det er heller ikke normalt at forbrugere f.eks.  

 rengør for andre husstande, men rengøring er omfattet af  

 ordningen.
 Af klagen fremgår endvidere:
 "Med hensyn til det af Erhvervs- og Selskabsstyrelsen  

 rejste spørgsmål om ydet rabat på vareindkøb  

 bemærkes, at sådanne rabatter ikke er i strid med lov om  

 hjemmeserviceordningens § 3, stk. 2.
 Det bemærkes herved, at "materialer" i den givne  

 sammenhæng er f.eks. benzin eller olie til min klients varebil, hvorfor  

 de indkøbte varer ikke er "materialer" i lovens forstand, men derimod  

 ydelsens genstand på samme måde som f.eks. vinduesruder i  

 forbindelse med vinduespudsning.
 Endvidere bemærkes at tilskuddet er gået til  

 ydelsen, det vil sige til foretagelsen af indkøb, og der er derfor  

 ikke ydet tilskud til varekøb, idet al eventuel rabat på varer  

 er ydet af min klient.
 ...
Min klient har således ej heller overtrådt  

 hjemmeserviceordningen på dette punkt." I den oven for nævnte redegørelse til  

 Erhvervsankenævnet af 24. november 1998 har Erhvervs- og  

 Selskabsstyrelsen endvidere udtalt:
 "...
Ifølge § 2, stk. 1, nr. 1 i lov nr. 463 af 12. juni  

 1996 om hjemmeservice betragtes indkøb af dagligvarer som en  

 tilskudsberettiget hjemmeserviceydelse.
Af bemærkningerne til loven  

 fremgår det dog, at indkøb og distribution til flere husstande  

 ad gangen ikke er omfattet af ordningen.
 (navn), som ejer og driver virksomheden K, har i perioden  

 fra den 1. januar 1997 til den 9. september 1998 tre formiddage om ugen  

 modtaget ordrer fra op mod 200 faste kunder på levering af dagligvarer.  

 Han har samme dag indkøbt varerne og næste dag leveret dem til  

 kunderne.
Endvidere har (navn) solgt de leverede varer til i  

 gennemsnit 28,4 % under indkøbspris i 1997 og 24,7% under  

 indkøbspris i første kvartal af 1998. I alt udgør tab  

 på varesalg ca. 264.000 kr.
Tabet er indvundet ved at overvælte  

 priserne på hjemmeserviceydelsen, som staten yder 50% i tilskud  

 til.
 Med dette forretningskoncept har K udført  

 indkøb og distribution af dagligvarer til flere husstande ad gangen og  

 reelt modtaget statstilskud til varekøb.
 På denne baggrund finder Erhvervs- og  

 Selskabsstyrelsen, at afgørelsen af 9. september 1998 om  

 tilbagebetaling og udelukkelse fra hjemmeservice-ordningen bør  

 fastholdes.
 ...
 Virksomheden, K, der ejes af (navn), blev optaget under  

 hjemmeservice-ordningen i februar 1995 under den 3-årige  

 forsøgsperiode.
Den 1. januar 1997 trådte den permanente  

 hjemmeservice-ordning i kraft.
Efter den ny ordning kan der ikke - som der  

 kunne under forsøgsordningen - ydes tilskud til indkøb og  

 distribution af dagligvarer til flere husstande ad gangen.
Også etablerede hjemmeservice-virksomheder skulle  

 søge om optagelse på ny for at kunne udføre hjemmeservice  

 med bidrag efter den ny lov.
Efter indstilling fra X Kommune blev  

 virksomheden optaget under den ny ordning.
På ansøgningen  

 anførte (navn), at virksomheden havde til hensigt at levere  

 såvel indkøb af dagligvarer som rengøring.
Under den  

 permanente hjemmeservice-ordning har virksomheden imidlertid udelukkende  

 beskæftiget sig med indkøb af dagligvarer.
(navn) må have været vidende om de  

 ændrede tilskudsbetingelser for indkøb af dagligvarer.
Den 1.  

 november 1996 udsendte Erhvervs- og Selskabsstyrelsen et informationsbrev til  

 alle hjemmeservice-virksomheder for at informere om den ny ordning.
Heri  

 nævnes på side 6, at Indkøb af dagligvarer for den enkelte  

 forbruger/husstand er omfattet af den ny HjemmeService-ordning, men ikke  

 indkøb og distribution af dagligvarer til flere husstande.
 Dette informationsbrev og de mange  

 informationsmøder for hjemmeservice-virksomheder, der omkring samme  

 tidspunkt blev afholdt over hele landet, medførte, at en del  

 virksomheder måtte opgive eller ændre deres  

 forretningskoncept.
I forbindelse med overgangen til den nye ordning skrev  

 (navn) til erhvervsministeren om problemerne med, at kunderne skulle til at  

 opgive deres CPR-numre for at kunne få tilskud.
I brevet beskrev (navn)  

 ligeledes, at hans virksomhed fokuserede på service omkring  

 indkøb af dagligvarer, uden at det dog fremgik eksplicit, at der var  

 tale om indkøb og distribution af dagligvarer til flere kunder ad  

 gangen.
 Alligevel skrev erhvervsminister Jan Trøjborg  

 følgende til (navn) i sit svar af 16. januar 1997:
Det fremgår af dit brev, at din virksomhed  

 beskæftiger sig med indkøb af dagligvarer.
Jeg skal for god  

 ordens skyld henlede din opmærksomhed på, at i den ny lov om  

 hjemmeservice er der foretaget en ændring vedrørende  

 indkøb af dagligvarer i forhold til den nugældende lov.
Det er fortsat således, at indkøb af  

 dagligvarer for den enkelte husstand er omfattet i den nye ordning, men  

 derimod ikke indkøb og distribution af dagligvarer til flere husstande  

 ad gangen.
Det sidste skyldes, at det ikke er normalt, at forbrugere  

 indkøber dagligvarer til andre end husstanden.
 Jeg ønsker dig fortsat held og lykke med din  

 virksomhed under de nye vilkår.
 (navn) anvendte ikke den anledning til at henvende sig til  

 Erhvervs- og Selskabsstyrelsen for at høre, om forretningskonceptet  

 for K var i overensstemmelse med lov om hjemmeservice.
 På vegne af Erhvervs- og Selskabsstyrelsen aflagde  

 revisionsfirmaet B et kontrolbesøg hos K den 24. marts 1998. I den  

 efterfølgende rapport over besøget skrev revisionsfirmaet bl.a.  

 følgende:
Kunderne modtager en rabat for varerne, der omtrent svarer  

 til den del, som kunden skal betale for vareudbringningen.
Et eksempel  

 på dette er følgende:
Køb af varer ifølge kassebon 300 Rabat (71) Pris for varer efter rabat 229 Kundens andel af udbringning 71 Kundens pris for varer og udbringning i alt 300 Revisionsfirmaet skriver endvidere:
Rabat på salg af varer, der medfører, at  

 varer sælges under indkøbspris, kan være et indirekte  

 bidrag til kundens køb af varer.
I henhold til lov om hjemmeservice er  

 det ikke tilladt, at der ydes tilskud til varer og materialer.
 Som opfølgning på revisionsrapporten  

 besøgte Erhvervs- og Selskabsstyrelsen den 14. august K og hustru for  

 at drøfte virksomhedens forretningsgrundlag og  

 spørgsmålet om rabatter på indkøbte varer.
Det blev oplyst under besøget, at (navn) tre  

 formiddage om ugen modtager ordrer fra sine 200 faste kunder på  

 levering af dagligvarer.
Han indkøber alle de bestilte varer samme  

 dag, primært i lavprisvarehuse.
Dagen efter kører han med sin  

 varevogn rundt og distribuerer varerne til kunderne.
Det fremgik endvidere af besøget og af fremviste  

 regnskaber, at K har haft et tab på vareindkøb på i alt  

 ca. 264.000 kr. fra den 1. januar 1997 til og med 1. kvartal 1998. Varerne er  

 i 1997 solgt til i gennemsnit 28,4% under indkøbspris, mens de i 1.  

 kvartal 1998 er solgt til 24,7% under indkøbspris.
Tabet er indvundet  

 ved at overvælte priserne på hjemmeserviceydelsen, som staten  

 yder 50% tilskud til.
 Efter besøget fra revisionsfirmaet den 24. marts  

 stoppede K stort set med at sælge varer til under indkøbspris.  

 Det har betydet, at tilskuddet til virksomhedens hjemmeservice er reduceret  

 med 52,6% fra 1. til 2. kvartal af 1998, selv om omsætningen i samme  

 periode er steget med 14,5%.
 Statstilskuddet til varer skønnes i alt at have  

 udgjort 329.798,85 kr. siden den 1. januar 1997.
Med skrivelse af 9. september 1998 har Erhvervs- og  

 Selskabsstyrelsen derfor udelukket K fra hjemmeservice-ordningen under  

 henvisning til det samtidigt fremsatte krav om tilbagebetaling af  

 uretmæssigt modtagne tilskud.
Tilskud kræves tilbagebetalt, dels  

 fordi der er ydet tilskud til varekøb, dels fordi virksomheden  

 indkøber og distribuerer varer til flere husstande ad gangen.
Samme dag sendte styrelsen en skrivelse til X kommune.
I  

 skrivelsen oplyses kommunen om, at virksomheden har solgt indkøbte  

 varer til under indkøbspris og dækket det heraf følgende  

 underskud ind via hjemmeservice-omsætningen i strid med § 3, stk. 2 i  

 lov om hjemmeservice.
X kommune opfordres til på statens vegne at  

 opgøre det tilsvarende krav for uberettiget udbetalte tilskud i  

 forsøgsperioden, hvor kommunerne havde ansvaret for ordningen.
 I henhold til § 2, stk. 1, nr. 1 i lov om hjemmeservice  

 kan der ydes bidrag til forbrugeres køb af hjemmeservice, herunder til  

 indkøb af dagligvarer.
 I bemærkningerne til § 2 uddybes bestemmelsen herom  

 således:
Som hidtil ydes der bidrag til arbejder, som  

 træder i stedet for arbejdsopgaver, husstanden selv ville have  

 udført i hjemmet eller i direkte tilknytning til dette.
Omfattet af  

 ordningen er indkøb af dagligvarer for den enkelte forbruger/husstand.  

 Derimod er indkøb og distribution af dagligvarer til flere husstande  

 ikke omfattet af ordningen, da det ikke er normalt, at forbrugere  

 indkøber dagligvarer til andre end husstanden.
Bemærkningerne er således ikke i modstrid med  

 lovens tekst, men giver en uddybende fortolkning af, hvorledes ydelsen skal  

 udføres, for at den bliver bidragsberettiget.
Styrelsen er derfor helt  

 uenig i klagers opfattelse af lovbemærkningernes  

 retskildeværdi.
 K's forretningskoncept må på grundlag af loven  

 og lovens motiver anses for at være i strid med lov om hjemmeservice,  

 og virksomhedens ydelser har derfor ikke været bidragsberettigede.
 I henhold til § 3, stk. 2 i lov om hjemmeservice ydes der  

 ikke tilskud til materialer.
 Herom står der i bemærkningerne til  

 lovforslaget:
Bestemmelsen om, at udgifter til materialer skal  

 fratrækkes, forinden bidraget beregnes, indebærer ikke, at der  

 skal ske særskilt prisfastsættelse af accessoriske materialer af  

 beskeden værdi, som forbruges, når hjemmeserviceydelsen  

 udføres.
Som eksempler på accessoriske materialer kan  

 nævnes rengøringsmidler i forbindelse med rengøring eller  

 benzin til en plæneklipper i forbindelse med havearbejde.
Som eksempler  

 på materialer, der ikke kan anses som accessoriske, kan nævnes  

 levering af gødning eller planter i forbindelse med havearbejde.
Uanset om varer anses for materialer eller ydelsens  

 genstand, giver loven og dens bemærkninger ikke hjemmel til, at der kan  

 ydes tilskud til de varer, der leveres i forbindelse med indkøb af  

 dagligvarer.
Det må anses for at være en klar forudsætning,  

 at ved indkøb af dagligvarer skal forbrugerne både betale  

 indkøbsprisen for de indkøbte varer og betale for  

 indkøbsydelsen.
Det er kun til sidstnævnte, at der ydes tilskud  

 efter lov om hjemmeservice.
Hvis varerne sælges til under  

 indkøbspris, er der reelt tale om, at underskuddet på varesalget  

 skal kompenseres ved en højere pris på hjemmeserviceydelsen.  

 Herved bliver der reelt tale om et tilskud efter lov om hjemmeservice til de  

 indkøbte varer.
Uretmæssigt udbetalte tilskud kan kræves  

 tilbagebetalt med hjemmel i hjemmeservicelovens § 6, stk. 2, og en virksomhed  

 og dens ejer kan udelukkes fra hjemmeserviceordningen i henhold til lovens §  

 7, stk. 1, nr. 1, hvis virksomheden pålægges at tilbagebetale  

 bidrag, som den uretmæssigt har fået udbetalt." Klagers advokat har kommenteret Erhvervs- og  

 Selskabsstyrelsen udtalelse i skrivelse  af 22. december 1998. Her har  

 klagers advokat specielt peget på, at der ikke har været tale om  

 at "overvælte priserne på hjemmeserviceydelsen" eller om "reelt  

 ... statstilskud til varekøb", men at klageren tværtimod har  

 ydet rabatterne af egen lomme, hvilket ikke er forbudt.
Endvidere har klagers  

 advokat gentaget, at der kan gives tilskud til indkøb og distribution  

 af dagligvarer til flere husstande ad gangen, når bare virksomheden,  

 som i dette tilfælde, ikke er lagerførende købmand.
Der  

 er således ikke noget klart lovgrundlag for at udelukke klager for  

 ordningen eller at kræve tilskud betalt tilbage.
Efter at Erhvervs- og Selskabsstyrelsen havde afgivet en  

 supplerende udtalelse af 27. januar 1999 har klagers advokat i skrivelse af  

 10. februar 1999 peget på, at Erhvervs- og Selskabsstyrelsen, jfr.  

 styrelsens tilladelse af 4. december 1996, har været bekendt med, at  

 klager har drevet virksomhed under navnet K.
Dermed var eller burde Erhvervs-  

 og Selskabsstyrelsen efter klagers opfattelse have været klar over,  

 hvilken slags forretning klageren drev.
Det er derfor efter klagers  

 opfattelse kritisabelt, at Erhvervs- og Selskabsstyrelsen først  

 gør krav på tilbagebetaling den 9. september 1998. Hvis  

 styrelsens afgørelse om at udelukke klageren fra ordningen  

 tiltrædes af ankenævnet, bør konsekvensen af styrelsens  

 langsommelighed derfor blive, at klager ikke skal tilbagebetale udbetalt  

 tilskud.
Den 15. april 1999 fremsendte ankenævnet til klagers  

 advokat et notat af 2. september 1998 udarbejdet af Erhvervs- og  

 Selskabsstyrelsen om styrelsens besøg hos klager den 14. august 1998  

 og anmodede samtidigt om eventuelle bemærkninger hertil.
Klagerens  

 advokat har herefter ved skrivelse af 26. april 1999 fremsendt klagerens  

 bemærkninger af 24. april 1999 til notatet og i øvrigt fastholdt  

 sine tidligere indlæg i sagen.
 Ankenævnet udtaler:
Det følger af det oplyste, bl.a. om klagerens  

 fakturerings- og regnskabspraksis, at klageren efter bestilling fra en  

 større kreds af kunder i eget navn har indkøbt og herefter  

 på grundlag af en af ham fastsat pris, herunder rabat, har videresolgt  

 de bestilte varer til kunden.
For indkøb og udbringning har klager  

 samtidig beregnet sig et vederlag for hvilket klager har opnået tilskud  

 efter hjemmeserviceordningen, hvorved klager har sikret sig dækning af  

 den ydede varerabat og opnået overskud.
Det følger direkte af § 2, stk. 1, jf. tillige § 3,  

 stk. 2, i lov nr. 463 af 12. juni 1996 om hjemmeservice, at en sådan  

 virksomhed ikke er omfattet af loven, hvorfor de tilskud, som klager har  

 modtaget siden den 1. januar 1997 har været uretmæssige.
Det  

 tiltrædes endvidere, at klager som følge heraf er pålagt  

 at tilbagebetale de uretmæssigt oppebårne bidrag, jf. lovens § 6,  

 stk. 2 og er udelukket fra hjemmeserviceordningen efter lovens § 7, stk. 1,  

 nr. 1. Ankenævnet har hermed tillige lagt vægt på, at  

 klager såvel af Erhvervs- og Selskabsstyrelsen som af  

 erhvervsministeren blev orienteret om ændringen i efteråret 1996  

 og begyndelsen af 1997 og at klager har vidst at de oplysninger om sin  

 virksomhed, som klager gav i sin ansøgning af 3. november 1996 om  

 optagelse i hjemmeserviceordningen ikke svarede til den virksomhed, som  

 klager faktisk drev efter den 1. januar 1997.
 I ankenævnets afgørelse har Suzanne Helsteen,  

 Finn Møller Kristensen og Niels Larsen deltaget.
