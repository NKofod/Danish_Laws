 Udtalt, at en kommune ikke lovligt kan yde støtte til hotelvirksomhed,  

 medmindre der foreligger helt særlige omstændigheder.
 Endvidere udtalt i den foreliggende sag, at der ikke lovligt kan  

 stilles en kommunal garanti for en del af den indskudte kapital i et  

 aktieselskab, der skulle drive et kursus- og kongrescenter, uanset at  

 etablering af centret ville indebære mulighed for at nedbringe en stor  

 arbejdsløshed i kommunen - især blandt kvinder.
 Skørping byråd har ved skrivelse af 20. juni 1985 anmodet  

 indenrigsministeriet om at tage stilling til en udtalelse fra tilsynsrådet  

 for Nordjyllands amt angående en kommunal garanti for Rebild kursus- og  

 kongrescenter.
Det anføres i skrivelsen, at kursus- og kongrescenteret etablers med  

 medvirken af DIF-consult A/S.
Driften af centeret skal varetages af et  

 aktieselskab med en aktiekapital på 22 mill. kr.
Kommunen er blevet anmodet  

 om at garantere for 5 mill. kr. af aktiekapitalen, idet det garanterede beløb  

 dog ikke bliver aktuelt for udbetaling, før de foranstående 17 mill. kr. er  

 tabte.
Det nævnes videre, at byrådet finder, at der er meget vigtige  

 kommunale interesser i rejsningen og driften af centeret, idet det betragtes  

 som en velkommen mulighed for at nedbringe den store arbejdsløshed i  

 kommunen, især blandt kvinder.
Skørping byråd bad ved skrivelse af 16. april 1989 tilsynsrådet for  

 Nordjyllands amt om en udtalelse om spørgsmålet om kommnens mulighed for at  

 stille en garanti i forbindelse med etablering af centeret.
Tilsynsrådet har  

 i skrivelse af 15. maj 1985 udtalt, at det er et almindligt kommunalretligt  

 princip, at en kommune ikke lovligt kan yde støtte til hotelvirksomhed, som  

 er et privat erhverv.
I praksis er det kun i ganske særlige tilfælde, at det  

 er blevet godkendt, at en kommune har ydet en vis støtte, særligt hvor  

 tilstedeværelsen af et hotel har været af afgørende turist- eller  

 egnsudviklingsmæssig betydning for kommunen.
Det udtales, at kravene til at  

 anse betingelsen om ganske særlige omstændigheder for opfyldt er ganske  

 store, når det drejer sig om et nyt hotel, men synes at kunne lempes en  

 smule, når der er tale om at bevare et (det eneste) eksisterende hotel.
Det  

 udtales herefter, at sådanne ganske særlige omstændighedeer efter  

 tilsynsrådets opfattelse ikke synes at foreligge i dette tilfælde.
Det er indenrigsministeriets opfattelse, at det er en naturlig kommunal  

 opgave at fremme beskæftigelsen i kommunen.
Kommunerne er således berettiget  

 til at varetage beskæftigelseshensyn ved udøvelse af deres almindelige  

 virksomhed.
Ifølge de kommunalretlige regler kan den særlige kommunale  

 interesse for at fremme beskæftigelsen imidlertid ikke medføre, at en kommune  

 uden særlig hjemmel kan producere med henblik på afsætning til  

 udenforstående, yde støtte til private erhvervsvirksomheder eller begunstige  

 enkeltpersoner.
Kommunernes indsats må derfor begrænse til generelt virkende  

 foranstaltninger.
Som nævnt i tilsynsrådets skrivelse af 15. maj 1989 er det imidlertid  

 antaget i praksis, at en kommune kan yde støtte til en allerede eksisterende  

 hotelvirksomhed, hvis denne har afgørende erhvervs- eller turistmæssig  

 betydning for kommunen.
Dette vil særligt være tilfældet, når der er tale om  

 at bevare den eneste hotelvirksomhed i kommunen.
 Da der i dette tilfælde er tale om at yde støtte til en virksomhed, der  

 endnu ikke er startet, og da der som nævnt kun kan ydes støtte under ganske  

 særlige omstændigheder, er indenrigsministeriet enigt med tilsynsrådet i, at  

 det ikke vil være lovligt for Skørping kommune at yde den omtalte garanti.
 En kopi af denne skrivelse er sendt til tilsynsrådet for Nordjyllands amt.
 Indenrigsministeriets afgørelser og udtaleler om kommunale forhold 1985  

 3.2.
