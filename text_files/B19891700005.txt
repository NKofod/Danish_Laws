 I medfør af § 75, stk. 2, § 149, stk. 10, og § 153, stk. 2, i lov om  

 luftfart, jf. lovbekendtgørelse nr. 408 af 11. september 1985, fastsætter  

 Statens Luftfartsvæsen herved efter bemyndigelse fra Trafikministeriet, jf.  

 bekendtgørelse nr. 171 af 28. april 1985 om driftsforskrifter for luftfart  

 med danske luftfartøjer, § 2, stk. 2, følgende:
1. Referencedokumenter 1.1 BL 1-13, Crashworthiness flyvemaskiner, seneste udgave, for tiden 1.  

 udgave af 1. september 1973.
 1.2 BL 5-6, Personbefordring med luftfartøj, seneste udgave, for tiden 1.  

 udgave af 1. oktober 1987.
2. Definitioner Ambulanceflyvning:
 1.Uopsættelig transport af patient udført med specialudrustet luftfartøj.
 2.Transport af patient, som efter lægeordination skal transporteres med  

 luftfartøj, og som kræver særlig behandling/overvågning under flyvning.
 3.Færgeflyvning i forbindelse med de flyvninger, der er nævnt i 1 og 2,  

 samt transport af lægerekvireret livsvigtig medicin, lægerekvirerede  

 livsvigtige organer, behandlingsudstyr og behandlende personel.
 Sygetransport:
 Transport af patient, som ikke kan benytte et almindeligt passagersæde, og  

 hvor der ikke kræves særlig behandling/overvågning under flyvningen.
3. Anvendelsesområde 3.1 Denne BL fastsætter bestemmelser for erhvervsmæssig ambulanceflyvning  

 og sygetransport med danske luftfartøjer.
 3.2 Denne BL fastsætter endvidere bestemmelser for udenlandsk registrerede  

 luftfartøjer, der opereres i henhold til en dansk driftstilladelse, jf.  

 luftfartslovens § 4, stk. 2.
4. Generelt 4.1 Ambulanceflyvning og sygetransport med flyvemaskiner må kun udføres af  

 luftfartsforetagender med tilladelse til regelmæssig eller ikke-regelmæssig  

 offentlig lufttrafik, IFR.
 4.2 Ambulanceflyvning og sygetransport med helikoptere må kun udføres af  

 luftfartsforetagender med tilladelse til regelmæssig eller ikke-regelmæssig  

 offentlig lufttrafik.
 4.3 Det udstyr, der er nævnt i pkt. 5.3, skal godkendes af Statens  

 Luftfartsvæsen.
 4.4 Luftfartøjets ejer/bruger skal sikre, at luftfartøjet er indrettet og  

 forsynet med udstyr i overensstemmelse med bestemmelserne i denne BL, og at  

 der i driftshåndbogen er optaget de instrukser, der er nødvendige for  

 virksomheden.
 4.5 Luftfartøjschefen skal sikre, at bestemmelserne i pkt. 5.2, pkt. 5.4,  

 pkt. 5.5 og pkt. 5.6 samt afsnit 6 i denne BL overholdes.
5. Ambulanceflyvning 5.1 Bestemmelser for ambulanceflyvning skal fremgå af  

 luftfartsforetagendets driftshåndbog.
5.2 Ved udførelse af ambulanceflyvning skal patienten, hvis det er  

 praktisk muligt, placeres i umiddelbar nærhed af nødudgang af type A, type I  

 eller type II, jf.
BL 1-13, på en sådan måde, at adgangen til nødudgangen  

 ikke blokeres.
 5.3 Udstyr til ambulanceflyvning skal mindst omfatte:
 a.Båre af indstillelig model med fastspændingsanordning, typegodkendt til  

 brug i den pågældende luftfartøjstype.
 b.Iltflasker med manometer og flowmeter samt tilhørende masker til kunstig  

 respiration.
 c.Sugeanlæg med tilhørende slanger og katetre.
 d.Indstilleligt arbejdslys eller pandelampe.
 e.Ophæng med fiksationsanordning til transfusion og infusion.
 f.Blodtryksapparat, aneroid model, og korttidsur, monteret på vægskinne  

 over båren.
 g.Kabinehøjdemåler.
 h.Facilitet for håndvask.
 i.Affaldsbeholder fremstillet af ikke-brændbart materiale.
 Anm.: Statens Luftfartsvæsen har udarbejdet en vejledning vedrørende  

 omfang og art af sådant udstyr.
 5.3.1 Installeret udstyr og dets fastspænding skal overholde de krav, der  

 ligger til grund for den pågældende luftfartøjstypes certificering.
 5.4 I det omfang behandling af patienten kræver det, kan luftfartøjschefen  

 tillade, at brug af sikkerhedssele undlades for patienten og det behandlende  

 personel.
 5.5 Antallet af personer og disses kvalifikationer samt omfanget af det  

 supplerende udstyr, som er nødvendigt til overvågning og behandling af  

 patienten, jf. afsnit 2, nr. 1. og 2., fastsættes af den rekvirerende læge i  

 samarbejde med luftfartøjschefen eller det pågældende luftfartsforetagende.
 5.6 Hvis det før flyvningens påbegyndelse kan forudses, at der på grund af  

 flyvningens uopsættelighed kan ske tilsidesættelse af gældende bestemmelser,  

 må der på flyvningen kun medfølge personer, der af den rekvirerende læge  

 skønnes at have en nødvendig funktion i forbindelse med transportens  

 gennemførelse.
5.7 Gældende bestemmelser kan tilsidesættes, hvis dette er nødvendigt for  

 udførelsen af ambulanceflyvning.
I så tilfælde og i tilfælde, hvor der er  

 krævet særbehandling af lufttrafiktjenesten (ATS), skal luftfartsforetagendet  

 inden 8 dage efter hændelsen fremsende rapport herom til Statens  

 Luftfartsvæsen.
6. Sygetransport Sygetransport skal foregå i overensstemmelse med bestemmelserne for  

 transport af bevægelseshæmmede, jf.
BL 5-6.
7. Dispensation Statens Luftfartsvæsen kan i særlige tilfælde dispensere fra  

 bestemmelserne i denne BL.
8. Klageadgang Afgørelser truffet af Statens Luftfartsvæsen efter bestemmelserne i denne  

 BL kan påklages til Trafikministeriet.
9. Straf 9.1 Overtrædelse af bestemmelserne i afsnit 4, afsnit 5 og afsnit 6 i  

 denne BL straffes med bøde.
 9.2 Er overtrædelsen begået af et aktieselskab, andelsselskab eller  

 lignende, kan der pålægges selskabet som sådant bødeansvar.
10. Ikrafttræden 10.1 Denne BL træder i kraft den 1. maj 1989.
 10.2 Samtidig ophæves BL 5-1, 3. udgave af 1. september 1982.
 Statens Luftfartsvæsen, den 14. marts  

 1989.
