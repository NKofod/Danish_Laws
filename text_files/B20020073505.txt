Bekendtgørelse om Ankenævnet for  

 patenter og varemærker I medfør af patentlovens § 7, stk. 2 og 4, jf.  

 lovbekendtgørelse nr. 781 af 30. august 2001 samt § 17, stk. 1 og 2, i  

 lov nr. 778 af 9. december 1987 om beskyttelse af halvlederprodukters  

 udformning (topografi) fastsættes:
Kapitel 1 Ankenævnets kompetence § 1. Ankenævnet behandler klager over  

 afgørelser, der er truffet af Patent- og Varemærkestyrelsen.  

 Klage kan indgives vedrørende 1)	patenter, jf. patentlovens §§ 25 og 67, 2)	supplerende beskyttelsescertifikater for lægemidler og  

 supplerende beskyttelsescertifikater for plantebeskyttelsesmidler, jf.  

 patentlovens § 91, 3)	brugsmodeller, jf. § 37 i lov om brugsmodeller m.v., 4)	mønstre, jf. mønsterlovens § 22, 5)	design, jf. designlovens § 34, 6)	varemærker, jf. varemærkelovens § 46, 7)	fællesmærker, jf. fællesmærkelovens § 2, 8)	halvlederprodukters topografi, jf. § 17, i lov om beskyttelse af  

 halvlederprodukters udformning (topografi) og 9)	anmodning om aktindsigt vedrørende nr. 1 - 8.
Kapitel 2 Sammensætning og organisation § 2. Ankenævnet består af indtil 18  

 medlemmer, der udnævnes af økonomi- og erhvervsministeren.  

 Udnævnelsen sker for indtil 5 år ad gangen.
Et medlem skal senest  

 fratræde ved udgangen af den måned, hvori det  

 pågældende medlem fylder 70 år.
Mindst 2 af medlemmerne,  

 heraf formanden og næstformanden, skal være landsdommere, mens  

 nævnet i øvrigt skal sammensættes, således at  

 medlemmerne tilsammen besidder den bedst mulige sagkundskab vedrørende  

 henholdsvis patenter, brugsmodeller, design, varemærker samt  

 halvlederprodukters topografi.
De skal have afgangseksamen fra Danmarks  

 Tekniske Universitet, anden højere læreanstalt eller på  

 anden måde have erhvervet den fornødne sagkundskab.
 Stk. 2. Medlemmer af ankenævnet kan  

 genudnævnes.
§ 3. Formanden for ankenævnet skal  

 påse, at ankenævnets arbejde udføres  

 hensigtsmæssigt, og kan fastsætte nærmere regler for  

 ankenævnets virksomhed.
I formandens fravær varetager  

 næstformanden dennes hverv.
Formanden bistås af et  

 sekretariat.
 Stk. 2. I tilfælde af formandens forfald varetager  

 næstformanden de beføjelser, der ifølge  

 bekendtgørelsen er henlagt til formanden.
 § 4. Formanden kan indkalde samtlige medlemmer af  

 ankenævnet til fællesmøde for at orientere om og  

 drøfte ankenævnets administrative forhold og andre  

 spørgsmål af betydning for ankenævnets virksomhed.
Stk. 2. Et mindretal på 3 medlemmer kan  

 indkalde samtlige medlemmer til fællesmøde med henblik på  

 at træffe endelig afgørelse af spørgsmål  

 vedrørende ankenævnets virksomhed.
På  

 fællesmødet kan der træffes afgørelse,  

 såfremt mindst halvdelen af nævnsmedlemmerne er tilstede.  

 Afgørelser træffes ved simpelt flertal.
Ved stemmelighed er  

 formandens stemme afgørende.
 § 5. Ankenævnets formandskab bestemmer,  

 hvorledes og i hvilket omfang nævnets afgørelser skal  

 offentliggøres.
Kapitel 3 Sekretariatet § 6. Økonomi- og Erhvervsministeriet  

 stiller sekretariatsbistand til rådighed for nævnet.
 Stk. 2. Til sekretariatet kan knyttes sagkyndige som  

 konsulenter.
 § 7. Sekretariatet yder ankenævnet bistand  

 til nævnsarbejdet og forestår herunder den løbende  

 ajourføring af ankenævnets hjemmeside på Internettet og  

 udarbejdelse af årsberetning.
Kapitel 4 Sagens forberedelse § 8. Klagen indgives til ankenævnet  af  

 klageren eller dennes fuldmægtig.
 Stk. 2. I klagen skal angives:
1)	den afgørelse, der påklages, 2)	klagerens påstand og 3)	klagerens anbringender og beviser.
Stk. 3. Vil klageren påberåbe sig ikke  

 tidligere fremførte beviser, skal disse angives i klagen.  

 Ønsker klageren at indgive yderligere indlæg, skal klagen  

 indeholde anmodning herom.
Ankenævnet fastsætter en frist  

 herfor.
Stk. 4. Med klagen skal følge et klagegebyr  

 på 8.000 kr. for patentsager, jf. § 1, nr. 1, 5.000 kr. for  

 brugsmodelsager, jf. § 1, nr. 3, samt 4.000 kr. for sager vedrørende  

 de øvrige i § 1 nævnte rettighedsområder.
Sker betaling  

 ikke inden klagefristens udløb, afvises klagen.
 Stk. 5. I de i § 27 nævnte tilfælde, hvor der  

 anmodes om genoptagelse af en ankesag, betales et klagegebyr på 4.000  

 kr.
 Stk. 6. Ved klage over afslag på begæring om  

 aktindsigt opkræves ikke gebyr.
Stk. 7. Afvises klagen, tilbagebetales gebyret.
Gives der  

 klageren medhold i den indbragte klage, kan ankenævnet træffe  

 bestemmelse om hel eller delvis tilbagebetaling af det indbetalte gebyr.
 Stk.8. Som bilag skal, såfremt ankenævnet anmoder  

 herom, medfølge fuldmagt for en eventuel fuldmægtig.
 § 9. Har klageren en modpart, underretter ankenævnet denne om  

 klagen.
Stk. 2. Hvis klagen ikke afvises, skal et eksemplar af  

 klagen med tilhørende bilag og yderligere indlæg, der  

 måtte være indgivet af klageren, fremsendes til modparten, der  

 skal have lejlighed til inden for en af ankenævnet fastsat frist at  

 fremkomme med bemærkninger til klagen.
Bestemmelserne i § 8, stk. 1-3,  

 finder tilsvarende anvendelse.
 Stk. 3. Indklagede tilstiller klageren og ankenævnet sit  

 indlæg med bilag.
§ 10. Ønsker en part, uden for de  

 tilfælde, der er omhandlet i §§ 8 og 9, en frist til at fremkomme med  

 yderligere indlæg i sagen, skal han straks fremsætte begrundet  

 anmodning herom.
Sådan anmodning kan alene imødekommes i det  

 omfang, det findes påkrævet under hensyn til sagens  

 beskaffenhed.
 Stk. 2. Kommer der nye indlæg, sendes disse til  

 sagens andre parter.
§ 11. Sagsforberedelse og votering ved  

 ankenævnet er skriftlig.
Formanden kan dog i det konkrete  

 tilfælde bestemme, at mundtlig forhandling skal finde sted, jf. kap.  

 5.
§ 12. Ankenævnet kan indhente udtalelser fra Patent- og  

 Varemærkestyrelsen, parterne eller særlige sagkyndige.
Parterne  

 skal have lejlighed til inden for en af ankenævnet fastsat frist at  

 udtale sig om sådanne indlæg.
§ 13. Når sagens forberedelse er afsluttet,  

 skal der gives sagens parter lejlighed til inden for en af ankenævnet  

 fastsat frist at meddele, om der ønskes mundtlig forhandling, eller om  

 en tidligere fremsat begæring herom fastholdes.
En part, der ikke  

 svarer inden udløbet af den fastsatte frist, anses for at have  

 afstået fra mundtlig forhandling.
Stk. 2. Når ankenævnet har erklæret  

 skriftvekslingen for afsluttet, vil senere fremsendt materiale ikke  

 indgå i ankenævnets behandling af sagen, medmindre formanden  

 undtagelsesvist giver tilladelse hertil.
Tillader formanden nyt materiale,  

 sendes dette til sagens andre parter.
§ 14. Ønsker klager at tilbagekalde sin  

 klage, tager formanden stilling til, om tilbagekaldelsen kan  

 imødekommes.
Klager, sagens andre parter og Patent- og  

 Varemærkestyrelsen gives meddelelse herom.
Kapitel 5 Mundtlig forhandling § 15. Indkaldelse til mundtlig forhandling sker  

 skriftligt senest 6 uger, inden forhandling finder sted.
Ankenævnets  

 sekretariat foranlediger inden den mundtlige forhandling, at tid, sted og  

 dagsorden offentliggøres på ankenævnets hjemmeside.
Stk. 2. Parterne fremsender, senest 2 uger inden mundtlig  

 forhandling finder sted, et påstandsdokument til ankenævnets  

 sekretariat med genpart til eventuel modpart.
Påstandsdokumentet skal  

 indeholde partens påstande og anbringender og en angivelse af de  

 dokumenter, som parten vil påberåbe sig, og de beviser, som agtes  

 ført under ankenævnsmødet.
 Stk. 3. Såfremt en part under den mundtlige forhandling  

 ønsker at redegøre for eller nærmere at dokumentere  

 enkelte bilag i sagen, skal genparter af bilagene eller ekstrakt heraf  

 vedlægges påstandsdokumentet.
 § 16. Mundtlig forhandling er offentlig.  

 Ankenævnets formand kan dog bestemme, at forhandlingen skal  

 foregå for lukkede døre, hvis det må anses for  

 påkrævet for at hindre, at forretningshemmeligheder  

 åbenbares, eller i øvrigt når særlige forhold taler  

 herfor.
 § 17. Behersker en part, et vidne eller en  

 sagkyndig ikke i tilstrækkelig grad det danske sprog, skal der ved  

 mundtlig forhandling benyttes tolk, medmindre formanden bestemmer andet.  

 Formanden træffer bestemmelse om, hvem der skal afholde udgiften  

 hertil.
§ 18. En part kan ikke under den mundtlige  

 forhandling ændre sin påstand eller påberåbe sig nye  

 anbringender eller beviser.
Hvis ankenævnet finder, at det er  

 undskyldeligt, at den ændrede påstand eller de nye anbringender  

 eller beviser ikke tidligere er fremkommet, tillades undtagelsesvist  

 fremsættelse heraf.
Det samme gælder, hvis ankenævnet  

 finder, at den ændrede påstand må anses for indeholdt i den  

 hidtidige påstand eller blot præciserer denne.
 Stk. 2. Tillader ankenævnet , at en part  

 ændrer sin påstand eller påberåber sig nye  

 anbringender eller fører nyt bevis, kan ankenævnet af egen drift  

 eller på begæring udsætte sagen.
 Stk. 3. Vidneforklaring tillades ikke, medmindre  

 ankenævnet undtagelsesvist giver tilladelse hertil.
 Stk. 4. Vil ankenævnet under den mundtlige  

 forhandling fremdrage materiale eller inddrage forhold, der kan have  

 væsentlig betydning for sagen, som parterne ikke tidligere er gjort  

 bekendt med, skal sagens behandling udsættes, såfremt en part  

 kræver det, og udsættelse ikke er åbenbart  

 upåkrævet.
Kapitel 6 Rådslagning og afgørelse § 19. Formanden bestemmer under hensyn til den  

 enkelte sags beskaffenhed, hvem og hvor mange af ankenævnets medlemmer,  

 der ud over formanden skal deltage i sagens behandling og afgørelse,  

 jf. dog stk. 2 og 3.
 Stk. 2. Ved behandling og afgørelse af klager over  

 Patent- og Varemærkestyrelsens afgørelser i patentsager deltager  

 sædvanligvis formanden, et retskyndigt  og tre teknisk sagkyndige  

 medlemmer, dog skal mindst formanden og et sagkyndigt medlem deltage.
 Stk. 3. Ved behandling og afgørelse af klager over  

 andre afgørelser skal mindst deltage formanden og et sagkyndigt  

 medlem, jf. dog § 14.
 § 20. Et medlem kan ikke deltage i behandlingen af  

 en sag, hvis medlemmet er inhabilt efter forvaltningslovens kapitel 2.
 § 21. Har mundtlig forhandling fundet sted,  

 må intet medlem, som ikke har overværet hele forhandlingen,  

 deltage i afgørelsen.
§ 22. Ankenævnet træffer efter  

 skriftveksling afgørelse i sagen ved godkendelse af kendelsesudkast  

 udarbejdet på grundlag af voteringen.
Finder mundtlig forhandling sted,  

 træffes afgørelse efter den mundtlige procedure ved mundtlig  

 rådslagning.
§ 23. Afgørelse træffes med  

 almindeligt stemmeflertal.
Ved stemmelighed er formandens stemme  

 afgørende.
 Stk. 2. Kræver afgørelsen afstemning om  

 flere spørgsmål, er de medlemmer, der har været i  

 mindretal i et spørgsmål, pligtige at deltage i de senere  

 afstemninger.
 § 24. Ankenævnets afgørelse af sagen  

 skal affattes skriftligt og underskrives af formanden.
 Stk. 2. Afgørelsen skal angive:
1)	datoen for afgørelsen, 2)	parterne og deres fuldmægtige, 3)	parternes påstande og anbringender, 4)	bevisførelsen og 5)	grunde og konklusion.
 Stk. 3. Er afgørelsen ikke truffet i enighed, skal  

 afgørelsen indeholde mindretallets opfattelse.
 § 25. Ankenævnet kan berigtige fejl, som  

 måtte forekomme i afgørelsen, når fejlene er af formel  

 karakter.
§ 26. Ankenævnets afgørelse af sagen  

 sendes til sagens parter.
Afgørelsen sendes endvidere til Patent- og  

 Varemærkestyrelsen, der træffer de foranstaltninger, som  

 ankenævnets afgørelse giver anledning til.
Kapitel 7 Genoptagelse § 27. Efter anmodning herom kan formanden  

 undtagelsesvist træffe afgørelse om genoptagelse af en sag inden  

 for 2 måneder efter datoen for ankenævnets afgørelse.
Kapitel 8 Særlige bestemmelser § 28. Reglerne i denne bekendtgørelse  

 finder anvendelse på ansøgninger om patent, der skal meddeles  

 som hemmeligt, i det omfang det er foreneligt med de for sådanne  

 ansøgninger gældende bestemmelser.
Kapitel 9 Ikrafttrædelsesbestemmelser § 29. Bekendtgørelsen træder i kraft  

 den 1. oktober 2002.
 Stk. 2. Bekendtgørelse nr. 815 af 14. september  

 2001 om Ankenævnet for patenter og varemærker ophæves.
