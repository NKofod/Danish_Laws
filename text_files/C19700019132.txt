 Ved lov nr. 332 af 18. juni 1969 om ændring af lov om konkurs m.v. er det  

 hidtidige privilegium for skattekrav blevet afskaffet.
 Restancer af personlige skatter herunder A-skatter og B-skatter kan alene  

 anmeldes i konkursboer som simple krav.
 Endvidere er den tidligere regel i konkurslovens § 23 om, at udlæg ifølge  

 dom og forlig bortfalder, såfremt udlægget er foretaget i de sidste 3 uger  

 før konkursen, ændret til også at omfatte udpantning.
 For A-skatter og B-skatter gælder herefter følgende regler:
 A-skatter:
 B-skatter:
 Den hidtidige regel, at konkursboet skal betale fallentens skat for det  

 skattehalvår, i hvilket konkursbehandlingen er begyndt, er ophævet.  

 Konkursboet skal herefter kun udrede fallentens skat for tiden indtil  

 konkursens påbegyndelse (d.v.s. datoen for konkursbegæringens indgivelse).
I konkursboet skal anmeldes ikke betalte B-skatterater, der er forfaldne  

 inden konkursbegæringens indgivelse.
Der skal ikke beregnes morarenter.
 For at sikre, at der ved konkurs vil ske anmeldelse i konkursboet af  

 eventuelle krav på A-skat og/eller B-skat, vil KD på grundlag af  

 oplysningerne i Statstidende udskrive en meddelelse til kommunerne som  

 vedlagte.
Samtidig med udskrivningen, der sker dagligt, vil KD sørge for, at der  

 bliver fremsendt en udskrift af CIR-K og/eller CSR-K.
Der vil på meddelelsen  

 være anført det tidspunkt, hvor udskriften kan forventes fremsendt.
 På grundlag af den modtagne meddelelse anmodes kommunen om at foretage sig  

 følgende:
 A-skatter:
Arbejdsgiverkommunen skal ved arbejdsgiverkontrollen henvende sig til den  

 angivne bestyrer for konkursboet for at opgøre, hvilket beløb fallenten har  

 indeholdt og skulle have indbetalt inden konkursens begyndelse.
Endvidere  

 skal det henstilles til den angivne bestyrer at indsende eventuelle manglende  

 redegørelser tilligemed redegørelse for indeholdelser, der er foretaget i  

 tiden fra udløbet af den seneste redegørelsesperiode og til konkursens  

 begyndelse.
Hvor redegørelse ikke kan fremskaffes, indberettes sagen til KD,  

 2. kontor, med oplysning om årsagen hertil.
 Kommunen skal sikre sig, at konkursboet er tilmeldt som  

 indeholdelsespligtig, hvis dette fortsætter virksomheden.
 Endelig skal kommunen påse, at fallenten er afmeldt som  

 indeholdelsespligtig.
Hvor den angivne bestyrer eller skifterettens adresse ikke er beliggende i  

 arbejdsgiverkommunen, kan denne, hvis den skønner det nødvendigt, søge  

 bistand hos arbejdsgiverkontrollen i den kommune, hvor bestyrerens eller  

 skifterettens adresse er beliggende.
Denne bistand kan bl.a. omfatte  

 opgørelse af den A-skat, som fallenten skulle have indbetalt inden konkursens  

 begyndelse jfr. ovenfor, eller fremmøde ved skiftesamlingerne.
 Det påhviler arbejdsgiverkommunen på KD's vegne at foretage anmeldelse i  

 konkursboet af eventuelle skyldige A-skatter m.v.
 Ved anmeldelsen skal konkursboet gøres opmærksom på, at det skal foretage  

 indeholdelse i eventuelle udlodninger af anmeldte lønkrav.
 Såvel redegørelse for som indbetaling af A-skat, der er indeholdt forud  

 for konkursdekretets afsigelse, men er indeholdt i udlodningen, skal ske på  

 fallentens arbejdsgivernummer.
 B-skatter.
 På grundlag af oplysningerne fra den modtagne udskrift fra CSR-K  

 sammenholdt med oplysninger fra det eventuelt i kommunen beroende  

 restancemateriale, der er modtaget fra KD, skal bopælskommunen ifølge CSR-P  

 på KD's vegne anmelde til konkursboet de B-skatterater, der er forfaldne og  

 ikke betalt inden konkursens påbegyndelse.
 Vil udskriften fra CSR-K ikke fremkomme inden udløbet af  

 anmeldelsesfristen, skal anmeldelse alene foretages på grundlag af det i  

 kommunen eventuelt beroende restancemateriale fra KD.
 Har kommunen endnu ikke modtaget restancemateriale, skal den på grundlag  

 af oplysninger på ansættelseskortet om pålignede skatter anmelde de rater,  

 der er forfaldne i tiden 3 måneder forud for konkursens påbegyndelse med  

 forbehold af eventuelle betalte beløb, jfr. nedenfor.
 Hvor den angivne bestyrer eller skifterettens adresse ikke er beliggende i  

 den kommune, der skal foretage anmeldelsen i konkursboet, kan denne kommune,  

 hvis den skønner det nødvendigt, anmode opkrævningsmyndighederne i den  

 kommune, hvori skifterettens eller bestyrerens adresse er beliggende, om  

 bistand, som nævnt under A-skatter.
 Ved anmeldelse af såvel A-skatter som B-skatter skal man gøre opmærksom  

 på, at kravet kan reduceres med eventuelt betalte beløb, der på  

 anmeldelsestidspunktet ikke er registreret i KD.
 Tvivlsspørgsmål vedrørende skatternes retlige stilling ved konkurs og  

 spørgsmål, der i øvrigt måtte opstå under boets behandling, kan rettes til  

 KD, 3. kontor, tlf. 815711, lokal 365. Dog bedes spørgsmål om beregningen af  

 skattetræk rettet til 2. kontor, lokal 368.
 Kildeskattedirektoratet, den 23. april  

 1970.
 Knud Jensen.
