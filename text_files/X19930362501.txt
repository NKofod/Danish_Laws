 Procesudsugning kræver tilførsel af erstatningsluft for at sikre  

 effektiv udsugning og for at undgå trækgener.
 I skrivelse af 1. januar 1993 har klaget over Direktoratet for  

 Arbejdstilsynets afgørelse af 2. december 1992 om etablering af  

 erstatningsluft.
 Klagens indhold.
Det anføres blandt andet til støtte for klagen, at virksomheden altid har  

 gjort meget ud af medarbejdernes arbejdsmiljø og altid er åben overfor  

 forslag vedrørende dette.
Derfor etablerede virksomheden punktudsugning ved  

 en del af maskinerne på virksomheden i 1984/85. Virksomheden ser ikke nogen  

 grund til at etablere erstatningslufttilførsel, idet virksomheden mener, at  

 den ville være slukket det meste af tiden på grund af forurenet luft fra den  

 underliggende virksomhed.
 gør gældende, at man ved et kontrolbesøg bør foretage et helhedsindtryk  

 af virksomheden vedrørende bygningens tilstand, indretning og renlighed i  

 virksomheden, virksomhedens størrelse i forhold til antal medarbejdere osv.,  

 hvilket ikke mener Arbejdstilsynet har gjort i forhold til virksomheden.
 Sagsforløb.
Arbejdsministeriet har sendt klagen til udtalelse i Direktoratet for  

 Arbejdstilsynet.
Det fremgår af udtalelsen og af sagen iøvrigt, at kreds  

 Københavns Amt i forbindelse med Arbejdstilsynets hud- og luftvejsindsats ved  

 kontrolbesøg den 7. oktober 1992 konstaterede, at der på virksomheden er  

 etableret procesudsugning ved bearbejdningsmaskiner, hvor der blandt andet  

 arbejdes med kølesmøremidler, uden at der til produktionslokalet er tilført  

 erstatningsluft.
Kredsen gav på den baggrund påbud om, at  

 produktionslokalerne på hensigtsmæssig måde skal tilføres erstatningsluft med  

 mulighed for forvarmning i den kolde årstid, og at denne erstatningsluft ikke  

 må give anledning til trækgener for de ansatte.
 I skrivelse af 30. oktober 1992 til Direktoratet for Arbejdstilsynet  

 klager virksomheden over påbudet af 7. oktober 1992. anførte, at der ikke ses  

 nogen begrundelse for tilførsel af erstatningsudluft.
I brev af 20. november 1992 fra kreds Københavns Amt til direktoratet  

 oplyser kredsen, at den igen har aflagt besøg på virksomheden og optaget  

 fotos med henblik på direktoratets vurdering af forholdene på . Kredsen  

 oplyser i brevet, at produktionslokalet på virksomheden på ca. 400  

 kvadratmeter er inddelt i tre områder og beliggende pa 1. sal.
Kredsen  

 oplyser endvidere, at der i produktionslokalet udføres gnistbearbejdning,  

 arbejde med CNC-styrede slibemaskiner, fræsere og et par CNC-styrede  

 drejebænke med brug af køle-smøremidler, og at de fleste af disse maskiner  

 har procesudsugning.
Desuden oplyser kredsen, at der i lokalet udføres  

 svejsning og lodning med procesudsugning og vurderede, at der udsuges 2500  

 kubikmeter luft pr. time.
Direktoratet for Arbejdstilsynet fastholder i sin afgørelse af 2. december  

 1992 kredsens påbud, hvorefter der for at undgå trækgener og for at sikre en  

 effektiv udsugning fra de etablerede udsugningssteder skal etableres  

 indblæsning af erstatningsluft, der i fornødent omfang kan opvarmes.  

 Direktoratet præciserer i afgørelsen, at der skal indblæses luft i en  

 tilsvarende mængde, som der suges ud.
Afgørelsen har hjemmel i § 13, nr. 15 i  

 lov om almindelig arbejderbeskyttelse, der efter arbejdsmiljø1ovens  

 ikrafttræden 1. juli 1977 senest er opretholdt ved § 2, nr. 1 i  

 Arbejdsministeriets bekendtgørelse nr. 611 af 18. december 1985 om  

 ikraftholdelse af regler i den tidligere arbejderbeskyttelseslov  

 (ikraftholdelsesbekendtgørelsen). Heraf fremgår det, at der på hensigtsmæssig  

 måde, så tilfredsstillende som skyldigt hensyn til virksomhedens art tillader  

 det, skal sørges for tilstrækkelig tilførsel af frisk luft, om fornødent ad  

 kunstig vej, idet dog skadelig luftstrømning skal søges undgået.
Direktoratet begrunder sin afgørelse med, at når der fjernes luft fra et  

 lokale, opstår der et undertryk, og der vil derfor suges luft ind fra  

 lokalets omgivelser.
Skal luftfornyelsen være velkontrolleret og  

 procesudsugningen fungere optimalt, skal der indblæses erstatningsluft,  

 således at en effektiv udsugning fra de etablerede udsugningssteder sikres og  

 trækgener undgås.
Vedrørende virksomhedens begrundelse om, at  

 erstatningsluften, hvis den blev etableret, ofte ville være slukket på grund  

 af luftforurening fra den underliggende virksomhed, har direktoratet oplyst,  

 at kreds Københavns Amt har rettet henvendelse til Herlev Kommunes  

 Miljøafdeling.
Direktoratet har oplyst, at man fra miljøafdelingen har givet  

 tilsagn om at være behjælpelig, såfremt ekstern forurening fra den  

 underliggende virksomhed skulle give anledning til en forringelse af  

 erstatningsluftens kvalitet.
 Arbejdsmiliørådets indstilling.
Klagen har i henhold til arbejdsmiljølovens § 66, stk 1, nr. 4, været  

 forelagt Arbejdsmiljørådet.
Dansk Arbejdsgiverforening (DA), Landbrugets  

 arbejdsgivere og De Kommunale Arbejdsgivere støtter  A/S' klage.
DA bemærker,  

 at sager af denne karakter altid må bero på en konkret vurdering af  

 forholdene, herunder muligheder for frisk luft gennem vinduer m.v., og DA  

 finder, at en sådan vurdering tilsyneladende ikke er foretaget i denne sag.
 LO, FTF, AC og Ledernes Hovedorganisation, de statslige arbejdsgivere samt  

 formanden for Arbejdsmiljørådet støtter direktoratets indstilling.
 Arbeidsministeriets afgørelse.
 Arbejdsministeriet skal i den anledning meddele, at man med hjemmel i §  

 13, nr. 15 i lov om almindelig arbejderbeskyttelse, der efter  

 arbejdsmiljø1ovens ikrafttræden 1. juli 1977 senest er opretholdt ved § 2,  

 nr. 1 i Arbejdsministeriets bekendtgørelse nr. 611 af 18. december 1985 om  

 ikraftholdelse af regler i den tidligere arbejderbeskyttelseslov  

 (ikraftholdelsesbekendtgørelsen) fastholder direktoratets afgørelse.
 Arbejdsministeriets begrundelse.
Der er i afgørelsen lagt vægt på, at der på virksomheden er etableret  

 procesudsugning ved bearbejdningsmaskiner, hvor der blandt andet arbejdes med  

 køle-smøremidler, uden at der til produktionslokalet er tilført  

 erstatningsluft.
Arbejdsministeriet støtter Arbejdstilsynets vurdering af, at  

 forholdene i virksomhedens produktion generelt er af en sådan karakter, at  

 der for at undgå trækgener og for at sikre en effektiv udsugning fra de  

 etablerede udsugningssteder, er nødvendigt at etablere indblæsning af  

 erstatningsluft i tilsvarende mængde, som der suges ud, og at denne  

 erstatningsluft i fornødent omfang skal opvarmes.
 Arbejdsministeriet lægger iøvrigt vægt på miljøafdelingen i Herlev  

 Kommunes tilsagn om at være behjælpelig, såfremt ekstern forurening fra den  

 underliggende virksomhed skulle give anledning til en forringelse af  

 erstatningsluftens kvalitet.
 P.M.V.
 E B.
