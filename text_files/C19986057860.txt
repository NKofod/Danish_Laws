Sundhedsministeriets vejledning for planlægning af  

 sundhedsberedskabet, 1998 1.1.  

 	  

 Sundhedsberedskabet Med udgangspunkt i det daglige fredsmæssige beredskab er det  

 amtskommunernes og kommunernes ansvar at planlægge for en udvidelse af  

 beredskabet med henblik på, at der i en katastrofesituation kan opfyldes  

 yderligere behov under anvendelse af de samlede ressourcer i sundhedsvæsenet.  

 Inden for disse rammer er det overladt til amtskommunerne og kommunerne selv  

 at  

 afgøre, hvorledes dette beredskab planlægges og tilvejebringes, herunder at  

 den  

 fornødne koordination med andre amtskommuner og kommuner foretages.
 Planlægningsansvaret medfører også ansvar for, at  

 planlægningen konkret resulterer i et beredskab.
1.1.1.  

 	  

 Definitioner Sundhedsberedskabet  

  

 defineres som sundhedsvæsenets evne til at kunne udvide og omstille sin  

 behandlings‑ og plejekapacitet m.v. ‑ udover det daglige  

 beredskab ‑  

 såvel ved fredstidskatastrofer som under krise eller krig.
 Planerne for denne udvidelse og omstilling bør fremstå som  

 en beredskabskontinuitet med udgangspunkt i det daglige beredskab.
 Sundhedsberedskabet omfatter sygehusberedskabet, beredskabet  

 i den primære sundhedstjeneste og lægemiddelberedskabet.
 Sygehusberedskabet  

  

 er  

 beredskabet i det samlede sygehusvæsen, dvs. i amtskommunerne, i Hovedstadens  

 Sygehusfællesskab samt på de private sygehuse, med henblik på, at der under  

 større ulykker, katastrofer samt under krigsforhold kan ydes syge og  

 tilskadekomne behandling på sygehus eller på behandlingssteder uden for  

 sygehusene.
 Lægemiddelberedskabet  

  

 er  

 beredskabet af lægemidler, der kan imødekomme de ændrede krav til forbrug,  

 forsyning og distribution, som må forudses at ville opstå i en fredsmæssig  

 katastofesituation samt i en krise‑ eller krigssituation.
Beredskabet i den  

 primære sundhedstjeneste  

  

 er beredskabet i den del af sundhedsvæsenet, der  

 ligger uden for sygehusene.
Det vil sige lægepraksis, speciallægepraksis,  

 tandlægepraksis, fysio‑ og ergoterapi, hjemmesygepleje, sundhedspleje  

 m.v.
1.1.2.  

 	  

 Lovgrundlaget  

 for planlægning af sundhedsberedskabet De overordnede regler om planlægning af sundhedsberedskabet  

 findes i sygesikringslovens kapitel 6 a, der indeholder regler om en  

 sammenhængende sundhedsplanlægning, som bl.a. skal omfatte  

 sundhedsberedskabet.
 Kommunalbestyrelserne skal en gang i hver  

 valgperiode udarbejde en redegørelse for kommunens forskellige  

 foranstaltninger  

 på sundhedsområdet, herunder for sundhedsberedskabet i kommunen.
For hver amtskommune skal der foreligge en plan  

 for tilrettelæggelsen af amtskommunens virksomhed på sundhedsområdet  

 (sundhedsplanen), der bl.a. skal omfatte sundhedsberedskabet.
Amtsrådet skal  

 behandle planen på et møde i hver kommunal valgperiode.
 Forud for amtsrådets behandling af forslag til  

 sundhedsplan skal amtsrådet indhente udtalelser over forslaget fra  

 kommunalbestyrelserne i amtskommunen og de berørte almentpraktiserende læger,  

 speciallæger og øvrige ydere i privat praksis.
Forud for amtsrådets behandling af forslag til  

 sundhedsplan skal amtsrådet indhente Sundhedsstyrelsens rådgivning.  

 Rådgivning  

 vedrørende sygehusberedskabsdelen indhentes af Sundhedsstyrelsen hos  

 Beredskabsstyrelsen.
Dette skyldes, at Beredskabsstyrelsen i henhold til  

 aftale  

 med Sundhedsministeriet varetager de styrelsesmæssige opgaver vedrørende  

 sygehusberedskabet.
 Amtskommunen inddrager embedslægeinstitutionen i  

 sundhedsplanlægningen.
 Amtsrådet skal ændre sundhedsplanen forud for  

 gennemførelse af væsentlige ændringer i amtskommunens sundhedsvæsen, der ikke  

 er forudsat i planen.
 Den af amtsrådet vedtagne sundhedsplan og senere  

 ændringer heri indsendes til sundhedsministeren og Sundhedsstyrelsen.
 I bemærkningerne til forslaget til  

 sygesikringsloven fremhæves det, at sundhedsberedskabet er tæt forbundet med  

 f.eks. det hygiejniske beredskab og beredskabet i den sociale sektor.
 En konsekvens af disse bestemmelser er  

 således, at amtskommuner og kommuner skal etablere et samarbejde og indgå i  

 en  

 dialog om den samlede indsats på sundhedsområdet.
 Det fremgår i øvrigt af  

 beredskabslovens § 25, at kommunalbestyrelsen skal udarbejde en samlet plan  

 for  

 kommunens redningsberedskab og civile beredskab, herunder for  

 sundhedsberedskabet, og at amtsrådet skal udarbejde en samlet plan for  

 amtskommunens civile beredskab, herunder for sundhedsberedskabet.
For at undgå overlapning mellem  

 sundhedsberedskabsplanlægningen efter sygesikringsloven og den civile  

 beredskabsplanlægning efter beredskabsloven, skal det anbefales, at  

 amtskommunens civile beredskabsplan på sundhedsberedskabsområdet alene  

 indeholder en henvisning til amtskommunens sundhedsplan.
Planlægningen af  

 sundhedsberedskabet bør dog integreres i den øvrige civile  

 beredskabsplanlægning, således at der sikres den fornødne koordination.
Med disse planlægningsbestemmelser er  

 de lovgivningsmæssige rammer for planlægningen af sundhedsberedskabet  

 fastlagt.  

 Der sikres en sammenhæng mellem sundhedsberedskabet og det civile beredskab i  

 øvrigt, specielt de tilgrænsende sektorer.
Herudover sikrer  

 sygesikringsloven,  

 at planlægningen af beredskabet kommer til at hænge sammen med den  

 almindelige  

 udvikling inden for sundhedsområdet samt med tilrettelæggelsen af  

 ambulancetjenesten, der også er et af de emner, der skal indgå i  

 sundhedsplanen.
Den første planperiode efter disse  

 regler udløb den 31. december 1997. En gennemgang af de indsendte  

 sundhedsberedskabsplaner har vist store variationer med hensyn til planernes  

 karakter og omfang.
Det bør i den nuværende planperiode tilstræbes, at  

 planerne  

 opnår en større overensstemmelse med denne vejledning.
1.2.  

 	  

 Sygehusberedskabet 1.2.1.  

 	  

 Lovgrundlag Det fremgår af sygehuslovens § 16 a,  

 at det påhviler hver amtskommune at planlægge og gennemføre sådanne  

 foranstaltninger, at der under krigsforhold og under større katastrofer i  

 fredstid kan ydes syge og tilskadekomne behandling på sygehus eller  

 behandlingssteder  

 uden for sygehusene.
Det påhviler også private sygehuse at planlægge og  

 gennemføre sådanne foranstaltninger, at de på tilsvarende måde som  

 amtskommunale sygehuse kan indgå i sygehusberedskabet.
Det fremgår af beredskabslovens § 1,  

 stk. 2, at sygehusberedskabet under krise eller krig er en del af  

 redningsberedskabet.
Dette indebærer, at den operative del af  

 sygehusberedskabet i sådanne situationer vil være undergivet  

 redningsberedskabets ledelse.
1.2.2.  

 	  

 Planlægningsgrundlag Sygehusvæsenets daglige beredskab er  

 dimensioneret ud fra, at det skal kunne dække de almindeligt forekommende  

 ulykker, der erfaringsmæssigt indtræffer med visse mellemrum.
Der er herudover behov for en planlægning, der  

 med udgangspunkt i det daglige beredskab, beskriver mulighederne for en  

 forøgelse af kapaciteten, så sygehusvæsenet efter det konkrete behov kan  

 imødegå konsekvenserne af større ulykker og katastrofer, herunder krigen som  

 den størst tænkelige katastrofe.
Nøgleordet for  

 sygehusberedskabsplanlægningen  

 er således fleksibilitet, dvs. evne til omstilling og tilpasning.
 Planlægningen vedrører såvel den  

 personelle kapacitet, den kirurgiske, medicinske og psykiatriske  

 behandlingsopgave, plejeopgaven som de dertil hørende tekniske,  

 bygningsmæssige, forsyningsmæssige og administrative opgaver.
 Sygehusberedskabet for  

 fredstidskatastrofer baserer sig på, at det eksisterende behandlingsniveau og  

 dets principper skal fortsætte uændret.
For så vidt angår de største  

 katastrofer, herunder krigshandlinger, er det vigtigt at have identificeret  

 de  

 særlige områder, der eventuelt kræver særskilte planlægningsforanstaltninger.  

 Der kan i denne forbindelse bl.a. peges på problemer med fastholdelse af det  

 nødvendige personale i en mobiliseringssituation.
Den personelle kapacitet er  

 et afgørende element i beredskabet.
Derfor er det væsentligt i planlægningen,  

 at klarlægge de personelle ressourcer, at definere nøglefunktioner og løbende  

 at revidere behovet for designeringer (fritagelse for mødepligt ved forsvaret  

 eller redningsberedskabet med henblik på at forblive i en civil funktion i  

 tilfælde af krise eller krig, jf. beredskabslovens § 59).
 Der kan endvidere peges på behovet for  

 uddannelse og øvelser med henblik på løsning af de særlige opgaver, der  

 opstår  

 i en krigssituation.
 Beredskabet bør af samfundsøkonomiske  

 årsager tilrettelægges således, at udgifter til foranstaltninger, der  

 udelukkende har et krigsmæssigt formål, begrænses til områder, hvor  

 beredskabet  

 nødvendigvis må være etableret i fredstid.
Det er ikke i dag muligt præcist at  

 angive målsætningen for sygehusberedskabet under krise eller krig, udover det  

 alment gældende ønske om at kunne yde det bedst mulige i en given situation  

 for  

 så mange patienter som muligt.
Til brug for den konkrete  

 planlægningsvirksomhed  

 er det imidlertid af flere grunde ønskeligt at konkretisere, hvilke behov  

 sygehusvæsenet skal kunne opfylde:
 Befolkningens behov for sygehusbehandling af  

 almindelige lidelser, i det omfang dette behandlingsbehov er uopsætteligt.
 Befolkningens behov for behandling for lidelser  

 opstået som følge af katastrofer og krigsskader.
 Forsvarets, redningsberedskabets, politiets og  

 andre myndigheders behov for behandling af syge og sårede.
 Behovet for sygehusydelser kan i et vist omfang  

 opgøres »negativt« ved at konstatere, at en vis del af de »almindelige«  

 sygehuspatienter vil kunne udskrives ekstraordinært før tiden, eller at  

 indlæggelse vil kunne udsættes.
 En »negativ« behovsopgørelse kan også foretages  

 ved at lægge til grund, at befolkningens generelle forventninger til  

 sygehusvæsenets ydelser kan reduceres i en krigssituation, men næppe i en  

 fredsmæssig katastrofesituation.
Selv om det ikke er muligt at foretage  

 en præcis behovsvurdering, kan der såvel ved fredstidskatastrofer som under  

 krise eller krig forventes et stigende pres på sygehusvæsenets samlede  

 ressourcer.
En del af dette pres på sygehusvæsenet vil ved en hensigtsmæssig  

 samlet planlægning af sundhedsberedskabet kunne løses af den øvrige del af  

 sundhedsvæsenet.
Det er kendetegnende for  

 sygehusvæsenets opgaver i en katastrofesituation og i en krise‑ eller  

 krigssituation,  

 at presset ofte opstår akut og indebærer umiddelbart livs‑ og  

 velfærdstruende situationer.
I modsætning til f.eks. beredskabet i den  

 primære  

 sundhedstjeneste er sygehusbehandlingen endvidere i høj grad afhængig af  

 tekniske og bygningsmæssige faciliteter.
Dette forhold understreger  

 vigtigheden  

 af, at der foretages en analyse af, hvilke elementer i beredskabet der vil  

 kunne fremstå som »flaskehalse« for en hensigtsmæssig og fleksibel udvidelse  

 og  

 omstilling af kapaciteten til de ændrede behov, således at de nødvendige  

 foranstaltninger til imødegåelse heraf vil kunne træffes.
 Det afgøres af amtskommunerne,  

 hvorvidt beredskabet med hensyn til hospitalsudstyr og forbrugsvarer  

 (sygehusutensilier) skal etableres ved hjælp af lagre  

 (indkøbte/omsætningslagre) eller på anden måde, som sikrer, at udstyret ikke  

 forældes og kan anvendes i sammenhæng med det udstyr, sygehusene anvender til  

 daglig.
1.2.3.  

 	  

 De enkelte dele af  

 sygehusberedskabsplanlægningen Der udarbejdes en samlet  

 sygehusberedskabsplan for amtskommunen som en del af den samlede  

 sundhedsberedskabsplan.
Der redegøres i planen for samarbejdet med omliggende  

 amtskommuners sygehusvæsen.
Der redegøres endvidere for det praktiske  

 samarbejde mellem sygehusene ved katastrofer og store ulykker, om alarmering,  

 samlet ledelse, præhospital indsats og kommunikation.
 Planen skal primært tage sigte på  

 fredsmæssige katastrofer og store ulykker, men skal tillige beskrive  

 udbygningen af beredskabet under krise eller krig.
 Der udarbejdes herudover en  

 sygehusberedskabsplan (katastrofeplan) for amtskommunens enkelte sygehuse.
Disse planer skal beskrive samarbejdet  

 med andre sygehuse i amtskommunen og i andre amtskommuner.
Planen skal  

 indeholde et afsnit om alarmering af sygehuset, beredskabsledelse,  

 præhos-pital  

 indsats, herunder medicinsk koordination, samarbejde med andre  

 redningsmyndigheder  

 og den primære sundhedstjeneste, kommunikation med skadested, kriseterapi og  

 modtagelse af patienter på sygehuset, herunder patienter, der har været udsat  

 for farlige kemikalier eller radioaktivitet.
Endelig skal planen indeholde et  

 afsnit om evakuering af sygehuset.
Med henblik på en krise‑ eller  

 krigssituation udbygges den fredsmæssige plan for sygehuset med planer for  

 ledelsesfunktionen og øvrige administrative funktioner, yderligere udvidelse  

 af  

 behandlingskapaciteten og af plejekapaciteten samt sikring af sygehusenes  

 fortsatte drift.
 Udarbejdelse af beredskabsplanerne bør  

 ske i samarbejde med politiet samt øvrige myndigheder, som forestår eller  

 deltager i indsatsen ved store ulykker og katastrofer, f.eks. det kommunale  

 redningsberedskab, ambulanceberedskabet og det statslige regionale  

 redningsberedskab.
 Det er af stor betydning for  

 beredskabet, at der gennemføres uddannelse af personalet med henblik på at  

 kunne virke i en katastrofe‑ eller krigssituation samt at beredskabet  

 afprøves ved afholdelse af øvelser.
1.3.  

 	  

 Lægemiddelberedskabet 1.3.1.  

 	  

 Lovgrundlag Det er amtskommunens ansvar som en del  

 af den samlede beredskabsplanlægning at planlægge og opbygge et  

 lægemiddelberedskab i amtet.
1.3.2.  

 	  

 Indhold I overensstemmelse med lægemiddelloven  

 er lægemidler varer, der er bestemt til at tilføres mennesker eller dyr for  

 at  

 forebygge, lindre, behandle eller helbrede sygdom, sygdomssymptomer og  

 smerter  

 eller for at påvirke legemsfunktioner.
Da sera, vacciner, medicinske gasarter  

 og radioaktive lægemidler er omfattet af denne definition af lægemidler, bør  

 disse tillige med infusionsvæsker, blod, blodprodukter og blodposer indgå i  

 lægemiddelberedskabet.
Tilstedeværelsen af en række  

 utensilier er en grundlæggende forudsætning for anvendelsen af visse  

 lægemidler.
I en beredskabsmæssig sammenhæng bør et forsyningsberedskab af  

 disse utensilier derfor helt naturligt knyttes sammen med planlægningen af et  

 lægemiddelberedskab.
Det sundhedsmæssige beredskab er  

 begrænset til at omfatte lægemidler til mennesker.
Et beredskab af veterinære  

 lægemidler er således ikke omfattet af denne vejledning.
1.3.3.  

 	  

 Formål Et velfungerende lægemiddelberedskab  

 skal for det første kunne sikre, at den normale forsyning med lægemidler og  

 utensilier til behandling og pleje m.v. af patienter for sygdomme, der ikke  

 står i direkte forbindelse med en given katastrofesituation, skal kunne  

 opretholdes.
Der vil dog naturligvis kunne ske en tilpasning til den konkrete  

 katastrofesituation.
For det andet skal  

 lægemiddelberedskabet kunne opfylde de særlige behov for lægemidler og  

 utensilier til behandling af sygdomme og skader, der er en direkte eller  

 indirekte følge af katastrofesituationer.
Forsyningen skal også her dække  

 såvel  

 den primære sundhedstjeneste som sygehusvæsenet.
 Et grundlæggende hensyn ved  

 planlægningen og dimensioneringen af det samlede lægemiddelberedskab i de  

 enkelte amtskommuner bør være, at beredskabet nøje tilpasses de behov for  

 forskellige lægemidler, der i den givne situation må forventes at være i  

 sygehusvæsenet  

 og den primære sundhedstjeneste.
 Spørgsmålet om hvilke lægemidler og  

 utensilier, som skal anvendes på sygehusene og i den primære  

 sundhedstjeneste,  

 bør derfor baseres på en lokal vurdering af behandlingskapaciteten på de  

 enkelte sygehuse og en vurdering af, hvilke typer af patienter, der i den  

 givne  

 situation skal behandles på sygehusene, og hvilke, der eventuelt vil kunne  

 førtidsudskrives til behandling i den primære sundhedstjeneste.
1.4.  

 	  

 Beredskabet i den primære  

 sundhedstjeneste 1.4.1.  

 	  

 Almindelige beredskabsprincipper Beredskabet i den primære  

 sundhedstjeneste er en del af beredskabsplanlægningen i både amtskommuner og  

 primærkommuner.
I overensstemmelse med de generelle  

 principper, der lægges til grund for planlægningen af det civile beredskab,  

 vil  

 opgaverne i den primære sundhedstjeneste i videst muligt omfang skulle  

 udføres  

 af de samme, som løser opgaverne til hverdag.
Det betyder, at opgaverne i  

 væsentligt omfang løses lokalt, og at eksisterende planlægningsystemer og  

 samarbejdsformer udnyttes mest muligt.
1.4.2.  

 	  

 Opgaver for beredskabet i den primære  

 sundhedstjeneste Planlægningen af beredskabet i den  

 primære sundhedstjeneste omfatter 2 hovedelementer, for det første en  

 planlægning for videreførelse af de daglige opgaver, tilpasset de ændrede  

 krav,  

 der følger af en given situation, og for det andet en planlægning for løsning  

 af en række nye opgaver.
 I hovedoverskrifter er disse nye  

 opgaver:
 Modtagelse og behandling af ekstraordinært  

 udskrevne patienter fra sygehusene.
 Medvirken til information af personale og  

 befolkning.
 Varetagelse af hygiejniske foranstaltninger og  

 profylakse samt behandling af infektioner og epidemiske sygdomme.
 Ydelse af anden omsorg til tilskadekomne, syge  

 og handicappede, herunder evt. kriseterapi.
 Medvirken til politiets identifikation af døde.
 Primærkommunerne er som udgangspunkt  

 ansvarlige for udførelse af disse opgaver.
 Amtskommunen skal i samarbejde med  

 primærkommunerne:
 Opstille målene for primærkommunernes indsats.
 Tilrettelægge et mellemkommunalt samarbejde.
 Fastlægge den samlede organisation og  

 koordinering af indsatsen inden for den primære sundhedstjeneste.
 Yde faglig og uddannelsesmæssig støtte.
 Planlægge for behandling af lettere  

 tilskadekomne, evt. på særlige nødskadestuer, til aflastning af  

 sygehusvæsenet.
 Planlægge for etablering af  

 lægeudrykningsordning fra primærsektoren.
1.4.3.  

 	  

 Ledelse og kompetenceforhold De normale ledelses‑ og  

 samarbejdsrelationer skal bevares i videst muligt omfang.
 For at kunne udnytte ressourcerne  

 effektivt og hurtigt kan der i særlige situationer være behov for, at en  

 primærkommune på aftalemæssigt grundlag og for en midlertidig periode helt  

 eller delvist varetager opgaver, som normalt varetages af amtskommunen eller  

 omvendt.
 Den koordinerende indsats, som  

 påhviler amtskommunerne må ske på et aftalemæssigt grundlag, da  

 amtskommunerne  

 ikke har instruksbeføjelser over for kommunerne.
 I øvrigt henvises til de beføjelser,  

 der under krise eller krig kan udøves af de særlige forvaltningsorganer, der  

 bliver udpeget i henhold til beredskabslovens § 31. Her vil navnlig  

 sundhedssektionerne ved civilregionerne kunne bidrage til den fornødne  

 prioritering  

 og koordinering i totalforsvarsmæssig henseende.
1.4.4.  

 	  

 Personkreds Den primære sundhedstjenestes personale  

 omfatter sundhedspersonalet uden for sygehusene, herunder blandt andre:  

 Praktiserende læger, praktiserende speciallæger, skolelæger, apotekere,  

 farmaceuter, kliniske psykologer, tandlæger, sygeplejersker i lægepraksis,  

 hjemmesygeplejersker, sundhedsplejersker, plejehjemssygeplejersker,  

 plejehjemsassistenter, sygehjælpere, jordemødre, fysio‑ og  

 ergoterapeuter  

 samt social‑ og sundhedshjælpere.
Amtskommunerne bør i deres planlægning  

 tage stilling til, hvorledes personkredsen, herunder de praktiserende læger  

 og  

 andre ikke‑offentligt ansatte, kan indgå i det samlede beredskab.
Der  

 kan  

 være behov for at drøfte den nærmere tilrettelæggelse med de faglige  

 organisationer.
Embedslægeinstitutionen inddrages i  

 planlægningen af beredskabet i den primære sundhedstjeneste, idet  

 embedslægerne  

 varetager væsentlige opgaver inden for socialmedicin, retsmedicin,  

 hygiejne‑  

 og miljøområdet samt epidemisk rådgivning.
Endvidere er embedslægerne  

 rådgivende i sundhedsfaglige spørgsmål over for amtskommuner og kommuner i  

 spørgsmål især vedrørende:
 Befolkningsoplysning om sundhedsforhold.
 Sundhedspersonalets faglige kompetence.
 Smitsomme sygdomme.
 Sanitære forhold.
 Forurening med giftstoffer.
 Flygtninge og evakuering.
 Bolig‑ og bygningsforhold.
1.5.  

 	  

 Afsluttende  

 bemærkninger Denne vejledning erstatter Sundhedsministeriets vejledning  

 af 1994 om planlægning af sundhedsberedskabet.
 Bestemmelserne i vejledningen for amtskommuner gælder  

 tillige for Hovedstadens Sygehusfællesskab og Københavns og Frederiksberg  

 kommuner.
