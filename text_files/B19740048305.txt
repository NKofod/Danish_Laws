 I medfør af § 25 og § 32, stk. 3 og 4, i lov nr. 121 af 25. marts 1970 om  

 restaurations- og hotelvirksomhed m.v. bestemmes:
 RESTAURATIONER.
 § 1.  Enhver restauration skal have adgang fra gade  

 eller vej, forhusets port eller forhusets hovedtrappe.
 Stk. 2.  Gæstelokaler må kun indrettes i forhuse eller i  

 lokaler, der er sammenhængende med gæstelokaler i forhuset.
 § 2.  Restaurationslokaler må ikke benyttes til  

 natophold.
 Stk. 2.  Restaurationslokaler, hvori gæster opholder  

 sig, skal være rigeligt oplyst.
 HOTELLER.
§ 3.  Hoteller skal have mindst 6 soverum med  

 tilsammen mindst 8 sovepladser.
Hvert af disse rum skal have særskilt  

 indgang.
 GODKENDELSE AF LOKALER M.V.
§ 4.  Forinden restaurations- og hotellokaler tages i  

 brug skal den lokale tilsynsmyndighed, jfr. § 44 i lov nr. 310 af 6. juni  

 1973 om levnedsmidler m.m., godkende lokalerne i medfør af nærværende  

 bekendtgørelse samt de i henhold til nævnte lov fastsatte bestemmelser.
Dette  

 gælder også, når lokalerne tages i brug efter at Stk. 2.  På tilsvarende måde skal indretning af  

 stadepladser og anden serveringsvirksomhed under åben himmel godkendes af den  

 lokale tilsynsmyndighed.
 Stk. 3.  Den lokale tilsynsmyndighed er berettiget til  

 at tage spørgsmålet om lokalernes godkendelse op til fornyet behandling, når  

 der er forløbet 5 år siden sidste godkendelse, eller såfremt virksomhedens  

 karakter i væsentlig grad ændres.
§ 5.  Restaurationers gæstelokaler og hotellokaler  

 m.v. skal holdes i forsvarlig og rengjort stand.
Udsmykning og indretning af  

 lokalerne må ikke være til hinder for betryggende rengøring.
 Stk. 2.  Den lokale tilsynsmyndighed fører tilsyn med  

 overholdelse af bestemmelserne i stk. 1 og kan give påbud om gennemførelse af  

 de i hygiejnisk henseende fornødne foranstaltninger og herunder påbyde, at  

 virksomheden skal ophøre, indtil foranstaltningerne er gennemført.
 § 6.  Den lokale tilsynsmyndighed kan dispensere fra  

 kravene i §§ 1 og 3.
Stk. 2.  Den lokale tilsynsmyndigheds afgørelser skal  

 udfærdiges skriftligt.
Afgørelserne kan påklages til veterinærdirektoratet,  

 idet dog afgørelser vedrørende §§ 1 og 3, påklages til handelsministeriet.  

 Klagefristen er 4 uger fra den dag, da afgørelsen er meddelt den pågældende  

 med oplysning om denne frist og om, til hvilken myndighed klage kan rettes.
 ORDENSFORSKRIFTER.
 § 7.  I restaurationer og hoteller er det forbudt at  

 udvise støjende, voldelig, fornærmelig eller lignende optræden, der er egnet  

 til at forstyrre den offentlige orden eller medføre ulempe for andre  

 tilstedeværende eller omboende eller i øvrigt at foretage noget, der strider  

 mod orden og sømmelighed.
 Stk. 2.  Såfremt nogen overtræder stk. 1, skal værten  

 eller dennes stedfortræder påtale forholdet, og om fornødent bortvise den  

 pågældende eller tilkalde politiet.
 Stk. 3.  Har slagsmål eller anden betydelig uorden  

 fundet sted i en restauration, kan politiet beordre den lukket for resten af  

 dagen.
 § 8.  I restaurationer må ikke indlades gæster i et  

 sådant antal, at det er egnet til at forstyrre ordenen på stedet.
 Stk. 2.  Politiet kan, når det skønnes fornødent af  

 hensyn til ordenen, ædrueligheden eller sædeligheden påbyde, at der i en  

 restauration ikke indlades gæster udover et bestemt antal.
 STRAFFEBESTEMMELSER.
 § 9.  Overtrædelse af bestemmelserne i §§ 1-3, § 4,  

 stk. 1 og 2, § 5, stk. 1, § 7, stk. 1 og 2, og § 8, stk. 1, straffes med  

 bøde, medmindre strengere straf er forskyldt efter anden lovgivning.
 Stk. 2.  Overtrædelse af de af den lokale  

 tilsynsmyndighed eller af politiet til overholdelse af bekendtgørelsens  

 bestemmelser givne pålæg straffes med bøde.
 Stk. 3.  Er overtrædelsen begået af et aktieselskab,  

 anpartsselskab, andelsselskab eller lignende, kan der efter lovens § 32, stk.  

 4, pålægges selskabet som sådant bødeansvar.
 IKRAFTTRÆDEN.
 § 10.  Denne bekendtgørelse træder i kraft den 1.  

 oktober 1974.
 Stk. 2.  Samtidig ophæves bekendtgørelse nr. 130 af 25.  

 marts 1970 om forskrifter for restaurations- og hotellokaler m.v.
 Handelsministeriet, den 27. september  

 1974.
P.
Nyboe Andersen.
/ P.
Thorell.
