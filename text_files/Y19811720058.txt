 Udtalt, at § 103 stk. 2 i lov om offentlige veje om beplantning og  

 træer på privatejet areal indeholdte hjemmel til at kræve studsning af  

 beplantning og træer efter omstændighederne til 1 m. højde.
 Bortfjernelse eller nedskæring, der medfører ødelæggelse, må derimod  

 ske efter lovens bestemmelser om ekspropriation, jf. lovens § 43.
 I skrivelse af 26. januar 1981 har teknisk udvalg ønsket en uddybning af  

 bestemmelsen i lov om offentlige veje, § 103, stk. 2, om nedskæring og  

 fjernelse m.v. af beplantning og træer på og ved vej.
 Udtalelsen ønskes på baggrund af en verserende sag om etablering af  

 oversigtsareal ved indkørslen til en parkeringsplads ved en  

 købmandsforretning.
I denne anledning skal man oplyse, at den omhandlede bestemmelse for så  

 vidt angår privatejet areal giver hjemmel til at foretage studsning efter  

 omstændighederne ned til 1 m højde uden erstatning.
Bortfjernelse eller  

 nedskæring, der medfører ødelæggelse, må derimod ske efter lovens  

 bestemmelser om ekspropriation, jfr. lovens § 43.
 Denne fortolkning svarer til fortolkningen af den principielt tilsvarende  

 bestemmelse i § 64, stk. 1, i færdslesloven af 1955. Reglen blev overført til  

 lov om offentlige veje ved lov nr. 332 af 26. juni 1975 om ændringer i  

 vejlove som følge af ændringer i bygnings- og byplanlovgivningen m.v. og  

 udgik af færdselsloven ved revisionen af denne i 1976.
 Offentliggjort i VEJLOVE udgivet af DAFOLO.
