Formålet med registeret er at give mulighed for en hurtigere og bedre formidling, en forenkling af Arbejdsformidlingens administrative rutiner samt en forbedring af beslutningsgrundlaget for arbejdsmarkedspolitikken.
Herudover skal registeret kunne anvendes til andre administrative formål, bl.a. det tilsyn som staten efter lov om om en aktiv arbejdsmarkedspolitik, skal føre med de statsanerkendte arbejdsløshedsskasser.
Endelig er det et formål med registeret at registrere kursustilbud.
Personkreds: Registeret må kun indeholde oplysninger om personer, der er eller har været tilmeldt arbejdsformidlingen som arbejdssøgende, erhvervshæmmede personer, som henvender sig til Arbejdsformidlingen eller henvises dertil af offentlige myndigheder eller arbejdsløshedskasser.
Oplysninger om en erhvervshæmmet må kun registreres efter forudgående tilladelse fra den erhvervshæmmede.
Endvidere må registeret indeholde oplysninger om lære- og praktikpladssøgende personer.
 Ikrafttrædelsesdato: 09/08/1993. Erstatter tidligere forskrifter.
