»Tekniske bestemmelser for radioanlæg til modtagning fra  

 kommunikationssatellitter« 0. Indledning Bestemmelserne er fastsat i henhold til kommunikationsministerens  

 bekendtgørelse nr. 266 af 28. april 1989 om radioanlæg til modtagning fra  

 kommunikationssatellitter, jfr. § 6, stk. 1.
1. Typegodkendelse Typegodkendelse af udstyr omfattet af nærværende bestemmelser foretages af  

 Teleinspektionen.
 Typegodkendelse sker i henhold til de af Generaldirektoratet for P&T  

 fastsatte »Bestemmelser om typegodkendelse og andre former for  

 godkendelse af teleterminaludstyr, radiokommunikationsudstyr og  

 fællesantennemateriel«.
 Såfremt anlægget skal tilsluttes et fællesantenneanlæg, skal der endvidere  

 indhentes typegodkendelse efter »Tekniske Bestemmelser for  

 Fællesantenneanlæg«, der er fastsat i henhold til »Bekendtgørelse  

 om fællesantenneanlæg m.v.«.
2. Udstyrsbeskrivelse Et system til modtagning fra kommunikationssatellitter består af en  

 antenne (parabol med fødehorn el. lign.), en polarisationsfordeler, en  

 blokomsætter, en mellemfrekvensforstærker, nedføringskabler, fordelere m.v.  

 til og med satellitmodtageren.
Systemet afgiver signaler på video/audio  

 niveau og/eller på HF.
3. Mærkning af anlæggets funktioner Mærkning af typegodkendt udstyr skal ske i overensstemmelse med de i  

 »Bestemmelser om typegodkendelse og andre former for godkendelse af  

 teleterminaludstyr, radiokommunikationsudstyr og fællesantennemateriel«  

 fastsatte retningslinier.
 Herudover skal udstyret mærkes, så det fremgår, hvilken kanal eller  

 hvilket frekvensbånd udstyret er indrettet for.
 De justeringsanordninger, der skal benyttes af installatøren ved  

 indreguleringen, skal være tydeligt mærkede.
 Såfremt denne mærkning forefindes direkte på enhedens yderside, må den  

 ikke umiddlebart kunne fjernes.
4. Afprøvningsbestemmelser og -betingelser De tekniske krav og målemetoder fremgår af bilaget.
De omtalte  

 internationale målemetoder angiver fortrinsvis punktvis optagelse af  

 karakteristikker, men tilsvarende sweepmålinger kan også anvendes.
 Fabrikanten/indsenderen skal oplyse, hvilke nominelle forsyningsspændinger  

 og tolerancer materiellet er beregnet for.
Til afprøvning af materiellet skal medsendes netdel, stik m.v.
Til  

 afprøvning af polarisationsfordelere og blokomsættere skal medfølge  

 bølgelederovergange.
