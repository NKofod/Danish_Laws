(Til samlige amtsråd og  

 Hovedstadsrådet) 1. Ved lov nr. 61 af 18. februar 1981 er der  

 gennemført en ændring af lov om frigørelsesafgift, hvorved de primærkommunale  

 fonde for frigørelses- og afståelsesafgift er ophævet.
For amtskommunernes og  

 Hovedstadsrådets fonde betyder lovændringen, at disse fonde ikke får tilført  

 nye midler.
Disse fonde består herefter af de midler, som indestod ultimo  

 1980. Renter og afdrag på midler udlånt fra fondene vender dog tilbage til  

 disse fonde.
 Lovændringen har virkning fra 1. januar 1981.
2. Bestemmelser om anvendelsen af midlerne i  

 amtskommunernes og Hovedstadsrådets fonde er nu fastsat i  

 frigørelsesafgiftslovens § 17 A.
Paragraffen er optrykt som bilag til dette  

 cirkulære.
 Reglerne om anvendelse og udlån af amtskommunernes fonde er ikke ændret.  

 Derimod er reglerne om udlån af Hovedstadsrådets fonde ændret til, at der kan  

 ydes lån til de formål, der er angivet i § 15 i lov om et hovedstadsråd.
 3. Nærmere regler om anvendelse og udlån af fondene  

 for frigørelses- og afståelsesafgift har senest været fastsat i  

 miljøministeriets bekendtgørelse nr. 10 af 6. januar 1978 suppleret med  

 cirkulære af 6. januar 1978.
 Disse regler er nu ajourført i miljøministeriets bekendtgørelse af dags  

 dato i overensstemmelse med lovændringen.
Der er derudover foretaget ændringer af bekendtgørelsens bestemmelser om  

 lånevilkårene. Ændringerne vedrørende renten er affødt af, at der efter de  

 stedfundne lempelser af det økonomiske tilsyn ikke længere gælder nogen  

 maksimalrente for kommunernes låntagning.
I bekendtgørelsen er den af  

 Danmarks Nationalbank fastsatte diskonto med tillæg af 2 procent valgt som  

 den nye rentesats.
Renteniveauet vil herved i store træk komme til at svare  

 til det hidtidige således, at lånene fortsat vil være fordelagtige for  

 kommunerne.
I bekendtgørelsens § 3, stk. 3, er det nu fastsat, at lånevilkårene i  

 øvrigt følger de almindelige regler om vilkår for kommunale lån, der i medfør  

 af den kommunale styrelseslovs § 55 er fastsat af indenrigsministeren i  

 bekendtgørelse nr. 177 af 14. april 1981 om kommunernes låntagning og  

 meddelelse af garantier m.v.
Løbetiden for lån er herefter højst 30 år, jfr.  

 § 1, stk. 1, i bekendtgørelse nr. 177 af 14. april 1981.
 De i § 3, stk. 4, fastsatte undtagelser svarer til de undtagelser, som  

 indenrigsministeriet har fastsat som gældende for Hovedstadsrådets støtte til  

 fremme af regionplanlægningens virkeliggørelse, jfr. indenrigsministeriets  

 bekendtgørelse nr. 579 af 14. december 1981.
Angivelsen af de formål, hvortil der kan udlånes midler fra  

 amtskommunernes fonde, er uændrede.
Der kan herom henvises til cirkulæret af  

 6. januar 1978 pkt. 2-5.
Miljøministeriet, den 16. februar 1982 Erik Holst / Ole Plougmann Bilag § 17  A i ministeriet for skatter og afgifters  

 bekendtgørelse nr. 364 af 9. juli 1981 af lov om frigørelsesafgift m.v. af  

 fast ejendom.
 § 17 A.  Midlerne i de pr. 31. december 1980 bestående  

 amtskommunale fonde for frigørelses- og afståelsesafgift kan anvendes til  

 udredelse af erstatninger efter by- og landzonelovens § 18 a og til udlån til  

 primærkommunerne i amtskommunen til finansiering af byggemodningsarbejder og  

 andre foranstaltninger i forbindelse med bymæssig bebyggelse og til  

 finansiering af primærkommunens overtagelse af fast ejendom i henhold til §§  

 8 og 15.
 Stk. 2.  Midlerne i hovedstadsrådets pr. 31. december  

 1980 bestående fond for frigørelses- og afståelsesafgift kan anvendes til  

 udredelse af erstatninger efter by- og landzonelovens § 18 a samt til udlån  

 til kommunerne i hovedstadsområdet til de i § 15 i lov om et hovedstadsråd  

 angivne formål.
 Stk. 3.  De nærmere regler for lån i henhold til stk. 1  

 og 2 fastsættes af miljøministeren.
