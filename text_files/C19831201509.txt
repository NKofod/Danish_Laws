(Til stiftsøvrighederne) Kirkeministeriets cirkulære af 8. november 1967 angående  

 kirkefunktionærers deltagelse i faglige kurser ophæves.
 Ophævelsen medfører, at der ikke fremtidig herfra vil blive udsendt en  

 forhåndsgodkendelse af de årskurser, der arrangeres af de faglige  

 organisationer.
Til deltagelse i disse kurser kan menighedsrådet som hidtil bevilge  

 tjenestefrihed med løn.
Inden for budgettets rammer kan menighedsrådet  

 endvidere yde tilskud til hel eller delvis dækning af kursusafgiften og  

 rejseudgifter efter de for tjenesterejser gældende regler.Støtte kan dog kun  

 gives til deltagelse i årskurser, der er åbne for alle ansatte i folkekirken,  

 som har faglig interesse i at blive optaget på kurset.
Kursusdeltagerne må  

 således ikke være begrænset geografisk eller til for eksempel medlemmer af  

 den faglige organisation.
 Nærværende cirkulære træder i kraft den 1. januar 1984.
