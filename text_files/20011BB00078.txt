Fremsat den 1. november 2001 af  

 Rikke Hvilshøj (V), Gyda Kongsted (V),  

 Karsten Nonbo (V), John Vinther (KF),  

 Pernille Sams (KF) og Flemming Kofod-Svendsen&nbsp  

 ;(KRF) Forslag til folketingsbeslutning om mere lempelige regler for  

 opførelse af privat udlejningsbyggeri Folketinget pålægger regeringen i  

 indeværende folketingssamling at fremsætte de nødvendige  

 lovforslag og foretage de fornødne administrative ændringer,  

 så forsikringsselskaber, pensionskasser og pensionsfonde igen får  

 mulighed for at investere i udlejningsboliger uden at skulle betale  

 kapitalafkastskat.
Bemærkninger til  

 forslaget Beslutningsforslaget er en revideret  

 genfremsættelse af beslutningsforslag nr.
B 95 fra folketingsåret  

 2000-01 (se Folketingstidende 2000-01, forhandlingerne side 4358 og 8248,  

 tillæg A side 3598 og 3600 og tillæg B side 1092).
Af en analyse af fremtidens boligbehov udarbejdet af  

 Byggeriets Arbejdsgivere fremgår det, at der i gennemsnit vil blive  

 efterspurgt godt 20.000 nye boliger om året i den kommende  

 40-års-periode.
Dette er væsentlig flere boliger, end der er  

 blevet opført under den seneste højkonjunktur i 1990 erne, hvor  

 der i gennemsnit blev opført ca. 15.000 boliger om året.  

 Samtidig er det et gennemgående træk ved fremskrivningerne, at  

 boligefterspørgslen i stigende grad drejes over mod leje- og  

 andelsboliger.
Det skyldes bl.a. den ændrede alderssammensætning  

 i befolkningen med en øget andel af ældre.
Allerede i dag er der klare tegn på en stigende  

 boligmangel.
Ventelisterne til det almene byggeri er lange, og det er  

 næsten umuligt at komme i nærheden af private lejeboliger.
For at imødekomme denne efterspørgsel er det  

 afgørende, at der igen kommer gang i byggeriet af private  

 udlejningsboliger.
I dag har almene boligorganisationer i praksis monopol  

 på opførelsen af udlejningsboliger i og med, at skatte- og  

 tilskudsregler tillader, at almene boligorganisationer kan leje den samme  

 bolig ud for en betydelig mindre husleje, end private udlejere kan.
Det er da  

 også ganske begrænset, hvad der i de seneste år er blevet  

 opført af private udlejningsboliger.
 Kommunerne ønsker imidlertid et bredt og varieret  

 udbud af boliger, som dels kan imødekomme individuelle behov og  

 ønsker hos kommunens indbyggere og dels give mulighed for at blande de  

 forskellige boligformer på en fornuftig måde, hvorved risikoen  

 for boligsociale problemer mindskes.
 Enkelte kommuner har allerede lanceret projekter med en  

 blanding af almene boliger, almene medejerboliger og private  

 udlejningsboliger.
Et første skridt på vejen mod disse blandede  

 boligområder er at give pensionsselskaber og forsikringsselskaber lyst  

 til igen at bygge lejeboliger til den almindelige dansker.
I dag er det  

 sådan, at det kun kan betale sig for private at opføre meget  

 dyrt og mondænt udlejningsbyggeri, hvor kun familier med høje  

 indkomster har råd til at bo.
Afkastet på byggeri og udlejning af  

 almindelige private lejeboliger er ganske enkelt for lavt til, at det kan  

 konkurrere med afkastet på alternative investeringsmuligheder.  

 Pensionskasser og andre er således for længst holdt op med at  

 opføre lejeboliger til borgere med almindelige indtægter.
Grunden hertil er primært, at man med pinsepakken  

 afskaffede den realrenteafgiftsfri kvote for investeringer i fast ejendom  

 på 1.530 mio. kr. årligt.
Dermed pålagde regeringen  

 investeringer i fast ejendom en beskatning fra år 2000 på ikke  

 mindre end 26 pct.
De seneste ændringer af kapitalafkastskatten betyder  

 dog, at pensionskassers afkast på boliginvesteringer nu beskattes med  

 15 pct.
Senest har regeringen foreslået helt at ophæve  

 beskatningen på 15 pct. i perioden 2002-2004 inden for en årlig  

 investeringsramme på 1 mia. kr.
Betingelsen er dog bl.a., at kommunerne  

 får anvisningsret til hver fjerde bolig, der bygges inden for denne  

 årlige investeringsramme.
 Men særligt det forhold, at beskatningen kun vil  

 blive ophævet i en 3-årig periode, forhindrer, at  

 pensionskasserne kan se investeringer i udlejningsbyggeri som en langsigtet  

 investering på linje med andre investeringsgoder.
 De almene boligselskaber vil derfor fortsat have et reelt  

 monopol på at opføre lejeboliger til den almindelige  

 dansker.
Hvis forslaget gennemføres, har Finansministeriet  

 skønnet, at der det første år opføres  

 udlejningsboliger for 1,2 mia. kr.
Forslaget skønnes ikke at koste  

 statskassen penge det første år.
Skriftlig  

 fremsættelse Rikke Hvilshøj (V):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om mere lempelige  

 regler for opførelse af privat udlejningsbyggeri.
(Beslutningsforslag nr.
B 78).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
