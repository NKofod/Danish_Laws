Pressenævnet fandt, at overskriften  

 Bizar ægteskabsstrid var udtryk for bladets sammenfatning af de  

 oplysningerne  

 om klager og hans tidligere hustru, som man bragte i artiklerne.
Nævnet fandt  

 ikke grundlag for at udtale kritik af bladet på dette punkt.
Nævnet fandt ud fra sagens  

 oplysninger at måtte lægge til grund, at bladets gengivelse af artiklernes  

 oplysninger, herunder klagers udtalelser, var korrekt.
Nævnet lagde herved  

 vægt  

 på, at klager i en e-mail samme dag som offentliggørelsen af artiklerne over  

 for journalisten alene påpegede en enkelt fejl  en fejl, der blev  

 rettet af  

 bladet i en artikel den 13. marts 2004. Med denne rettelse måtte klager anses  

 at have tiltrådt indholdet af de artikler, der blev bragt i bladet.
Nævnet  

 fandt på den baggrund ikke grundlag for at udtale kritik af bladet.
Kendelse  

 fra Pressenævnet i sag 2004-6-40 [K] har klaget til Pressenævnet over tre artikler i Dagbladet  

 Holstebro - Struer den 4. marts 2004, idet han mener, at god presseskik er  

 tilsidesat.
 I den ene artikel med overskriften   

  

 Bizar ægteskabsstrid  

  

  og underrubrikken En 37-årige kvinde fra  

 Vemb beskyldes for at have snydt sin fraskilte ægtemand gennem et ultrakort  

 ægteskab hed det:
   

  

 STRUER:  

  

[K] fra  

 Struer troede han have mødt sit livs kærlighed.
 Men forelskelsen viste sig at blive en dyr fornøjelse for den  

 33-årige edb-reparatør, som efter blot tre måneders ægteskab står tilbage med  

 en gæld på omkring en halv million kroner.
 Skilsmissen har medført en bizar ægteskabsstrid, hvor [K]  

 beskylder ekskonen fra Vemb for skyldnersvig og for at være professionel  

 bedrager.
- Jeg var meget forelsket, så det var svært at sige nej.
Hun  

 formåede hurtigt at vikle mig ind i et spind af løgne.
Sådan fortæller [K].
Han påstår, at den 37-årige kvinde har  

 fingeret et indbrud i sit hjem og hævet forsikringssummen for hans effekter,  

 ligesom hun har solgt en hest, der tilhører ham.
[K] har anmeldt sagen til Holstebro Politi.
Men her har man  

 reageret ved at give manden et polititilhold, fordi kvinden tidligere har  

 anmeldt manden for vold i hjemmet.
 - Denne vold har aldrig fundet sted, siger [K].
 Han har i stedet stævnet kvinden ved retten i Ringkøbing, ligesom  

 han har klaget over Holstebro Politi til statsadvokaten i Aalborg.
Holstebro Politi og statsadvokaten i Aalborg har ikke ønsket at  

 kommentere, ligesom ekskonen heller ikke ønsker at give sin version af  

 sagen. I den anden artikel med overskriften   

  

 Barske beskyldninger mod kvinde fra Vemb  

  

  hed det i en underrubrik  

 [K] fra Struer beskylder 37-årig kvinde fra Vemb for at være  

 professionel  

 bedrager i en bizar ægteskabsstrid.
 I artiklen hed det:
   

  

 ÆGTESKABSSTRID  

  

 : På  

 en landejendom mellem Ulfborg og Vemb bor en 37-årig kvinde, som for tiden må  

 lægge ryg til en række alvorlige beskyldninger fra sin tidligere ægtemand.
 Manden er den 33-årige edb-tekniker [K] fra Struer.
 Han fortryder i dag bittert, at han involverede sig med kvinden,  

 som han mødte under en tur i Holstebros natteliv for et års tid siden.
 [K] blev stormende forelsket.
 Parret blev gift sidste år i maj  men ægteskabet varede kun tre  

 måneder, da det hurtigt gik op for manden, at kvinden tilsyneladende kun var  

 interesseret i at blokke ham for penge.
 - Ægteskabet har vel kostet mig omkring en halv million kroner.  

 Jeg har simpelthen været alt for naiv, siger [K] i dag til avisen.
Tilhold Han mener, at kvinden har begået både skyldnersvig og professionelt  

 bedrageri.
Men indtil videre har manden ikke kunnet få hjælp fra Holstebro  

 Politi, som ifølge [K] tværtimod har udstyret ham med et tilhold mod at nærme  

 sig kvinden.
 Det har dog ikke fået [K] til at opgive håbet om at få nogle af  

 sine penge tilbage.
 Han har i stedet klaget over politiet til statsadvokaten i  

 Aalborg samt stævnet den tidligere ægtefælle gennem en advokat i Ringkøbing.
 Ifølge [K] har kvinden solgt hans hest  og beholdt pengene.
 Samtidig beskylder han sin tidligere kone for at have fingeret  

 et indbrud i sit hjem, hvor hun har scoret forsikringssummen for nogle  

 effekter, som retteligt tilhører ham.
- Jeg tvivler på, at indbruddet har fundet sted.
Men hun har  

 anmeldt det til politiet og hævet forsikringssummen, selv om det er mine  

 ting,  

 siger [K].
 Denne sag strides han nu om med forsikringsselskabet Topdanmark  

  og har klaget til Ankenævnet for Forsikring.
En hetz De Bergske Blade har talt med den 37-årige kvinde, som nægter at  

 have gjort sig skyldig i anklagerne.
Hun ønsker ikke at svare på  

 beskyldningerne,  

 men oplyser, at [K] er i gang med en hetz og plager hende ud over alle  

 grænser.
 Blandt andet har [K] skrevet til hendes arbejdsgiver, bank og  

 forskellige kreditorer.
 Brevene handler blandt andet om ferielejligheder og trådløse  

 telefoner, som kvinden angivelig skulle have solgt på sin arbejdsplads uden  

 at  

 afregne med [K].
 I flere breve beskylder han også kvinden for at have købt varer  

 og fået kreditter i hans navn.
 Ud over en lind strøm af breve til myndigheder, advokater og  

 politiet har [K] også fortalt sin historie til ugebladet Ude og Hjemme.
Det har efterhånden fået hele egnen fra Ulfborg til Struer til  

 at svirre med rygter om parret, selv om ingen kan se, hvad der er op eller  

 ned  

 på den bizarre ægteskabsstrid. I den tredje artikel med overskriften   

  

 Spind af løgne  

  

  hed det i en underrubrik Selvfølgelig har der  

 været mange alarmklokker.
Jeg burde have kunnet se det på et langt tidligere  

 tidspunkt, siger [K].
 I artiklen hed det:
   

  

 ÆGTESKABSSTRID  

  

 : Hele  

 sagen begyndte, da [K] faldt for kvinden i Holstebros natteliv.
 Parret flyttede sammen i januar sidste år, men ifølge [K]  

 udviklede forholdet sig til et mareridt, fordi kvinden stillede krav om et  

 luksusliv med slotsophold og ferielejlighed i Paris.
- Jeg var meget forelsket, så det var svært at sige nej.
Hun  

 formåede hurtigt at vikle mig ind i et spind af løgne, fortæller [K].
 - Han oplyser, at hans forældre gav kvinden penge til at betale  

 for brylluppet.
 Ifølge manden viste det sig senere, at hun aldrig havde betalt  

 regningerne, hvilket lagde en dæmper på romantikken, da parret vendte hjem  

 efter tre ugers bryllupsferie i Spanien.
 Her begyndte hverdagen med det samme.
 Da kvinden kort tid efter flyttede på krisecenter og meldte ham  

 til politiet for vold i hjemmet, som ifølge [K] aldrig har fundet sted,  

 vidste  

 han, at ægteskabet var en fejltagelse.
- Fra det øjeblik vidste jeg, at løbet var kørt.
Selvfølgelig  

 har der været mange alarmklokker.
Jeg burde have kunnet se det på et langt  

 tidligere tidspunkt, siger han.
Lommesmerter Tilbage sidder [K] nu med store lommesmerter.
 Mest vred er han på Holstebro Politi, som han bebrejder for at  

 have foretaget en meget mangelfuld undersøgelse af sagens omstændigheder.
- Sagen bærer efter min opfattelse præg af, at politiet langt  

 fra er objektiv i sådanne sager.
De har udelukkende valgt at tro på hende,  

 siger han.
 Derfor har han nu bedt om juridisk bistand fra Den Kriminalpolitiske  

 Forening (KRIM).
Selv tror han ikke længere på, at han får bare en del af sit  

 tilgodehavende.
Ifølge [K] har den tidligere ægtefælle vist sig at være  

 forgældet til op over begge ører.
De Bergske Blade har talt med både Holstebro Politi og  

 vicestatsadvokat Steen Friis Nielsen, Aalborg, som ikke ønsker at kommentere  

 sagen. I en artikel i avisen den 13. marts 2004 med overskriften   

  

 Avisen ført bag lyset  

  

  og underrubrikken  

 Beskyldninger mod en 37-årige kvinde fra Vemb har vist sig at være  

 udokumenterede hed det:
   

  

 VEMB  

  

 : Dagbladet  

 bragte den 4. marts flere artikler om en 37-årig kvinde fra Vemb, som blev  

 beskyldt for skyldnersvig og bedrageri af sin tidligere ægtefælle, 33-årige  

[K]  

 fra Struer.
 Sagen har siden vist sig at være mere kompliceret, end vi beskrev  

 i sidste uge.
 Siden artiklerne blev bragt, har avisen fået en stribe  

 henvendelser fra folk i store dele af landet, som mener, at det er kvinden,  

 som  

 er forurettet i sagen.
 Artiklerne den 4. marts byggede på [K]s ensidige udtalelser.
 Vi skal hermed fastslå, at [K] ikke har dokumenteret sine  

 beskyldninger mod kvinden over for Dagbladet.
 Avisens journalist har forud for artiklerne den 4 marts  

 konfronteret Holstebro Politi, Statsadvokaten i Aalborg og den 37-årige  

 kvinde  

 fra Vemb med [K]s beskyldninger.
Pressenævnet Dengang ønskede den 37-årige kvinde ikke at imødegå  

 beskyldningerne, ligesom Holstebro Politi og Statsadvokaten afviste at  

 kommentere  

 sagen.
 Artiklerne den 4. marts er således et koncentrat af [K]s egne  

 udtalelser, breve og e-mails til avisen.
 Artiklerne er samme dag godkendt af [K] med den rettelse, at han  

 ikke har fået et tilhold af Holstebro Politi, som vi fejlagtigt skrev den 4.  

 marts.
 Efter mange henvendelser fra personer, som mener, at Dagbladet  

 er blevet ført bag lyset af [K], har vi bedt [K] forholde sig til denne  

 påstand.
[K] har reageret ved at klage til Pressenævnet over de artikler,  

 han selv er kilde til. [K] har oplyst, at han den 21. februar 2004 sendte redaktionen  

 på De Bergske Blade en orientering om et mellemværende mellem ham, hans  

 tidligere hustru og forsikringsselskabet TopDanmark.
Denne sag fremgår  

 imidlertid ikke af de opblæste og urigtige artikler den 4. marts 2004, idet  

 det  

 er blevet til artikler uden relevans og med ondsindede beskyldninger, der  

 medfører yderligere unødige stridigheder mellem ham og hans tidligere hustru.
 [K] har anført, at artiklen indeholder en lang række urigtige  

 oplysninger, som han afviser at være fremkommet med over for bladet.
Han har blandt andet anført, at overskriften Bizar  

 ægteskabsstrid er forkert, idet sagen har baggrund i en tvist med et  

 forsikringsselskab og har ikke relation til parrets ægteskab.
Han har ej  

 heller  

 beskyldt sin tidligere hustru for at være professionel svindler eller for at  

 have begået skyldnersvig, ligesom han ikke har oplyst til bladet, at hun  

 skulle  

 have fingeret et indbrud med henblik på at få udbetalt forsikringssummen.  

 Endvidere er det forkert, at han skulle have fået et polititilhold.
Dagbladet Holstebro - Struer har oplyst, at [K] selv kontaktede  

 bladets redaktion med sin historie.
Journalisten researchede sagen, og [K]  

 lod  

 sig beredvilligt interviewe og stillede op til fotografering.
Samme dag, som  

 artiklerne blev bragt, sendte han en e-mail til journalisten, hvor han  

 takkede  

 ham for hans bistand.
I e-mailen påpegede han, at artiklerne alene indeholdt  

 en lille fejl og blot en lille bagatel, idet han ikke havde fået  

 et  

 polititilhold.
I en artikel den 13. marts 2004, hvor bladet oplyste, at de  

 tidligere artikler, bragt i bladet den 4. marts, var bygget på [K]s ensidige  

 og  

 udokumenterede påstande, oplyste bladet samtidig, at man i artiklerne  

 fejlagtigt havde oplyst, at [K] havde fået et polititilhold.
Dagbladet Holstebro - Struer har anført, at artiklerne den 4.  

 marts 2004 er et koncentrat af [K]s egne udtalelser, breve og e-mails til  

 bladet.
Bladet har således ikke handlet i strid med god presseskik.
 I sagens behandling har følgende nævnsmedlemmer deltaget:
Axel Kierkegaard, Bo Maltesen, Kaare R.
Skou og Kirsten Dyregaard.
 Pressenævnet udtaler:
 Pressenævnet finder, at  

 overskriften Bizar ægteskabsstrid er udtryk for Dagbladet  

 Holstebro - Struers  

 sammenfatning af de oplysningerne om [K] og hans tidligere hustru, som man  

 bragte i artiklerne den 4. marts 2004. Nævnet finder ikke grundlag for at  

 udtale kritik af bladet på dette punkt.
Nævnet finder ud  

 fra sagens oplysninger at måtte lægge til grund, at bladets gengivelse af  

 artiklernes oplysninger, herunder [K]s udtalelser, er korrekt.
Nævnet har  

 herved lagt vægt på, at [K] i en e-mail samme dag som offentliggørelsen af  

 artiklerne over for journalisten alene påpegede en enkelt fejl  en  

 fejl, der  

 blev rettet af bladet i en artikel den 13. marts 2004. Med denne rettelse må  

[K]  

 anses at have tiltrådt indholdet af de artikler, der blev bragt i bladet den  

 4.  

 marts.
Nævnet finder på den baggrund ikke grundlag for at udtale kritik af  

 Dagbladet Holstebro - Struer.
 Afgjort den 15. september 2004.
