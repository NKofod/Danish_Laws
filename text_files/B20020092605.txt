Bekendtgørelse om ændring af  

 bekendtgørelse om  

 begrænsning af salg og anvendelse af visse farlige kemiske  

 stoffer og produkter til specielt angivne formål1) (Organiske tinforbindelser) § 1 I bekendtgørelse nr. 1042 af 17. december 1997 om begrænsning  

 af salg og anvendelse af visse farlige kemiske stoffer og produkter til  

 specielt angivne formål, som ændret bl.a. ved  

 bekendtgørelse nr. 297 af 22. april 2000 og senest ved § 11,  

 stk. 2, i bekendtgørelse nr. 1012 af 13. november 2000, affattes  

 § 22 således:
 »§ 22. Organiske tinforbindelser og kemiske produkter, som  

 indeholder organiske tinforbindelser, må ikke sælges til  

 anvendelse som maling, hvor de organiske tinforbindelser fungerer som  

 biocider uden at være kemisk bundet eller polymeriseret med malingens  

 øvrige komponenter.
Stk. 2. Organiske tinforbindelser og kemiske produkter, som  

 indeholder organiske tinforbindelser, må ikke sælges eller  

 anvendes som biocidmidler, bestemt til at hindre tilgroning med  

 mikroorganismer, planter eller dyr på 1)	alle fartøjer, uanset længde, bestemt til anvendelse  

 på havet, langs kysterne, i flodmundinger og på indre vandveje og  

 søer, 2)	bure, flåd, net samt alle andre former for apparatur eller  

 udstyr anvendt i havbrug eller skaldyrbrug, eller 3)	på apparatur eller udstyr nedsænket helt eller delvist i  

 vand.
Stk. 3. Salg og anvendelse af organiske tinforbindelser og  

 kemiske produkter, som indeholder organiske tinforbindelser, er forbudt,  

 når disse er bestemt til behandling af industrivand.« § 2 Bekendtgørelsen træder i kraft den 1. januar 2003.
Miljøministeriet, den 18. november  

 2002 Hans Chr.
Schmidt /Helge Andreasen 1)   Bekendtgørelsen  

 indeholder bestemmelser, der gennemfører Kommissionens direktiv  

 2002/62/EF af 9. juli 2002, EF-tidende 2002 L183, side 58.
