Bekendtgørelse om offentligt hasardspil i turneringsform I medfør af §§ 11 og 25 i lov nr. 1504 af 27. december 2009 om offentligt hasardspil i turneringsform og efter forhandling med skatteministeren fastsættes:
 § 1.  Spillemyndigheden bemyndiges til at udøve de beføjelser, der efter lov om offentligt hasardspil i turneringsform er tillagt tilsynsmyndigheden.
§ 2. For indgivelse af ansøgning om bevilling til at afvikle offentligt hasardspil i turneringsform skal ansøgeren betale 1.000 kr.
Gebyret skal betales senest samtidig med indgivelse af ansøgningen.
 § 3. Bekendtgørelsen træder i kraft den 1. januar 2010.
