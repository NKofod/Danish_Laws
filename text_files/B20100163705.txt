Bekendtgørelse om ændring af bekendtgørelse om nettoafregning for egenproducenter af elektricitet § 1 I bekendtgørelse nr. 804 af 28. juni 2010 om nettoafregning for egenproducenter af elektricitet foretages følgende ændringer:
 1. § 5, stk. 2, nr. 3, affattes således:
»3) Pågældende anlæg skal opfylde betingelserne for nettoafregning ifølge § 3, stk. 3. En lejer af en bolig eller en ikke erhvervsmæssigt benyttet bebyggelse kan uanset § 3, stk. 3, nr. 2, få nettoafregning, når anlæg er tilsluttet lejerens forbrugsinstallation, og lejerens elforbrug afregnes individuelt.« § 2 Bekendtgørelsen træder i kraft den 1. januar 2011 og har virkning fra og med den 1. juli 2010.
