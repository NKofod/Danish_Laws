 Kassen  

 fandt, at medlemmet ikke kunne modtage dagpenge fra d. 22.4.02, og lagde vægt  

 på, at hun ikke havde afbrudt arbejdet med afhandlingen, og at hun stadig var  

 indskrevet som ph.d.-studerende ved universitet.
 Direktoratet  

 tiltrådte kassens afgørelse, og fandt, at medlemmet efter en konkret  

 vurdering  

 måtte anses for at være under uddannelse, da hun ved at arbejde videre med  

 afhandlingen ikke kunne anses for at have afsluttet ph.d.-studiet.
 Ankenævnet  

 fandt derimod, at medlemmet måtte anses for at stå til rådighed og dermed  

 havde  

 ret til dagpenge fra den 22. april 2002, selvom medlemmet ikke havde  

 færdiggjort og afleveret ph.d.-afhandling, da hun afmeldte sig Københavns  

 Universitet som ph.d.-studerende.
 Ankenævnet  

 fandt således ikke, at medlemmet kunne betragtes som at deltage i uddannelse  

 uanset, at De ikke har afleveret Deres afhandling, idet hun ikke længere var  

 tilmeldt en uddannelsesinsti-tution som ph.d.-studerende, og idet hun ikke  

 længere fulgte et uddannelsesforløb, og idet afhand-lingen alene skulle  

 gennemgå en sproglig og korrekturmæssig revision.
Rådighed trods manglende aflevering af ph.d-afhandling Ankenævnet har behandlet  

 Deres klage på møde den 6. marts 2003.
Nævnet traf denne A F G Ø R E L S E De har ret til dagpenge fra  

 den 22. april 2002.
 Dette skyldes, at De anses  

 for at stå til rådighed for arbejdsmarkedet, selvom De ikke har færdiggjort  

 og  

 afleveret Deres ph.d.-afhandling, da De afmeldte Dem Københavns Universitet  

 som  

 ph.d.-studerende, jf. arbejdsløshedsforsikringslovens § 62 samt § 22 i  

 direktoratets bekendtgørelse nr. 1353 af 20. december 2000.
 Ankenævnet har lagt til  

 grund, at De har været indskrevet som ph.d.-studerende ved Københavns  

 Universitet fra den 1. februar 1999 til og med 21. april 2002, hvor De blev  

 udskrevet  

    

 som ph.d.-studerende.
Ankenævnet har videre lagt  

 til grund, at De ved ansøgningen om dagpenge ikke har færdiggjort og  

 afleveret  

 Deres afhandling.
De har oplyst, at afhandlingen er planlagt, at skulle  

 afleveres ca. 1. juli 2002.
 Det er ankenævnets  

 opfattelse, De ikke kan betragtes som at deltage i uddannelse uanset, at De  

 ikke har afleveret Deres afhandling.
 Ankenævnet har i denne  

 forbindelse lagt vægt på, at De ikke længere er tilmeldt en  

 uddan-nelsesinstitution som ph.d.-studerende, at De ikke længere følger et  

 uddannelsesforløb, og at afhandlingen alene skal gennemgå en sproglig og  

 korrekturmæssig revision, jf. arbejdsløs-hedsforsikringslovens § 62a, stk. 1,  

 modsætningsvist.
 Det fremgår af § 22 i  

 bekendtgørelsen om rådighed, at arbejdsløshedskassen skal undersøge og  

 vurdere  

 et medlems rådighed, hvis der opstår tvivl om rådigheden for arbejdsmarkedet.
 Arbejdsløshedskassen  

 fremsendte i denne forbindelse en Tro- og Love erklæring til Dem, hvori De  

 blandt skulle underskrive på, at De ikke ville færdiggøre afhandlingen og at  

 De  

 heller ikke ville arbejde på denne i weekender og ferier.
 Ankenævnet har i forbindelse  

 med vurderingen af Deres rådighed tillige lagt vægt på, at De er udmeldt af  

 uddannelsesinstitutionen, og at De ikke længere følger et uddannelsesforløb.
Ankenævnet har videre lagt  

 vægt på, at De fortsat har arbejdet på Deres afhandling efter den 21. april  

 2002, men at afhandlingen alene skal gennemgå en sproglig og formalistisk  

 revision, inden den kan afleveres til bedømmelse.
Denne revision vil Deres  

 ægtefælle  

 endvidere være Dem behjælpelig med.
 Ankenævnet har endvidere  

 lagt vægt på Deres vejleders efterfølgende udtalelse om, at Deres afhandling  

 forelå færdig den 21. april 2002, således at kun mindre revisioner af  

 sproglig  

 og formel karakter manglede at udføres.
 På ovenstående baggrund er  

 det ankenævnets opfattelse, at selvom De ikke har færdiggjort Deres arbejde  

 med  

 Deres afhandling, kan De anses for at stå til rådighed for arbejdsmarkedet  

 henset til, at de omtalte mindre revisioner kan foretages i weekender samt  

 efter kl. 16 på hverdage.
 Ankenævnet skal henvise til  

 arbejdsløshedsforsikringslovens § 62 og § 62a samt til § 16 og § 22, i  

 direktoratets bekendtgørelse nr. 1353 af 20. december 2000 om rådighed.
 Ankenævnet ændrer således  

 direktoratets afgørelse af 27. juni 2002.
På ankenævnets vegne xxxx  

  

 xxx De kan læse om afgørelsens  

 faktiske og retlige grundlag på de følgende sider.
 Kopi til:
xxxx Arbejdsløshedskasse Arbejdsdirektoratet + sagens  

 akter.
1.  


  

 Sagsforløb Arbejdsdirektoratet  

 fremstillede sagen på denne måde:
"Det fremgik af Deres  

 ledighedserklæring, at De den 22. april 2002 blev ledig.
De havde fra den 1.  

 februar 1999 været ph.d.-stipendiat ved Københavns Universitet.
 Det fremgik af Deres  

 kontrakt om ph.d.-studiet af 18. februar 1999, at De deltog i en  

 forskeruddannelse.
 Det fremgik af brev af 9.  

 april 2002, at Deres ph.d.-stipendie blev forlænget til den 21. april 2002.  

 Det  

 fremgik også af dette brev, at udløbsdatoen for stipendiet og indskrivningen  

 ikke var sammenfaldende.
 A-kassen bad den 13. maj  

 2002 om yderligere oplysninger i sagen.
 De svarede a-kassen den 16.  

 maj 2002. Det fremgik af Deres brev, at De ikke kunne underskrive den  

 vedlagte  

 tro og love erklæring, da Deres afhandling var så langt fremskreden, at det  

 ville være akademisk og erhvervsmæssigt selvmord ikke at indlevere  

 afhandlingen  

 ca. den 1. juli 2002.
 De oplyste også, at det var  

 bydende nødvendigt, at Deres afhandling kom til forsvar i indeværende år, da  

 fakultet som De var tilknyttet forhandler om oprettelse af et  

 adjunktur/lektorat inden for Deres fagområde.
 De oplyste videre, at De var  

 aktivt arbejdssøgende, og da afhandlingen var skrevet på engelsk, var det  

 nødvendig med en gennemgående sproglig bearbejdelse, som Deres mand ville  

 forestå.
 De fandt endvidere ikke  

 grundlag for ikke at færdiggøre afhandlingen, da De det sidste halve år,  

 indtil  

 den 21. april 2002, havde arbejdet 50 timer om ugen på Deres afhandling.
 De gjorde endvidere  

 opmærksom på, at man ikke var studieaktiv, men forskningsaktiv som  

 ph.d.-studerende, hvilket De fandt var en ganske anden sag.
 A-kassen traf den 30. maj  

 2002 afgørelse om, at De ikke kunne modtage dagpenge fra den 22. april 2002.
 A-kassen havde lagt vægt på,  

 at De ikke havde afbrudt arbejdet med ph.d.-afhandlingen, og at De stadig var  

 indskrevet som ph.d.-studerende ved Københanvs Universitet.
 A-kassen fandt derfor, at De  

 fortsat deltog i undervisningen frem til det tidspunkt, hvor De havde  

 afleveret  

 Deres afhandling eller det tidspunkt, hvor De erklærede, at De var endeligt  

 ophørt med arbejdet på afhandlingen.
De klagede den 7. juni 2002  

 over a-kassens afgørelse.
De gjorde dette under henvisning til, at De ansås  

 for  

 at være indskrevet som ph.d.-studerende og for at deltage i undervisning.
 De havde vedlagt  

 dokumentation for, at De ikke længere var indskrevet ved Københavns  

 Universitet, men ophørt her den 21. april 2002.
De mente ikke, at De deltog  

 i uddannelse, da afhandlingen for det første ikke var et uddannelsesprojekt,  

 men et forskningsprojekt, og fordi færdiggørelsen af afhandlingen væsentligst  

 bestod i en sproglig samt formalistisk revision, som var nødvendig for at  

 afhandlingen kan indleveres til forsvar." 2.  


  

 Arbejdsdirektoratets afgørelse Direktoratet traf den 27.  

 juni 2002 denne afgørelse:
 "De kan ikke modtage  

 dagpenge fra den 22. april 2002.
Begrundelse Det fremgår af lov om  

 arbejdsløshedsforsikring m.v., § 62a, stk. 1, at dagpenge ikke må udbetales  

 til  

 et medlem, som deltager i uddannelse.
Dette fremgår også af bekendtgørelse  

 nr.  

 1353 af 20. december 2000 om rådighed (bekendtgørelsen), § 16, stk. 1.
 Direktoratet har lagt til  

 grund, at De ikke er tilmeldt Københavns Universitet som ph.d.-studerende med  

 virkning fra den 21. april 2002.
 Direktoratet har ved  

 vurderingen af, om De kan anses som ophørt med Deres ph.d.-studium, lagt vægt  

 på følgende:
 i  

 	  

    

 De har ikke afsluttet Deres afhandling,  

 som De har planlagt skal indleveres til bedømmelse ca. den 1. juli 2002.
 i  

 	  

    

 Afhandlingen skal gennemgå en sproglig  

 og formalistisk revision, før den kan indleveres til bedømmelse, hvilket  

 betyder, at De stadig skal arbejde på afhandlingen indtil afleveringen.
 i  

 	  

    

 Deres oplysning om, at De ikke finder  

 grundlag for ikke at færdiggøre afhandlingen, da De indtil den 21. april 2002  

 har arbejdet 50 timer om ugen for at færdiggøre afhandlingen.
 i  

 	  

    

 Deres oplysning om, at det ville være  

 akademisk og erhvervsmæssigt selvmord ikke at indlevere afhandlingen.
 i  

 	  

    

 Deres oplysning om, at det er bydende  

 nødvendigt, at Deres afhandling kommer til forsvar i indeværende år, da  

 fakultetet, som De er tilknyttet forhandler om oprettelse af en stilling  

 inden  

 for Deres faglige område.
 Direktoratet finder efter en  

 konkret vurdering, at De stadig må anses for at være under uddannelse, da De  

 ved at arbejde videre med færdiggørelsen af Deres afhandling, ikke kan anses  

 at  

 have afsluttet Deres ph.d.-studium.
 De kan derfor ikke modtage  

 dagpenge fra den 22. april 2002.
Direktoratet har bemærket  

 Deres oplysning om, at en ph.d.-studerende ikke er studieaktiv, men  

 forskningsaktiv.
Direktoratet finder ikke, at dette ændrer ved ovennævnte  

 vurdering, da det fremgår af Deres kontrakt som ph.d.-studerende, at der er  

 tale om en forskeruddannelse." 3.  


  

 Klagen til ankenævnet Ved brev af 13. juli 2002  

 klagede De over direktoratets afgørelse, idet De bemærkede følgende:
 "Jeg skal hermed anke  

 den af 27 juni d.a. stadfæstelse i Arbejdsdirektoratet af den af xxx  

 Arbejdsløshedskasses trufne afgørelse om at jeg ikke kunne modtage dagpenge  

 fra  

 den 22. april 2002. Begrundelse: at jeg ved færdiggørelsen af min ph.d.-  

 afhandling,  

 indleveret 1 juli 2002, anses for at være under uddannelse.
Der er for så vidt intet nyt  

 at bringe i sagen.
De tidligere af 15. maj og 7. juni anførte  

 problemstillinger  

 er uændrede.
Når jeg alligevel vælger at anke afgørelsen er det for at gøre  

 opmærksom på det helt urimelige i at jeg på den ene side skal stå til  

 rådighed  

 for et arbejdsmarked, hvor mine muligheder for at fa arbejde uden den  

 erhvervede ph.d. grad er yderst ringe, og på den anden side ikke må bruge min  

 egen tid, nemlig den, som ligger udover de 37 timer ugentlig, som jeg skal  

 stå  

 til rådighed, til at skaffe mig den fornødne kvalifikation.
Jeg forstår så glimrende at  

 A-kassen ikke vil finansiere uddannelse.
Færdiggørelse a en ph.d.- afhandling  

 er ikke at sammenligne med uddannelse og der ydes ikke SU eller anden form  

 for  

 uddannelsesstøtte, hvis færdiggørelsen strækker sig udover det fastsatte 3  

 års  

 forløb i hvilken indgår en kursusdel og et uddannelsesforløb svarende til 1/2  

 årsværk, jf.
Undervisningsministeriets bekendtgørelse nr. 989 af 11. december  

 1992 § 4, stk. 2.
Eftersom min indskrivning  

 ved Københavns Universitet ophørte pr. 21. april 2002 ses  

 arbejdsdirektoratets  

 henvisning til lov om arbejdsløshedsforsikring m.v. § 62a, stk. 1, samt  

 bekendtgørelse nr. 1353 af 20. december 2000 om rådighed ikke at kunne lægges  

 til grund for den foreliggende situation.
Jeg deltog efter den 21. april 2002  

 ikke i uddannelse." 4.  


  

 Arbejdsdirektoratets bemærkninger til  

 klagen Ved oversendelsen af sagen  

 til ankenævnet den 5. august 2002 fandt direktoratet ikke, at der var  

 fremkommet nye oplysninger, der gav anledning til at ændre direktoratets  

 afgørelse af 27. juni 2002.
 Direktoratet fandt fortsat,  

 at De måtte anses for at være under uddannelse, indtil De har afleveret Deres  

 ph.d -afhandling, selvom De den 21. april 2002 ikke længere var indskrevet på  

 Københavns Universitet, hvorfor direktoratet har lagt  

 arbejdsløshedsforsikringslovens § 62 a, stk. 1 samt § 16, stk. 1, i  

 direktoratets bekendtgørelse nr. 1353 af 20. december 2000 til grund for  

 vurderingen af Deres sag.
5.  


  

 Nyt efter klagen Ankenævnets sekretariat  

 forespurgte Dem telefonisk, om De kunne få en udtalelse fra Deres vejleder om  

 afhandlingens status ved Deres udmeldelse fra universitetet.
 Deres vejleder udtalte  

 herefter, at Deres afhandling forelå færdig den 21. april 2002, således at  

 kun  

 mindre revisioner af sproglig og formal karakter manglede at udføres.
6.  


  

 Regler Lov om arbejdsløshedsforsikring m.v., jf.  

 lovbekendtgørelse 603 af 25. juni 2001 § 62 a.  

  

 Dagpenge må ikke udbetales til et medlem, som deltager i  

 uddannelse.
 ....
 Stk. 4.  

  

 Direktøren for Arbejdsdirektoratet fastsætter efter  

 forhandling med Landsarbejdsrådet nærmere regler om de spørgsmål, der er  

 nævnt  

 i stk. 1-3, herunder om medlemmets pligt til at underrette  

 Arbejdsformidlingen  

 om deltagelse i undervisning.
§ 62.  

  

 Dagpenge må ikke udbetales til et medlem, ....
 5) som af anden grund ikke  

 står til rådighed for arbejdsmarkedet.
 Stk.2.  

  

 Direktøren for Arbejdsdirektoratet fastsætter efter  

 forhandling med Landsarbejdsrådet de nærmere regler for anvendelsen af  

 bestemmelserne i stk. 1.
Direktoratets bekendtgørelse nr. 1353 af 20.  

 december 2000 om rådighed ...
 § 16.  

  

 Dagpenge må ikke udbetales til et medlem, som deltager i  

 uddannelse, jf. dog stk. 2-8, § 17 og § 38.
 ....
 § 22.  

  

 Arbejdsløshedskassen skal undersøge og vurdere et medlems  

 rådighed, hvis der opstår tvivl om rådigheden for arbejdsmarkedet.
 ....
