Bekendtgørelse om ændring af bekendtgørelse om betaling af medlems- og efterlønsbidrag til en a-kasse § 1 I bekendtgørelse nr. 723 af 20. juni 2013 om betaling af medlems- og efterlønsbidrag til en a-kasse foretages følgende ændringer:
 1. I § 8, stk. 1, nr. 4, litra a, indsættes efter »lignende«: », dog ikke førtidig udbetaling af tilgodehavende feriemidler efter § 15 a i lov om forvaltning og administration af tilgodehavende feriemidler,«.
 2. I § 8, stk. 1. nr. 5, 2. pkt., indsættes efter »lignende«: », dog ikke førtidig udbetaling af tilgodehavende feriemidler efter § 15 a i lov om forvaltning og administration af tilgodehavende feriemidler,«.
§ 2 Bekendtgørelsen træder i kraft den 1. september 2020.
