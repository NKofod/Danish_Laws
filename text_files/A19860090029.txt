 Herved bekendtgøres lov om teatervirksomhed, jfr.  

 lovbekendtgørelse nr. 34 af 5. februar 1985 med de ændringer, der følger af  

 lov nr. 591 af 19. december 1985 og lov nr. 334 af 4. juni 1986.
Tilladelser § 1.  Offentlig opførelse af teaterforestillinger må  

 kun ske efter tilladelse, der gives af politimesteren, i København  

 politidirektøren, i overensstemmelse med §§ 2-4.
 Stk. 2.  Tilladelse gives enten til enkeltforestillinger  

 eller til fast teaterdrift for perioder af indtil 5 år.
 Stk. 3.  Ministeren for kulturelle anliggender afgør,  

 hvorvidt en forestiling skal anses for en offentlig teaterforestilling efter  

 denne lov.
§ 2.  Personer har ret til at få tilladelse, hvis de Stk. 2.  Kravet om bopæl her i landet bortfalder i det  

 omfang, dette strider imod international aftale.
 Stk. 3.  Ansvarlige interessentskaber og  

 kommanditselskaber har ret til at få tilladelse, hvis hver enkelt personlig  

 ansvarlig deltager opfylder betingelserne i stk. 1.
Stk. 4.  Aktieselskaber, der er registreret her i  

 landet, har ret til at få tilladelse.
Det samme gælder andre her i landet  

 hjemmehørende selskaber med begrænset ansvar (herunder selskaber med  

 vekslende medlemstal eller vekslende kapital), foreninger, stiftelser og  

 andre selvejende institutioner, hvis direktørerne og flertallet af  

 bestyrelsesmedlemmerne opfylder betingelserne i stk. 1.
 Stk. 5.  Kommuner har ret til at få tilladelse.
 § 3.  Tilladelse til andre end personer skal betinges  

 af, at der antages en leder, som opfylder betingelserne i § 2, stk. 1.
 Stk. 2.  Der skal gives politimesteren, i København  

 politidirektøren, meddelelse om, hvem der antages som leder.
 § 4.  Indehaveren af tilladelsen skal drive  

 virksomheden for egen regning.
 Stk. 2.  Indehaveren af tilladelsen må ikke drive  

 teaterforlagsvirksomhed i Danmark eller have økonomiske interesser i sådan  

 virksomhed.
 Stk. 3.  Indehaveren af tilladelsen eller den antagne  

 leder, jfr. § 3, skal personligt lede virksomheden.
 § 5.  Tilladelsen bortfalder, hvis betingelserne i §§  

 2-4 ikke længere er opfyldt.
 § 6.  Ministeren for kulturelle anliggender kan i  

 særlige tilfælde fravige de i §§ 2-4 nævnte betingelser.
Statsstøtte til teaterdrift Fælles betingelser for støtte efter §§ 11-20 § 7.  Drives teatervirksomhed af en person, jfr. § 2,  

 stk. 1, skal denne have de fornødne teatermæssige og administrative  

 forudsætninger for at kunne lede sin virksomhed.
 § 8.  Drives teatervirksomhed af et selskab, en  

 forening eller en selvejende institution eller som en kommunal institution,  

 skal selskabets, foreningens eller institutionens vedtægter være godkendt af  

 ministeren for kulturelle anliggender.
 Stk. 2.  Selskabet, foreningen eller institutionen skal  

 have det nødvendige økonomiske grundlag for sin teatervirksomhed.
Stk. 3.  Lederen og de med hensyn til hans ledelse af  

 teatervirksomheden trufne aftaler skal være godkendt af ministeren for  

 kulturelle anliggender.
Lederen skal have de fornødne teatermæssige og  

 administrative forudsætninger.
Ledes virksomheden af flere personer, skal  

 disse tilsammen have sådanne forudsætninger.
 § 9.  Den kunstneriske ledelse af teatervirksomheden  

 skal varetages af den, der er indehaver af en personlig tilladelse, jfr. § 2,  

 stk. 1, eller er antaget som leder, jfr. § 3. Der må ikke uden ministerens  

 godkendelse gøres indskrænkninger i hans ret til frit og uafhængigt at træffe  

 bestemmelse om repertoire, engagementer og øvrige kunstneriske spørgsmål.
§ 10.  Den, der driver virksomheden, skal give  

 ministeren for kulturelle anliggender enhver oplysning om teatervirksomhedens  

 økonomi, som ministeren forlanger.
Det samme gælder oplysninger, som er  

 nødvendige for at bedømme, om betingelserne i §§ 7-9 er opfyldt.
Landsdelsscener § 11.  Underskuddet ved driften af landsdelsscenerne i  

 Århus, Odense og Ålborg dækkes med 50 pct. af staten og 50 pct. af  

 vedkommende amtskommune.
Underskuddet ved driften af Den Storkøbenhavnske  

 Landsdelsscene dækkes med 40 pct. af staten og 60 pct. af Københavns  

 amtskommune og Københavns og Frederiksberg kommuner.
 Stk. 2.  Tilskuddet udbetales forskudsvis i henhold til  

 de af amtsrådene, for den københavnske scenes vedkommende af Københavns  

 amtsråd og Københavns og Frederiksberg kommuner, godkendte budgetter for  

 landsdelsscenevirksomheden i løbet af det regnskabsår, for hvilket det er  

 beregnet, og reguleres endeligt efter regnskabsårets udløb på grundlag af det  

 af amtsrådet, for den københavnske scenes vedkommende af Københavns amtsråd  

 og Københavns og Frederiksberg kommuner, godkendte regnskab.
Stk. 3.  Ud over det tilskud, der er nævnt i stk. 1, kan  

 staten yde særlig støtte til en landsdelsscene til fremme af den  

 eksperimenterende virksomhed eller særlige initiativer.
Denne støtte kan  

 normalt ikke ydes flere år i træk til samme landsdelsscene.
Statsstøtten  

 efter denne bestemmelse udgør 0,5 pct. af den bevilling, der i samme finansår  

 ydes til Det Kongelige Teater.
§ 12.  Landsdelscenerne i Århus, Odense og Ålborg skal  

 bidrage til at dække teaterbehovet i landsdelen ved opførelsen af et alsidigt  

 repertoire, bestående af såvel ældre som nyere dramatiske værker med særlig  

 hensyntagen til værker af danske dramatikere.
Når det er påkrævet af hensyn  

 til dækning af landsdelens behov for musikdramatiske opførelser , skal  

 landsdelsscenerne give plads for opera- og balletforestillinger, der  

 gennemføres i samarbejde med andre teatre eller institutioner.
 Stk. 2.  Landsdelsscenerne skal søge deres opgaver løst  

 ved indbyrdes samarbejde.
Stk. 3.  Den Storkøbenhavnske Landsdelsscene skal  

 bidrage til at dække teaterbehovet i hovedstadsområdet ved opførelse af et  

 alsidigt repertoire, afpasset efter de deltagende teatervirksomheders  

 størrelse og beliggenhed, kunstnerisk holdning og det publikum, der særligt  

 er knyttet til det enkelte teater.
I repertoirevalget skal der tages hensyn  

 til værker af danske dramatikere.
 § 13.  Landsdelsscenerne drives som selsskaber eller  

 selvejende institutioner, hvis vedtægter foruden af ministeren for kulturelle  

 anliggender, jfr. § 8, skal være godkendt af vedkommende amtsråd, for Den  

 Storkøbenhavnske Landesdelsscenes vedkommende også af Københavns og  

 Frederiksberg kommuner.
 Stk. 2.  En landsdelsscenes styrelse skal omfatte  

 repræsentanter for vedkommende amtskommune og personligt valgte medlemmer.  

 For Den Storkøbenhavnske Landsdelsscenes vedkommende indvælges også  

 repræsentanter for Københavns og Frederiksberg kommuer.
Stk. 3.  Stillingen som kunstnerisk leder af  

 landsdelsscenerne i Århus, Odense og Ålborg besættes efter opslag.
Styrelsen  

 antager blandt ansøgerne lederen, som skal godkendes af ministeren for  

 kulturelle anliggender, jfr. § 8, stk. 3.
 Stk. 4.  Ved hver af landelsscenerne i Århus, Odense og  

 Ålborg nedsættes et virksomhedsnævn, bestående af ledelsen og repræsentanter  

 for samtlige grupper af ansatte på teatret.
§ 13.  a.
Nærmere regler om Den Storkøbenhavnske  

 Landsdelsscene fastsættes af ministeren for kulturelle anliggender efter  

 forhandlinger med Københavns amtsråd, Københavns og Frederiksberg kommuner.
Turneevirksomhed § 14.  Det rejsende Landsteater er en selvejende  

 institution, bestående af et antal turnerende teatre, herunder Det danske  

 Teater og Den jyske Opera.
Det rejsende Landsteater skal bidrage til at dække  

 behovet for teater- og musikdramatiske forestillinger i hele landet ved  

 gennem de tilknyttede teatres forskellighed at repræsentere et alsidigt  

 repertoire bestående af såvel ældre som nyere dramatiske værker med særlig  

 hensyntagen til værker af danske dramatikere og komponister.
Styrelsen  

 beslutter efter indhentet udtalelse fra Teaterrådet, hvilke teatre der sammen  

 med Det danske Teater og Den jyske Opera skal indgå i landsteatret.
Disse  

 teatre skal normalt være tilknyttet Det rejsende Landsteater for en 3-årig  

 periode, men med adgang for styrelsen til at opsige et teater med 1 års  

 varsel.
Styrelsen kan dog godkende, at et teater kun deltager i landsteatret  

 med een forestilling.
Styrelsens beslutning om, hvilke teatre der skal indgå  

 i landsteatret, skal godkendes af ministeren for kulturelle anliggender.
 Stk. 2.  Det rejsende Landsteaters vedtægter godkendes  

 foruden af ministeren for kulturelle anliggender af Amtsrådsforeningen i  

 Danmark.
Stk. 3.  Institutionen ledes af en styrelse, der består  

 af 24 medlemmer, hvoraf et flertal repræsenterer amtskommunerne.
De nærmere  

 regler om styrelsens sammensætning og forretningsorden fastsættes af  

 ministeren for kulturelle anliggender.
Stk. 4.  Det budgetterede underskud ved driften af Det  

 rejsende Landsteater dækkes med 50 pct. af staten og 50 pct. af de  

 amtskommuner, der ikke yder tilskud til landsdelsscenedrift.
Til Den jyske  

 Opera ydes de amtskommunale tilskud dog af samtlige amtskommuner.
Når der i  

 en amtskommune, der driver landsdelsscene, gøres brug af Det rejsende  

 Landsteaters skuespilforestillinger, forhandles der mellem denne amtskommune  

 og de øvrige amtskommuner om et særligt tilskud.
Stk. 5.  Tilskuddet udbetales forskudsvis i henhold til  

 det af styrelsen for Det rejsende Landsteater vedtagne og af ministeren for  

 kulturelle anliggender godkendte budget i løbet af det regnskabsår, for  

 hvilket det er beregnet.
Tilskuddet beregnes endeligt efter regnskabsårets  

 udløb på grundlag af det af styrelsen udarbejdede og af ministeren for  

 kulturelle anliggender godkendte regnskab.
Reguleringen finder kun sted inden  

 for den tilskudsramme, der er fastsat i henhold til det vedtagne og godkendte  

 budget.
Stk. 6.  Ud over det tilskud, der er nævnt i stk. 4, kan  

 der ydes særlig statsstøtte til a. en teatervirksomhed under Det rejsende Landsteater til  

 eksperimenterende virksomhed eller særlige initiativer.
Denne støtte kan  

 normalt ikke ydes flere år i træk til den samme teatervirksomhed.  

 Statsstøtten efter denne bestemmelse udgør 0,5 pct. af den bevilling, der i  

 samme finansår ydes til Det kgl.
Teater.
 b. dækning af rejseomkostninger for teatrene under Det rejsende  

 Landsteater.
 Stk. 7.  Nærmere regler om Det rejsende Landsteater  

 fastsættes af ministeren for kulturelle anliggender efter forhandling med  

 Amtsrådsforeningen i Danmark.
 § 15.  Ud over støtte til det i § 14 nævnte Rejsende  

 Landsteater kan der ydes statsstøtte til anden rejsende teatervirksomhed,  

 herunder faste teatres turneer.
 Stk. 2.  Støtten ydes i form af tilskud eller garanti.
Børneteater og opsøgende teater § 16.  Staten refunderer 50 pct. af kommunernes og  

 amtskommunernes udgifter til driften af egnsteatre, der udøver virksomhed som  

 børneteater og opsøgende teater.
 Stk. 2.  Statsrefusion af udgifter til det enkelte  

 egnsteater ydes dog kun inden for et maksimum, der angives i en  

 tekstanmærkning til finansloven.
 Stk. 3.  Ministeren for kulturelle anliggender  

 fastsætter efter forhandling med Kommunernes Landsforening,  

 Amtsrådsforeningen i Danmark og Københavns og Frederiksberg kommuner nærmere  

 regler for refusionsordningen.
 § 16 a.  Staten refunderer 50 pct. af de udgifter, som  

 amtskommuner afholder gennem den i stk. 3 nævnte selvejende institution til  

 støtte af rejsende teatre, der udøver virksomhed som børneteatre og opsøgende  

 teatre.
 Stk. 2.  Statsrefusion af udgifter til det enkelte  

 rejsende teater ydes dog kun inden for et maksimum, der angives i en  

 tekstanmærkning til finansloven.
 Stk. 3.  Til administration af støtteordningen oprettes  

 en selvejende institution, hvis vedtægter skal være godkendt af  

 Amtsrådsforeningen i Danmark og ministeren for kulturelle anliggender.
 Stk. 4.  Institutionens styrelse består af højst 24  

 medlemmer, hvoraf over halvdelen repræsenterer amtskommunerne.
 Stk. 5.  Styrelsen træffer efter indhentet udtalelse fra  

 Teaterrådet beslutning om anvendelse af den til rådighed værende bevilling.
 Stk. 6.  Ministeren for kulturelle anliggender  

 fastsætter efter forhandling med Amtsrådsforeningen i Danmark nærmere regler  

 om støtte- og refusionsordningen og administration af denne.
 Stk. 7.  Ud over de udgifter, som staten afholder i  

 henhold til stk. 1, kan der ydes særlig statsstøtte til dækning af  

 rejseudgifter for de teatre, der støttes af den selvejende institution.
 § 16 b.  Kommuners og amtskommuners udgifter, der  

 berettiger til refusion i henhold til § 16, beregnes på grundlag af  

 budgetter, der er godkendt af vedkommende kommunalbestyrelser eller amtsråd.  

 Refusion udbetales forskudsvis i løbet af teatersæsonen.
Stk. 2.  Amtskommuners udgifter, der berettiger til  

 refusion i henhold til § 16 a, beregnes på grundlag af et samlet budget for  

 støtteordningen, som er godkendt af styrelsen.
Refusionen udbetales  

 forskudsvis i løbet af teatersæsonen.
 Stk. 3.  Endelig beregning af refusionen i henhold til §  

 16 og § 16 a finder sted på grundlag af regnskaber for teatervirksomhederne,  

 der er godkendt af de i stk. 1 og 2 nævnte budgetgodkendende myndigheder.
§ 16 c.  Der kan ydes statsstøtte til produktion af  

 børneteater og opsøgende teater samt til teaterpædagogisk virksomhed.
Til  

 dette formål afsættes en bevilling svarende til 4 pct. af den bevilling, der  

 i samme finansår ydes til Det kgl.
Teater § 16 d.  Staten refunderer 50 pct. af kommunernes og  

 amtskommunernes udgifter ved køb af forestillinger af børneteater og  

 opsøgende teater.
§ 16 e.  Ministeren for kulturelle anliggender  

 nedsætter et udvalg for børneteater og opsøgende teater m.v.
Udvalget består  

 af 3 medlemmer, der udpeges efter indstilling af Børneteatersammenslutningen,  

 Foreningen af små Teatre og Danmarks Teaterforeninger, hvis medlem  

 repræsenterer forbrugerne.
 Stk. 2.  Vedtægter for udvalget godkendes af ministeren  

 for kulturelle anliggender.
 Stk. 3.  Der ydes tilskud til udvalgets virksomhed.
Opera- og balletvirksomhed § 17.  Der kan ydes statsstøtte til opera- og  

 balletvirksomhed uden for Den jyske Opera.
Anden teatervirksomhed § 18.  Der kan ydes støtte til teatervirksomhed, der  

 ikke omfattes af bestemmelserne i §§ 11-17. Støtten ydes i form af tilskud  

 eller garanti og kan omfatte en driftsperiode på indtil 1 år.
 Stk. 2.  Ved udgangen af hver driftsperiode samt ved  

 teaterledelsens fratræden skal et revideret driftsregnskab indsendes til  

 Teaterrådets godkendelse.Såfremt det godkendte regnskab over indtægter og  

 udgifter viser overskud, skal dette med fradrag af det beløb, som rådet  

 finder nødvendigt for teatrets fortsatte drift, anvendes til tilbagebetaling  

 til statskassen af de i den omhandlede driftsperiode udbetalte tilskud.
 § 19.  Der kan ydes støtte til enkeltstående projekter  

 til udvikling af nye teaterformer eller anden eksperimenterende virksomhed.
 Stk. 2.  Sådan støtte kan tillige ydes til  

 teatervirksomheder, der modtager støtte i henhold til §§ 15-18.
Stk. 3.  Til det formål, der er nævnt i stk. 1, afsættes  

 en bevilling på 2,5 pct. af den bevilling, der i samme finansår ydes til Det  

 kgl.
Teater.
Almindelig kulturformidlende virksomhed § 20.  I den udstrækning, det er foreneligt med  

 teaterdriften, kan teatrene i begrænset omfang påtage sig anden  

 kulturformidlende virksomhed med støtte efter bestemmelserne i dette kapitel.
Statsstøtte til teaterbygninger og teknisk  

 udstyr § 21.  Til opførelse eller erhvervelse af bygninger  

 til teaterformål og til arealerhvervelse i forbindelse hermed kan der mod  

 sikkerhed i fast ejendom eller mod anden passende sikkerhed ydes lån, når  

 opførelsen eller erhvervelsen sker til fordel for et selskab, en kommunal  

 institution eller en selvejende institution, hvis vedtægter er godkendt af  

 ministeren for kulturelle anliggender, og hvis formål er at drive bygningen  

 bedst muligt som teater.
 § 22.  Der kan ydes lån til indretning og forbedring  

 af bestående bygninger eller lokaler, der anvendes til teaterformål.
 Stk. 2.  Lån ydes mod sikkerhed i vedkommende ejendom  

 eller mod anden passende sikkerhed, og det kan stilles som betingelse for  

 ydelse af lånene, at der på ejendommen lyses en servitut, hvorefter  

 ejendommen helt eller i nærmere angivet omfang skal anvendes til teaterformål  

 .
 § 23.  Der kan mod sikkerhed ydes lån til anskaffelse  

 og modernisering af teknisk udstyr.
 Stk. 2.  Der stilles midler til rådighed til anskaffelse  

 af teknisk udstyr til udlån til rejsende teatre og mindre teatervirksomheder.
 § 24.  Bestemmelserne i §§ 21-23 gælder ikke for  

 landsdelsscenerne, men der kan til disse scener ydes rente- og afdragsfri lån  

 til erhvervelse og opførelse af nybygninger, til bygningsudvidelser og til  

 tekniske nyanlæg m.v.
 § 25.  Nærmere regler om ydelse af lån efter reglerne  

 i dette kapitel fastsættes af ministeren for kulturelle anliggender.
Statsstøtte til amatørteatre § 26.  Der kan ydes støtte til kunstnerisk arbejdende  

 amatørsceners virksomhed og til amatørscenernes centrale organisationer.
Til  

 dette formål afsættes en bevilling svarende til 0,85 pct. af den bevilling,  

 der i samme finansår ydes til Det kgl.
Teater.
Støtte til publikumsarbejdet § 27.  Staten og amtskommunerne yder tilskud til  

 godkendte publikumsorganisationer til nedsættelse af billetpriserne i  

 forbindelse med faste teaterabonnementer samt til organisationernes  

 administration af sådanne ordninger.
Teaterabonnement kan tegnes af enhver,  

 der er tilmeldt et folkeregister i Danmark.
Stk. 2.  Publikumsorganisationerne godkendes af  

 amtsrådet.
Nærmere regler om abonnementsordningerne efter stk. 1 og om  

 publikumsorganisationernes godkendelse og virksomhed fastsættes af ministeren  

 for kulturelle anliggender efter forhandling med Amtsrådsforeningen i  

 Danmark.
 Stk. 3.  Der kan ydes statstilskud til centrale  

 organisationer af teaterpublikum.
Statsstøtte til særlige foranstaltninger § 28.  Der kan ydes støtte til fremme af nutidig dansk  

 dramatik.
 § 29.  Der kan ydes støtte til fremme af  

 teaterinteressen og til det internationale teatersamarbejde.
Teateruddannelse § 30.  Der kan ydes tilskud til skoler og kurser, der  

 tager sigte på teateruddannelse, herunder til landsdelsscenernes elevskoler  

 for skuespillere, under forudsætning af, at de pågældende skolers og kursers  

 lokaler, undervisningsplaner, lærerlønninger og budgetter er godkendt af  

 ministeren for kulturelle anliggender.
 Stk. 2.  Der kan endvidere ydes tilskud til  

 eksperimenterende virksomhed inden for teateruddannelse og -forskning.
 § 31.  Der kan ydes stipendier til kunstnerisk og  

 anden videreuddannelse inden for teatrets område.
Teaterrådet § 32.  Ministeren for kulturelle anliggender nedsætter  

 et teaterråd på 5 medlemmer.
Medlemmerne beskikkes for en periode på 4 år.  

 Medlemmerne må i funktionsperioden ikke være knyttet til noget teater eller  

 beklæde teaterfaglige tillidsposter.
Ministeren for kulturelle anliggender  

 kan i særlige tilfælde fravige denne bestemmelse.
§ 33.  Teaterrådet har til opgave at rådgive  

 ministeriet i spørgsmål vedrørende teaterforhold.
Rådet kan tillige bistå ved  

 administrationen af de i loven omhandlede støtteordninger.
Rådet skal herved  

 tilstræbe, at en passende del af teaterstøtten anvendes til  

 børneteaterformål.
Rådet har den endelige administrative afgørelse med hensyn  

 til fordelingen af støtte til de formål, der er nævnt i § 15, § 16 c, § 17, §  

 18, § 19, § 22, § 23 og § 31.
Stk. 2.  Rådet skal følge teaterforholdene og have  

 opmærksomheden rettet på, hvad der kan udvikle teatervirksomheden og fremme  

 teaterinteressen.
Om fornødent skal rådet fremsætte hertil sigtende forslag.
 Stk. 3.  Ministeren udfærdiger forretningsordenen for  

 Teaterrådet.
 Stk. 4.  Til Teaterrådet knyttes et sekretariat.
 Afgifter, straf og ikrafttræden m.v.
§ 34.  § 7, stk. 3, litra d, i lov nr. 40 af 14.  

 februar 1935 om Det kgl.
Teater og om oprettelsen af en kulturel fond  

 affattes således: »d. 10 pct. afgift af de mellem danske teaterledere og  

 udenlandske repræsentanter for forfattere og komponister aftalte  

 opførelseshonorarer dog således at afgiftssatsen fra finansåret 1987  

 aftrappes med 1 procentpoient pr. år.
Afgiften tilbageholdes af den  

 pågældende teaterleder og indbetales af denne til de af Ministeriet for  

 kulturelle anliggender i henhold til § 8, stk. 1, autoriserede institutioner,  

 hvorfra den overføres til Den Kulturelle Fond«.
 § 35.  Ud over afgiften til Den Kulturelle Fond  

 erlægges i det tilfælde, der er omtalt i § 34, 2 pct. af det aftalte  

 opførelseshonorar i afgift til de institutioner, der er autoriseret af  

 ministeren for kulturelle anliggender.
 § 36.  Den, der foranstalter offentlig opførelse af  

 teaterforestillinger uden at være i besiddelse af den i henhold til denne lov  

 fornødne tilladelse, straffes med bøde.
 Stk. 2.  For overtrædelser, der begås af aktieselskaber,  

 andelsselskaber o.lign. kan der pålægges selskabet som sådant bødeansvar.
 § 37.  Loven træder i kraft den 15. juni 1970.  

 (Overgangsbestemmelser udeladt).
 Stk. 2.  Lov nr. 202 af 31. maj 1963 om teatre ophæves.
§ 38.  Denne lov omfatter ikke Det kgl.
Teaters  

 forhold.
 Stk. 2.  Loven gælder ikke for Færøerne og Grønland, men  

 kan ved kgl. anordning sættes i kraft i Grønland med de afvigelser, som de  

 særlige grønlandske forhold tilsiger.
 § 39.  (Ophævet).
---------- Lov nr. 591 af 19 december 1985 indeholder følgende  

 ikrafttrædelsesbestemmelser:
§ 2 For støtte efter § 18, § 19, § 22, § 23 og § 31 i lov om teatervirksomhed  

 har loven virkning for bevillinger fra og med finansåret 1986.
 Stk. 2.  For støtte efter § 15, § 16 c og § 17 i lov om  

 teatervirksomhed har loven virkning for bevillinger fra og med teatersæsonen  

 1986-87.
