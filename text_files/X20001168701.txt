 I praksis vil der være tale om anvendelse af LL § 33 A for  

 grænsegængere, der er skattepligtige efter KSL § 2, stk. 1, litra  

 a, 3.-5. pkt. og litra j samt efter kulbrinteskatteloven.
Grænsegængere efter KSL § 5 A-D og  

 LL § 33 A Told- og Skattestyrelsen har i forbindelse med en konkret  

 sag vedrørende skatteberegning for grænsegængere omfattet  

 af kildeskattelovens §§ 5 A-D påny vurderet spørgsmålet om  

 sådanne grænsegængeres mulighed for lempelse efter  

 ligningslovens § 33 A.
Der var i den konkrete sag tale om piloter, der var ansat  

 i et dansk luftfartsselskab, og som foretog flyvninger i udlandet med fly med  

 hjemsted i Danmark.
Piloterne var begrænset skattepligtige efter KSL §  

 2, stk. 1, litra a, 3.-5. pkt., da de ikke var omfattet af fuld skattepligt  

 efter KSL § 1. Sagen vedrørte indkomstårene 1997-1999 Grænsegængerreglerne i KSL §§ 5 A-D blev til  

 som en følge af Kommissionens henstilling af 21. december 1993 om  

 beskatning af visse indkomster oppebåret i en anden medlemsstat end  

 bopælsstaten ( med baggrund i bl.a.
Schumacker-dommen (C-279/93)).
 I henhold til KSL § 5 C skal personer, der opfylder  

 betingelserne for at blive omfattet af grænsegængerreglerne, og  

 som vælger at blive beskattet efter disse, have skatten beregnet  

 på samme måde som skattepligtige omfattet af KSL § 1.
Told- og Skattestyrelsens fornyede vurdering af  

 sammenhængen mellem grænsegængerreglerne og LL § 33 A  

 mundede efter drøftelser med skatteministeriets departement ud i, at  

 KSL § 5 C skal fortolkes således, at grænsegængere kan  

 opnå lempelse efter LL § 33 A uden at være fuldt skattepligtige.  

 Det skal bemærkes, at grænsegængere, der er omfattet af  

 begrænset skattepligt, i langt de fleste tilfælde er  

 skattepligtige som følge af arbejde her i landet, og de kan derfor  

 ikke anvende LL § 33 A, da betingelsen om ophold uden for riget i mindst 6  

 mdr. ikke vil være opfyldt, og da lønindkomst ved arbejde her i  

 landet ikke lempes.
I praksis vil der være tale om anvendelse af LL §  

 33 A for personer, der er skattepligtige efter KSL § 2, stk. 1, litra a,  

 3.-5. pkt. og litra j samt efter kulbrinteskatteloven.
Skattepligten efter KSL § 2, stk. 1, litra a, 3.-5. pkt.  

 og litra j, er ved lov nr. 460 af 31. maj 2000 ophævet, men loven er  

 endnu ikke trådt i kraft.
Ikrafttræden afventer godkendelse i  

 EU.
 Told- og Skattestyrelsen vil udsende et  

 genoptagelsescirkulære som følge af den ændrede  

 opfattelse.
