 Bekendtgørelse af  

 lov om kursus til højere forberedelseseksamen og om studieforberedende  

 enkeltfagsundervisning for voksne m.v.
 Herved bekendtgøres lov om kursus til højere  

 forberedelseseksamen og om studieforberedende enkeltfagsundervisning for  

 voksne m.v., jf. lovbekendtgørelse nr. 821 af 4. november 1999 med de  

 ændringer, der følger af § 2 i lov nr. 260 af 12. april 2000,  

 § 6 i lov nr. 263 af 12. april 2000, § 4 i lov nr. 478 af 31. maj  

 2000, § 8 i lov nr. 482 af 31. maj 2000 og § 24 i lov nr. 490 af 31. maj  

 2000. Lovbekendtgørelsen gælder først i sin helhed fra 1.  

 januar 2001, da §§ 11-13 først har virkning fra 1. januar 2001, og  

 ændringerne, der følger af § 6 i lov nr. 263 af 12. april  

 2000, af § 4, nr. 2, i lov nr. 478 af 31. maj 2000 samt af § 24 i lov nr. 490  

 af 31. maj 2000, først træder i kraft den 1. januar 2001.
Kapitel 1 Uddannelser og eksamen § 1. Kursus til højere forberedelseseksamen  

 er en almen og studieforberedende uddannelse for voksne og unge.
Uddannelsen  

 bidrager til kursisternes personlige udvikling og til at udvikle deres  

 interesse for og evne til aktiv medvirken i et demokratisk samfund.
 Stk. 2. Studieforberedende enkeltfagsundervisning er et tilbud  

 til voksne om supplerende uddannelse på flere niveauer.
Kursus til højere forberedelseseksamen § 2. Ved kursus til højere  

 forberedelseseksamen gives undervisning i billedkunst, biologi, dansk,  

 datalogi, design, dramatik, engelsk, erhvervsøkonomi, film- og tv,  

 filosofi, fransk, fysik, geografi, historie, idræt, italiensk, japansk,  

 kemi, latin, matematik, musik, oldtidskundskab, psykologi, religion, russisk,  

 samfundsfag, spansk, teknikfag og tysk.
Der gives endvidere kursisterne  

 kollektiv uddannelses- og erhvervsorientering.
 Stk. 2. Undervisningsministeriet kan bestemme, at der skal  

 gives undervisning i yderligere fag.
 § 3. Højere forberedelseseksamen giver  

 adgang til videregående uddannelser med de begrænsninger, der  

 fremgår af de regler, der er fastsat herom.
 Stk. 2. Undervisningsministeren fastsætter nærmere  

 regler om kursus til højere forberedelseseksamen, herunder om, hvilke  

 fag der er fællesfag, og hvilke der tillige eller alene er tilvalgsfag,  

 samt om mindstekrav med hensyn til antallet og sammensætningen af  

 tilvalgsfag, der sammen med fællesfagene udgør en samlet eksamen  

 for den enkelte studerende.
 Stk. 3. Undervisningsministeren kan fastsætte regler om,  

 at et fag i en samlet hf-eksamen kan erstattes af det samme fag fra en anden  

 gymnasial uddannelse på tilsvarende eller højere niveau.
 Stk. 4. Hf-uddannelsen kan gennemføres som et samlet  

 2-årigt forløb eller tilrettelægges som  

 enkeltfagsundervisning.
Studieforberedende enkeltfagsundervisning § 4. Studieforberedende enkeltfagsundervisning  

 omfatter de fag og de niveauer, som indgår i højere  

 forberedelseseksamen, jf. § 2. Endvidere kan der gives undervisning i  

 fag fra gymnasiets fagrække, herunder det højeste gymnasiale  

 niveau, jf. lov om gymnasiet m.v.
 § 5. Studieforberedende enkeltfagsundervisning  

 giver gennem undervisning i enkelte fag eller særligt tilrettelagte  

 uddannelsesforløb voksne grundlag for videregående uddannelse og  

 mulighed for at supplere tidligere uddannelse eller for at forbedre deres  

 erhvervsmuligheder.
 Stk. 2. Prøver i enkelte fag i hf's fagrække kan  

 sammenstykkes til en højere forberedelseseksamen, jf. § 3.
 Stk. 3. Prøver i enkelte fag i gymnasiets  

 fagrække kan sammenstykkes til en studentereksamen efter nærmere  

 regler, som fastsættes af undervisningsministeren.
Fælles bestemmelser § 6. Undervisningsministeren fastsætter  

 nærmere regler om undervisningen, herunder om det enkelte fags indhold  

 og omfang og om, på hvilket niveau fagene tilbydes.
Hvor et fag har  

 flere niveauer, kan der bygges videre fra et lavere til et højere  

 niveau.
 Stk. 2. Undervisningen i hvert fag, bortset fra billedkunst,  

 idræt og musik som fællesfag, afsluttes med prøve.
 Stk. 3. Studerende, der ikke har deltaget i undervisningen til  

 højere forberedelseseksamen eller i studieforberedende  

 enkeltfagsundervisning, kan aflægge prøve som  

 selvstuderende.
 § 7. Undervisningsministeren fastsætter  

 regler om eksamen, herunder om fordringer og eksamensopgivelser,  

 prøver, censur og karakterer, samt om udstedelse af  

 eksamensbevis.
 Stk. 2. Oplysninger om karaktergennemsnit for fag, hold eller  

 samtlige eksaminer på et kursus, der tilbyder undervisning i henhold  

 til denne lov, eller grupper af sådanne kurser, bortset fra  

 landsgennemsnit, er fortrolige, jf. dog stk. 4.
 Stk. 3. Oplysninger som nævnt i stk. 2 er ikke  

 undergivet aktindsigt efter lov om offentlighed i forvaltningen.
 Stk. 4. Uanset bestemmelserne i stk. 2 kan Danmarks  

 Evalueringsinstitut forlange disse oplysninger udleveret til brug for  

 evalueringer.
 § 8. Der tilbydes de studerende individuel  

 uddannelses- og erhvervsvejledning efter regler, der fastsættes af  

 undervisningsministeren.
 § 9. Til handicappede studerende gives der  

 specialundervisning eller anden specialpædagogisk bistand.  

 Undervisningsministeren fastsætter regler herom.
 Stk. 2. For kursister, der midlertidigt på grund af  

 sygdom i længere tid ikke kan følge den almindelige  

 undervisning, iværksættes der undervisning efter regler, der  

 fastsættes af undervisningsministeren.
 § 10. Dele af den almindelige undervisning i  

 fagene kan organiseres og tilrettelægges som ekskursioner m.v.
Kapitel 2 Optagelse § 11. Ansøgere, der har afsluttet 10.  

 klasse efter bestemmelserne i lov om folkeskolen, og som opfylder de i  

 medfør af stk. 3 fastsatte krav til forudgående undervisning og  

 prøver, optages på et 2-årigt forløb til  

 højere forberedelseseksamen, medmindre den hidtidige skole i  

 tilknytning til ansøgerens uddannelsesplan har indstillet  

 ansøgeren til optagelsesprøve.
 Stk. 2. Øvrige ansøgere kan, eventuelt på  

 grundlag af en optagelsesprøve, optages efter nærmere regler  

 fastsat af undervisningsministeren, jf. stk. 3.
Stk. 3. Undervisningsministeren fastsætter nærmere  

 regler om optagelsen til et 2-årigt forløb til højere  

 forberedelseseksamen, herunder om senere optagelse, om krav til  

 forudgående undervisning og prøver, om hf-kursets individuelle  

 vurdering af ansøgere, herunder om en eventuel optagelsesprøve,  

 og regler om i hvilke tilfælde ansøgere efter stk. 2, kan  

 optages.1) § 12. Undervisningsministeren fastsætter  

 nærmere regler om optagelse til studieforberedende  

 enkeltfagsundervisning.2) § 13. Ophævet.3) § 14. Ansøgere optages på den  

 institution, de ønsker, såfremt der er plads.  

 Undervisningsministeren kan fastsætte regler om fordelingen af  

 kursister mellem kurserne.
Kapitel 3 Regional styring og kursusstruktur § 15. Undervisningen foregår på  

 amtskommunale, statslige eller private uddannelsesinstitutioner.  

 Undervisningen indgår enten som en del af institutionens virksomhed  

 eller foregår på et selvstændigt kursus efter denne  

 lov.
 Stk. 2. Der kan mellem institutioner samarbejdes om  

 undervisningsmidler, lokaler, administration, ledelse,  

 lærerkræfter og holddannelse.
 Stk. 3. Et selvstændigt kursus kan tillige tilbyde  

 undervisning i henhold til anden lovgivning.
 § 16. Amtsrådene kan oprette og  

 nedlægge kurser og har det overordnede ansvar for disse kursers drift,  

 jf. dog § 21, stk. 2. Et amtskommunalt hf-kursus oprettet i henhold  

 til denne lov skal udgøre en geografisk og bygningsmæssig enhed.  

 Undervisningsministeren kan i særlige tilfælde fravige dette  

 krav.
 Stk. 2. En beslutning om nedlæggelse af et  

 selvstændigt amtskommunalt kursus skal ledsages af en afviklingsplan,  

 som skal godkendes af undervisningsministeren.
 § 17. Amtsrådene sikrer kursuskapacitet til  

 de 2-årige hf-undervisningsforløb i et sådant omfang, at  

 alle ansøgere, der opfylder optagelsesbetingelserne i § 11, kan  

 optages, og at alle, der har påbegyndt en hf-uddannelse efter reglerne  

 om 2-årigt forløb, kan fuldføre denne.
Stk. 2. Amtsrådene sikrer, at kvalificerede  

 ansøgere til studieforberedende enkeltfagsundervisning inden for en  

 rimelig tid og en rimelig geografisk afstand kan optages på den  

 ønskede undervisning.
Undervisningsministeren kan fastsætte  

 nærmere regler herom.
 Stk. 3. Undervisningsministeren kan fastsætte regler om  

 koordinering af undervisningstilbudet i bestemte fag, der er  

 nødvendige for optagelse til videregående uddannelse, samt  

 pålægge amtskommuner at oprette undervisning i sådanne  

 fag.
 § 18. Undervisningsministeren kan godkende, at  

 private opretter kurser, der tilbyder undervisning i henhold til denne  

 lov.
 Stk. 2. I tilfælde af nedlæggelse af et privat  

 hf-kursus oprettet i henhold til denne lov har amtsrådet i de  

 amtskommuner, hvor kursisternes bopælskommune ligger, ansvaret for  

 sikring af kursisternes fortsatte skolegang.
 Stk. 3. Et privat hf-kursus, der overtager samtlige kursister  

 eller hele hold fra et nedlagt privat kursus, kan fra overtagelsestidspunktet  

 få indregnet det lukkede kursus kursisttal henholdsvis holdets  

 kursisttal pr. den seneste 5. september ved beregning af taxametertilskud  

 efter § 30 b, stk. 3, og bygningstilskud efter § 30 c,  

 stk. 1.
 Stk. 4. Hvis en amtskommune overtager samtlige kursister eller  

 hele hold fra et nedlagt privat kursus, således at kursisterne kan  

 fuldføre undervisningen samlet, betales der ikke bidrag til staten for  

 disse kursister fra overtagelsestidspunktet, jf. § 30 q.
Stk. 5. Private kurser skal være selvejende  

 institutioner, hvis vedtægter godkendes af undervisningsministeren  

 efter nærmere fastsatte regler.
Private kurser skal udgøre en  

 geografisk og bygningsmæssig enhed.
Undervisningsministeren kan i  

 øvrigt fastsætte regler for godkendelsen, herunder om  

 anmeldelsesfrister og anmeldelsesdepositum.
Undervisningsministeren kan i  

 særlige tilfælde fravige dette krav.
 Stk. 6. Kurset skal i sit virke som selvejende  

 uddannelsesinstitution være uafhængig, og kursets midler må  

 alene komme kursets kursus- og undervisningsvirksomhed til gode.  

 Undervisningsministeren kan undlade at godkende et kursus, hvis der efter  

 ministerens skøn ikke er tilstrækkelig sikkerhed for, at kurset  

 opfylder kravet om uafhængighed og forvaltning af kursets midler.  

 Ministeren træffer sin beslutning navnlig på grundlag af en  

 vurdering af de forhold, der er nævnt i stk. 7, 3. pkt., nr.  

 1-4.
Stk. 7. En godkendelse kan tilbagekaldes, hvis kurset ikke  

 overholder fastsatte regler, herunder § 7, stk. 2, eller meddelte  

 påbud.
Undervisningsministeren kan endvidere tilbagekalde godkendelsen,  

 hvis der efter ministerens skøn ikke er tilstrækkelig sikkerhed  

 for, at kurset opfylder kravet i stk. 6 om uafhængighed og  

 forvaltning af kursets midler.
Der kan herved navnlig lægges vægt  

 på, om 1)	kurset indgår i et fællesskab eller et samarbejde med  

 skoler, institutioner, fonde, virksomheder, foreninger m.fl., der  

 indebærer en nærliggende risiko for, at kurset styres af  

 andre, 2)	kursets midler anvendes til formål uden for kurset, 3)	kursets ledelse og lærere står i et juridisk eller  

 økonomisk afhængighedsforhold til de i nr. 1 nævnte  

 institutioner m.fl. eller 4)	kursets elever udfører arbejde, herunder indsamlingsarbejde  

 eller lignende, på en måde, der er usædvanlig for  

 kursusformen.
 Stk. 8. Kurser med kostafdeling, der ikke har modtaget tilskud  

 i 1996, og kurser, der ikke har modtaget tilskud til kostafdeling i 1996,  

 skal være ejer af kursets bygninger eller hovedparten heraf og må  

 ikke eje bygninger sammen med andre.
Kapitel 4 Kursernes ledelse Selvstændige amtskommunale kurser § 19. Amtsrådet træffer beslutning  

 om:
1)	bevilling til amtskommunens kurser og den økonomiske ramme  

 for det enkelte kursus, 2)	ansættelse og afskedigelse af rektor, jf. dog § 35.  

 Ansættelsen sker, efter at Undervisningsministeriet har udtalt sig om,  

 hvilke ansøgere der har de nødvendige kvalifikationer til at  

 bestride stillingen, 3)	ansættelse og afskedigelse af lærere og andet personale  

 i øvrigt, jf. dog § 35. Ansættelse og afskedigelse sker  

 efter indstilling fra rektor, 4)	specialundervisning, 5)	størrelsen af deltagerbetalingen for enkeltfagskursister  

 inden for maksimumsbeløb, der er fastsat af undervisningsministeren,  

 jf. § 29, stk. 2, 6)	kursisters afholdelse af udgifter til undervisningsmidler, jf.  

 § 29, og 7)	kursets maksimale antal klasser samt det mindste antal kursister,  

 kurset er forpligtet til at optage efter ansøgning.
 Stk. 2. Amtsrådet kan pålægge et kursus at  

 tilbyde bestemte fag, jf. § 17, stk. 3.
 Stk. 3. Amtsrådet kan delegere sin kompetence eller dele  

 heraf efter denne lov til bestyrelserne bortset fra bevillings- og  

 arbejdsgiverkompetencen.
 § 20. Ved selvstændige amtskommunale kurser  

 oprettes en bestyrelse.
Stk. 2. Bestyrelsen omfatter repræsentanter for  

 amtsrådet, kommunalbestyrelserne i kursets opland, kursisterne og  

 personalet og kan omfatte andre, herunder repræsentanter for de  

 videregående uddannelser og erhvervslivet.
Repræsentanterne for  

 kursister og personale må ikke udgøre et flertal i bestyrelsen.  

 Kursets rektor er tilforordnet bestyrelsen uden stemmeret.
 Stk. 3. Bestyrelsens sammensætning, valgmåde og  

 kompetence skal fremgå af kursets vedtægter, som fastsættes  

 af amtsrådet.
 Stk. 4. Bestyrelsen fastsætter efter indstilling fra  

 rektor det maksimale antal kursister i klasserne, jf. § 19, stk. 1,  

 nr. 7, og kursets fagudbud, jf. dog § 19, stk. 2, samt ferieplan.  

 Bestyrelsen skal herudover medvirke ved løsningen af sociale opgaver i  

 tilknytning til kursus, fastsætte kursets ordensregler og medvirke ved  

 byggesager og kan stille forslag til amtsrådet om bygningernes  

 forbedring m.v.
 Stk. 5. Bestyrelsen fastlægger efter indstilling fra  

 rektor og inden for den økonomiske ramme, der er fastlagt af  

 amtsrådet, kursets budget.
 § 21. Rektor er kursets daglige leder og er  

 ansvarlig for kursets virksomhed over for amtsrådet, jf. dog  

 stk. 2.
 Stk. 2. Rektor har det pædagogiske ansvar for kursets  

 undervisning og eksaminer over for undervisningsministeren.
 Stk. 3. Rektor leder og fordeler arbejdet mellem kursets  

 ansatte og træffer alle konkrete afgørelser vedrørende de  

 studerende, herunder om optagelse af kursister.
 Stk. 4. Rektor afholder eksamen og udsteder bevis herfor.
 § 22. Hvert kursus nedsætter et  

 pædagogisk råd, der omfatter rektor og alle kursets  

 lærere.
 Stk. 2. Det pædagogiske råd er rådgivende  

 for rektor.
 Stk. 3. Det pædagogiske råd fastsætter selv  

 sin forretningsorden og vælger sin formand.
§ 23. Ved hvert kursus har kursisterne ret til at  

 danne et kursistråd.
Kursistrådet udpeger repræsentanter  

 for kursisterne til udvalg m.v., som kurset har nedsat til at behandle  

 spørgsmål af betydning for kursisterne i almindelighed.
Dette  

 gælder dog ikke udvalg m.v., hvor kursisternes deltagelse ville stride  

 mod anden lovgivning.
Undervisningsministeren fastsætter nærmere  

 regler om valg til kursistråd, om kursistrådenes virksomhed, om  

 amtsrådets henholdsvis statens forpligtelse over for kursistrådet  

 på offentlige hf-kurser og om bestyrelsens forpligtelse over for  

 kursistrådene på private hf-kurser.
Selvstændige private kurser § 24. For selvstændige private kurser finder  

 § 20, stk. 1, § 21, jf. dog stk. 3, § 22 og  

 § 23 tilsvarende anvendelse.
 Stk. 2. Følgende personer kan ikke være medlem af  

 bestyrelsen:
 1)	Personer, der udlejer ejendomme m.m. til kurset.
 2)	Medlemmer af bestyrelsen i fonde, selskaber, foreninger eller andre  

 virksomheder, der udlejer ejendomme m.m. til kurset, eller som kontrollerer  

 udlejer af ejendomme m.m. til kurset.
 3)	Advokater, revisorer eller lignende rådgivere for personer,  

 jf. nr. 1, eller for fonde, selskaber, foreninger eller andre virksomheder,  

 jf. nr. 2.
 5)	Medlemmer af bestyrelsen ved en institution inden for samme  

 kursusform.
Stk. 3. Er lejeforholdet af uvæsentligt omfang, finder  

 stk. 2, nr. 1-4, ikke anvendelse.
Undervisningsministeren fastsætter  

 nærmere regler herom.
Stk. 4. Kursistrådet udpeger en repræsentant til  

 skolens bestyrelse.
Repræsentanten har ikke stemmeret i bestyrelsen.4) Stk. 5. For bestyrelsen, rektor og andre ansatte ved kurset  

 gælder i øvrigt bestemmelserne i forvaltningslovens kapitel 2 om  

 inhabilitet og i kapitel 8 om tavshedspligt m.v.
Stk. 6. Bestyrelsen for et privat kursus ansætter og  

 afskediger rektor.
Ansættelsen skal godkendes af  

 undervisningsministeren.
 Stk. 7. Rektor er ansvarlig for kursets virksomhed over for  

 bestyrelsen.
Andre uddannelsesinstitutioner § 25. For undervisning, der finder sted på  

 uddannelsesinstitutioner, der er oprettet i henhold til anden lovgivning,  

 finder bestemmelserne i § 19, stk. 1, nr. 1, og nr. 3-7,  

 tilsvarende anvendelse.
På kommunale, statslige og private  

 institutioner varetages amtsrådets funktioner af henholdsvis  

 kommunalbestyrelsen, undervisningsministeren og bestyrelsen, jf. § 34.  

 § 19, stk. 2, finder anvendelse ved amtskommunale  

 uddannelsesinstitutioner.
 Stk. 2. I øvrigt følges de ledelsesregler, der  

 er fastlagt for de nævnte institutioner, ligesom der tillægges  

 lederne samme beføjelser, som er tillagt rektor på et  

 selvstændigt kursus, jf. § 21. For så vidt angår  

 studieforberedende enkeltfagsundervisning på voksenuddannelsescentre,  

 godkender amtsrådet fagudbudet efter indstilling fra centerrådet.  

 Godkendelse sker på grundlag af dialogmøder.
 Det centrale pædagogiske tilsyn m.v.
 § 26. Undervisningsministeren har det overordnede  

 ansvar for og fører tilsyn med undervisning og eksamen i henhold til  

 denne lov.
 Stk. 2. Undervisningsministeren kan give pålæg til  

 rektor eller forstanderen i pædagogiske anliggender samt  

 fastsætte regler om klage over og omgørelse af trufne  

 afgørelser i forbindelse med eksamen.
 Stk. 3. Undervisningsministeren kan, jf. stk. 1, fordre  

 de nødvendige oplysninger vedrørende kurserne, herunder  

 foranstalte besøg på kurserne.
 Stk. 4. Undervisningsministeren fastsætter regler om  

 indsamling af oplysninger fra kurserne.
§ 26 a.
Finder undervisningsministeren, at et  

 privat kursus  virksomhed ikke er i overensstemmelse med denne lov, de regler  

 eller aftaler, der er fastsat eller indgået i henhold til loven, kan  

 ministeren, bortset fra de i § 26, stk. 2, nævnte tilfælde,  

 udstede påbud til kurset om at ændre den pågældende  

 virksomhed.
Kapitel 5 Finansiering § 27. Undervisningen finder sted på  

 uddannelsesinstitutioner, der drives af amtsrådene, staten eller af  

 private.
Driften indebærer, at der sikres midler til efteruddannelse af  

 personalet.
 Stk. 2. Undervisningsministeren kan yde tilskud til  

 forsøgs- og udviklingsarbejde, til efteruddannelse, til uddannelse af  

 studievejledere og eventuelt til andre formål.
 Stk. 3. Undervisningsministeren kan fastsætte  

 bestemmelser, der regulerer amtskommunernes driftsudgifter pr.  

 studerende.
 § 28. Undervisningsministeren kan fastsætte  

 regler om betaling amtskommunerne imellem i de tilfælde, hvor en  

 kursist optages på eller en studerende indstiller sig til eksamen  

 på et kursus i en anden amtskommune end hjemamtskommunen.
 Stk. 2. En person anses for hjemmehørende i den  

 amtskommune, hvor folkeregisterkommunen er beliggende.
 Stk. 3. Amtskommunen kan kræve betaling fra en anden  

 amtskommune for udgifter til undervisning af personer, der er  

 hjemmehørende i amtskommunen, men som ved beregning af kommunal  

 udligning og generelle tilskud til kommuner og amtskommuner indgår i  

 folketallet i den anden amtskommune.
 § 29. Undervisningen i henhold til denne lov  

 på offentlige uddannelsesinstitutioner samt på erhvervsskoler er  

 vederlagsfri for kursister, der er optaget på et samlet 2-årigt  

 forløb til højere forberedelseseksamen, jf. dog stk. 4.
Stk. 2. Undervisningsministeren fastsætter nærmere  

 regler om, at amtsrådet for visse fag afkræver kursisterne ved  

 studieforberedende enkeltfagsundervisning for voksne betaling for at deltage  

 i undervisning og prøver samt afkræver de selvstuderende  

 betaling for at gå til prøve.
Betalingens størrelse  

 fastsættes af det enkelte amtsråd inden for  

 maksimumsbeløb, der er fastsat af undervisningsministeren.
 Stk. 3. Til enkeltfagsstuderende, som får udstedt bevis  

 for en samlet enkeltfags-højere forberedelseseksamen eller  

 enkeltfagsstudentereksamen, tilbagebetales deltagerbetalingen efter stk. 2  

 for de fag, der indgår i eksamen, med fradrag af tilskud til  

 deltagerbetaling, der er ydet i henhold til lov om statens  

 uddannelsesstøtte eller lov om statens voksenuddannelsesstøtte  

 (SVU). Undervisningsministeren fastsætter nærmere regler om  

 tilbagebetalingen, herunder om krav til dokumentation som betingelse for  

 tilbagebetalingen, og om tilbagebetaling for enkeltfagsstuderende, der  

 får udstedt bevis eller attestation for særlige  

 fagsammensætninger.
Stk. 4. Kursisterne kan afkræves betaling for deltagelse  

 i ekskursioner m.v., der indgår som en del af undervisningen.
Der kan  

 dog ikke kræves betaling for udgifter, der vedrører  

 undervisningen eller lærernes deltagelse.
Rabat ydet i form af  

 frirejser eller lignende skal komme samtlige deltagere til gode.
Stk. 5. Ekskursioner m.v. med en deltagerbetaling, der alene  

 vedrører forplejning og højst udgør 50 kr. pr.  

 påbegyndt døgn pr. deltager, er omfattet af den almindelige  

 mødepligt.
En kursist kan ikke udelukkes fra deltagelse heri på  

 grund af manglende erlæggelse af deltagerbetaling.
 Stk. 6. Deltagelse i ekskursioner m.v. med en  

 deltagerbetaling, der vedrører andet end forplejning eller  

 udgør mere end 50 kr. pr. døgn pr. deltager, er frivillig for  

 den enkelte kursist, og kurset skal tilbyde alternativ undervisning til  

 kursister, der ikke deltager.
Stk. 7. Det i stk. 5 og 6 nævnte beløb  

 reguleres hvert år med virkning fra den 1. august med  

 satsreguleringsprocenten for det pågældende finansår, jf.  

 lov om en satsreguleringsprocent.
Det fremkomne beløb afrundes til  

 nærmeste kronebeløb, der kan deles med 10. Reguleringen sker  

 på grundlag af den på reguleringstidspunktet gældende  

 grænse før afrunding.
Når reguleringen efter afrunding  

 giver anledning til en forhøjelse eller nedsættelse af  

 beløbet, bekendtgøres dette af undervisningsministeren.
 Stk. 8. De undervisningsmidler, der er nødvendige for  

 undervisningen, skal stilles til rådighed for kursisterne uden  

 betaling, jf. dog stk. 9.
Stk. 9. Undervisningsministeren kan bestemme, at kursisterne i  

 begrænset omfang selv anskaffer undervisningsmidler.
Betaling for  

 fotokopier til undervisningsbrug kan fastsættes som en  

 gennemsnitsbetaling for kursets kursister eller for grupper af kursister  

 på institutionen.
 Stk. 10. Undervisningsministeren kan delegere sin  

 beføjelse efter stk. 9 til vedkommende amtsråd eller til  

 institutionerne.
 Stk. 11. Undervisningsministeren fastsætter regler om,  

 at kursister og selvstuderende ved studieforberedende enkeltfagsundervisning  

 for voksne skal betale et gebyr for de fag, der ikke kræves betaling  

 for, jf. stk. 2.
 Stk. 12. Undervisningsministeren fastsætter  

 nærmere regler om gebyrordningen, jf. stk. 11, herunder om gebyrets  

 størrelse.
 Stk. 13. Indbetaling af gebyr, jf. stk. 11, eller  

 deltagerbetaling for det pågældende fag, jf. stk. 2, er en  

 betingelse for at kunne deltage i undervisning og prøver.
 Stk. 14. Reglerne i stk. 2-13 finder ikke anvendelse,  

 hvor der i øvrigt er fastsat bestemmelser om gebyr eller betaling for  

 undervisningen.
§ 29 a.
Amtsrådet og  

 Undervisningsministeriet har udpantningsret for krav på betaling for  

 fotokopier til undervisningsbrug, jf. § 29, stk. 9, for så  

 vidt angår amtskommunale og statslige uddannelsesinstitutioner.
 § 30. Ophævet.
Driftstilskud § 30 a.
Staten yder et generelt driftstilskud til  

 private kurser ud fra antal årskursister ved kurserne.
Stk. 2. Antal årskursister beregnes som 7/12 af antal  

 kursister opgjort 5. september året før finansåret  

 sammenlagt med 5/12 af antal kursister pr. 5. september i finansåret.  

 Antal årskursister ved kostafdelinger beregnes på samme  

 måde, jf. § 30 d.
Undervisningsministeren fastsætter  

 nærmere regler om beregningen af antal årselever ved  

 enkeltfagsundervisning.
 Stk. 3. Det gennemsnitlige tilskud pr. årskursist  

 fastsættes på de årlige finanslove som en procentdel af den  

 senest regnskabsopgjorte amtskommunale udgift pr. elev i gymnasiet, på  

 studenterkursus og på 2-årige forløb til højere  

 forberedelseseksamen pris- og lønreguleret frem til det  

 pågældende finansår.
§ 30 b.
Den samlede driftstilskudsbevilling  

 udgøres af driftstilskudsbevillingen efter § 30 a og  

 driftstilskudsbevillingen til private gymnasieskoler, jf. § 18 a i lov  

 om gymnasiet m.v.
Af den samlede driftstilskudsbevilling fastsættes  

 på de årlige finanslove et særligt tilskud til  

 vikarudgifter og sygeundervisning, som fordeles mellem de private skoler og  

 kurser af en vikarkasse, hvis vedtægter godkendes at  

 undervisningsministeren.
Stk. 2. Driftstilskudsbevillingen med fradrag af bevillingen  

 til vikarkassen, jf. stk. 1, opdeles i en skoletilskudspulje og en  

 taxametertilskudspulje.
På de årlige finanslove fastsættes  

 hvor stor en del af driftstilskudsbevillingen der afsættes til  

 skoletilskudspuljen og til taxametertilskudspuljen.
Stk. 3. Skoletilskudspuljen fordeles med samme beløb  

 til hver af de private gymnasieskoler, studenterkurser og hf-kurser.  

 Taxametertilskudspuljen fordeles til de enkelte skoler og kurser ud fra  

 antallet af årselever, henholdsvis årskursister jf. § 30 a,  

 og med hensyntagen til uddannelsens art og lærernes  

 løntrinsfordeling ved skolen.
Undervisningsministeren fastsætter  

 nærmere regler om fordelingen.
 Stk. 4. Ved ændring i antallet af årskursister,  

 der følger af, at antallet af kursister pr. 5. september i  

 finansåret afviger fra antallet 5. september året før  

 finansåret, reguleres tilskuddet til det enkelte kursus ud fra det  

 gennemsnitlige tilskud pr. årskursist, der er fastsat på  

 finansloven, jf. § 30 a, stk. 3, og afvigelsen i antallet af  

 årskursister.
 Stk. 5. I det finansår, hvor et kursus oprettes,  

 opgøres antal årskursister forholdsmæssigt, jf. § 30  

 a, stk. 2, og der tildeles kurset et driftstilskud pr. årskursist,  

 som svarer til det gennemsnitlige driftstilskud, der er fastsat på  

 finansloven, jf. § 30 a, stk. 3.
Bygningstilskud § 30 c.
Staten yder bygningstilskud til private  

 kurser ud fra antal kursister pr. 5. september året før  

 finansåret.
Det gennemsnitlige bygningstilskud pr. kursist  

 fastsættes på de årlige finanslove.
 Stk. 2. Af bygningstilskudsbevillingen, jf. stk. 1, ydes  

 forlods til kurserne et afviklingstilskud til udgifter til renter af  

 lån i skolernes bygninger, husleje, skatter og afgifter samt til  

 særlige vedligeholdelsesudgifter, der er godkendt som  

 refusionsberettigede af undervisningsministeren inden en af ministeren  

 fastsat frist.
 Stk. 3. Undervisningsministeren fastsætter nærmere  

 regler om fastlæggelsen af afviklingstilskud og deres løbetid  

 samt om fordelingen af bygningstilskud i øvrigt til kurserne.
Tilskud til kostafdelinger § 30 d.
Staten yder tilskud til kostafdelinger ved  

 private kurser ud fra antal årskostkursister og et tilskud pr.  

 årskostkursist.
Ved opgørelsen af antal årskostkursister  

 medregnes ikke børn af lærere og andre ansatte på kurset  

 eller på andre kurser, skoler og uddannelsesinstitutioner, der har  

 bygningsfællesskab med kurset.
Tilskuddet pr. årskostkursist  

 fastsættes på de årlige finanslove, jf. § 30 a,  

 stk. 2, om beregningen af antal årskursister.
Specielle tilskud § 30 e.
Staten yder tilskud til private kurser til  

 dækning af ekstraudgifter til lærertimer, hjælpemidler og  

 befordring af elever med svære handicap, som er godkendt af  

 Undervisningsministeriet.
Tilskuddet fastsættes på finansloven og  

 reguleres ud fra antallet af kursister, der ydes tilskud til, og det faktiske  

 tilskud pr. kursist.
§ 30 f.
Staten yder tilskud til nedbringelse af  

 betaling for undervisningen mv. og til nedbringelse af betaling for ophold  

 på en privat kostafdeling inden for bevillinger, der fastsættes  

 på de årlige finanslove.
Tilskuddet til nedbringelse af betaling  

 for undervisning administreres af en særlig kasse, hvis vedtægter  

 godkendes af undervisningsministeren.
 Stk. 2. Tilskuddet til nedbringelse af betaling for ophold  

 på en kostafdeling ydes med et beløb pr. årskursist under  

 18 år den 5. september året før finansåret  

 henholdsvis den 5. september i finansåret, jf. § 30 a,  

 stk. 2. Kurset træffer selv afgørelse om hvorledes  

 tilskuddet fordeles til nedsættelse af betalingen for ophold for de  

 under 18-årige kursister.
§ 30 g.
Ophævet.
Hf-kurser ved seminarier eller ved Centre for  

 Videregående Uddannelse (CVU er) § 30 h.
Staten afholder udgifterne ved driften af  

 hf-kurser tilknyttet statsseminarier.
 Stk. 2. Udgiften ved driften af hf-kurserne tilknyttet private  

 seminarier eller CVU er afholdes efter bestemmelsen i stk. 1.
 Almindelige regler om tilskud, indtægter m.v.
§ 30 i.
Tilskuddene til private kurser i henhold  

 til denne lov skal anvendes til skole- og undervisningsvirksomhed.
Herudover  

 disponerer kurserne frit ved anvendelsen af følgende tilskud under  

 ét, idet formålene med de pågældende tilskud  

 forudsættes opfyldt:
 1)	Driftstilskud i henhold til § 30 a.
 2)	Bygningstilskud i henhold til § 30 c.
 3)	Tilskud til kostafdelinger i henhold til § 30 d.
 4)	Tilskud til kursister med svære handicap i henhold til  

 § 30 e.
 Stk. 2. Aftaler, herunder husleje- og ejendomsaftaler, skal  

 indgås på vilkår, der ikke er ringere for kurset end  

 sædvanlige markedsvilkår, og skal søges ændret, hvis  

 udviklingen i markedsvilkårene tilsiger det.
 Stk. 3. Undervisningsministeren kan fastsætte  

 nærmere regler om huslejeaftaler, herunder i særlige  

 tilfælde bestemme, at huslejeaftaler skal indgås på andre  

 vilkår end dem, der er nævnt i stk. 2.
 Stk. 4. For kurser der ikke har modtaget tilskud i 1996, kan  

 undervisningsministeren fastsætte nærmere regler om den maksimale  

 udgift til bygninger og arealer, herunder bestemme, hvilke udgiftsarter der  

 er omfattet heraf.
 Stk. 5. Kurserne kan opspare tilskud til anvendelse i  

 følgende finansår og optage lån til kursus- og  

 undervisningsvirksomhed.
 Stk. 6. Kursets bestyrelse er ansvarlig for kursets  

 økonomiske drift over for undervisningsministeren.
§ 30 k.
Tilskud til private kurser i henhold til  

 denne lov kan kun ydes til kurser, som opfylder følgende  

 betingelser:
 1)	Kurset skal have haft mindst 12 kursister pr. klasse, beregnet enten  

 som et gennemsnit af kursisttallet den 5. september året før  

 finansåret og det forudgående år eller som kursisttallet  

 den 5. september året før finansåret.
 Kursets bestyrelse opfylder habilitetskravene i § 24.
 Stk. 2. Undervisningsministeren fastsætter nærmere  

 regler om nyoprettede kursers opfyldelse af betingelserne i stk. 1, nr.  

 1.
Stk. 3. Hvis et kursus ikke opfylder betingelserne i  

 stk. 1, nr. 1, ophører tilskuddet ved finansårets  

 begyndelse.
Undervisningsministeren kan dog fastsætte regler om  

 udbetaling af taxametertilskud, jf. § 30 b, stk. 3, og  

 bygningstilskud, jf. § 30 c, til et kursus i perioden fra  

 finansårets begyndelse og til skoleårets slutning.
§ 30 l.
Det private kursus skal have andre  

 indtægter end statstilskuddene.
Undervisningsministeren kan  

 fastsætte nærmere regler herom.
§ 30 ll.
Kursets midler skal forvaltes, så  

 de bliver til størst mulig gavn for kurset.
 Stk. 2. Likvide midler, der ikke er nødvendige til  

 kursets daglige drift, skal under hensyntagen til sikkerheden anbringes  

 på en eller flere af følgende måder:
 1)	Som indestående i pengeinstitutter hjemhørende i  

 Danmark eller i et andet land inden for De Europæiske  

 Fællesskaber.
 2)	I fondsaktiver udstedt af danske realkreditinstitutter,  

 Kreditforeningen af Kommuner i Danmark eller andre danske  

 finansieringsinstitutter under offentligt tilsyn.
 3)	I fondsaktiver eller gældsbreve, for hvilke den danske stat  

 eller en dansk kommune står som udsteder eller garant.
 4)	I værdipapirer bortset fra aktier, som efter deres art og  

 sikkerhed kan stilles i klasse med de aktiver, der er nævnt i nr. 2 og  

 3.
§ 30 m.
Tilskud efter denne lov udbetales endeligt  

 inden for det enkelte finansår.
Undervisningsministeren kan  

 fastsætte regler om udbetaling af forskud i løbet af  

 finansåret, indtil grundlaget for tilskudsberegningen er opgjort.
Stk. 2. Undervisningsministeren kan for kurser, der ikke  

 følger bestemmelserne i denne lov, de regler eller aftaler, jf.  

 § 30 k, stk. 1, nr. 2, der er fastsat eller indgået i henhold til  

 loven, eller undervisningsministerens påbud, jf. § 26, stk. 2, og  

 § 26 a, tilbageholde tilskud, lade tilskud bortfalde helt eller delvis  

 eller kræve tilskud tilbagebetalt helt eller delvis.  

 Undervisningsministeren kan tilbageholde tilskud eller lade tilskud bortfalde  

 for kurser, som begæres erklæret konkurs eller standser deres  

 betalinger, eller når der i øvrigt er fare for, at et kursus  

  virksomhed må indstilles.
Undervisningsministeren kan desuden  

 kræve tilskud tilbagebetalt, hvis grundlaget for tilskudsberegningen  

 eller tilskudsberegningen i øvrigt har været fejlagtig.
 Stk. 3. Tilskud, der bortfalder eller tilbagebetales i  

 medfør af stk. 2, tilfalder staten.
 Stk. 4. For meget udbetalt tilskud kan modregnes i kommende  

 tilskudsudbetalinger.
Tilskud til kombinerede kurser § 30 n.
Undervisningsministeren kan  

 fastsætte særlige regler om tilskud til institutioner, som  

 består af både et privat kursus og en privat gymnasieskole, en  

 privat kostafdeling, en privat efterskole eller en fri grundskole.
Regnskab og revision § 30 o.
De private kursers regnskabsår er  

 kalenderåret.
Regnskaberne opstilles og revideres efter regler, der  

 fastsættes af undervisningsministeren.
Regnskaberne skal revideres af  

 en statsautoriseret revisor eller en registreret revisor.
Kursets revisor  

 må ikke samtidig være revisor for udlejer af de ejendomme m.m.,  

 som kurset anvender, eller for fonde, selskaber, foreninger eller andre  

 virksomheder, der kontrollerer udlejer.
Revisor kan dog være revisor  

 for udlejer m.v., jf. 4. pkt., hvis lejeforholdet er af uvæsentligt  

 omfang.
Undervisningsministeren fastsætter regler herom.
Opfylder  

 revisor ikke de krav til revision, der er fastsat i denne lov eller regler  

 fastsat i medfør heraf, eller tilsidesætter revisor i  

 øvrigt sine pligter som revisor, kan undervisningsministeren  

 pålægge kurset inden en nærmere angiven frist at antage en  

 anden revisor.
 Stk. 2. I forbindelse med indsendelse af årsregnskabet  

 til Undervisningsministeret skal bestyrelsesmedlemmerne afgive en  

 erklæring på tro og love om, at de opfylder betingelserne for at  

 være medlem af bestyrelsen, jf. § 24, stk. 2 og 3.
Stk. 3. Den i § 30 b, stk. 1, nævnte  

 vikarkasse og den i § 30 f, stk. 1, nævnte særlige  

 kasse fører regnskaber for tilskudsbevillingerne efter § 30 b,  

 stk. 1, og § 30 f, stk. 1. Regnskabsåret er  

 kalenderåret.
Undervisningsministeren kan fastsætte regler om  

 opstilling og revision af regnskaberne.
Regnskaberne skal revideres af en  

 statsautoriseret revisor eller en registreret revisor.
 Amtskommunale bidrag m.v.
§ 30 p.
En kursist anses for hjemmehørende  

 i den kommune, hvor kursisten er tilmeldt folkeregistret den 5. september  

 året før bidragsopkrævningen (bopælskommunen), og i  

 den amtskommune (hjemamtskommune), hvor kursistens bopælskommune  

 ligger.
§ 30 q.
Til almindelig undervisning betaler  

 hjemamtskommunen bidrag til staten for hver kursist, der er optaget på  

 et privat kursus eller på et af de i § 30 h nævnte  

 kurser.
 Stk. 2. Amtskommunens bidrag udgør statens  

 gennemsnitlige driftstilskud pr. årskursist, jf. § 30 a,  

 stk. 3, og statens gennemsnitlige bygningstilskud pr. kursist, jf  

 § 30 c.
 Stk. 3. Undervisningsministeren kan fastsætte  

 nærmere regler om fremgangsmåden ved opkrævningen af  

 bidrag.
§ 30 r.
Til undervisning m.v. af kursister med  

 svære handicap, som er optaget på et privat kursus eller et  

 kursus tilknyttet et statsseminarium, betaler kursistens hjemamtskommune  

 bidrag til staten, som svarer til statens gennemsnitlige budgetterede tilskud  

 pr. kursist for ekstraudgifter til lærertimer og hjælpemidler,  

 jf. § 30 e.
Undervisningsministeren fastsætter nærmere  

 regler om beregningen og fremgangsmåden ved opkrævningen af  

 bidraget.
§ 30 s.
Amtskommunen betaler undervisningsafgiften  

 for kursister, der henvises til private hf-kurser.
 Stk. 2. Kursister, der efter eget ønske optages  

 på Høng Gymnasiums 2-årige hf-forløb, betragtes som  

 henvist, jf. stk. 1.
 Stk. 3. Den amtskommunale betaling efter stk. 2 kan  

 højst udgøre forskellen mellem den gennemsnitlige amtskommunale  

 udgift pr. fuldtidselev i gymnasiet, på studenterkursus og på  

 2-årige forløb til højere forberedelseseksamen og det  

 gennemsnitlige tilskud pr. årskursist, jf. § 30 a,  

 stk. 3.
§ 30 t.
Amtskommunernes bidrag til staten kan  

 modregnes i statstilskuddet til amtskommunerne.
§ 30 u.
Kurserne skal hvert år sende  

 kursisternes hjemamtskommuner en fortegnelse over alle kursister fra  

 amtskommunen, som pr. 5. september er tilmeldt kurset, og som skal  

 indgå i tilskudsberegningen efter §§ 30 a - 30 f og  

 bidragsopkrævningen efter §§ 30 p - 30 r.
Fortegnelsen skal  

 indeholde oplysninger om kursisternes personnumre.
 Stk. 2. Hjemamtskommunen returnerer en attesteret fortegnelse  

 efter stk. 1 til skolen over kursister, som pr. 5. september er  

 hjemmehørende i amtskommunen, og som ikke er tilmeldt et andet kursus  

 eller en anden gymnasieskole som fuldtidskursister.
 Stk. 3. Undervisningsministeren indkalder oplysninger fra  

 kurserne til brug for fastlæggelsen af tilskud, der attesteres af  

 kursets revisor, og kan pålægge kurserne, jf § 26, og de i  

 §§ 30 b og 30 f nævnte kasser at indsende statistiske oplysninger  

 og oplysninger vedrørende økonomiske forhold, herunder  

 regnskaber, husleje- og ejendomsaftaler.
Kapitel 5 a.
Ophævet.
Kapitel 6 Lærerne § 31. Rektorer for et selvstændigt kursus i  

 henhold til denne lov og lærere, der underviser i henhold til denne  

 lov, skal have undervisningskompetence i et eller flere fag inden for hf's  

 fagrække, jf. dog stk. 9.
 Stk. 2. Undervisningsministeren tildeler  

 undervisningskompetence, når den pågældende i et eller  

 flere fag inden for hf's fagrække har opnået faglig og  

 pædagogisk kompetence.
Stk. 3. Faglig kompetance er betinget af en bestået  

 kandidateksamen inklusive speciale i et eller flere hf-fag ved et universitet  

 eller universitetscenter.
Hvor der er tale om sideordnede fag i en 2-fags  

 kombinationsuddannelse, skal begge fag dog være hf- eller  

 gymnasiefag.
 Stk. 4. Undervisningsministeren fastsætter nærmere  

 regler for, hvilke faglige forudsætninger der skal være opfyldt  

 som betingelse for tildeling af faglig kompetence på grundlag af en  

 kandidateksamen efter stk. 3.
 Stk. 5. Pædagogisk kompetence opnås ved at  

 gennemføre pædagogikum, der består af teoretisk  

 pædagogikum, herunder alment-pædagogisk og  

 fagligt-pædagogisk kursus, og praktisk pædagogikum.  

 Undervisningsministeren afholder kurser og foranstalter prøver i  

 praktisk og teoretisk pædagogikum.
Stk. 6. Undervisningsministeren fastsætter nærmere  

 regler om teoretisk og praktisk pædagogikum, herunder om eventuel  

 adgangsregulering til pædagogikum.
Ministeren kan bestemme, at  

 afgørelser om optagelse under adgangsregulering kan træffes af  

 et optagelsesnævn, og om at optagelsesnævnets afgørelser  

 ikke kan indbringes for anden administrativ myndighed.
 Stk. 7. Alle institutioner, der tilbyder undervisning i  

 henhold til denne lov, har pligt til at modtage lærerkandidater til  

 gennemgang af kursus i praktisk pædagogik.
 Stk. 8. Undervisningsministeren fastsætter nærmere  

 regler om tildeling af faglig kompetence, henholdsvis undervisningskompetence  

 til kandidater og andre, der har gennemført anden tilstrækkelig  

 uddannelse end efter stk. 2, 3 og 5.
 Stk. 9. Undervisningsministeren fastsætter nærmere  

 regler om, under hvilke forudsætninger og under hvilke betingelser  

 personer, der ikke har den i stk. 1, 2 og 8, nævnte  

 undervisningskompetence, kan undervise i henhold til denne lov.
Kapitel 7 Forskellige bestemmelser § 32. Undervisningsministeren kan i særlige  

 tilfælde gøre undtagelser fra loven, hvis det sker for at fremme  

 forsøgsarbejde.
Forsøgene må ikke forringe de studerendes  

 muligheder for at gøre brug af deres uddannelse som grundlag for  

 videregående studier eller rettigheder i anden henseende.
 Stk. 2. Undervisningsministeren kan fravige bestemmelserne i  

 denne lov, hvor et kursus tilbyder undervisning, der sigter mod en  

 tilsvarende international eksamen, som er adgangsgivende til  

 videregående uddannelser i Danmark.
 § 33. Efter nærmere regler fastsat af  

 undervisningsministeren kan klager over rektors eller forstanderens  

 afgørelser i pædagogiske anliggender indbringes for  

 ministeren.
 Stk. 2. Klager over afgørelser, der er truffet af  

 bestyrelser eller tilsvarende organer ved amtskommunale kurser, indbringes  

 for amtsrådet.
§ 33 a.
På en kostafdeling oprettet i  

 henhold til § 23, stk. 1, i lov om gymnasiet m.v. kan optages  

 kostelever fra et hf-kursus tilknyttet samme institution.
Sådanne  

 hf-kostelever er omfattet af gymnasielovens § 23, stk.2.
§ 33 b.
Undervisningsministeren kan  

 fastsætte nærmere regler om gymnasiale suppleringskurser,  

 herunder om placering af sådanne kurser på en institution, der  

 tilbyder undervisning i henhold til denne lov.
 § 34. For så vidt angår kommunale  

 kurser, der tilbyder undervisning i henhold til denne lov i Københavns  

 og Frederiksberg Kommuner, træder kommunalbestyrelsen i  

 amtsrådets sted i de i denne lov nævnte sammenhænge.
 Stk. 2. For så vidt angår statslige kurser,  

 herunder hf-kurser tilknyttet private seminarier eller CVU er, udøver  

 undervisningsministeren de beføjelser, der i denne lov er tillagt  

 amtsrådene.
 Stk. 3. For så vidt angår private kurser  

 træder den private institutions bestyrelse i amtsrådets sted i de  

 i denne lov nævnte sammenhænge.
 § 35. Rektorer for offentlige selvstændige  

 kurser bortset fra kommunale kurser i Københavns Kommune  

 ansættes som tjenestemænd i henhold til reglerne i lov om  

 tjenestemænd.
 Stk. 2. Uansøgt afskedigelse af tjenestemandsansatte  

 rektorer og lærere foretages af undervisningsministeren, bortset fra  

 uansøgt afsked på grund af svagelighed eller ved opnåelse  

 af 70 års alder.
 Stk. 3. Afskedigelse af statstjenestemandsansatte rektorer og  

 lærere sker i henhold til reglerne i lov om tjenestemænd.
§ 35 a.
En tjenestemand, der efter amtskommunernes  

 overtagelse af statsskolerne m.v. har opretholdt ansættelsesforholdet  

 til staten, har pligt til at underkaste sig de forandringer i sine  

 tjenesteforretningers omfang og beskaffenhed, som følger af  

 institutionens overtagelse.
 Stk. 2. Amtskommunen afholder uden refusion fra staten  

 lønudgifterne, herunder eventuelt ventepenge,  

 rådighedsløn og efterindtægt af løn, til alle  

 tjenestemænd, herunder tjenestemænd, der har opretholdt deres  

 ansættelsesforhold som statstjenestemænd under udførelsen  

 af arbejdet ved det amtskommunale skolevæsen.
§ 35 b.
Staten afholder pensionsudgifterne  

 vedrørende rektorer og tjenestemandsansatte lærere ved  

 amtskommunernes og Frederiksberg Kommunes gymnasieskoler m.v.
Staten yder  

 tilskud til pensionsudgifterne vedrørende rektorer og  

 tjenestemandsansatte lærere ved Københavns Kommunes  

 gymnasieskoler m.v.
Stk. 2. For så vidt angår andet tjenestemandsansat  

 personale end rektorer og lærere afholder staten pensionsudgifterne til  

 ansatte, der har opretholdt deres ansættelsesforhold som  

 statstjenestemænd.
Amtskommunen refunderer staten udgifterne i forhold  

 til den del af den ansattes pensionsalder, der er optjent efter den 1. januar  

 1986.
Stk. 3. For så vidt angår andet tjenestemandsansat  

 personale end rektorer og lærere, der i forbindelse med statsskolernes  

 overgang er overgået til tjenestemandsansættelse i amtskommunen,  

 afholder amtskommunen pensionsudgifterne.
Staten refunderer amtskommunen  

 udgifterne til pension i forhold til den del af den ansattes pensionsalder,  

 der er optjent som statstjenestemand indtil den 31. december 1985.
 § 36. Tilskud til befordring ydes i henhold til  

 § 28 i lov om gymnasiet m.v.
§ 36 a.
Ophævet.
Kapitel 7 a Hf-råd § 36 b.
Undervisningsministeren nedsætter et  

 hf-råd.
Hf-rådet er rådgivende for ministeren i alle  

 spørgsmål om højere forberedelseseksamen.
Stk. 2. Rådet består af en formand og 8 medlemmer.  

 Undervisningsministeren udpeger formanden.
Rådets øvrige  

 medlemmer udpeges af undervisningsministeren på følgende  

 måde:
1)	2 medlemmer efter indstilling fra Amtsrådsforeningen i Danmark  

 og Københavns og Frederiksberg Kommuner i forening, 2)	2 medlemmer efter indstilling fra Gymnasieskolernes  

 Lærerforening, 3)	1 medlem efter indstilling fra kursisternes organisationer i  

 forening, 4)	1 medlem efter indstilling fra Forstanderforeningens bestyrelse, 5)	1 medlem efter indstilling fra Rektorforeningens bestyrelse og 6)	1 medlem efter indstilling fra Uddannelsesrådene for de  

 videregående uddannelser.
Stk. 3. Medlemmerne udpeges for en treårig periode.
Det  

 efter stk. 2, nr. 3, udpegede medlem udpeges dog kun for en  

 étårig periode.
Rådets medlemmer kan genudpeges.
 Stk. 4. Udpegningen af medlemmerne sker efter reglerne i  

 lovgivningen om ligestilling mellem kønnene.
 Stk. 5. Indstiller de indstillingsberettigede ikke medlemmer i  

 overensstemmelse med stk. 2-4, kan undervisningsministeren beslutte, at  

 rådet kan fungere uden de pågældende medlemmer.
 Stk. 6. Hf-rådet fastsætter selv sin  

 forretningsorden.
 Stk. 7. Undervisningsministeriet varetager  

 sekretariatsfunktionerne.
Kapitel 8 Ikrafttrædelses- og overgangsbestemmelser m.v.
§ 37. Lovens § 26 træder i kraft dagen  

 efter bekendtgørelsen i Lovtidende.
De øvrige bestemmelser  

 træder i kraft den 1. januar 1991, men har for så vidt  

 angår undervisningen først virkning fra den 1. august 1991.
 Stk. 2. Lov om højere forberedelseseksamen, jf.  

 lovbekendtgørelse nr. 608 af 22. september 1987, ophæves.  

 Bestemmelserne i loven samt §§ 1 og 3 - 5, § 7, stk. 2 og 3,  

 § 8, stk. 1, 3 og 4, og §§ 9, 11, 11 a og 13 i lov om  

 prøveforberedende enkeltfagsundervisning m.v. for voksne, jf.  

 lovbekendtgørelse nr. 320 af 4. juli 1983, finder fortsat anvendelse  

 på den undervisning, der er påbegyndt inden den 1. august  

 1991.
 Stk. 3. I lov om frikommuner, jf. lovbekendtgørelse nr.  

 583 af 31. august 1989, som senest ændret ved lov nr. 58 af 7. februar  

 1990, ophæves § 46 b, jf. dog stk. 4.
 Stk. 4. Frikommuneforsøg, der er godkendt efter den i  

 stk. 3 nævnte paragraf, bevarer deres gyldighed.
 § 38. Loven gælder ikke for  

 Færøerne og Grønland, men kan ved kongelig anordning  

 sættes i kraft for disse landsdele med de afvigelser, som de  

 særlige færøske og grønlandske forhold  

 tilsiger.
 Lov nr. 279 af 29. april 1992 indeholder følgende  

 ikrafttrædelsesbestemmelse:
§ 9 Stk. 1. Loven træder i kraft dagen efter  

 bekendtgørelsen i Lovtidende.5) Stk. 2. (Overgangsbestemmelse, udeladt).
 Lov nr. 352 af 14. maj 1992 indeholder følgende  

 ikrafttrædelsesbestemmelse:
§ 32 Stk. 1. Undervisningsministeren fastsætter tidspunktet  

 for de enkelte bestemmelsers ikrafttræden.6) Stk. 2 - 13. (Udeladt).
 Lov nr. 353 af 14. maj 1992 indeholder følgende  

 ikrafttrædelsesbestemmelse:
§ 6 Stk. 1. Loven træder i kraft den 1. januar 1993. Dog kan  

 den i § 1, nr. 5, nævnte § 18 c og den i § 2, nr. 4,  

 nævnte § 30 c efter undervisningsministerens bestemmelse  

 træde i kraft senere.
 Stk. 2. Undervisningsministeren kan fastsætte regler om  

 tilskud til udgifter til renter af lån i skolernes og kursernes  

 bygninger, husleje, skatter, afgifter og særlige  

 vedligeholdelsesarbejder samt om ydelse af statslån for perioden fra 1.  

 januar 1993 til de i stk. 1 nævnte paragraffer træder i  

 kraft.
 Stk. 3. Ministeren kan fastsætte en frist for  

 godkendelse af udgifter til renter af lån i skolen eller kursets  

 bygninger, husleje, skatter, afgifter og særlige  

 vedligeholdelsesafgifter, der skal indgå i fastlæggelsen af  

 skolens eller kursets afviklingstilskud efter den i § 1, nr. 5,  

 nævnte § 18 c og den i § 2, nr. 4, nævnte § 30  

 c.
 Stk. 4. Ministeren kan fastsætte fornødne  

 overgangsordninger i forbindelse med lovens gennemførelse.
 Lov nr. 208 af 28. april 1993 indeholder følgende  

 ikrafttrædelsesbestemmelser:
§ 13 Tjenestemandsansatte inden for de undervisningsområder, der er  

 nævnt i §§ 4-8, med en ansættelsesstatus svarende til  

 tjenestemænd i folkeskolen, bevarer deres hidtidige status indtil 1.  

 maj 1993.
§ 14 Stk. 1. Loven træder i kraft den 1. maj 1993, jf. dog  

 stk. 2. (2. og 3. pkt. udeladt).
Stk. 2. (1. pkt. udeladt). § 13 træder i kraft  

 dagen efter bekendtgørelse i Lovtidende og har virkning fra 1. april  

 1993.7) Lov nr. 444 af 14. juni 1995 indeholder følgende  

 ikrafttrædelsesbestemmelser:
§ 3 Stk. 1. Loven træder i kraft den 1. august 1995, jf. dog  

 stk. 2 og 3.
 Stk. 2. § 1, nr. 2, og § 2, nr. 3, har dog  

 først virkning for elever og kursister, der optages i 1.  

 gymnasieklasse, henholdsvis 1. kursusklasse i skoleåret 1995-96.
 Stk. 3. § 1, nr. 14, har først virkning fra  

 skoleåret 1997-98.
 Lov nr. 310 af 24. april 1996 indeholder følgende  

 ikrafttrædelsesbestemmelser:
§ 12 Loven træder i kraft den 1. juli 1996, dog (udeladt).
 Lov nr. 503 af 12. juni 1996 indeholder følgende  

 ikrafttrædelsesbestemmelse:
§ 4 Stk. 1. Loven træder i kraft den 1. august 1996.
 Stk. 2. Kravene til bestyrelsesmedlemmer i § 5,  

 stk. 4, som affattet ved denne lovs § 1, nr. 2, i § 10 a, som  

 affattet ved denne lovs § 2, nr. 1, og i § 24, stk. 2, som  

 affattet ved denne lovs § 3, nr. 1, skal for skoler, der modtager  

 tilskud i 1996, senest være opfyldt den 1. august 1997.
 Stk. 3. Kravene til revisor i § 24, stk. 1, 3. og 4.  

 pkt., som affattet ved denne lovs § 1, nr. 14, i § 18 n,  

 stk. 1, 3. og 4. pkt., som affattet ved denne lovs § 2, nr. 7, og i  

 § 30 o, stk. 1, 4. og 5. pkt., som affattet ved denne lovs  

 § 3, nr. 7, skal for skoler, der modtager tilskud i 1996, være  

 opfyldt senest den 1. august 1997.
 Stk. 4. Eventuelle investeringer, der er i strid med reglerne  

 i § 1, nr. 12, § 2, nr. 5, og § 3, nr. 5, omlægges for  

 skoler, der modtager tilskud i 1996, når det er økonomisk  

 forsvarligt, dog senest den 1. august 1998. Undervisningsministeren kan i  

 særlige tilfælde dispensere fra fristen.
 Lov nr. 506 af 12. juni 1996 indeholder følgende  

 ikrafttrædelsesbestemmelse:
§ 5 Stk. 1. Loven træder i kraft den 1. juli 1996.
 Stk. 2. (Udeladt).
 Lov nr. 1237 af 27. december 1996 indeholder  

 følgende ikrafttrædelsesbestemmelse:
§ 4 Loven træder i kraft den 1. januar 1997.
 Lov nr. 489 af 1. juli 1998 indeholder følgende  

 ikrafttrædelsesbestemmelse m.v.:
§ 6 Stk. 1. Loven træder i kraft den 1. august 1998.
 Stk. 2. Ydelser, som elever m.fl. før lovens  

 ikrafttræden gyldigt har erlagt eller afgivet tilsagn om at ville  

 erlægge, kan anvendes som aftalt til ekskursioner m.v.
§ 7 Stk. 1. Loven gælder ikke for Færøerne og  

 Grønland.
 Stk. 2. § 1 og § 2 kan ved kongelig anordning  

 sættes i kraft for disse landsdele med de afvigelser, som de  

 særlige færøske og grønlandske forhold  

 tilsiger.
 Lov nr. 903 af 16. december 1998, hvis § 17 ophævede  

 kapitel 5 a, indeholder følgende bestemmelse om  

 ikrafttræden:
§ 10 Loven træder i kraft den 1. januar 1999.
Stk. 2. (Udeladt) Stk. 3. (Udeladt) Lov nr. 290 af 12. maj 1999, hvis § 17 ændrede  

 affattelsen af § 7, stk. 2 og indsatte § 7, stk. 4, indeholder  

 følgende bestemmelse om ikrafttræden:
§ 14 Loven træder i kraft den 1. juni 1999.
Stk. 2. (Udeladt) Lov nr. 404 af 2. juni 1999, hvis § 3 ændrede  

 affattelsen af § 11 og § 12 og ophævede § 13, indeholder  

 følgende bestemmelser om ikrafttræden:
§ 4 Loven træder i kraft den 1. august 2000 og har virkning for optaget  

 til de gymnasiale uddannelser fra den 1. januar 2001.
§ 5 Stk. 1. Loven gælder ikke for Færøerne  

 og Grønland.
 Stk. 2. §§ 1 og 3 kan ved kongelig anordning sættes  

 i kraft for disse landsdele med de afvigelser, som de særlige  

 færøske og grønlandske forhold tilsiger.
 Lov nr. 405 af 2. juni 1999 indeholder følgende  

 bestemmelse om ikrafttræden:
§ 2 Loven træder i kraft ved bekendtgørelsen i Lovtidende.8) Lov nr. 260 af 12. april 2000, hvis § 2 ændrede  

 affattelsen af § 6, stk. 2, § 25, stk. 2 og § 29, stk. 9-12,  

 der er blevet til stk. 11-14, og indsatte § 17, stk. 2, sidste pkt.,  

 § 19, stk. 1, nr. 5 og § 29, stk. 2 og 3, indeholder  

 følgende bestemmelser om ikrafttræden:
§ 3 Loven træder i kraft den 1. august 2000.
§ 4 Loven gælder ikke for Færøerne og Grønland, men  

 kan ved kongelig anordning sættes i kraft for disse landsdele med de  

 afvigelser, som de særlige færøske og grønlandske  

 forhold tilsiger.
Lov nr. 263 af 12. april 2000, hvis § 6 ændrede  

 affattelsen af § 1, stk. 1 og § 23, og indsatte § 24, stk. 3  

 og kapitel 7 a, indeholder følgende bestemmelser om  

 ikrafttræden: 9) § 22 Loven træder i kraft den 1. januar 2001, jf. dog stk. 3.
 Stk. 2. (Udeladt).
 Stk. 3. (Udeladt).
 Stk. 4. Repræsentanter, der tiltræder en  

 bestyrelse ved lovens ikrafttræden i henhold til (udeladt.....)  

 § 24, stk. 3, i lov om kursus til højere forberedelseseksamen og  

 om studieforberedende enkeltfagsundervisning for voksne som affattet ved  

 § 6, nr. 3, i denne lov, (udeladt.....) vælges kun for den  

 resterende del af den ordinære bestyrelsesperiode.
 Stk. 5. Såfremt der blandt medlemmerne af  

 bestyrelsen for en selvejende institution er elever eller studerende på  

 samme institution, kan bestyrelsen på sit første møde  

 efter lovens ikrafttræden beslutte, at lovens regler om valg af  

 repræsentanter for elever eller studerende først skal finde  

 anvendelse på institutionen fra udløbet af de nævnte  

 nuværende medlemmers indeværende funktionsperiode, dog senest fra  

 det tidspunkt, hvor de endeligt ophører med at være elever eller  

 studerende på institutionen.
 Lov nr. 478 af 31. maj 2000, hvis § 4 ændrede  

 affattelsen af § 18, stk. 7, nr. 4, § 24, overskriften til  

 § 26, § 30 m, stk. 2, § 30 o, stk. 1, og indsatte § 26 a  

 og § 30 k, stk. 1, nr. 3, indeholder følgende bestemmelser om  

 ikrafttræden:
§ 14 Loven træder i kraft den 1. juli 2000, § 24, stk. 4, i lov om  

 kursus til højere forberedelseseksamen og om studieforberedende  

 enkeltfagsundervisning for voksne m.v. som affattet ved § 4, nr. 2,  

 træder dog først i kraft den 1. januar 2001.
 Stk. 2. (Udeladt).
 Stk. 3. (Udeladt).
 Stk. 4. (Udeladt).
 Stk. 5. (Udeladt).
 Stk. 6. (Udeladt.....) § 30 o, stk. 1, 4. og 5.  

 pkt., i lov om kursus til højere forberedelseseksamen og om  

 studieforberedende enkeltfagsundervisning for voksne m.v., jf.  

 lovbekendtgørelse nr. 821 af 4. november 1999, (udeladt.....) tages op  

 til revision i folketingsåret 2003-04.
 Stk. 7. (Udeladt).
 Lov nr. 482 af 31. maj 2000, hvis § 8 ændrede bl.a. overskriften til  

 § 30 h, indeholder følgende bestemmelse om ikrafttræden:
§ 14 Stk. 1. Loven træder i kraft den 1. juli 2000.
 Stk. 2. (Udeladt).
 Stk. 3. (Udeladt).
 Stk. 4. (Udeladt).
 Lov nr. 490 af 31. maj 2000, hvis § 24 ændrede § 29, stk. 3, 1.  

 pkt., indeholder følgende bestemmelse om ikrafttræden:
§ 23 Stk. 1. Loven træder i kraft den 1. januar  

 2001.
 Stk. 2. (Udeladt).
 Stk. 3. (Udeladt).
 Stk. 4. (Udeladt).
Undervisningsministeriet, den 8. august  

 2000 Margrethe Vestager /Lise Bagge Rasmussen 1)   § 11 er ændret ved § 3 i lov nr.  

 404 af 2. juni 1999, der først har virkning fra 1. januar 2001.  

 Optagelse sker i 2000 efter bestemmelserne i bekendtgørelse nr. 614 af  

 18. august 1998 af lov om kursus til højere forberedelseseksamen og om  

 studieforberedende enkeltfagsundervisning for voksne m.m.
 2)   § 12 er ændret ved § 3 i lov nr.  

 404 af 2. juni 1999, der først har virkning fra 1. januar 2001. Se  

 note til § 11 angående optagelse i 2000.
 3)   § 13 er ophævet ved § 3 i lov  

 nr. 404 af 2. juni 1999, der først har virkning fra 1. januar 2001. Se  

 note til § 11 angående optagelse i 2000.
 4)   § 24, stk. 4, træder  

 først i kraft den 1. januar 2001.
 5)   Bekendtgørelsen i Lovtidende  

 fandt sted den 30. april 1992.
 6)   Ved bekendtgørelse nr. 441 af  

 2. juni 1992 er bl.a. lovens § 12 sat i kraft den 15. juni 1992.
 7)   Bekendtgørelsen i Lovtidende  

 fandt sted den 29. april 1993.
 8)   Bekendtgørelsen i Lovtidende  

 fandt sted den 3. juni 1999.
 9)   

  Ændringerne i § 24, stk. 3 er senere ophævet og indsat som  

 § 24, stk. 4 og fastsat med ikrafttræden den 1. januar 2001.
