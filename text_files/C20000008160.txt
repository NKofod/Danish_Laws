Vejledning om sanktion til medlemmer af en  

 arbejdsløshedskasse Indledning I bekendtgørelse nr. 502 af 7. juni 2000 er der  

 fastsat regler om brug af sanktion efter § 87, stk. 1 og 2, i lov  

 om arbejdsløshedsforsikring m.v.
Efter lovens § 87, stk. 1, er det direktoratet,  

 der som 1. instans træffer afgørelse om svig.
Direktoratet  

 afgør også, om svigen skal medføre, at medlemmet skal  

 gennemgå en karantæne eller i gentagelsestilfælde slettes  

 som medlem af a-kassen.
Mener a-kassen, at medlemmet er skyldig i svig, skal den  

 træffe afgørelse om tilbagebetalingsbeløbet og sende  

 spørgsmålet om svig til direktoratet.
Forelæggelsen skal  

 ledsages af en indstilling om sanktion til medlemmet, jf. lovens § 87,  

 stk. 4.
 Denne vejledning indeholder uddybende bemærkninger  

 til bekendtgørelsen og vejledning om, hvordan reglerne skal  

 bruges.
Til § 1 Anvendelsesområde Formålet med bekendtgørelsen er at regulere  

 de situationer, hvor et medlem eller et tidligere medlem af en a-kasse skal  

 have en sanktion, fordi medlemmet har givet urigtige oplysninger eller ikke  

 har oplyst a-kassen om forhold, der har betydning for udbetaling af ydelser,  

 eller har undladt at oplyse a-kassen om, at ydelser er modtaget med  

 urette.
Bekendtgørelsen skal bruges på alle ydelser,  

 der udbetales fra a-kasserne bortset fra kursusgodtgørelse.
Reglerne  

 herom findes i Arbejdsmarkedsstyrelsens bekendtgørelse om adgang og  

 deltagerstøtte ved deltagelse i arbejdsmarkedsuddannelser.
 Bekendtgørelsen gælder både for  

 situationer, hvor et medlem har begået svig over for a-kassen, og hvor  

 der er tale om et uagtsomt forhold.
 Bekendtgørelsen skal også bruges på et  

 tidligere medlem af en a-kasse, som i medlemsperioden ved svig eller  

 uagtsomhed har fået en ydelse med urette.
Svig Ved svig forstås, at et medlem forsætligt  

 fortier forhold eller afgiver urigtige oplysninger over for sin a-kasse for  

 derved at få eller beholde en ydelse med urette.
 For at der kan være tale om svig, skal der foreligge  

 en forsætlig handling.
 Der er tale om en forsætlig handling, når et  

 medlem ved eller anser det for overvejende sandsynligt, at afgivelse af  

 urigtige oplysninger eller undladelse af at komme med oplysninger til  

 a-kassen kan medføre, at medlemmet får en ydelse fra a-kassen  

 med urette.
Det er uden betydning, hvor stort et beløb  

 medlemmet har unddraget eller forsøgt at unddrage a-kassen.
Det  

 afgørende er alene, om medlemmet har givet forkerte oplysninger til  

 a-kassen eller undladt at afgive oplysninger til a-kassen.
Beløbets  

 størrelse har kun betydning for sanktionens størrelse.
 Som følge heraf kan f.eks. undladelse af at oplyse  

 om arbejde af en enkelt dags varighed være svig, hvis medlemmet havde  

 forsæt til ikke at oplyse om det.
 Svigsbegrebet dækker alle situationer, hvor et  

 medlem har fået eller forsøgt at få en ydelse fra a-kassen  

 med urette.
 Svigsbegrebet dækker også tilfælde, hvor  

 flere medlemmer sammen har medvirket til, at et eller flere medlemmer ved  

 svig har forsøgt at få eller har fået ydelser med urette  

 (komplot).
Er der tale om efterfølgende forsæt til at  

 beholde en ydelse med urette, er dette også svig.
Det kan f.eks.  

 være dagpenge under ferie eller dagpenge for en periode, hvor der  

 efterfølgende sker lønudbetalinger som følge af en  

 faglig sag.
Dagpenge under ferie kan udbetales 1 uge før ferien  

 holdes.
Efter at medlemmet har fået dagpengene under ferie, kan der  

 imidlertid indtræde en begivenhed, som gør, at betingelserne for  

 udbetalingen alligevel ikke er til stede.
Hvis medlemmet er klar over dette  

 og bevidst undlader at oplyse a-kassen herom for at beholde dagpengene under  

 ferie, er der tale om svig.
 Eksempel:
Et medlem har fået dagpenge under ferie en uge før  

 ferien.
Dagen efter, at medlemmet har fået dagpengene under ferie, fik  

 han en uforudset udgift, og han syntes derfor ikke, at der var råd til  

 at holde ferie.
Medlemmet gik derfor på arbejde i ferien.
Han oplyste  

 ikke a-kassen om, at han ikke havde holdt ferie som oplyst på  

 ansøgningen om dagpenge under ferie.
Ved behandlingen af medlemmets ledighedserklæring opdagede  

 a-kassen ved hjælp af lønsedlerne, at han ikke havde holdt sin  

 ferie.
Forholdet er svig, selv om medlemmet først efter, at  

 udbetalingen var sket, fik forsæt til at beholde dagpenge under ferie  

 med urette.
Forsøg på svig Opdages svigen, inden udbetaling af ydelsen er sket,  

 betragtes forholdet som forsøg, og det falder ind under  

 bekendtgørelsens § 4, stk. 3.
Uagtsomt forhold Der er tale om et uagtsomt forhold, når et medlems  

 handling eller undladelse ikke er sket bevidst, men forholdet alene kan  

 bebrejdes pågældende, fordi medlemmet burde have indset, at  

 handlingen eller undladelsen kunne medføre, at der blev udbetalt  

 ydelser med urette.
 Der vil typisk være tale om, at forseelsen skyldes  

 unøjagtighed, skødesløshed eller lignende fra medlemmets  

 side.
 Der skal gives en sanktion for uagtsomhed, hvor medlemmet  

 bør vide, at han eller hun skal oplyse a-kassen om et forhold, der har  

 betydning for retten til ydelser, medlemmet klart sløser eller sjusker  

 med at udfylde dagpengekort m.v. eller et medlem bør vide, at en  

 ydelse er udbetalt helt eller delvist med urette, men undlader at oplyse  

 a-kassen herom.
Hvis beløbet, der skal betales tilbage, er af ringe  

 omfang, sanktioneres et uagtsomt forhold ikke.
Ifølge § 6,  

 stk. 3, er grænsen sat ved 2 gange den maksimale dagpengesats for  

 fuldtidsforsikrede.
 Der kan herudover uafhængigt af  

 tilbagebetalingsbeløbets størrelse blive tale om at fritage et  

 medlem for sanktion, hvis graden af den udviste uagtsomhed skønnes at  

 være af meget ringe omfang.
Afgrænsning mellem svig og uagtsomhed Afgrænsningen mellem svig og uagtsomhed er en  

 konkret vurdering i hvert enkelt tilfælde.
I bedømmelsen af svig  

 eller uagtsomhed indgår følgende momenter:
 A-kassens vejledning af medlemmet ved ledighedens start og senere  

 vejledning af medlemmet, f.eks. fordi medlemmet har henvendt sig til  

 a-kassen.
 Vejledningsteksten på blanketmaterialet.
 Medlemmets oplysninger på ledighedserklæringen,  

 dagpengekort m.v.
 Medlemmets forklaring eller manglende forklaring til sagen.
 Klarheden af den dokumentation, der kan skaffes fra f. eks.  

 arbejdsgivere, hvoraf det fremgår, hvornår medlemmet har  

 arbejdet.
Opdeling i svig og uagtsomhed I visse situationer kan der være både svig og  

 uagtsomhed i samme sag.
Der skal i sådanne situationer konkret tages  

 stilling til, om forseelsen skal opdeles i en svigsdel og en  

 uagtsomhedsdel.
 Eksempel:
 Et medlem undlader at oplyse om et arbejde som vikar på 20 timer  

 ugentligt.
Medlemmet har et opsigelsesvarsel på 1 måned.
For at  

 modtage supplerende dagpenge skal der foreligge en  

 frigørelsesattest.
 Da medlemmet ikke har oplyst a-kassen om arbejdsforholdet og ikke har  

 fremlagt frigørelsesattest, skal dagpengekortet påføres  

 37 timer ugentligt, fordi hun på grund af den manglende  

 frigørelsesattest ikke er til rådighed for arbejdsmarkedet.
 Medlemmet anses for at have begået svig for så vidt  

 angår de 20 ugentlige arbejdstimer, hun ikke har oplyst a-kassen  

 om.
Hvis medlemmet ikke havde kendskab til, at en frigørelsesattest  

 skulle foreligge, betragtes de 17 timer som et uagtsomt forhold.
Hun havde  

 ikke forsæt til med urette at få dagpenge for mere end de 20  

 timer, hun ugentligt undlod at påføre dagpengekortet.
 Hvis medlemmet imidlertid tidligere har haft en  

 frigørelsesattest, vil hele forholdet som udgangspunkt være  

 svig, da hun i så fald må anses at have kendskab til  

 reglerne herom.
En opdeling i svig og uagtsomhed er også relevant,  

 hvis den manglende oplysning om et arbejde medfører, at et medlem har  

 fået dagpenge for 1. og 2. ledighedsdag, dagpenge til trods for reglen om mindsteudbetaling, supplerende dagpenge ud over tidsbegrænsningen, eller dagpenge udover tidsbegrænsningen som følge af  

 selvstændig bibeskæftigelse.
 Eksemplerne er ikke udtømmende.
 I sådanne situationer skal der altid ske en konkret  

 vurdering af, hvilket kendskab medlemmet på forhånd har til  

 reglerne.
Sanktionen for svig og uagtsomhed lægges sammen.
Den  

 samlede sanktion kan dog aldrig blive større end, hvis hele forholdet  

 havde været svig.
Til § 2 Effektiv karantæne En effektiv karantæne betyder, at et medlems ret til  

 ydelser bortfalder for et antal timer, hvor han eller hun ellers havde ret  

 til ydelser.
Karantænen kan ikke afvikles i perioder med udbetaling af  

 kursusgodtgørelse eller feriedagpenge.
En karantæne regnes fra det tidspunkt, hvor  

 forholdet konstateres.
Det er det tidspunkt, hvor a-kassen har fået  

 bestyrket mistanke om, at et medlem eventuelt har fået ydelser med  

 urette.
 En karantæne bortfalder, hvis den ikke er  

 udstået senest 2 år efter karantænens  

 ikrafttræden.
En karantæne bortfalder ikke ved overflytning til  

 anden a- kasse eller ved ophør af medlemsskab.
Optages et medlem  

 på ny, har karantænen således stadig virkning.
 En effektiv karantæne efter reglerne om  

 selvforskyldt ledighed, manglende overflytning mellem deltids- og  

 fuldtidsforsikring og genoprettelse af medlemsskab efter manglende  

 indbetaling af medlemsbidrag går forud for en karantæne efter  

 denne bekendtgørelse.
 Efter reglerne om overskydende timer afvikles disse  

 før en karantæne.
Til § 3 Procedure ved mistanke om svig Reglen gælder i situationer, hvor en a-kasse bliver  

 bekendt med oplysninger, der giver en bestyrket mistanke om, at et medlem har  

 fået en ydelse med urette.
 Ved bestyrket mistanke tænkes her på, at  

 a-kassen får oplysninger af en sådan karakter, som er beskrevet i  

 eksemplerne 1 - 3 nedenfor.
 Eksempel 1:
 A-kassen får oplysninger om, at et medlem i en periode har  

 arbejdet på en virksomhed og samtidig fået fulde dagpenge.  

 Oplysningerne er dokumenteret i form af ansættelseskontrakt eller  

 lønsedler, og a-kassen kan umiddelbart konstatere, at medlemmet har  

 fået dagpenge.
 A-kassen skal straks standse udbetalingen af dagpenge til medlemmet,  

 indtil sagen er undersøgt, og der er truffet afgørelse.
 Eksempel 2:
A-kassen får fra arbejdsgiverkontrollen skriftlige oplysninger  

 om, at et medlem har »arbejdet sort« i en restaurant og samtidig fået  

 dagpenge.
A-kassen har i den anledning konstateret, at der er blevet udbetalt  

 fulde dagpenge for den pågældende periode.
 På baggrund heraf skal a-kassen straks standse udbetalingen af  

 dagpenge, indtil sagen er undersøgt, og der er truffet  

 afgørelse.
 Eksempel 3:
Direktoratet har fra en kommune fået oplysninger om, at et  

 medlem har selvangivet overskud af selvstændig virksomhed og samtidig  

 fået dagpenge.
Direktoratet sender på baggrund heraf en  

 indberetning til a-kassen.
 A-kassen skal fra modtagelsen af indberetningen standse for  

 udbetalingen af dagpenge til medlemmet, indtil sagen er undersøgt, og  

 der er truffet afgørelse.
 Når udbetalingen standses, skal denne beslutning  

 ledsages af en skriftlig afgørelse til medlemmet med oplysning om  

 årsagen hertil.
Klage over en a-kasses afgørelse om stop for  

 udbetaling af ydelser kan indbringes for direktoratet inden 4 uger efter, at  

 klageren har fået meddelelse om afgørelsen.
Det fremgår af  

 lovens § 98, stk. 1.
 A-kassen skal standse udbetalingen af ydelser i  

 overensstemmelse med sin afgørelse og eventuelle indstilling til  

 direktoratet.
 Det betyder, at hvis udbetalingen af ydelser til et medlem  

 på fulde dagpenge har været indstillet i f. eks. 10 uger, og  

 medlemmet senere ved en afgørelse er blevet pålagt 370 timers  

 karantæne, kan udbetalingen af dagpenge til medlemmet umiddelbart  

 fortsættes.
Konstateringstidspunktet er det tidspunkt, hvor a-kassen  

 har fået oplysning om forholdet.
Den kan f.eks. have fået en  

 indberetning fra direktoratet, eller a-kassen er så bestyrket i sin  

 mistanke, at der er grundlag for at standse udbetalingen.
 A-kassen skal i sin indstilling til direktoratet oplyse om  

 tidspunktet for en forseelses konstatering.
Til § 4 Sanktionens størrelse ved svig Størrelsen af en sanktion for svig afhænger  

 som hovedregel af det beløb, som skal betales tilbage.
Der kan dog ske  

 slettelse for svig, hvis et medlem gentagne gange begår svig.
Der  

 henvises her til § 5.
 En karantæne beregnes på bruttobeløbet,  

 det vil sige fejludbetalingen før fradrag for skat, eventuelt ATP-  

 eller særligt pensionsbidrag m.v.
 Sanktionen beregnes på grundlag af det samlede  

 fejludbetalte bruttobeløb og kan højst udgøre 962 timer.  

 Karantænen kan mindst udgøre 37 timer.
 Bekendtgørelsens § 4, stk. 2,  

 fastsætter, hvordan størrelsen af den effektive karantæne  

 beregnes.
 Eksempel:
 Et medlem fik forsætligt i 4 uger udbetalt dagpenge med urette.  

 Medlemmet fik udbetalt dagpenge med den maksimale dagpengesats, og medlemmet  

 skal derfor betale i alt brutto 11.400 kr. tilbage.
 Omregningssatsen på konstateringstidspunktet udgør 139,46  

 kr.
 Karantænen udgør herefter:
(11.400/139,46) * 3,5 = 286,10 Karantænen skal nu rundes op til nærmeste hele tal.  

 Karantænen udgør derfor 287 timer.
Ved forsøg på svig skal medlemmet have  

 en effektiv karantæne på 37 timer.
Der er tale om forsøg,  

 når medlemmet bevidst f.eks. har undladt at oplyse om arbejdstimer  

 på dagpengekortene, men a-kassen opdager forholdet, inden den har  

 udbetalt dagpenge.
Komplot og dokumentfalsk Medlemmet skal altid have en effektiv karantæne  

 på 962 timer, hvis der er tale om komplot eller dokumentfalsk.
I  

 så fald er størrelsen af tilbagebetalingsbeløbet uden  

 betydning.
 Der er tale om komplot, når svig over for en a-kasse  

 er begået af flere medlemmer i forening eller af et eller flere  

 medlemmer i forening med andre personer.
Ved dokumentfalsk forstås, at et medlem har gjort  

 brug af et falsk dokument til at opnå en ydelse fra a-kassen.
Et  

 dokument er en skriftlig tilkendegivelse fra udstederen, der konkret bruges  

 som bevis for at opnå en ydelse fra a-kassen.
Dokumentet er falsk, når det ikke stammer fra den  

 angivne udsteder, eller det har et indhold, som ikke hidrører fra  

 denne.
Der henvises i øvrigt straffelovens definition af  

 dokumentfalsk.
 Eksempel:
For at undgå en karantæne for selvforskyldt ledighed laver  

 et medlem selv et brev om afskedigelse.
Brevet er skrevet på  

 arbejdsgiverens brevpapir, og medlemmet underskriver selv brevet i  

 arbejdsgiverens navn.
 Medlemmet angiver urigtigt årsagen til arbejdsophøret til  

 at være »mangel på arbejde«, mens den korrekte årsag til  

 ophøret er »fyret på grund af spiritusmisbrug i  

 arbejdstiden«.
Formildende omstændigheder Hvis der foreligger formildende omstændigheder, kan  

 der i særlige tilfælde gives »rabat« med 1/3 på den  

 sanktion, der er givet efter § 4, stk. 2-4. Der skal være  

 tale om objektivt konstaterbare forhold.
Det udelukker normalt, at der kan  

 tages hensyn til personlige og sociale forhold.
 En nedsættelse af sanktionen kan blive aktuel,  

 når et medlem aktivt medvirker til opklaringen af et forhold.
 Typisk vil der være tale om tilfælde, hvor et  

 medlem selv har gjort a-kassen opmærksom på svigen, før  

 a-kassen eller direktoratet har opdaget den eller har taget kontakt til  

 medlemmet.
En begrundet indstilling om »rabat« fremsættes  

 samtidigt med a-kassens indstilling om svig til direktoratet.
Dokumentation  

 for gældens afvikling skal vedlægges a-kassens indstilling om  

 »rabat«.
 Misligholdelse af et indgået forlig om  

 tilbagebetaling medfører ikke bortfald af »rabatten«, men kan  

 føre til slettelse af medlemsskabet i medfør af lovens  

 § 86, stk. 9.
Til § 5 Gentagelsesvirkning Reglen slår fast, at et medlem, der tidligere har  

 fået en sanktion for svig, og som på ny gør sig skyldig i  

 svig, skal slettes for svig.
Det gælder dog kun, hvis der ikke er  

 gået mere end 5 år fra direktoratets tidligere afgørelse  

 om svig til forseelsestidspunktet for det senere forhold.
 Eksempel:
 Et medlem fik den 15. juni 1999 en karantæne for svig.
 Medlemmet gør sig herefter den 15. februar 2004 skyldig i et  

 nyt tilfælde af svig.
 Det nye tilfælde af svig falder ind under § 4, stk. 2,  

 og medlemmet skal derfor som udgangspunkt kun have en karantæne.
 Da der er gået under 5 år fra direktoratets  

 afgørelse af 15. juni 1999 og til den 15. februar 2004, hvor medlemmet  

 på ny begår svig, skærpes sanktionen.
 Medlemmet skal derfor slettes for svig i medfør af  

 § 5.
Til § 6 Sanktionens størrelse ved uagtsomhed Sanktion for uagtsomhed afhænger af  

 størrelsen af det beløb, som et medlem skal betale tilbage.  

 Karantænen kan højst være på 37 timer.
 Hvis medlemmet skal betale et beløb tilbage, som  

 ikke er større end 25 gange den maksimale dagpengesats for  

 fuldtidsforsikrede (570 x 25 = 14.250 kr), skal medlemmet have en  

 karantæne på 20 timer.
 Er beløbet ikke større end 2 gange den  

 maksimale dagpengesats for fuldtidsforsikrede (570 x 2 = 1140 kr), skal  

 medlemmet ikke have nogen karantæne.
 Konstateringstidspunktet er afgørende for, hvilken  

 dagpengesats der skal bruges.
(Dp-satsen pr 3. januar 2000 er 570 kr) Det er det samlede fejludbetalte bruttobeløb, der  

 lægges til grund ved udmålingen af sanktion.
Til § 7 Forældelse i forhold til ikendelse af sanktion Der gælder en forældelse på 5 år  

 for ikendelse af sanktion ved svig og uagtsomhed.
 Forældelsen gælder alene sanktionen.  

 Forældelse af tilbagebetalingskravet følger de almindelige  

 regler om forældelse af fordringer ( Danske Lov 5-14-4 og  

 Forældelsesloven af 1908 ).
Fristen regnes fra forseelsens ophør.
Det er det  

 tidspunkt, hvor medlemmet har begået en forseelse.
Forældelsen afbrydes fra det tidspunkt, hvor  

 forseelsen konstateres.
Det er det tidspunkt, hvor en a-kasse har fået  

 bestyrket mistanke om, at et medlem eventuelt har fået ydelser med  

 urette.
 Eksempel:
 Et medlem har ved svig undladt at oplyse om beskæftigelse  

 på dagpengekort i perioden 14. august 1994 til 13. juli 1995. Medlemmet  

 har modtaget 55.000 kr med urette.
 Sidste frist for at afbryde forældelsen er den 12. juli  

 2000.
 A-kassen bliver opmærksom på forholdet den 10. juli 2000  

 ved indberetning fra direktoratet.
 Da der ikke er gået mere end 5 år fra forseelsens  

 ophør til forholdet konstateres, er det ikke forældet.
 Medlemmet skal ikendes en effektiv karantæne på 962 timer  

 beregnet på det fulde fejludbetalte beløb for perioden 14.  

 august 1994 til 13. juli 1995, idet de urigtige oplysninger om  

 beskæftigelse på dagpengekort anses for eet forhold.
Til § 8 Hvornår skal a-kassen melde medlemmet til  

 politiet? A-kasserne skal i følgende tilfælde anmelde  

 medlemmerne til politiet for bedrageri m.v.:
 1)	Medlemmet er blevet pålagt en karantæne for svig, og  

 tilbagebetalingsbeløbet er større end 25 gange den maksimale  

 dagpengesats for fuldtidsforsikrede.
 2)	Medlemmet er blevet slettet som medlem af a-kassen for svig.
3)	Ved komplot og dokumentfalsk A-kasserne skal efter pålæg fra direktoratet  

 melde medlemmerne til politiet, jf. lovens § 87, stk. 6. Dette skal  

 ske umiddelbart efter direktoratets afgørelse foreligger.
 Direktoratet kan efter en konkret vurdering beslutte, at  

 der ikke skal ske politianmeldelse, uanset tilbagebetalingsbeløbet  

 overstiger grænsen for politianmeldelse.
Hvordan skal a-kasserne melde medlemmerne til  

 politiet? For at sikre en hurtig behandling hos politiet skal  

 a-kassen vedlægge anmeldelsen følgende akter:
 1)	Direktoratets afgørelse.
2)	Det udbetalingsmateriale, der vedrører svigen.
Det vil typisk  

 være ledighedserklæring, dagpengekort og  

 udbetalingsspecifikationer.
3)	Materiale, der dokumenterer svigen.
Der vil typisk være tale  

 om oplysninger fra arbejdsgivere eller andre offentlige myndigheder.
 4)	En opgørelse over det beløb, der skal betales tilbage.  

 Den skal vise, hvordan beløbet er beregnet.
 5)	De regler - lovtekst, bekendtgørelser, vejledninger - som  

 direktoratets afgørelse henviser til.
 6)	Dokumentation for a-kassens vejledning af medlemmet, jf.  

 bekendtgørelsen om en a-kasses pligt til at vejlede.
 7)	Afgørelse fra Arbejdsmarkedets Ankenævn, hvis en  

 sådan foreligger.
A-kassen skal sende de originale dokumenter, hvis det er  

 muligt.
Hvis a-kassen sender kopier, skal den sikre sig, at også  

 bagsiden af dokumenterne kopieres.
På bagsiden er der ofte  

 vejledningstekst eller andre oplysninger, der kan have betydning for  

 sagen.
Hvornår kan en anmeldelse ledsages af en  

 anbefaling om tiltalefrafald? En anmeldelse til politiet kan ledsages af en anbefaling  

 fra direktoratet om, at anklagemyndigheden bør overveje at meddele  

 tiltalefrafald.
Det gælder, hvis 1)	pågældende har betalt beløbet eller indgået  

 en aftale om tilbagebetaling, som overholdes, og 2)	der er undskyldende omstændigheder i form af særlige  

 personlige forhold.
Det er direktoratet, der (efter indstilling fra  

 a-kasserne) kan anbefale et tiltalefrafald.
Direktoratet vil her lægge  

 vægt på størrelsen af det beløb, som skal betales  

 tilbage.
 I sådanne sager kan anklagemyndigheden give  

 tiltalefrafald på grundlag af en begrænset efterforskning, hvis  

 der foreligger en bestyrket tilståelse fra pågældende.
Mener a-kassen, at der kan være grund til et  

 tiltalefrafald, skal den ledsage sin indstilling om sanktion for svig med en  

 anbefaling om tiltalefrafald.
I denne skal a-kassen nævne de konkrete,  

 individuelle forhold, der efter a-kassens mening kan tale for, at medlemmet  

 får et tiltalefrafald.
 Det er direktoratet, der afgør, om anmeldelsen til  

 politiet skal ledsages af en anbefaling om tiltalefrafald.
Behandlingen af sager, hvor der ikke bliver rejst  

 tiltale 1)	Tiltalefrafald Foreligger der en bestyrket tilståelse, kan der  

 meddeles tiltalefrafald på baggrund af en begrænset  

 efterforskning.
Der henvises til bemærkningerne foran.
Anklagemyndigheden meddeler i givet fald dette til  

 medlemmet og a-kassen.
A-kassen skal sende denne meddelelse videre til  

 direktoratet.
 Da der i disse tilfælde ikke er rejst tvivl om  

 afgørelsen om svig, får tiltalefrafaldet ikke betydning for  

 afgørelsen om svig.
2)	Påtaleopgivelse I en del tilfælde opgiver anklagemyndigheden at  

 rejse tiltale.
Afgrænsningen af svig og uagtsomhed får derfor  

 særlig betydning, når anklagemyndigheden i en svigssag beslutter  

 at opgive påtale.
Direktoratet skal herefter træffe  

 afgørelse om, om påtaleopgivelsen betyder, at direktoratets  

 afgørelse om svig skal ændres.
Hvis Arbejdsmarkedets  

 Ankenævn har tiltrådt afgørelsen om svig, er det  

 ankenævnet, der skal træffe afgørelse.
En påtaleopgivelse kan være udtryk for, at  

 anklagemyndigheden ikke mener, at det er muligt at bevise, at der har  

 været forsæt til bedrageri.
Det betyder ikke i sig selv, at  

 direktoratets eller ankenævnets afgørelse om svig skal  

 ændres.
Det skyldes, at bedømmelsen af, om der foreligger  

 svig i medfør af lovens § 87, stk. 1, er forskellig fra den  

 strafferetlige bedømmelse af, om der kan bevises forsæt til  

 bedrageri i det samme tilfælde.
Der stilles således større  

 krav til anklagemyndighedens bevis for forsæt til bedrageri.
 Der skal derfor i hvert enkelt tilfælde tages  

 stilling til, om den efterforskning, der resulterer i påtaleopgivelsen,  

 betyder, at en afgørelse om svig skal fastholdes eller  

 ændres.
 Politimesterens afgørelse om påtaleopgivelse  

 kan indbringes for statsadvokaten.
 For at sikre en ensartet behandling af disse sager skal  

 a-kasserne straks orientere direktoratet, når en politimester har  

 opgivet at rejse tiltale.
Direktoratet tager herefter stilling til, om  

 politimesterens afgørelse skal indbringes for statsadvokaten.
Anken  

 til statsadvokaten skal have en nærmere begrundelse og i  

 fornødent omfang en nærmere beskrivelse af de relevante  

 regler.
 Hvis a-kassen klager til statsadvokaten, og denne  

 tiltræder politimesterens afgørelse, skal a-kassen straks  

 orientere direktoratet om afgørelsen.
Hvis det herefter er opgivet at rejse tiltale, vil  

 direktoratet vurdere, hvilke konsekvenser det får for direktoratets  

 afgørelse.
Har Arbejdsmarkedets Ankenævn tiltrådt  

 direktoratets afgørelse om svig, orienterer direktoratet nævnet  

 om, at anklagemyndigheden har opgivet at rejse tiltale.
I disse  

 tilfælde vurderer nævnet, hvilken betydning det får for  

 nævnets afgørelse.
 Af praksis kan udledes følgende:
Påtaleopgivelse giver normalt anledning til, at  

 afgørelser om svig fastholdes, hvis Påtaleopgivelsen skyldes, at forholdet er strafferetligt  

 forældet.
 Påtaleopgivelsen skyldes, at medlemmet er tiltalt for andre  

 forhold, og at forholdet over for a-kassen ikke skønnes at få  

 nævneværdig betydning for medlemmets straf.
 Påtaleopgivelsen er begrundet i sagens alder og i processuelle  

 - herunder procesøkonomiske - betragtninger.
Påtaleopgivelse giver normalt anledning til, at  

 afgørelser om svig ændres, hvis Påtaleopgivelsen skyldes, at efterforskningen har  

 medført nye faktiske oplysninger, som tyder på, at medlemmet  

 ikke har haft forsæt til svig.
Retten frifinder medlemmet helt eller delvist for  

 bedrageri Hvis medlemmet frifindes helt eller delvist for bedrageri,  

 skal a-kassen straks orientere direktoratet herom.
Direktoratet vurderer herefter, om der er grund til at  

 kontakte anklagemyndigheden om spørgsmålet om anke.
Ankes dommen  

 ikke, vurderer direktoratet, hvilke konsekvenser dommen har for direktoratets  

 afgørelse.
 Har Arbejdsmarkedets Ankenævn tiltrådt  

 direktoratets afgørelse om svig, orienterer direktoratet nævnet  

 om dommen.
Til § 9, stk. 3 Overgangsbestemmelse Grænsen for slettelse for svig i  

 gentagelsestilfælde efter § 5 er hævet fra 2 år til 5  

 år med virkning fra 1. juli 2000.
 Dette gælder dog ikke i tilfælde, hvor et  

 medlem, der tidligere har fået en sanktion for svig, på ny har  

 begået svig, som ligger forud for 1. juli 2000. Grænsen er i  

 disse tilfælde fortsat 2 år.
 Herved undgås, at der kan blive tale om at  

 skærpe sanktionen med tilbagevirkende kraft.
Til § 10 Denne vejledning erstatter vejledning nr. 133 af 7.  

 oktober 1997 og vejledning nr. 203 af 22. december 1997 om sanktioner i  

 forbindelse med uberettiget modtagelse af ydelser fra en  

 arbejdsløshedskasse.
