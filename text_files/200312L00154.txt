Fremsat den 4. februar 2004 af  

 undervisningsministeren (Ulla Tørnæs) Forslag til Lov om ændring af lov om folkeskolen (Geografi som prøvefag, procedureregler i forbindelse med  

 fritagelse for undervisning i kristendomskundskab, elevers deltagelse i  

 undervisningen, udvidet adgang til madordninger, hjemmel til at kræve  

 oplysninger i elektronisk form samt hjemmel til regler om elektronisk  

 kommunikation og digital signatur m.v.) § 1 I lov om folkeskolen, jf. lovbekendtgørelse nr. 870 af  

 21. oktober 2003, foretages følgende ændringer:
 1.  

  

 I  

  

 § 5, stk. 2, nr. 3,  


  

 litra c  

  

 , ændres »og 8. klassetrin« til:  

 »-9. klassetrin«.
 2.  

  

 I  

  

 § 6, stk. 2,  

  

 indsættes som  

  

 4. pkt.  

  

 :
»Undervisningsministeren kan fastsætte regler om, hvilken  

 procedure der skal følges ved fritagelse for kristendomskundskab.« 3.  

  

 I  

  

 § 14, stk. 1, 2. pkt.,  

  

 ændres »og  

 biologi« til: », biologi og geografi«.
 4.  

  

 I  

  

 § 39, stk. 1,  

  

 indsættes som  

  

 2. pkt.  

  

 :
»Undervisningsministeren fastsætter nærmere regler herom.« 5.  

  

 I  

  

 § 40, stk. 2,  

  

 indsættes efter nr. 6  

 som nyt nummer:
»7)  

 	  

    

 Frivillige  

 madordninger, herunder madordninger i skolefritidsordninger.  

 Kommunalbestyrelsen beslutter, om madordningerne etableres med fuld  

 forældrebetaling eller gennem kommunale tilskud med hel eller delvis fri  

 forplejning, og kan fastsætte nærmere rammer for ordningerne.« Nr. 7 bliver herefter nr. 8.
 6.  

  

 I  

  

 § 40, stk. 2, nr. 7,  

  

 der bliver nr.  

 8, udgår », hel eller delvis fri forplejning«.
 7.  

  

 I  

  

 § 41, stk. 3,  

  

 ændres »-7« til: »-8«.
 8.  

  

 I  

  

 § 42, stk. 11,  

  

 affattes  

  

 1. og 2. pkt.  

  

 således:
»Kommunalbestyrelsen kan fravige bestemmelsen i stk. 1  

 ved kommunale specialskoler, herunder kommunale heldagsskoler eller lignende,  

 i  

 særlige tilfælde.
Kommunalbestyrelsen kan endvidere i særlige tilfælde  

 fravige  

 bestemmelsen i stk. 8, 1. pkt., om valgtidspunktet for  

 forældrerepræsentanterne,  

 herunder godkende forskudte valg.« 9.  

  

 I  

  

 § 44  

  

 indsættes efter stk. 8 som nyt  

 stykke:
»Stk. 9.  

  

 Hvis  

 kommunalbestyrelsen har truffet beslutning om, at der kan tilbydes  

 madordninger, træffer skolebestyrelsen beslutning om, der skal oprettes en  

 madordning på skolen, herunder i skolefritidsordningen.
Skolebestyrelsen  

 fastsætter principper for madordningen inden for de rammer, som  

 kommunalbestyrelsen har fastsat.
Madordninger kan alene være et tilbud til  

 forældrene.« Stk. 9-12 bliver herefter stk. 10-13.
 10.  

  

 I  

  

 § 56  

  

 indsættes som  

  

 stk. 2 og 3  

  

 :
»Stk. 2.  

  

 Undervisningsministeren kan bestemme, at oplysninger, jf. stk. 1, skal  

 leveres i elektronisk form, og kan herunder fastsætte, i hvilket format  

 leveringen skal ske.
Undervisningsministeren kan fastsætte nærmere regler  

 herom.
Stk. 3.  

  

 Undervisningsministeren kan fastsætte regler om elektronisk kommunikation  

 mellem myndigheder, herunder skoler, samt om anvendelse af digital signatur i  

 forbindelse med aflevering af oplysninger efter stk. 1 og 2.« § 2 Loven træder i kraft den 1. august 2004. § 1, nr.  

 1 og 3, træder dog først i kraft den 1. august 2006.
§ 3 Undervisningsministeren kan fastsætte overgangsregler i  

 forbindelse med indførelse af en afgangsprøve, der omfatter fagene  

 fysik/kemi,  

 biologi og geografi, jf. § 14, stk. 1, 2. pkt., i lov om  

 folkeskolen,  

 som affattet ved denne lovs § 1, nr. 3.
Bemærkninger til lovforslaget Almindelige bemærkninger 1. Lovforslagets indhold Lovforslaget rummer forslag til følgende ændringer af  

 folkeskoleloven: Geografi som prøvefag, procedureregler i forbindelse med  

 fritagelse for undervisning i kristendomskundskab, elevers deltagelse i  

 undervisningen, udvidet adgang til madordninger, hjemmel til at fastsætte  

 regler om, at oplysninger, indhentet i medfør af lovens § 56, skal gives  

 i  

 elektronisk form samt hjemmel til at fastsætte regler om elektronisk  

 kommunikation og anvendelse af digital signatur samt fravigelse af reglerne  

 om  

 valg til skolebestyrelser.
1.1. Geografi som prøvefag Lovforslaget medfører, at der foruden på 7. og 8. klassetrin  

 også skal undervises i geografi på 9. klassetrin.
Desuden indebærer  

 forslaget,  

 at eleverne på 9. klassetrin kan indstille sig til en afgangsprøve, der ud  

 over  

 fagene fysik/kemi og biologi også omfatter geografi.
Med forslaget gennemføres en styrkelse af naturfagene ved  

 at sikre, at den tværfaglighed, som faget natur/teknik er udtryk for,  

 videreføres til undervisningen i fysik/kemi, biologi og geografi på de ældste  

 klassetrin.
Gennem et samspil mellem fagene og et intensiveret  

 lærersamarbejde  

 og udvikling af fagene på den enkelte skole gennem fagteam og fagudvalg kan  

 der  

 skabes en større faglig interesse og dynamik i de tre fag.
For at understøtte  

 denne udvikling medfører forslaget, at der indføres undervisning i geografi  

 på  

 9. klassetrin, og at den afsluttende fælles prøve i fysik/kemi og biologi  

 også  

 kommer til at omfatte geografi.
Det betyder, at den fælles prøve i fysik/kemi  

 og biologi, som er indført med virkning fra prøveterminen maj-juni 2006, skal  

 udvides med geografi efter ét år.
 Ordningen vil første gang få virkning for de elever, der  

 påbegynder 7. klassetrin i skoleåret 2004/05, således at eleverne vil blive  

 undervist efter den nye ordning med henblik på prøve efter 9. klasse i  

 sommeren  

 2007.
For så vidt angår prøven, vil der blive igangsat et  

 udviklingsarbejde, der sigter mod at udvikle en skriftlig prøve i hvert af  

 fagene fysik/kemi og biologi fra 2006 og geografi fra 2007 samt en  

 mundtlig/praktisk prøve, der er fælles for begge fag henholdsvis alle de tre  

 fag.
Derved opnås en fælles mundtlig/praktisk prøve, som tager udgangspunkt i  

 hvert af fagenes kernefaglige elementer, og som skaber en sammenhæng i  

 afprøvningen af naturfag, der vil have positiv virkning for undervisningen i  

 disse fag.
Endvidere opnås en skriftlig faglig prøve i hvert fags  

 kernefaglige  

 elementer.
Den fælles mundtlige/praktiske prøve tilrettelægges under  

 hensyntagen til undervisningens omfang i de enkelte fag.
I udviklingsarbejdet  

 bygges der videre på de positive erfaringer, der er indhøstet med den  

 mundtlige/praktiske prøve i fysik/kemi.
 Samlet set vil forslaget sikre en styrket afprøvning af  

 elevernes kundskaber og færdigheder i naturfagene samtidig med, at hvert af  

 naturfagene fortsat har sin særlige faglige profil.
 I forslaget er det forudsat, at det vejledende timetal  

 ændres, således at faget geografi får tilført en lektion ugentligt på 9.  

 klassetrin (30 klokketimer årligt) mod en tilsvarende reduktion af faget på  

 7.  

 klassetrin i forhold til det nuværende vejledende timetal.
1.2. Procedureregler i forbindelse med fritagelse  

 for undervisning i kristendomskundskab Lovforslaget giver undervisningsministeren bemyndigelse til  

 at fastsætte regler om, hvilken procedure skolerne skal følge forud for  

 imødekommelse af fritagelse for undervisning i kristendomskundskab.
Forslaget  

 ændrer ikke de bestående muligheder for fritagelse for undervisning i  

 kristendomskundskab.
Det vil således fortsat være en betingelse for  

 fritagelse,  

 at forældremyndighedens indehaver skriftligt over for skolens leder erklærer  

 selv at ville sørge for barnets religionsundervisning.
Hidtil har de retningslinjer, som er fastsat af  

 Undervisningsministeriet, alene haft vejledende karakter.
Ved forslagets  

 gennemførelse vil ministeren få hjemmel til at foreskrive, at skolen skal  

 vejlede forældre, der anmoder om fritagelse, om fagets karakter af et  

 ikke-forkyndende, kundskabsmeddelende fag, der er på linje med de øvrige fag  

 i  

 folkeskolen.
Det kan også sikres, at skolen oplyser forældrene om, at faget  

 giver alle befolkningsgrupper i Danmark mulighed for at orientere sig i den  

 danske kultur.
Endvidere kan det bestemmes, at skolen skal oplyse forældrene  

 om, at der ikke tilbydes anden undervisning til erstatning for de timer, hvor  

 kristendomsundervisningen foregår.
Endelig kan det indgå, at forældrene skal  

 gøres opmærksomme på de nærmere betingelser i lovens § 6, stk. 2,  

 for  

 fritagelse for at deltage i undervisningen, og at skolen sikrer sig  

 forældrenes  

 indforståelse med disse betingelser.
 Formålet er at begrænse antallet af fritagelser uden  

 forudgående vejledning, idet det med lovforslaget bliver muligt at fastsætte  

 regler om, at skolen får pligt til at oplyse og vejlede forældrene, således  

 at  

 de får et bedre grundlag at træffe beslutning om evt. fritagelse for faget.  

 Endvidere skal bemyndigelsen sikre, at skolernes indsats foregår på et  

 ensartet  

 grundlag overalt i landet.
1.3. Elevers deltagelse i undervisningen Lovforslaget er et led i regeringens målsætning om at  

 sikre, at alle elever får det maksimale faglige og sociale udbytte af  

 undervisningen.
Regelmæssig deltagelse i undervisningen er en forudsætning  

 for  

 at opnå dette mål.
Alle elever, der er optaget i skolen, har pligt til at møde  

 til undervisningen og deltage aktivt i denne.
Når en elev er indskrevet i  

 skolen, indgår eleven i et forpligtigende fællesskab, som har betydning for  

 både den enkelte elev og for de øvrige elever i klassen.
Det forventes, at  

 eleven respekterer dette fællesskab.
En udeblivelse fra undervisningen kan  

 derfor have konsekvenser for alle elever i klassen samt for lærerens  

 planlægning og gennemførelse af undervisningen.
Fravær kan også blive til  

 alvorlig skade for børnenes udvikling i skolen og dermed for deres fremtidige  

 uddannelsesmuligheder.
Fravær kan have mange forskellige årsager, og de  

 allerfleste elever vil i løbet af deres skolegang have fraværsperioder.
Det  

 kan  

 fx være på grund af sygdom eller i tilfælde, hvor eleven er bedt fri fra  

 skole  

 på grund af særlige begivenheder i familien.
Der er imidlertid også elever, der har et bekymrende  

 fravær, og hvor dette fravær ikke skyldes sygdom.
Bekymrende fravær  

 foreligger,  

 når eleven har mange forsømmelser af kortere eller længere varighed eller  

 meget  

 lange fraværsperioder i forbindelse med fx udlandsophold, herunder  

 selvbestaltet feriefravær.
Der er også elever, der har bekymrende fravær af  

 andre årsager.
Det kan være børn fra familier, som ikke har tradition for  

 uddannelse, eller hvor der ikke er forståelse for betydningen af elevers  

 kontinuerlige fremmøde i skolen.
 Bekymrende fravær medfører ofte, at eleven ved  

 genoptagelsen af normal skolegang har vanskeligt ved at følge undervisningen  

 på  

 det klassetrin, som eleven tilhører.
Undervisningsministeriet har henvendt sig til en række  

 kommuner for at danne sig et indtryk af, hvordan kommuner og skoler  

 registrerer  

 fravær m.v.
De indkomne besvarelser viser et meget forskelligartet billede af  

 kommunernes/skolernes registrering af fravær, opfølgning samt den videre  

 procedure.
Ved at give undervisningsministeren bemyndigelse til at  

 fastsætte regler, der giver kommunerne og skolerne ensartede retningslinjer  

 for  

 registrering m.v. af elevernes fravær, sikres det, at der på alle skoler  

 bliver  

 opmærksomhed om den enkelte elevs fraværsmønster, således at årsagen til  

 elevens bekymrende fravær fra undervisningen hurtigst muligt kan afdækkes.
På  

 denne måde kan der hurtigt iværksættes initiativer, herunder  

 sygeundervisning,  

 som kan afhjælpe elevens vanskeligheder ved genoptagelsen af normal  

 skolegang.  

 Herved understreges kommunernes hidtidige ansvar på dette område.
Med lovforslaget ønsker regeringen at sætte fokus på forældreansvaret.  

 Forældre til elever i folkeskolen indgår i et forpligtende forældresamarbejde  

 om at leve op til folkeskolens formål, herunder at fremme elevernes  

 tilegnelse  

 af kundskaber, færdigheder, arbejdsmetoder og udtryksformer, der medvirker  

 til  

 den enkelte elevs alsidige, personlige udvikling.
En forudsætning for, at  

 dette  

 skal kunne lykkes, er, at forældrene lever op til deres ansvar og sørger for,  

 at deres børn deltager i undervisningen.
1.4. Madordninger Nogle kommuner tilbyder allerede i dag skolemad i større  

 eller mindre omfang, herunder skolemælk.
Efter de gældende regler har  

 kommunerne kun hjemmel til at tilbyde skolemad med helt eller delvist  

 kommunalt  

 tilskud.
Lovforslaget giver mulighed for, at kommunerne, foruden de  

 muligheder der eksisterer i dag, kan etablere frivillige madordninger i  

 folkeskolen med fuld forældrebetaling.
Dette vil være et værdifuldt  

 servicetilbud til mange børnefamilier, uden at etableringen af madordningen  

 belaster den kommunale økonomi.
Forslaget falder i øvrigt også i tråd med  

 regeringens holdning om, at skolemad først og fremmest er forældrenes ansvar.  

 Kommunerne kan dog bidrage til, at forældrene kan løfte ansvaret på en  

 hensigtsmæssig måde til gavn for blandt andet folkesundheden.
Forslaget har alene til hensigt at muliggøre madordninger  

 med fuld forældrebetaling.
Der er således ingen forventning om, at  

 madordninger  

 med kommunalt tilskud etableres i større omfang, end det sker i dag.
 Forslaget skal også ses i sammenhæng med regeringens udspil  

 »Bedre sundhed for børn og unge« fra november 2003 om en samlet og  

 koordineret  

 indsats, der skal sikre en større fokus på en sund børnekultur.
 Regeringen vil løbende gøre opmærksom på muligheden for, at  

 kommunerne kan udarbejde overordnede kostpolitikker for de kommunale  

 institutioner, herunder for folkeskoler og skolefritidsordninger.  

 Erfaringerne  

 viser, at en formuleret kostpolitik er et vigtigt redskab både for kommunerne  

 som helhed og for de enkelte institutioner til inden for de samme økonomiske  

 rammer at sikre gode og sunde kommunale kosttilbud.
 De kommunale kostpolitikker kan fx redegøre for kommunens  

 værdier og målsætninger i relation til mad og måltider i skoler,  

 daginstitutioner, plejehjem m.v. samt for, hvordan disse mål kan indfris.  

 Herudover kan de kommunale institutioner som en del af kommunens overordnede  

 politik selv formulere deres egen kostpolitik.
Fødevareministeriet har udarbejdet vejledningen »Mad og  

 måltidspolitik i skoler - hvorfor og hvordan« fra august 2003, som kan være  

 med  

 til at understøtte udarbejdelsen af kostpolitikker på de kommunale  

 institutioner.
Undervisningsministeriet vil desuden udarbejde en vejledning  

 til  

 skolebestyrelserne om at fastlægge principper for, hvordan børnene får  

 mulighed  

 for at spise sundt i skolen.
Dette initiativ skal ses i forlængelse af  

 Fødevareministeriets inspirationsmateriale.
Forslaget skal også ses i sammenhæng med den ændring af lov  

 om social service, som blev vedtaget i sidste samling, og som gav mulighed  

 for  

 madordninger i børnehaver med fuld forældrebetaling.
Med forslaget om  

 madordninger på folkeskoleområdet, der blandt andet giver mulighed for fuld  

 forældrebetaling, vil der således kunne etableres en sammenhængende kommunal  

 kostpolitik på børne- og ungeområdet.
1.5. Hjemmel til at kræve oplysninger indberettet  

 elektronisk samt hjemmel til at fastsætte regler om elektronisk kommunikation  

 og digital signatur Med lovforslaget foreslås indført en hjemmel til, at  

 undervisningsministeren kan kræve oplysninger til brug for varetagelse af  

 lovgivnings- og vejledningsfunktioner indberettet elektronisk og hjemmel til  

 at  

 fastsætte regler herom.
Desuden foreslås der indsat en hjemmel til at  

 fastsætte  

 regler om elektronisk kommunikation og om anvendelse af digital signatur.
Der  

 henvises i øvrigt til nr. 10 i de specielle bemærkninger.
1.6. Fravigelse af reglerne om valg til  

 skolebestyrelser Den ændring af folkeskolelovens § 42, stk. 11, om  

 fravigelse af reglerne om valg til skolebestyrelser, som skete ved lov nr.  

 300  

 af 30. april 2003 om ændring af lov om folkeskolen, har haft utilsigtede  

 virkninger.
Bestemmelsen bliver med forslaget tilbageført til den oprindelige  

 ordlyd bortset fra, at beslutningskompetencen er udlagt til  

 kommunalbestyrelsen, og at ministeren kan fastsætte nærmere regler, hvilket  

 er  

 i overensstemmelse med, hvad der var tilsigtet med lovændringen i lov nr. 300  

 af 30. april 2003. Der henvises i øvrigt til nr. 8 i de specielle  

 bemærkninger 2. Henvisninger til relevante numre af  

 Folketingstidende For forslaget om procedureregler i forbindelse med  

 fritagelse for undervisning i kristendomskundskab henvises til lov nr. 509 af  

 30. juni 1993 om folkeskolen (lovforslag nr.
L 270), Folketingstidende  

 1992-93,  

 Folketingets Forhandlinger spalte 8590, 9038, 11184 og 11475, Tillæg A spalte  

 8905, Tillæg B spalte 1955 og Tillæg C spalte 1547. For forslaget om elevers  

 deltagelse i undervisningen henvises til lov nr. 348 af 24. maj 1989 om  

 ændring  

 af lov om folkeskolen (lovforslag nr.
L 215) Folketingstidende 1988-89,  

 Folketingets Forhandlinger spalte 6902, 7359, 9746 og 9901, Tillæg A spalte  

 5163, Tillæg B spalte 1505 og Tillæg C spalte 959. For forslaget om  

 madordninger henvises til lov nr. 352 af 14. maj 1992 om ændring af  

 forskellige  

 uddannelseslove m.m. (lovforslag nr.
L 166), Folketingstidende 1991-92,  

 Folketingets Forhandlinger spalte 4518, 5472, 9317 og 9645, Tillæg A spalte  

 3609, Tillæg B spalte 1135 og 1271 og Tillæg C spalte 813 samt lov nr. 509 af  

 30. juni 1993 om folkeskolen (lovforslag nr.
L 270), Folketingstidende  

 1992-93,  

 Folketingets Forhandlinger spalte 8590, 9038, 11184 og 11475, Tillæg A spalte  

 8905, Tillæg B spalte 1955 og Tillæg C spalte 1547. For forslaget om  

 elektronisk indberetning henvises til lov nr. 509 af 30. juni 1993 om  

 folkeskolen (lovforslag nr.
L 270), Folketingstidende 1992-93, Folketingets  

 Forhandlinger spalte 8590, 9038, 11184 og 11475, Tillæg A spalte 8905, Tillæg  

 B  

 spalte 1955 og Tillæg C spalte 1547. For forslaget om geografi som prøvefag  

 og  

 for forslaget om fravigelse af reglerne om valg til skolebestyrelser henvises  

 til lov nr. 300 af 30. april 2003 om lov om ændring af lov om folkeskolen  

 (lovforslag nr.
L 130), Folketingstidende 2002-03, Folketingets Forhandlinger  

 spalte 4543, 7366 og 7557, Tillæg A spalte 2949 og 2980, Tillæg B spalte 778  

 og  

 Tillæg C 315.
3. Økonomiske konsekvenser for stat, kommuner og  

 amtskommuner Fastsættelsen af geografi som prøvefag vil ikke indebære  

 merudgifter for den kommunale og amtskommunale folkeskole, idet prøverne  

 forudsættes gennemført inden for de eksisterende timetalsmæssige rammer for  

 undervisningen.
Da den mundtlige prøve gennemføres integreret med den  

 eksisterende prøve i fysik/kemi og biologi, således at den enkelte elev kun  

 aflægger én prøve i de 3 fag, vil prøven kunne gennemføres uden merforbrug af  

 lærerressourcer.
Den arbejdstid, der medgår til at gennemføre prøven, kan  

 umiddelbart modsvares af den arbejdstid, der frigøres ved, at der ikke  

 gennemføres normal undervisning i prøveperioden for de pågældende klasser, og  

 denne periode vil kunne forlænges i fornødent omfang.
Forslaget om at  

 gennemføre en skriftlig prøve i hvert af fagene vil indebære statslige  

 merudgifter til særskilt honorering af censorernes bedømmelse af  

 prøvebesvarelserne.
Det er endnu ikke fastlagt, hvordan bedømmelsen skal  

 foregå, men indførelsen af de 3 skriftlige prøver fra 2007 skønnes i alt at  

 beløbe  

 sig til ca. 4-5 mio. kr. årligt, der finansieres inden for  

 Undervisningsministeriets bevillingsramme.
Den foreslåede ekstra vejledende undervisningstid i  

 geografi på 9. klassetrin forudsættes at blive modsvaret af en tilsvarende  

 reduktion af den vejledende undervisningstid i faget på 7. klassetrin,  

 således  

 at den samlede undervisningstid inden for den naturfaglige blok på 7.-9.  

 klassetrin forbliver uændret.
Dette forslag er derfor udgiftsmæssigt  

 neutralt.
Fastsættelse af procedureregler i forbindelse med  

 fritagelse for undervisning i kristendomskundskab skønnes kun at give  

 skolerne  

 en ubetydelig administrativ byrde af ikke konstaterbar karakter.
Det må  

 derfor  

 vurderes, at forslaget ikke har økonomiske og administrative konsekvenser.
Fastsættelsen af ensartede retningslinjer for  

 fraværsregistreringen m.v. vil ikke medføre en forøgelse af skolernes,  

 kommunernes eller amtskommunernes administrative arbejde, men vil være en  

 hjælp  

 i forbindelse med skolernes tilsyn med, at alle elever deltager i  

 undervisningen.  

 Ved forslagets gennemførelse fritages kommuner og amtskommuner for at  

 fastsætte  

 lokale retningslinjer for fraværsregistrering m.v.
Det skønnes derfor, at  

 forslaget ikke har økonomiske eller administrative konsekvenser.
 Forslaget indebærer, at kommunerne får øget mulighed for at  

 etablere madordninger, således at der foruden madordninger med helt eller  

 delvist tilskud vil kunne etableres ordninger med fuld forældrebetaling.  

 Forslaget vurderes ikke at have økonomiske og administrative konsekvenser.
 Forslaget om hjemmel til at kræve oplysninger i elektronisk  

 form og hjemmel til at fastsætte regler om digital signatur har ingen  

 økonomiske og administrative konsekvenser.
 4. Administrative konsekvenser for stat, kommuner  

 og amtskommuner.
 Der henvises til bemærkningerne til nr. 3.
5. Økonomiske konsekvenser for erhvervslivet Forslaget har ingen økonomiske konsekvenser for  

 erhvervslivet.
6. Administrative konsekvenser for erhvervslivet Forslaget har ingen administrative konsekvenser for  

 erhvervslivet.
7. Miljømæssige konsekvenser Forslaget har ingen miljømæssige konsekvenser.
8. Administrative konsekvenser for borgerne Forslaget har ingen administrative konsekvenser for  

 borgerne.
9. Forholdet til EU-retten Forslaget indeholder ikke EU-retlige aspekter.
10. Høring Lovforslaget har været sendt til høring hos følgende:  

 Amtsrådsforeningen, BUPL, Børnerådet, Børne- og Kulturchefforeningen,  

 Danmarks  

 Evalueringsinstitut, Danmarks Skolelederforening, Danmarks Elev Organisation,  

 Danmarks Lærerforening, Dansk Arbejdsgiverforening, Dansk Center for  

 Undervisningsmiljø, Dansk Flygtningehjælp, Dansk Friskoleforening, Dansk  

 Industri, De Samvirkende Invalideorganisationer, Det Centrale Handicapråd,  

 Dokumentations- og Rådgivningscentret om Racediskrimination,  

 Efterskoleforeningen, Efterskolernes Lærerforening, Folkeskoleelevernes  

 Landsorganisation, Frederiksberg Kommune, Frie Grundskolers Fællesråd, Frie  

 Grundskolers Lærerforening, Grundskolerådet, KL, Konkurrencestyrelsen,  

 Københavns Kommune, Landsforbundet af Voksen- og Ungdomsundervisere,  

 Landsforeningen af Ungdomsskoleledere, Landsforeningen for Opholdsteder og  

 Skole- og Behandlingstilbud, Landsorganisationen i Danmark, Nævnet for Etnisk  

 Ligestilling, Rådet for Uddannelses- og Erhvervsvejledning, Rådet for Etniske  

 Minoriteter, Skole- og Samfund, SU-styrelsen, Ungdomsringen og  

 Ungdomsskolernes  

 Udviklingscenter.
11. Vurdering af konsekvenser af lovforslaget Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og  

 amtskommuner Ingen Ca. 4-5 mio. kr. årligt fra finansåret 2007 for staten.  

 Forslaget er udgiftsneutralt for kommuner og amtskommuner Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget indeholder ikke EU-retlige aspekter.
Bemærkninger til lovforslagets enkelte bestemmelser Til § 1 Til nr. 1 og 3 Forslaget medfører, at der foruden på 7. og 8. klassetrin  

 også skal undervises i geografi på 9. klassetrin.
Desuden indebærer  

 forslaget,  

 at eleverne på 9. klassetrin kan indstille sig til en afgangsprøve, der ud  

 over  

 fagene fysik/kemi og biologi også omfatter geografi.
 Ordningen vil første gang få virkning for de elever, der  

 påbegynder 7. klassetrin i skoleåret 2004/05, således at eleverne vil blive  

 undervist efter den nye ordning med henblik på prøve efter 9. klasse i  

 sommeren  

 2007.
 De nærmere regler om prøvernes omfang og indhold vil blive  

 fastsat i medfør af lovens § 14, stk. 8. Det bemærkes, at den  

 foreslåede ændring også vil medføre, at der skal gives standspunktskarakterer  

 i  

 faget geografi, jf. lovens § 13, stk. 3.
Til nr. 2 Forslaget giver undervisningsministeren mulighed for at  

 fastsætte regler om, hvilken procedure der skal følges forud for  

 imødekommelse  

 af fritagelse for undervisning i kristendomskundskab.
Efter de gældende  

 regler  

 skal en anmodning om fritagelse for undervisning i kristendomskundskab være  

 skriftlig.
I de vejledende retningslinjer fra ministeriet, er det desuden  

 forudsat, at forældrene i en samtale vejledes om fagets indhold m.v. i  

 forbindelse med fritagelse.
Hidtil har retningslinjerne alene været vejledende.
Med den  

 forslåede bestemmelse vil ministeren få hjemmel til at foreskrive, at skolen  

 skal vejlede forældre, der anmoder om fritagelse, om fagets karakter af et  

 ikke-forkyndende kundskabsmeddelende fag, der er på linje med de øvrige fag i  

 folkeskolen.
Det kan også sikres, at skolen oplyser forældrene om, at faget  

 giver alle befolkningsgrupper i Danmark mulighed for at orientere sig i den  

 danske kultur.
Endvidere kan det bestemmes, at skolen skal oplyse forældrene  

 om, at der ikke tilbydes anden undervisning til erstatning for de timer, hvor  

 kristendomsundervisningen foregår.
 Endelig kan det indgå, at forældrene skal gøres opmærksomme  

 på de nærmere betingelser i lovens § 6, stk. 2, for fritagelse for  

 at  

 deltage i undervisningen, og at skolen sikrer sig forældrenes indforståelse  

 med  

 disse betingelser.
Til nr. 4 Ifølge grundlovens § 76 har alle børn i den  

 undervisningspligtige alder ret til fri undervisning i folkeskolen.
De  

 nærmere  

 regler om undervisningspligt er fastsat i §§ 32-35 i folkeskoleloven.
Det fremgår af folkeskolelovens § 32, at ethvert barn,  

 der bor her i landet, er undervisningspligtigt efter reglerne i  

 §§ 33-35,  

 medmindre det omfattes af bestemmelser om undervisningspligt i anden  

 lovgivning.
Ifølge folkeskolelovens § 33, stk. 1, medfører  

 undervisningspligten  

  

 »pligt til at  

 deltage i folkeskolens undervisning eller i en undervisning, der står mål  

 med,  

 hvad der almindeligvis kræves i folkeskolen.« Undervisningspligten indebærer blandt andet, at anmodning  

 om fravær, der ikke er begrundet i sygdom, skal godkendes af skolen.
I modsat  

 fald er der tale om ulovligt fravær.
 Ifølge folkeskolelovens § 35 skal forældremyndighedens  

 indehaver eller den, der faktisk sørger for barnet, medvirke til, at barnet  

 opfylder undervisningspligten, og den pågældende må ikke lægge hindringer i  

 vejen herfor.
Det er skolens leder, som påser, at eleverne deltager i  

 undervisningen.
Hvis en elev er udeblevet fra undervisningen, skal forældrene  

 personligt eller skriftligt oplyse skolen om grunden hertil.
Hvis  

 udeblivelsen  

 skyldes sygdom af mere end 2 ugers varighed, kan skolen forlange lægeattest,  

 jf. folkeskolelovens § 39.
 I § 39 i folkeskoleloven fra 1975 (lov nr. 313 af 26.  

 juni 1975) var der fastsat retningslinjer til imødegåelse af elevers  

 forsømmelser.
Der fremgik blandt andet af § 39, stk. 3 og 4, at  

 skolens leder skulle underrette skolenævnet forud for hvert møde om alle  

 udeblivelser, der ikke skyldtes sygdom eller anden gyldig grund.
Hvis en elev  

 udeblev uden gyldig grund, kunne skolenævnet anmode forældrene om personligt  

 eller skriftligt at give nærmere forklaring om grunden til udeblivelsen,  

 pålægge skolen at søge nærmere kontakt med forældrene, pålægge skolen at  

 indstille eleven til skolepsykologisk undersøgelse, henstille til forældrene  

 at  

 søge bistand hos familievejledningen eller andre institutioner eller  

 indberette  

 sagen til det sociale udvalg.
§ 39, stk. 3-5, blev ophævet ved en lovændring i  

 1989 (lov nr. 348 af 24. maj 1989). Det blev i lovbemærkningerne anført, at  

  

 »retningslinier for imødegåelse af forsømmelser  

 kan vedtages af kommunalbestyrelsen efter udtalelser fra skolebestyrelserne.  

 Et  

 grundlag for disse retningslinier kan være de eksisterende anvisninger i  

 § 39, stk. 4 og 5, og bør som princip indebære en inddragelse af  

 forældrene i så vid udstrækning som muligt.« Folkeskolelovgivningen indeholder i dag ingen nærmere  

 regler om, på hvilken måde en kommune eller en skole kan reagere over for  

 forældrene i de tilfælde, hvor de på trods af henstillinger herom ikke  

 medvirker til, at barnet opfylder undervisningspligten.
Der er dog udsendt en  

 vejledning om forholdsregler i tilfælde af ulovlige skoleforsømmelser på  

 grund  

 af børns ophold i udlandet, jf.
Undervisningsministeriets vejledning af 3.  

 oktober 1994.
 Først når situationen er blevet så alvorlig, at skolen  

 skønner, at barnet har behov for særlig støtte, har skolen pligt til at  

 kontakte de sociale myndigheder i henhold til Socialministeriets  

 bekendtgørelse  

 nr. 1092 af 8. december 2000 om underretningspligt over for kommunen efter  

 lov  

 om social service.
Med forslaget får undervisningsministeren bemyndigelse til  

 at fastsætte regler om registrering af elevers fravær fra undervisningen samt  

 regler for, hvordan der skal reageres på fravær.
Formålet er at sikre, at  

 alle  

 elever får det maksimale faglige og sociale udbytte af undervisningen.
 En bekendtgørelse om elevers deltagelse i undervisningen  

 vil blandt andet komme til at indeholde følgende elementer.
Der fastsættes regler om iværksættelse af ensartet  

 registrering af elevers fravær på landets skoler.
Registreringen vil kunne  

 danne basis for, at skolerne og de kommunale skolemyndigheder kan følge  

 udviklingen nøje og sikre opmærksomhed om fraværet.
Det er skolen, som har  

 det  

 daglige ansvar for at kontrollere, at eleverne møder op og deltager i  

 undervisningen.
Det påhviler også skolen at sikre sig, at forældrene er  

 orienteret om elevens fravær.
 Det er ikke hensigten med registreringen, at den skal danne  

 basis for en central registrering af fravær, men registreringen skal bidrage  

 til, at kommunalbestyrelsen får et bedre grundlag for at varetage sin  

 tilsynspligt i henhold til folkeskolelovens § 40, stk. 1.
 Der fastsættes desuden regler om, hvordan der reageres på  

 fravær dels på grund af sygdom, dels andet fravær.
I tilfælde af fravær på grund af sygdom af længere varighed  

 skal skolen sørge for, at der iværksættes sygeunderundervisning efter de  

 gældende regler.
Der kan også være tale om, at der efter elevens genoptagelse  

 af normal skolegang skal iværksættes supplerende undervisning eller anden  

 faglig støtte i henhold til reglerne i folkeskolelovens § 5,  

 stk. 6.  

 På denne måde sikres det, at der bliver iværksat de nødvendige  

 foranstaltninger, således at eleven kan følge undervisningen.
 Bekendtgørelsen vil endvidere komme til at indeholde regler  

 om reaktionen ved bekymrende fravær, hvor fraværet ikke skyldes sygdom.  

 Reglerne skal sikre en dialog om en tidlig indsats for imødegåelse af fravær.
Ved at styrke dialogen mellem skole og hjem øger skolen  

 forældrenes forståelse for vigtigheden af børnenes deltagelse i  

 undervisningen.  

 Forældrene har ansvaret for, at børnene kommer i skole, og skolen bør derfor  

 på  

 et tidligt tidspunkt indlede et samarbejde med forældrene.
God kontakt til  

 forældrene kan nedbringe fraværet.
 Skolen vil normalt være den første offentlige myndighed,  

 som bliver opmærksom på et bekymrende fraværsmønster, og klasselæreren vil  

 ofte  

 være den første, der får kendskab til baggrunden for fraværet.
Forældrene indkaldes til en samtale på skolen.
Ved samtalen  

 præsenteres forældrene for skolens opfattelse af barnets fravær, og  

 forældrene  

 kan få mulighed for at forklare årsagen hertil.
Skole og forældre får  

 ligeledes  

 mulighed for at drøfte mulige løsninger i forhold til fraværet.
 Desuden skal skolen overveje, om øvrige faggrupper efter  

 omstændighederne skal inddrages, fx pædagogisk-psykologisk rådgivning,  

 Ungdommens Uddannelsesvejledning eller institutioner, som barnet har  

 tilknytning til.
Til nr. 5 og 6 Med forslaget udvides adgangen til at etablere  

 madordninger, således at det foruden madordninger med hel eller delvis fri  

 forplejning bliver muligt at etablere ordninger med fuld forældrebetaling.  

 Det  

 er kommunalbestyrelsen, der overordnet beslutter, om der kan oprettes  

 madordninger på skolerne, og om dette i givet fald skal ske med fuld  

 forældrebetaling eller med fuldt eller delvist tilskud.
Hvis  

 kommunalbestyrelsen har besluttet, at der kan etableres madordninger, er det  

 den enkelte skolebestyrelse, der beslutter inden for de af  

 kommunalbestyrelsen  

 fastsatte rammer, om der skal tilbydes en sådan madordning på den enkelte  

 skole.
Der henvises til bemærkningerne til nr. 9. Foruden  

 kommunalbestyrelsens  

 beslutning om der kan tilbydes madordninger, og om dette skal ske med eller  

 uden tilskud, vil kommunalbestyrelsen fx kunne fastsætte rammer, der vedrører  

 sund mad m.v.
Kommunalbestyrelsen vil i medfør af folkeskolelovens  

 § 40, stk. 4, kunne delegere sin beføjelse til at beslutte, om  

 madordninger skal etableres med fuld brugerbetaling eller med helt eller  

 delvist tilskud, samt til at fastsætte nærmere rammer for madordninger til  

 skolebestyrelserne.
Selve prisfastsættelsen for benyttelse af ordningen vil  

 henhøre under skolelederen.
Den kommunale styrelseslovs § 41 a, om  

 forbud  

 mod delegation af visse takster berører ikke forslaget.
Ved fuld forældrebetaling forstås, at madordningen skal  

 etableres og fungere således, at alle de derved forbundne omkostninger er  

 dækket heraf.
Det vil blandt andet sige de fulde etablerings-, driftsudgifter  

 samt afledte udgifter som fx lønninger.
Forslaget berører ikke kommunernes  

 adgang til at yde tilskud til eller give gratis skolemælk.
Til nr. 7 Der er tale om en konsekvensændring som følge af nr. 5 og  

 6.
Til nr. 8 Den ændring af bestemmelsen, som skete ved lov nr. 300 af  

 30. april 2003 om ændring af lov om folkeskolen, har haft utilsigtede  

 virkninger.
Der kan blandt andet ikke længere godkendes forskudte valg på  

 skoler, der har fuldt skoleforløb.
Det har vist sig uhensigtsmæssigt i  

 tilfælde, hvor en skole fungerer som overbygningsskole, fordi »fødeskolens«  

 forældre ikke kan få indflydelse på bestyrelsens sammensætning før udløbet af  

 en ordinær 4 års valgperiode.
Formuleringen »særlige tilfælde« i den  

 tidligere  

 bestemmelse blev forstået som: »skoler uden fuldt forløb samt andre skoler,  

 hvor særlige forhold taler for en ordning med forskudte valg«.
 Bestemmelsen bliver med forslaget tilbageført til den  

 oprindelige ordlyd bortset fra, at beslutningskompetencen er udlagt til  

 kommunalbestyrelsen, og at ministeren kan fastsætte nærmere regler, hvilket  

 er  

 i overensstemmelse med, hvad der var tilsigtet med lovændringen i lov nr. 300  

 af 30. april 2003.
Til nr. 9 Hvis kommunalbestyrelsen, jf. forslagets nr. 5, har  

 besluttet, at der kan tilbydes madordninger, foreslås det, at lade  

 skolebestyrelsen beslutte, om der konkret skal tilbydes en sådan madordning  

 på  

 den enkelte skole, herunder om madordningen også skal omfatte  

 skolefritidsordningen.
Inden for de rammer, som kommunalbestyrelsen har  

 fastsat, fastsætter skolebestyrelsen principper for madordningen.  

 Principperne  

 kan fx vedrøre retningslinjer om sund mad m.v.
En madordning kan alene  

 etableres som et tilbud til forældrene.
Det er således forældrene til det  

 enkelte barn, som beslutter, om barnet skal være med i madordningen eller ej.
Til nr. 10 Med forslaget foreslås indført en hjemmel til, at  

 undervisningsministeren kan kræve oplysninger til brug for varetagelse af  

 lovgivnings- og vejledningsfunktioner indberettet elektronisk og hjemmel til  

 at  

 fastsætte regler herom.
Desuden foreslås der indsat en hjemmel til at  

 fastsætte  

 regler om elektronisk kommunikation og om anvendelse af digital signatur.
Der  

 er blandt andet tale om statistiske indberetninger, herunder  

 prøveprotokoller.
I forbindelse med visse indberetninger kan der være behov  

 for at kunne anvende digital signatur.
Der er derfor foreslået en  

 bemyndigelse  

 til undervisningsministeren til at fastsætte regler herom.
Til § 2 Loven træder i kraft den 1. august 2004. Bestemmelserne i  

 § 5, stk. 2, nr. 3, litra c, som affattet ved denne lovs § 1,  

 nr. 1, og § 14, stk. 1, 2. pkt., som affattet ved denne lovs  

 § 1, nr. 3, træder dog først i kraft den 1. august 2006.
Til § 3 Bestemmelsen giver undervisningsministeren hjemmel til at  

 fastsætte overgangsregler i forbindelse med indførsel af afgangsprøven i  

 fysik/kemi, biologi og geografi, således at der kan afholdes sygeprøver efter  

 de hidtidige regler i efteråret/vinteren 2006.
Bilag 1 Lovforslaget sammenholdt med gældende lov Gældende formulering Lovforslaget § 1 I lov om folkeskolen, jf. lovbekendtgørelse nr. 870  

 af 21. oktober 2003, foretages følgende ændringer:
§ 5.  

  

 -  

 - - Stk. 2.  

  

 - -  

 - 1.  

  

 I  

 § 5, stk. 2, nr. 3,  

  

 litra c  

  

 , ændres »og 8. klassetrin«  

 til: »-9. klassetrin«.
3)  

 	  

    

 Naturfag a)  

 	  

    

 Matematik på alle  

 klassetrin b)  

 	  

    

 Natur/teknik på  

 1.-6. klassetrin c)  

 	  

    

 Geografi på 7. og  

 8. klassetrin Stk. 3.-7.  

  

 - - - § 6.  

  

 -  

 - - 2.  

  

 I  

 § 6, stk. 2,  

 indsættes som  

  

 4. pkt.  

  

 :
Stk. 2.  

  

 Et barn  

 skal efter anmodning fritages for at deltage i undervisningen i  

 kristendomskundskab, når forældremyndighedens indehaver skriftligt over for  

 skolens leder erklærer selv at ville sørge for barnets religionsundervisning.  

 Fritagelse kan normalt kun ske fra begyndelsen af et skoleår.
Er barnet fyldt  

 15 år, kan fritagelse kun ske med barnets samtykke.
»Undervisningsministeren kan fastsætte regler om, hvilken  

 procedure der skal følges ved fritagelse for kristendomskundskab.« § 14.  

  

 Ved afslutningen af 9. klassetrin kan eleverne indstille sig til folkeskolens  

 afgangsprøve i hvert af fagene dansk, matematik, engelsk, tysk og fransk.  

 Desuden kan eleverne indstille sig til en afgangsprøve, der omfatter fagene  

 fysik/kemi og biologi.
 3.  

  

 I  

 § 14, stk. 1, 2. pkt.,  

 ændres »og  

 biologi« til: », biologi og geografi«.
Stk. 2.-9.  

  

 - - - § 39.  

  

 Skolens leder påser, at alle elever, der er optaget i skolen, deltager i  

 undervisningen.
Stk. 2.  

  

 - - - 4.  

  

 I  

 § 39, stk. 1,  

 indsættes som  

  

 2. pkt.  

  

 :
»Undervisningsministeren fastsætter nærmere regler herom.« § 40.  

  

 - - - Stk. 2.  

  

 Kommunalbestyrelsen  

 træffer beslutning om følgende:
 5.  

  

 I  

 § 40, stk. 2,  

 indsættes efter nr. 6  

 som nyt nummer:
1)  

 	  

    

 -6) - - - »7)  

 	  

    

 Frivillige  

 madordninger, herunder madordninger i skolefritidsordninger.  

 Kommunalbestyrelsen beslutter, om madordningerne etableres med fuld  

 forældrebetaling eller gennem kommunale tilskud med hel eller delvis fri  

 forplejning, og kan fastsætte nærmere rammer for ordningerne.« Nr. 7 bliver herefter nr. 8.
 7)  

 	  

    

 Andre spørgsmål,  

 der ikke er henlagt til de enkelte skoler, herunder specialpædagogisk bistand  

 efter § 4, stk. 1, henvisning til undervisning på andre skoler,  

 retningslinier om indskrivning og optagelse, hel eller delvis fri forplejning  

 samt skolebiblioteksordningen i kommunen.
 6.  

  

 I  

 § 40, stk. 2, nr. 7,  

 der bliver nr.  

 8, udgår », hel eller delvis fri forplejning«.
Stk. 3.-4.  

  

 - - - § 41.  

  

 - - - 7.  

  

 I  

 § 41, stk. 3,  

 ændres »-7« til:  

 »-8«.
 Stk. 3.  

  

 I et  

 bilag til vedtægten optages de beslutninger, som kommunalbestyrelsen har  

 truffet vedrørende skolestrukturen m.v., jf. § 40, stk. 2, nr. 3-7.
§ 42.  

  

 - - - 8.  

  

 I  

 § 42, stk. 11,  

 affattes  

  

 1. og 2. pkt.  

  

 således:
Stk. 11.  

  

 Kommunalbestyrelsen  

 kan fravige bestemmelserne i stk. 1 ved kommunale specialskoler,  

 herunder kommunale heldagsskoler.
Ved skoler, som ikke har fuldt skoleforløb,  

 kan kommunalbestyrelsen endvidere fravige bestemmelsen i stk. 8, 1.  

 pkt., om valgtidspunktet for forældrerepræsentanterne, herunder godkende  

 forskudte valg.
Kommunalbestyrelsen kan endelig fravige bestemmelserne i  

 stk. 1, og stk. 8, 1. pkt., og § 43 stk. 2, 2. pkt., ved  

 skoler, som er oprettet i henhold til § 24, stk. 2.  

 Undervisningsministeren kan fastsætte nærmere regler om betingelserne for  

 fravigelse.
»Kommunalbestyrelsen kan fravige bestemmelsen i  

 stk. 1 ved kommunale specialskoler, herunder kommunale heldagsskoler  

 eller lignende, i særlige tilfælde.
Kommunalbestyrelsen kan endvidere i  

 særlige tilfælde fravige bestemmelsen i stk. 8, 1. pkt., om  

 valgtidspunktet for forældrerepræsentanterne, herunder godkende forskudte  

 valg.« 9.  

  

 I  

 § 44  

 indsættes efter stk. 8 som nyt  

 stykke:
»Stk. 9.  

  

 Hvis  

 kommunalbestyrelsen har truffet beslutning om, at der kan tilbydes  

 madordninger, træffer skolebestyrelsen beslutning om, der skal oprettes en  

 madordning på skolen, herunder i skolefritidsordningen.
Skolebestyrelsen  

 fastsætter principper for madordningen inden for de rammer, som  

 kommunalbestyrelsen har fastsat.
Madordninger kan alene være et tilbud til  

 forældrene.« Stk. 9-12 bliver herefter stk. 10-13.
 10.  

  

 I  

 § 56  

 indsættes som  

  

 stk. 2 og 3  

  

 :
 § 56.  

  

 Undervisningsministeren  

 kan til varetagelse af bl.a. lovgivnings- og vejledningsfunktioner forlange  

 enhver oplysning, som ministeren skønner nødvendig til udførelse af disse  

 opgaver, meddelt af kommunalbestyrelsen og amtsrådet.
»Stk. 2.  

  

 Undervisningsministeren kan bestemme, at oplysninger, jf. stk. 1, skal  

 leveres i elektronisk form, og kan herunder fastsætte, i hvilket format  

 leveringen skal ske.
Undervisningsministeren kan fastsætte nærmere regler  

 herom.
