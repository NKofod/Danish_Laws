S.A.1 Fuldt skattepligtige selskaber mv., fonde og  

 foreninger S.A.2 Begrænset skattepligtige selskaber mv.
S.A.3 Skatteundtagne og skattefritagne S.A.1 Fuldt skattepligtige selskaber mv., fonde og foreninger I dette afsnit behandles de i SEL § 1, stk. 1, nr. 1-5b, nævnte selskaber  

 mv., der subjektivt er fuldt skattepligtige og foreninger mv. der ifølge  

 lovens § 1, stk. 1, nr. 6, jf. stk. 4, alene er objektivt skattepligtige af  

 indtægt ved erhvervsmæssig virksomhed. * For så vidt angår fonde, visse  

 foreninger og institutter omfattet af FBL § 1, henvises til afsnit S.H. *  

 Hvorledes der - afgrænses mellem erhvervsindkomst og anden indkomst for  

 foreninger mv. omfattet af SEL § 1, stk. 1, nr. 6, er behandlet i S.C.8. Om  

 den subjektivt begrænsede skattepligt, se S.A.2.
Fælles for de i SEL § 1, stk. 1 omhandlede selskaber, foreninger mv. er,  

 at de skal være hjemmehørende her i landet.
Fortolkningen af ordet  

 hjemmehørende giver ikke vanskeligheder vedrørende indregistrerede aktie- og  

 anpartsselskaber, da det er en betingelse for indregistreringen i Erhvervs-  

 og Selskabsstyrelsen, at selskabet angiver sit hjemsted her i Danmark.
For de  

 øvrige i bestemmelsen nævnte sammenslutninger mv. er det derimod af  

 betydning, hvad der skal forstås ved hjemmehørende, bl.a. for at afgrænse dem  

 fra de i SEL § 2 omhandlede begrænset skattepligtige selskaber og foreninger,  

 jf.
S.A.2.
En investeringsforening, der var oprettet med hjemsted i Nuuk (Godthåb), Grønland og som havde postadresse sammesteds, ansås for hjemmehørende i  

 Danmark, da alle dispositioner af væsentlig betydning for foreningen,  

 herunder beslutninger om køb af værdipapirer for investerede midler samt salg  

 af værdipapirerne og kurspleje, blev truffet i København, se RR 1984 SM 108 (SD).
Hjemmehørende De * ikke-registrerede selskaber, * fonde og foreninger anses for  

 hjemmehørende her i landet, hvis ledelsen har sæde her i landet, jf.
SEL § 1,  

 stk. 6.
 Det er uden betydning, om selskabet eller foreningen evt. er  

 indregistreret i udlandet.
Fuld skattepligt kan derfor enten bestå på baggrund af indregistrering her  

 i landet, eller på baggrund af, at ledelsen har sæde her i landet.
I h.t.
SEL  

 § 1, stk. 6, 3. pkt. finder bestemmelsen om fuld skattepligt for udenlandske  

 selskaber med ledelse her i landet dog ikke anvendelse, for så vidt angår  

 selskaber og foreninger mv., som er fuldt skattepligtige i et andet land,  

 hvis DBO'en bestemmer, at Danmark skal lempe dobbeltbeskatning af indkomst  

 fra et fast driftssted i det pågældende land efter exemptionsmetoden eller  

 ved at give matching credit.
Ledelsens sæde Afgørelsen af, om et selskabs ledelse har sæde her i landet, beror på en  

 konkret vurdering af de faktiske forhold i forbindelse med  

 beslutningstagningen i selskabet.
Ved denne vurdering lægges først og  

 fremmest vægt på beslutninger forbundet med den daglige ledelse af selskabet.  

 Selskabet vil derfor ofte blive anset for hjemmehørende i Danmark, når  

 direktionen har sæde eller når selskabets hovedsæde er beliggende her i  

 landet.
I det omfang bestyrelsen forestår den reelle daglige ledelse af selskabet,  

 vil stedet for bestyrelsens sæde være af væsentlig betydning for vurderingen  

 af, om selskabet er hjemmehørende i Danmark.
I så fald er det stedet, hvor  

 bestyrelsens beslutninger reelt træffes, der er afgørende for ledelsens sædes  

 placering.
Dette kan være aktuelt i tilfælde, hvor f.eks.  

 bestyrelsesformanden reelt forestår den daglige ledelse af selskabet, eller i  

 tilfælde, hvor beslutningerne er truffet forud for den formelle afholdelse af  

 bestyrelsesmøde.
Ligningsrådet anså ikke et selskab, hvis aktivitet var  

 rejefiskerivirksomhed i canadisk farvand, for fuldt skattepligtigt til  

 Danmark i medfør af den daværende SEL § 1, stk. 7. Selskabet var  

 indregistreret og fuldt skattepligtigt til Canada.
De daglige ledere og  

 ultimative ejere af selskabet havde bopæl i Danmark.
Den daglige ledelse  

 fandt efter det oplyste i det væsentlige sted i Canada, jf.
TfS 1996,257.
 Et svensk selskab, der var blevet købt af dansk selskab, blev anset for  

 skattepligtigt til Danmark i henhold til SEL § 1, stk. 7, nu stk. 6.
Bestyrelsesmedlemmerne havde bopæl i Danmark, men bestyrelsen havde sæde i  

 Sverige, hvor det første bestyrelsesmøde blev afholdt.
Direktøren havde bopæl  

 og daglig beskæftigelse i Danmark, og eventuelle beslutninger vedrørende den  

 daglige ledelse i selskabet ville blive truffet i Danmark.
Beslutninger, der krævede bestyrelsens stillingtagen, ville blive truffet  

 på bestyrelsesmøde, der ofte blev afholdt i Sverige.
LR fandt, at selskabets  

 ledelse havde sæde i Danmark.
LR lagde herved vægt på, at hovedparten af den  

 ledelsesmæssige aktivitet ville foregå i Danmark, og beslutninger, der  

 vedrørte aktier i selskabet, ville blive truffet i Danmark, jf.
TfS 1996,476.
Beslutninger, der almindeligvis træffes på generalforsamlingsniveau, er  

 som udgangspunkt ikke afgørende for, om selskabet kan anses for hjemmehørende  

 her i landet.
Den blotte aktiebesiddelse vil derfor som udgangspunkt ikke  

 være afgørende for vurderingen.
Holdingselskaber Hvis selskabets virksomhed er af en karakter, hvor der ikke er en faktisk  

 daglig ledelse, f.eks. fordi selskabets eneste aktivitet er at besidde aktier  

 i andre selskaber, så må stedet, hvor de øvrige beslutninger vedr. selskabets  

 ledelse tages, lægges til grund.
Dette medfører, at hvis hovedparten af den  

 ledelsesmæssige aktivitet, der foregår, sker i Danmark, så vil ledelsens sæde  

 blive anset for beliggende her i landet.
Der lægges også i denne sammenhæng  

 vægt på en vurdering af, hvor beslutningerne reelt træffes.
Hvis selskabets eneste aktivitet er aktiebesiddelse, så vil det kunne  

 tillægges vægt, hvor beslutninger om, hvordan rettigheder i h.t. aktierne  

 skal udøves, træffes.
Tilsvarende vil der kunne lægges vægt på, hvorfra der  

 forhandles om finansiering af selskabets aktiviteter.
D.v.s., at hvis  

 beslutningerne i f.eks. et holdingselskab eller et investeringsselskab, der  

 er indregistreret i udlandet, reelt træffes i Danmark, så vil selskabet være  

 hjemmehørende her i landet, uanset at der formelt er en direktion i udlandet,  

 eller at bestyrelsesmøderne formelt afholdes i udlandet.
Selskaber, der er  

 fuldt skattepligtige efter SEL § 1, stk. 6, anses for indenlandske selskaber  

 og deres indkomstopgørelse og skatteberegning sker på samme måde, som for  

 andre selskaber omfattet af SEL § 1, stk. 1, nr. 2-5.
Dette gælder i forhold til den øvrige skattelovgivning, medmindre andet  

 fremgår af den pågældende bestemmelse, ligesom det gælder i forhold til  

 DBO'erne.
Disse selskaber anses ligeledes for indenlandske i forhold til SEL  

 § 13 om udbyttebetalinger i moder-datterselskabsforhold, ligesom  

 udbyttebetalinger og aktieavancer hidrørende fra disse selskaber er  

 aktieindkomst, hvis de øvrige betingelser herfor er opfyldt.
Udbytter fra  

 disse selskaber er omfattet af KSL § 2, stk. 1, litra c, ligesom pligten til  

 at indeholde skat af udbytter, jf.
KSL § 65, også påhviler disse selskaber.
 Ifølge SEL § 41 omfatter loven ikke Færøerne og Grønland.
 Afgrænsningen mellem de af loven omfattede selvstændige skattesubjekter på  

 den ene side og sammenslutninger uden selvstændig skattepligt  

 (interessentskaber (samejer), kommanditselskaber, partrederier og stille  

 selskaber) på den anden side omtales i S.A.1.8.1.
S.A.1.1 Aktieselskaber og anpartsselskaber SEL § 1, stk. 1, nr. 1, omfatter de her i landet indregistrerede aktie- og  

 anpartsselskaber.
Et registreret anpartsselskab blev anset for skattepligtig,  

 uanset at det ved dom var fastslået, at selskabet ikke ved stiftelsen havde  

 fået indbetalt anpartskapitalen. * Registreringen var opnået ved urigtige  

 oplysninger om kapitalens indbetaling. * Se HD af 17. jan. 1989, refereret i  

 Skat 1989.3.202 (TfS 1989,68). Om betingelserne for at et indregistreret  

 selskab kan beskattes som kooperativ virksomhed, se nedenfor i S.A.1.4. At  

 anpartsselskaber beskattes efter samme regler som aktieselskaber følger af  

 anpartsselskabslovens § 83.
Kommanditaktieselskaber * (partnerselskaber) * er ikke omfattet af SEL §  

 1, da komplementaren hæfter personligt.
Kommanditistaktionærerne beskat-tes  

 personligt af deres ideelle andel af selskabets resultat, jf.
 TOLD-SKAT Nyt 1992.8.247 (TfS 1992,234) (BF).
 Et gyldigt indregistreret selskab skal beskattes selvstændigt, medmindre  

 der i henhold til SEL § 31 er tilladt sambeskatning. (Om sambeskatning se  

 S.D.5). Om tidspunktet for skattepligtens indtræden og beskatning af  

 selskaber under stiftelse henvises til S.B.
 Om beskatning af selskaber under likvidation og konkurs, se S.B.2.
En række erhverv kan ikke drives af aktie- og anpartsselskaber.
Dette  

 skyldes, at udøvelsen af erhvervet forudsætter en bevilling, autorisation  

 eller lignende, som i henhold til lovbestemmelser uden for skattelovgivningen  

 kun gives til fysiske personer, se S.C.1.1.1.
 Om tilfælde, hvor indtægten ved en i selskabsretlig henseende lovligt  

 drevet virksomhed skal beskattes ved en personlig indkomstopgørelse, se  

 S.C.1.1.1.
S.A.1.2 Aktieselskabslignende selskaber Omfattet af SEL § 1, stk. 1, nr. 2, er selskaber, som uden at kunne  

 indregistreres som aktie- eller anpartsselskaber, har det til fælles med dem,  

 at ingen af deltagerne hæfter personligt for selskabets forpligtelser, og at  

 overskuddet, herunder et eventuelt likvidationsprovenu, fordeles i forhold  

 til deltagernes indskudte kapital.
Det sidstnævnte vilkår afskærer disse selskaber fra at regnes for  

 kooperative foreninger, jf.
S.A.1.4, uanset at de ofte fører betegnelsen  

 a.m.b.a.
Ligeledes vil dette vilkår normalt bevirke, at disse selskaber ikke kan  

 regnes for foreninger, jf.
S.A.1.8.1, da foreninger i reglen ikke har  

 indskudskapital af betydning og heller ikke regler om overskudsfordeling.  

 Under bestemmelsen hører eksempelvis selskaber uden indskudskapital, men kun  

 med garantikapital, selskaber med vekslende kapital samt selskaber med  

 vedtægtsmæssig begrænsning af udbytte og likvidationsprovenu.
Om der foreligger et selskab, som er omfattet af SEL § 1, stk. 1, nr. 2,  

 må afgøres ud fra en samlet konkret vurdering.
Af væsentlig betydning for  

 denne vurdering er selskabets vedtægter og hensigten med dets virksomhed, men  

 herudover kan nedennævnte forhold være af betydning for vurderingen.
Det  

 bemærkes, at ikke et enkelt af disse kan være ubetinget afgørende.
 Ved vurderingen kan følgende tale for, at selskabet er omfattet af SEL §  

 1, stk. 1, nr. 2:
- ingen af deltagerne hæfter personligt - fordeling af overskuddet sker i forhold til den af deltagerne indskudte  

 kapital - det årlige overskud fordeles på grundlag af omsætningen, men en eventuel  

 likvidationsudlodning baseres på kapitalens størrelse - selvstændige vedtægter - særskilt regnskab - særskilte foreningsorganer, som med bindende virkning kan handle, også  

 for de medlemmer, som ikke er med i ledelsen - mulighed for udvidelse af medlemskredsen - bestemmelse om, hvad der skal ske med formuen ved det enkelte medlems  

 udtræden eller ved enhedens opløsning - indskudskapital (kan enten være nominelt angivet til en bestemt  

 størrelse, eller der kan være tale om vekslende indskudskapital) Følgende kan tale imod, at selskabet er omfattet af SEL § 1, stk. 1, nr.  

 2:
- fordeling af både overskud og af likvidationsprovenu foretages på  

 grundlag af omsætningen (kooperativ virksomhed) - èn eller flere hæfter personligt - ingen fordeling af overskud finder sted i forhold til kapitalindskuddet - overskuddet anvendes til almennyttige eller velgørende formål.
Underskud fra udlejning af togvogne og containere, afskrivning på disse  

 samt renteudgifter vedrørende et banklån til finansiering af købene af  

 togvognene og containerne blev ikke godkendt af LSR.
LSR fandt, at  

 sammenslut-ningen af personer, uanset at deltagerne benævnte den som et  

 interessentskab, måtte anses som et selskab med begrænset ansvar og dermed  

 som et selvstændigt skattesubjekt, der beskattes efter selskabsskattelovens §  

 1, stk. 1, nr. 2, jf.
TfS 1996, 430, TfS 1996, 459, TfS 1996, 484 og TfS  

 1996, 485, se også TfS 1996,458. Det bemærkes, at TfS 1996,458, 459 og 485 er  

 indbragt for landsretten.
 * Udenfor timandsprojekterne kan der endvidere henvises til TfS 1997,611,  

 hvor Vestre Landsret som følge af hæftelsesforholdene anså et interessentskab  

 for reelt at være et selskab omfattet af SEL § 1, stk. 1, nr. 2.
Se også TfS 1997,288 og TfS 1997,287 der omhandler spørgsmålet om en  

 virksomhed som var stiftet som et selskab med begrænset ansvar (s.m.b.a.)  

 reelt måtte anses som en enkeltmandsvirksomhed. * Retsevne ved registrering i Erhvervs- og Selskabsstyrelsen Fra og med 1. januar 1995 skal nystiftede andelsselskaber med begrænset  

 ansvar registreres i Erhvervs- og Selskabsstyrelsen for at få retsevne, jf.  

 lov nr. 123 af 18. februar 1994 (om erhvervsdrivende virksomheder) * som  

 ændret ved lov nr. 377 af 22. maj 1996, * § 3 smh. med § 8 og § 9. Af § 9 i  

 loven fremgår det således, at en virksomhed med begrænset ansvar, der ikke er  

 registreret i Erhvervs- og Selskabsstyrelsen, ikke kan erhverve rettigheder  

 og indgå forpligtelser.
Virksomheden kan heller ikke være part i retssager  

 bortset fra søgsmål om stiftelsen.
 § 9 i lov om erhvervsdrivende virksomheder svarer med nogle ændringer til  

 § 12 i aktieselskabsloven.
 Af § 10, stk. 2 i loven fremgår det, at anmeldelsen til Erhvervs- og  

 Selskabsstyrelsen skal ske inden 8 uger efter stiftelsen, eller efter at  

 virksomheden er blevet omfattet af anmeldelsespligten.
Loven omfatter følgende virksomheder, der også kan være omfattet af SEL:  

 andelsselskaber (andelsforeninger) samt andre selskaber og foreninger med  

 begrænset ansvar, der ikke er omfattet af aktieselskabsloven,  

 anpartsselskabsloven eller lov om erhvervsdrivende fonde. * Filialer af  

 tilsvarende udenlandske virksomheder er ligeledes omfattet. * Loven omfatter således ikke virksomheder, hvor nogle eller alle deltagere  

 hæfter personligt, uden begrænsning og solidarisk.
Loven omfatter endvidere  

 ikke virksomheder med ideelt sigte.
 For at være omfattet af loven skal virksomheden have til formål at fremme  

 deltagernes økonomiske interesser.
 Samtidig er det en betingelse, at deltagernes økonomiske interesser  

 fremmes gennem virksomhedens erhvervsdrift.
 Såfremt virksomheden kun opfylder ét af ovennævnte kriterier, er  

 virksomheden derfor ikke omfattet af loven.
 I lov om erhvervsdrivende virksomheder defineres et andelsselskab i § 4  

 som en virksomhed, der enten er:
1) et interessentskab eller 2) et kommanditselskab eller 3) en virksomhed med begrænset ansvar og hvis formål det er at virke til  

 fremme af deltagernes fælles interesser gennem deres deltagelse i  

 virksomheden som aftagere, leverandører eller på anden lignende måde.  

 Endvidere skal virksomhedens afkast, bortset fra normal forrentning af den  

 indskudte kapital, enten fordeles blandt medlemmerne i forhold til deres  

 andel i omsætningen eller forblive indestående i virksomheden.
 Denne definition er bredere end SEL § 1, stk. 1, nr. 3, idet SEL f.eks.  

 stiller krav om fremme af mindst 10 deltageres erhvervsmæssige interesser, og  

 om at omsætningen med ikke-medlemmer ikke væsentligt eller længerevarende må  

 overskride 25% af den samlede omsætning.
 Definitionen af andelsselskaber i lov om erhvervsdrivende virksomheder er  

 derimod ikke så bred som SEL § 1, stk. 1, nr. 4.
 Af lovens § 26, stk. 2 fremgår det, at selvstændige juridiske personer,  

 der gyldigt består inden lovens ikrafttræden, og som er omfattet af loven,  

 bevarer retsevne uanset manglende registrering.
Afgørelse fra Erhvervsankenævnet Til belysning af praksis kan nævnes Industriministeriets Erhvervsankenævns  

 kendelse af 7. januar 1993 om klage over nægtelse af at optage selskabet  

 "K A.m.b.a." i handelsregisteret.
 Af kendelsen fremgår bl.a. følgende:
"Erhvervsankenævnet har indhentet en udtalelse fra Erhvervs- og  

 Selskabsstyrelsen.
I styrelsens svar af 31. marts 1992 hedder det bl.a.:
"Uden for selskabslovene er der i dansk ret aftalefrihed inden for  

 forenings- og selskabsretten.
Parterne kan derfor gennem vedtægten indrette  

 en selskabsform, der ikke vil være omfattet af de eksisterende selskabslove,  

 såfremt der ikke er tale om en omgåelse af disse.
Det er i teorien og i  

 domstolspraksis uafklaret, hvor tæt et selskabs organisation kan nærmes A/S-  

 og ApS-formen uden at blive omfattet heraf.
Det er styrelsens opfattelse, at et selskab for at falde uden for ApS- og  

 A/S-lovenes bestemmelser må være organiseret således, at det klart adskiller  

 sig fra et A/S eller et ApS.
Dette har styrelsen også tilkendegivet som sin  

 klare holdning ved det stigende antal forespørgsler, som styrelsen modtager.  

 Antallet af forespørgsler har været markant stigende siden forhøjelsen af  

 minimumskapitalen i A/S og ApS.
Et selskab, der i struktur ligner et A/S/ApS kan falde udenfor A/S- og  

 ApS-lovene, hvis det er omfattet af undtagelsesbestemmelsen i A/S-lovens § 1,  

 stk. 4, og i ApS-lovens § 1, stk. 4. I så fald skal selskabet have til formål  

 at virke til fremme af medlemmernes fælles interesse.
Endvidere skal det af  

 vedtægterne fremgå, at udbyttet skal fordeles til medlemmerne i forhold til  

 deres andel i selskabets omsætning, og at formuen ved opløsning efter  

 tilbagebetaling af den indskudte kapital fordeles på samme måde.
 I den konkrete sag er selskabet stiftet uden indskudskapital og nye  

 deltagere i ejerkredsen skal aktivt støtte formålet og idégrundlaget.  

 Imidlertid er der ikke tale om en kreds af deltagere og udbytte og udlodning  

 ved likvidation skal ikke ske i forhold til medlemmernes andel i omsætningen  

 ligesom formålet ikke entydigt kan siges at være til fremme af medlemmernes  

 interesser.
 På denne baggrund er det styrelsens opfattelse, at selskabet ikke vil være  

 omfattet af undtagelsesbestemmelsen i A/S- og ApS-lovenes § 1, stk. 4.
Selskabets hele konstruktion, herunder det oplyste om ejerforhold,  

 hæftelsesforhold, overskudsdeling og opløsning medfører, at styrelsen ikke  

 finder, at der kan ske registrering i handelsregistrets afd.
C.
Styrelsen  

 finder derimod, at selskabet må anmeldes og registreres som enten et A/S  

 eller ApS i overensstemmelse med de for disse selskaber gældende  

 regler." "Ankenævnet udtaler:
 Selskabet har ved anmeldelsen til handelsregisteret angivet sig som et  

 andelsselskab ved i sit navn at anvende betegnelsen "a.m.b.a.", der  

 er den hævdvundne forkortelse for "andelsselskab med begrænset  

 ansvar".
 Efter det oplyste om selskabets vedtægter og ejerforhold er selskabet  

 imidlertid klart ikke noget andelsselskab, således som dette begreb er  

 beskrevet i A/S-lovens § 1, stk. 4, og ApS-lovens § 1, stk. 4, jf.  

 politimesterens udtalelse af 27. november 1991. Allerede fordi selskabet  

 angiver sig som et andelsselskab uden at være et sådant, kan  

 Erhvervsankenævnet tiltræde, at politimesteren har afvist at optage selskabet  

 i handelsregistret.
 For så vidt klageren har gjort gældende, at selskabet (eventuelt med en  

 ændret selskabsbetegnelse) kan optages i handelsregistret i kraft af den  

 selskabsretlige kontraktsfrihed som et selskab med begrænset ansvar, der  

 hverken er et A/S, et ApS eller et andelsselskab, skal ankenævnet bemærke:
Anerkendelse af et selskab med begrænset ansvar, der falder uden for de  

 lovregulerede selskabstyper, som lovligt stiftet i henhold til grundsætningen  

 om den selskabsretlige kontraktsfrihed må forudsætte, at de forhold, som  

 betinger selskabsdannelsen, og hele selskabets opbygning på væsentlig måde  

 adskiller selskabet fra de lovregulerede selskabstyper.
Ankenævnet er enig  

 med politimesteren og Erhvervs- og Selskabsstyrelsen i, at det foreliggende  

 selskab efter hele sin konstruktion og det oplyste om ejerforhold,  

 hæftelsesforhold, overskudsdeling og opløsning ikke adskiller sig væsentligt  

 fra et A/S eller ApS.
Det forhold, at selskabet er stiftet uden nogen  

 indskudskapital og således ikke opfylder kapitalkravene i A/S- og ApS-lovene,  

 kan ikke i sig selv medføre, at selskabet falder uden for disse love.
 Ankenævnet kan derfor tiltræde, at politimesteren ved den påklagede  

 skrivelse har afvist at optage selskabet i handelsregistret, fordi der er  

 tale om en selskabskonstruktion, som ikke afviger væsentligt fra et A/S  

 (eller ApS).
Ankenævnet stadfæster herefter den påklagede afgørelse." S.A.1.3 Sparekasser og andelskasser Sparekasser, andelskasser og sammenslutninger af andelskasser efter  

 kapitel 4 D i lov om banker og sparekasser mv. beskattes efter SEL § 1, stk.  

 1, nr. 2a.
 For andelskasser og sammenslutninger af andelskasser har bestemmelsen  

 først virkning fra indkomståret 1995.
 Ved lov nr. 1090 af 21/12 1994 er der skabt mulighed for, at andelskasser  

 eller sammenslutninger heraf fra indkomståret 1995 kan omdannes til  

 aktieselskaber, der er skattepligtige efter SEL § 1, stk. 1, nr. 1. Se  

 nærmere S.D.1.14.
 Såfremt andelskasser eller sammenslutninger heraf overfører reserver til  

 en forening, er foreningen skattepligtig i henhold til SEL § 1, stk. 1, nr.  

 2a.
Føres reserverne derimod over i en fond, er den erhvervsdrivende fond  

 skattepligtig efter fondsbeskatningslovens regler. * Se afsnit S.H. * Ligeledes er en forening, der er oprettet i henhold til § 52k i lov om  

 banker og sparekasser fritaget for beskatning af værdien af de modtagne  

 aktier.
Post Danmark Ved lov nr. 90 af 8. februar 1995 er det statsejede Post Danmark med  

 virkning fra 1. januar 1995 blevet omfattet af den fulde skattepligt i  

 henhold til SEL § 1, stk. 1, nr. 2b.
Post Danmark og evt. sambeskattede  

 datterselskaber skal skatteansættes af de statslige told- og  

 skattemyndigheder og det fulde skatteprovenu tilfalder staten.
Københavns Fondsbørs m.v.
Ved lov nr. 1072 af 20. december 1995, § 105, er Københavns Fondsbørs, Værdipapircentralen og Garantifonden for Danske Optioner og Futures  

 omfattet af den fulde skattepligt jf.
SEL § 1, stk. 1, nr. 2c.
Loven er trådt  

 i kraft den 1. maj 1996, jf.
Erhvervsministeriets bekendtgørelse nr. 334 af  

 30. april 1996. F.s.v.a. lovens § 105, nr. 1, træder bestemmelsen først i  

 kraft fra og med indkomståret 1997, jf. lovens § 126, stk. 3.
S.A.1.4 Kooperative foreninger I § 1, stk. 1, nr. 3 er der en fælles skattepligtsbestemmelse for alle  

 andelsbeskattede andelsselskaber (se herom S.A.1.4.1). Brugsforeninger  

 omfattes af § 1, stk. 1, nr. 3a (se herom S.A.4.2.) og endelig er  

 andelsselskaber, der ikke omfattes af de øvrige bestemmelser omfattet af § 1,  

 stk. 1, nr. 4 som aktieselskabsbeskattede andelsselskaber (se herom  

 S.A.1.4.3). Dette afsnit omhandler de fælles træk for de af SEL omfattede  

 kooperative virksomheder.
Kooperative virksomheder er normalt organiseret som foreninger, men der er  

 dog ikke krav om en bestemt organisationsform.
Et allerede indregistreret  

 aktie- eller anpartsselskab kan beskattes som kooperativ virksomhed, hvis det  

 opfylder betingelserne som nedenfor anført om samhandel med aktionærer og om  

 overskudsfordeling.
Selve angivelsen af formålet i virksomhedens vedtægter behøver ikke at  

 være af selvstændig betydning.
Det er først og fremmest den måde, hvorpå  

 virksomheden faktisk drives, der er afgørende for, efter hvilke regler  

 foreningen skal beskattes, se RR 1967 SM 53 (SKD). Se endvidere TfS 1995,503  

 (ØLD af 21/6 1995). Ved nystiftede selskaber må skattepligten imidlertid  

 bedømmes ud fra vedtægterne.
For så vidt angår overskudsfordelingen, er det dog en forudsætning for  

 kooperationsbeskatning, at vedtægterne indeholder krav om, at overskud og  

 likvidationsprovenu fordeles på grundlag af omsætningen, bortset fra normal  

 forrentning af indskudskapitalen, jf. skd. 17.100. Det er uden betydning for  

 skattepligten som kooperativ forening, om medlemmernes hæftelse for  

 foreningens forpligtelser er begrænset til deres indskud i foreningen, eller  

 om de tillige hæfter med hele deres øvrige formue.
Sædvanligvis har hvert  

 medlem én stemme på generalforsamlingen eller ved valg til  

 repræsentantskabet.
 Se også skd. cirk. nr. 136 af 7. nov. 1988, pkt. 6.
 Der er 3 nødvendige forudsætninger for at betragte foreningen som en  

 kooperativ virksomhed:
a.
Foreningen skal have et kooperativt formål, dvs. at fremme medlemmernes  

 fælles erhvervsmæssige interesser gennem deres deltagelse i andelsselskabets  

 virksomhed som aftagere, leverandører el.lign.
Det er den måde, hvorpå  

 virksomheden faktisk drives, der er afgørende for bedømmelsen af formålet. *  

 Se TfS 1997,100 og TfS 1997,165 der begge er omtalt under S.A. 1.4.1.1. * b.
Overskuddet skal, bortset fra en normal forrentning af indskudt  

 kapital, fordeles i forhold til medlemmernes omsætning med foreningen.
Dog  

 kan brugsforeninger, som er omfattet af SEL § 1, stk. 1, nr. 3a, vælge  

 udelukkende at udlodde til personlige medlemmer.
Som normal forrentning af  

 indskudt kapital kan ikke godkendes en højere forrentning end Nationalbankens  

 til enhver tid fastsatte diskonto.
Beregningsgrundlaget behøver ikke at være  

 omsætningen i det enkelte regnskabsår, men kan være flere års omsætning.
Også  

 et eventuelt likvidationsprovenu skal fordeles i forhold til omsætningen.
Det  

 er uden betydning, om det overskudsbeløb, på grundlag af hvilket  

 overskudsfordelingen foretages, fastsættes efter fradrag af normal  

 forrentning af den indskudte kapital, se SO 1979.47 (SD). Den omsætning, der  

 skal danne grundlag for overskudsfordelingen, er i almindelighed betalingen  

 for de faktiske leverancer til eller fra medlemmerne og således ikke  

 nødvendigvis det på forhånd aftalte forbrug, se RR 1969 SM 59 og RR 1975 SM 137 (SD).
Et andelsselskab fordelte overskuddet efter et puljeafregningssystem.
LSR  

 fandt, at fordeling af overskud til medlemmerne reelt måtte anses for at ske  

 på grundlag af de af medlemmerne til selskabet leverede produkter, hvorfor  

 selskabet blev anset for omfattet af (den dagældende) SEL § 1, stk. 1, nr. 4,  

 jf.
TOLD-SKAT Nyt 1992. 18.541 (LSR) (TfS 1992,435).
 En sammenslutning kunne ikke beskattes som indkøbsforening, da 40% af  

 overskuddet var forbeholdt en enkelt af deltagerne, og alene 60% af  

 overskuddet skulle fordeles blandt deltagerne i forhold til deres omsætning  

 med virksomheden, se RR 1970 SM 70 (SKD).
En virksomhed, der også fordeler til ikke-medlemmer, kan ikke  

 kooperationsbeskattes, jf.
RR 1968 SM 86 (SKD).
c.
Foreningen skal hovedsagelig handle med medlemmer.
 Det gælder i det hele for kooperationsbeskattede foreninger, at de må  

 bestå af medlemmer, som vel har fælles interesse i samvirket i kooperationen,  

 men som i øvrigt er økonomisk uafhængige af hinanden.
*I TfS 1997,165 kunne nogle nye medlemmer ikke anses for økonomisk  

 uafhængige, men eftersom det drejede sig om en ubetydelig del af den samlede  

 medlemskreds, var forholdet ifølge Landsskatteretten ikke tilstrækkeligt til,  

 at kooperationsbeskatningen skulle bortfalde.
Afgørelsen er indbragt for  

 domstolene af Skatteministeriet. * I TOLD-SKAT Nyt 1992.8.250 (TfS 1992,236) omtales en bindende  

 forhåndsbesked vedrørende et andelsselskab, der skulle stiftes af 5  

 anpartsselskaber.
De 4 af de 5 anpartsselskaber var 100% ejet af to  

 ægtefæller, der endvidere ejede 20% af det 5. anpartsselskab.
Andelsselskabet  

 skulle drive finansiel virksomhed og fungere som administrationsselskab for  

 de 5 anpartsselskaber, der også drev finansiel virksomhed.
Da den dagældende  

 SEL § 1, stk. 1, nr. 4, ikke omfattede tjenesteydelser, kunne beskatning  

 efter denne bestemmelse ikke ske.
Endvidere ansås det for tvivlsomt, om den  

 aktivitet, andelsselskabet skulle udøve, kunne anses for omfattet af det  

 kooperative formål, som loven forudsætter.
Da andelsselskabet i øvrigt ikke  

 opfyldte betingelsen i skd. cirk. nr. 136 af 7. nov. 1988, pkt. 6, hvorefter  

 de enkelte medlemmer af kooperationen skal have sådanne modstridende  

 interesser, at de kan anses for økonomisk uafhængige medlemmer, kunne  

 beskatning som en kooperativ virksomhed ikke finde sted.
En indkøbsforening optog som medlem et aktieselskab, hvis kapital næsten  

 udelukkende ejedes af foreningen.
Ca. 60% af foreningens samlede omsætning  

 skete med dette selskab, som herefter videresolgte det indkøbte til  

 ikke-medlemmer.
Foreningen blev herefter anset for omfattet af SEL § 1, stk.  

 1, nr. 6, se skd. 28.77. En indkøbsforening kunne ikke bevare skattepligten  

 efter den dagældende § 1, stk. 1, nr. 3a, såfremt midler fra en sikringskonto  

 anbragtes i egne medlemsvirksomheder, jf.
Skat 1990.5.379 (TfS 1990,233).
Skattepligten bevares dog, såfremt midlerne, under nærmere opregnede  

 omstændigheder, anbringes i andre børsnoterede selskaber, jf.
Skat 1990.6.  

 483 (LSR) (TfS 1990,264).
S.A.1.4.1 Andelsbeskattede andelsselskaber - * Fælles betingelser * Skattepligtige efter SEL § 1, stk. 1, nr. 3, er alle andelsbeskattede  

 andelsforeninger, dvs. både indkøbsforeninger, produktions- og  

 salgsforeninger og de blandede foreninger, der både har indkøbsfunktion og  

 produktions- og salgsfunktion.
Bestemmelsen er en fælles  

 skattepligtsbestemmelse for andelsbeskattede andelsselskaber.
SEL § 1, stk. 1, nr. 3 stiller krav om, at der skal være mindst 10  

 medlemmer.
Ved opgørelsen af medlemskredsen anses koncernforbundne selskaber  

 som et medlem, * jf.
SEL § 1, stk. 2. Ved afgørelsen af, hvorvidt der  

 foreligger koncernforbundne selskaber, finder afgrænsningen i KGL § 6 B, stk.  

 3, (ændres pr. 1. jan. 1998 til KGL § 4, stk. 2, jf. lov nr. 440 af 10. juni  

 1997) tilsvarende anvendelse.
Dvs. at der både kan være tale om  

 søsterselskaber og om moder/datterselskaber.
Hvis et af medlemmerne er et  

 andelsselskab omfattet af SEL § 1, stk. 1, nr. 3, * (ændres pr. 1. jan. 1998  

 til KGL § 4, stk. 2, jf. lov nr. 440 af 10. juni 1997) * kan denne forenings  

 medlemskreds indgå ved beregningen af medlemskredsen.
 Bestemmelsen stiller endvidere krav om, at omsætningen med ikke-medlemmer  

 ikke væsentligt eller længerevarende overstiger 25% af den samlede omsætning.  

 Overskridelsen er væsentlig, hvis omsætningen med ikke-medlemmer er på mere  

 end 35%. Overskridelsen er længerevarende, såfremt omsætningen med  

 ikke-medlemmer i hvert af 3 på hinanden følgende indkomstår har overskredet  

 25%.
Såfremt andelsselskabets omsætning med ikke-medlemmer på ny kommer under  

 25% af den samlede omsætning, vil andelsselskabet kunne gå tilbage til  

 andelsbeskatningen, når omsætningen med ikke-medlemmer har været mindre end  

 25% i hvert af 3 på hinanden følgende indkomstår, * jf.
SEL § 1, stk. 3.
 Ved opgørelsen af 25%-grænsen skal der foretages en opdeling af  

 omsætningen i en omsætning med ikke-medlemmer og en omsætning med medlemmer.  

 Ved denne opgørelse anvendes den opdeling af omsætningen, der foretages ved  

 opgørelsen af den skattepligtige indkomst, se herom nedenfor S.C.7.
S.A.1.4.1.1 Indkøbsforeninger Indkøbsforeninger er skattepligtige efter SEL § 1, stk. 1, nr. 3, som  

 andelsbeskattede andelsselskaber.
Indkøbsforeninger er foreninger, der har til formål at indkøbe, fremskaffe  

 eller fremstille varer eller at levere tjenesteydelser til medlemmernes  

 forbrug, og hvis medlemmer udelukkende benytter leverancer fra foreningen ved  

 udøvelsen af deres bedrift.
Man vil som hovedregel lægge vægt på, om der ud  

 fra virksomhedens varesortiment eller arten af leverancer er formodning for,  

 at medlemmerne udelukkende benytter de pågældende leverancer erhvervsmæssigt.
En forening, der ikke blot solgte varer til udelukkende brug i  

 medlemmernes bedrifter, men også varer, henhørende under medlemmernes private  

 forbrug, kunne ikke beskattes som indkøbsforening, men skulle beskattes som  

 brugsforening, se Skat 1987.6.444 (LSR) (TfS 1987,306) og Højesterets dom af  

 18. dec. 1996. Højesteret bemærkede, at selskabsskatteloven må forstås  

 således, at det er en betingelse for den særlige - lempelige - beskatning som  

 indkøbsforening efter lovens § 1, stk. 1, nr. 3 a, frem for beskatning som  

 brugsforening efter § 1, stk. 1, nr. 3, at vedkommende forenings  

 varesortiment kun omfatter varer, for hvilke der gælder en formodning om, at  

 foreningens medlemmer udelukkende benytter dem til udøvelse af deres bedrift,  

 jf. herved lovens forarbejder og det til loven knyttede cirkulære.
Det  

 bemærkedes herved, at en andelsforenings skattemæssige status som  

 brugsforening eller indkøbsforening må fastlægges ud fra foreningens forhold,  

 uafhængigt af de enkelte medlemmers konkrete anvendelse af varerne.  

 Foreningen havde - også i de år, som sagen vedrørte - indrettet sig med et varesortiment, som omfattede en række varer, for  

 hvilke den nævnte formodning ikke gjaldt.
Højesteret tiltrådte derfor, at  

 foderstofforeningen ikke opfyldte betingelserne ifølge SEL § 1, stk. 1, nr. 3  

 a, for beskatning som indkøbsforening.
Det bemærkedes, at Højesteret var enig  

 i, at det ikke berettiger foreningen til beskatning som indkøbsforening, at  

 de pågældende varer kun udgjorde en ringe del af foreningens omsætning.
* Sagen er refereret i TfS 1997,100. Se også TfS 1997,165 hvor Landsskatteretten fandt, at en aktivitet udenfor det kooperative formål  

 som følge af det underordnede omfang ikke kunne fratage selskabet dets status  

 som kooperationsbeskattet efter SEL § 1, stk. 1, nr. 3. Afgørelsen er  

 indbragt for domstolene af Skatteministeriet.
Skattepligt som indkøbsforening er betinget af, at omsætningen med  

 ikke-medlemmer ikke væsentligt eller længerevarende overskrider 25% af den  

 samlede omsætning, se herom S.A.1.4.1. Foreninger der ikke opfylder dette  

 krav, men som i øvrigt har et kooperativt formål, se S.A.1.4., omfattes i  

 stedet af SEL § 1, stk. 1, nr. 4, og undergives dermed en beskatning der  

 svarer til aktieselskaber, se S.A.1.4.3. * Se om indkøbsforeninger også skd. cirk. nr. 136 af 7. nov. 1988, pkt. 8.
 Når et kooperativ, der beskattes som indkøbsforening, foruden  

 indkøbsforeningsfunktionen også udøver salgs- og  

 produktionsforeningsaktiviteter, må såvel indkøbsforeningens videresalg til  

 ikke-medlemmer som salgs- og produktionsforeningens opkøb hos ikke-medlemmer  

 henregnes til ikke-medlemsomsætningen, se Skat 1990.9.704 (LSR) (TfS  

 1990,403).
Der er i SEL § 16 A fastsat særlige regler for opgørelsen af omsætningen  

 med medlemmer og ikke-medlemmer (se herom S.C.7.). Hovedforeninger er  

 skattepligtige efter SEL § 1, stk. 1, nr. 3 eller nr. 3a, jf.
S.A.1.4.1 og  

 S.A.1.4.2.
 Om hovedforeninger se også skd. cirk. nr. 136 af 7. nov. 1988, pkt. 9.
S.A.1.4.1.2 Produktions- og salgsforeninger Produktions- og salgsforeninger er skattepligtige efter SEL § 1, stk. 1,  

 nr. 3, jf.
S.A.1.4.1.
 Produktions- og salgsforeninger er kooperative foreninger som bearbejder,  

 forædler eller sælger medlemmernes produkter eller tjenesteydelser.
Medlemmerne må selv drive en erhvervsvirksomhed, hvis produkter kan  

 viderebearbejdes eller sælges gennem foreningen.
Det er ikke tilstrækkeligt,  

 at medlemmerne leverer ubearbejdede materialer og arbejdskraft mv. til  

 foreningen, for hvis regning og risiko produktet så fremstilles og sælges.  

 Det er heller ikke tilstrækkeligt, at medlemmerne indskyder arbejdskraft og  

 kontante midler.
Se i øvrigt S.C.7.3.
Opkøb af råvarer og færdigvarer skal fortrinsvis ske hos medlemmer, men en  

 forening kan fortsat beskattes som produktions- og salgsforening, selv om den  

 i begrænset omfang foretager opkøb hos ikke-medlemmer.
Som råvarer anses  

 samtlige indkøb af produkter til videre forarbejdning.
 *Skattepligt som produktions- eller salgsforening forudsætter at mindst 10  

 medlemmers fælles erhvervsmæssige interesser fremmes af foreningen.
Skattepligten forudsætter ligeledes, at omsætningen med ikke-medlemmer  

 ikke væsentligt og længerevarende overskrider 25% af den samlede omsætning,  

 se S.A.1.4.1. Foreninger der ikke opfylder disse krav, men som i øvrigt har  

 et kooperativt formål, se S.A.1.4., omfattes i stedet af SEL § 1, stk. 1, nr.  

 4, og undergives dermed en beskatning svarende til aktieselskaber, se  

 S.A.1.4.3. * Om produktions- og salgsforeninger, se også skd. cirk. nr. 136 af 7. nov.  

 1988, pkt. 10.
S.A.1.4.2 Brugsforeninger Brugsforeninger, som ikke er omfattet af SEL § 1, stk. 1, nr. 3, er  

 skattepligtige efter SEL § 1, stk 1, nr. 3a.
 Brugsforeningerne kan vælge udelukkende at foretage udlodninger til  

 personlige medlemmer.
 Endvidere har brugsforeningerne ved opløsning mulighed for at vælge mellem  

 udlodning til medlemmerne på grundlag af omsætningen med disse og efter  

 tilladelse fra Ligningsrådet udlodning til gavn for brugsforeningsbevægelsen  

 eller til fremme af almene forbrugerinteresser.
*For brugsforeninger er der ikke fastsat et lovmæssigt krav til antallet  

 af medlemmer.
Der ligger dog et krav om et vist medlemsantal, eftersom der  

 skal være tale om en forening. * Det er en grundlæggende betingelse for beskatningen som brugsforening, at  

 medlemmerne anvender leverancerne helt eller delvist til privat forbrug.
 Ligeledes kan hovedforeninger kun beskattes som brugsforeninger, hvis  

 leverance til medlemsforeningens medlemmer anvendes helt eller delvist til  

 privat brug (se S.A.1.4.1.2).
 Såfremt medlemsforeningernes medlemmer udelukkende anvender leverancerne  

 ved udøvelsen af deres bedrift, vil foreningen ikke være omfattet af nr. 3a,  

 men i stedet vil andelsforeningen kunne være omfattet af bestemmelsen i nr.  

 3.
S.A.1.4.3 Aktieselskabsbeskattede andelsselskaber Andelsselskaber, som ikke omfattes af hverken nr. 2, 3 eller 3a, er  

 skattepligtige efter nr. 4, og dermed undergivet en beskatning svarende til  

 aktieselskabsbeskatningen.
 Der kan f.eks. være tale om andelsselskaber, der ikke kan omfattes af nr.  

 3, fordi de har en omsætning med ikke-medlemmer, der overskrider 25%.
Der kan også være tale om andelsselskaber, der har mindre end 10  

 medlemmer.
Disse andelsselskaber har tidligere været omfattet af § 1, stk. 1,  

 nr. 6 eller er blevet anset for andelsselskaber, der ikke anvender  

 omsætningen som grundlag for udlodningen til andelshaverne.
 Bestemmelsen i nr. 4 er en opsamlingsbestemmelse for andelsselskaber.
S.A.1.5 Gensidige forsikringsforeninger Skattepligtige efter SEL § 1, stk. 1, nr. 5, er gensidige  

 forsikringsforeninger, der ikke er omfattet af kap. 21 i lov om  

 forsikringsvirksomhed, dvs. gensidige forsikringsforeninger, der er  

 undergivet fuldt tilsyn.
Driver den gensidige forsikringsforening udelukkende  

 sygeforsikringsvirksomhed, kan told- og skatteregionen tillade foreningen  

 overført til skattepligt efter SEL § 1, stk. 1, nr. 6.
Herudover omfatter bestemmelsen de selskaber og foreninger mv., der opstår  

 ved ændring af en gensidig forsikringsforening efter at denne i henhold til  

 FUL § 14 d har overdraget sin forsikringsvirksomhed medmindre foreningen  

 ændres til et skattesubjekt, der er omfattet af SEL § 1, stk. 1, nr. 1 og 2,  

 eller FBL.
Foreningen vil således ikke kunne ændres til et skattesubjekt  

 omfattet af SEL § 1, stk. 1, nr. 6. * Se cirk. 198 af 14/12 1991, pkt. 5.1.
S.A.1.6 Investeringsforeninger Beskatningen af investeringsforeninger og deres medlemmer afhænger i  

 første omgang af, om der er udstedt omsættelige beviser (certifikater) for  

 medlemmernes indskud.
Er der ikke udstedt certifikater er foreningen kontoførende.
Disse  

 foreninger anses ikke for selvstændigt skattepligtige, og beskatning sker  

 alene hos medlemmerne.
Se nærmere S.A.1.6.3. Ved lov nr. 399 af 22. maj 1996  

 er der foretaget en egentlig definition af udloddende investeringsforeninger  

 i skattemæssig forstand, jf.
LL § 16 C, stk. 1. Der skal som efter de  

 gældende regler være tale om investeringsforeninger, der udsteder omsættelige  

 beviser for medlemmernes indskud, og som er vedtægtsmæssigt forpligtet til og  

 rent faktisk foretager årlige udlodninger.
Disse årlige udlodninger skal  

 mindst udgøre et beløb (minimumsudlodningen), der beregnes efter LL § 16 C,  

 stk. 2 - 6, og som blandt andet baseres på de i årets løb optjente indtægter.
 LL § 16 C har ifølge ændringslovens § 11, stk. 4 virkning fra og med 1.  

 januar 1996.
 De certifikatudstedende investeringsforeninger er selvstændig  

 skattepligtige efter SEL og beskattes efter § 1, stk. 1, nr. 6, (udloddende),  

 eller § 1, stk. 1, nr. 5a, (akkumulerende). Se nærmere henholdsvis S.A.1.6.1  

 og S.A.1.6.2.
 Certifikaterne skal fremtræde som særskilte dokumenter med et bestemt  

 pålydende, således at certifikatets ejer bliver lodtagen i foreningens  

 overskud og formue i forhold til certifikatets pålydende.
* Ligningsrådet antog efter en konkret vurdering at * et irsk  

 investeringsforetagende kunne sidestilles med en dansk investeringsforening,  

 se TfS 1994.815 (BF). Se også skd. cirk. nr. 136 af 7. nov. 1988 om  

 investeringsforeninger.
Der henvises endvidere til S.C.4 om den objektive  

 skattepligt.
S.A.1.6.1 Certifikatudstedende - udloddende Certifikatudstedende investeringsforeninger, der efter deres vedtægter har  

 forpligtet sig til inden fristen for indgivelse af selvangivelse for det  

 pågældende indkomstår at udlodde de i indkomståret indtjente renter, udbytter  

 mv. (som beskrevet i S.A.1.6.2), er omfattet af bestemmelsen i SEL § 1, stk.  

 1, nr. 6, som udloddende.
Dette gælder selv om intet medlem hæfter personligt  

 for foreningens forpligtelser, se Skat 1987.2.146 (SKD) (TfS 1987,108).
 Skattepligten som udloddende investeringsforening omfatter alene indtægt  

 ved den erhvervsmæssige virksomhed samt fortjeneste mv. på aktiver tilknyttet  

 den erhvervsmæssige virksomhed, se nærmere S.C.8.
 Ved udloddende investeringsforeninger forstås investeringsforeninger, der  

 udsteder omsættelige beviser for medlemmernes indskud, og som inden fristen  

 for indgivelse af selvangivelse for et indkomstår foretager en udlodning, der  

 mindst skal udgøre det efter LL § 16 C, stk. 2 - 6, opgjorte beløb  

 (minimumsudlodningen), og som ifølge deres vedtægter er forpligtet til at  

 foretage en sådan udlodning.
 Certifikatudstedende investeringsforeninger, der ikke udlodder renter,  

 udbytter mv. som ovenfor nævnt, er altid skattepligtige som akkumulerende  

 investeringsforeninger efter SEL § 1, stk. 1, nr. 5a.
Skattepligten som udloddende investeringsforening vil dog ikke ændres for  

 en forening, der for at kunne foretage en udlodning med hele eller halve  

 procenter af certifikaternes pålydende må tilbageholde en mindre del af årets  

 indtjente renter og udbytter.
Det må dog være sikret af foreningen, at det  

 således overskydende beløb ikke anvendes til varig værdiforøgelse af  

 certifikaterne, men overføres til næste regnskabsår og indgår i det beløb,  

 som dette år foreligger til udlodning.
 Er det beløb, som foreligger til udlodning, under 1% kan det under samme  

 betingelser som nævnt ovenfor overføres til næste regnskabsår, se Skat  

 1985.2.56 (SD).
 For investeringsforeninger, der er opdelt i afdelinger, hvoraf nogle er  

 akkumulerende og andre er udloddende, bedømmes skattepligten for hver  

 afdeling for sig, for så vidt der er sikkerhed for, at afdelingernes formue  

 mv. ikke kan sammenblandes.
*Kan afdelingernes formue ikke adskilles, beskattes afdelingerne under  

 ét som akkumulerende investeringsforening, hvis blot en af  

 afdelingerne er akkumulerende.
Se cirk. 136 af 7/11 1988, pkt. 12. *  

 Ligningsrådet afviste at besvare en anmodning om bindende forhåndsbesked,  

 idet Rådet fandt, at de rejste spørgsmål var af en sådan beskaffenhed, at de  

 ikke kunne besvares med den fornødne sikkerhed.
Sagen vedrørte bl.a.  

 spørgsmålet, om der forelå en akkumulerende eller en udloddende  

 investeringsforening.
Ligningsrådet henså bl.a. til, at det af de faktiske  

 oplysninger fremgik, at det måtte anses for tvivlsomt, om foreningens  

 udlodningsforpligtelse havde noget reelt indhold, TOLD-SKAT Nyt 1993.10.491  

 (BF) (TfS 1993,280).
I TfS 1994,165 (BF) fandt Ligningsrådet, at en forening, uanset at dens  

 medlemskreds eventuelt ikke ville komme til at overstige 8, efter  

 omstændighederne kunne anses for et selvstændigt skattesubjekt med karakter  

 af investe-ringsforening i SEL's forstand.
Da foreningen ifølge vedtægterne  

 inden fristen for indgivelse af selvangivelse for det pågældende indkomstår  

 var forpligtet til at udlodde de i selskabsskattelovens § 1, stk. 1, nr. 5a  

 nævnte indtægter og avancer efter fradrag af administrationsomkostninger,  

 blev den anset for omfattet af SEL § 1, stk. 1, nr. 6, og herefter alene  

 skattepligtig af indtægter ved erhvervsmæssig virksomhed.
 Rådet fandt endvidere, at værdipapirafkastet, hvori foreningens formue  

 ifølge vedtægterne kunne anbringes, ikke ville udgøre indtægt ved  

 erhvervsmæssig virksomhed.
S.A.1.6.2 Certifikatudstedende - akkumulerende Medmindre en certifikatudstedende investeringsforening opfylder de i * LL  

 § 16 C, stk. 1, nedenfor nævnte betingelser og anses for udloddende og *  

 der-med i følge SEL § 1, stk. 1, nr. 5 a skattepligtig efter SEL § 1, stk. 1,  

 nr. 6, vil den blive anset for akkumulerende og skattepligtig efter SEL § 1,  

 stk. 1, nr. 5a.
De certifikatudstedende investeringsforeninger er herefter  

 skattepligtige som akkumulerende, medmindre disse udlodder  

 minimumsudlodningen i LL § 16 C.
 Minimumsudlodningen udgør summen af indkomstårets indtægter og netto-beløb  

 som nævnt i LL § 16 C, stk. 3, med fradrag for tab og udgifter efter LL § 16  

 C, stk. 4 - 6. * (I det følgende er konsekvensændringer som følge af ny  

 kursgevinstlov, jf. lov nr. 440 af 10. juni 1997 indsat i parentes.
 Ændringerne har virkning pr. 1. jan 1998 medmindre andet er anført). * I  

 beregningen af minimumsudlodningen indgår følgende indtægter:
 1. Indtjente renter fordelt over den periode, renteindtægten vedrører.
 2. Indtjente udbytter efter LL § 16 A og afståelsessummer efter § 16 B,  

 som ikke omfattes af LL § 16 C, stk. 3, nr. 9.
 3. Gevinst på fordringer i fremmed valuta som omhandlet i KGL § 6. * (KGL  

 § 16).
 4. Gevinst på fordringer, der ikke udstedes med pålydende rente, der  

 opfylder mindsterentekravet efter KGL § 7. * (KGL § 38, jf. § 14).
5. Gevinst på finansielle kontrakter som omhandlet i KGL * §§ 29-33  

 fratrukket tab på finansielle kontrakter efter reglerne i KGL § 31, stk. 2-4  

 og § 32, stk. 2 og 3. * 6. Gevinst ved afståelse af aktier efter ABL § 2 fratrukket tab efter ABL  

 § 2, stk. 2.
 7. Gevinst ved afståelse af aktier efter ABL § 2 a.
 8. Gevinst efter ABL § 2 d, stk. 1, ved afståelse af beviser for indskud i  

 investeringsforeninger.
 9. Indtjente udbytter efter LL § 16 A og afståelsessummer efter § 16 B,  

 som for skattepligtige personer ville være omfattet af PSL § 4 a, stk. 1, nr.  

 1, 2, 5, eller 6.
10. Gevinst på fordringer der udstedes med en pålydende rente, der  

 opfylder mindsterentekravet efter KGL § 7 * (KGL 38, jf. § 14), fratrukket  

 tab på sådanne fordringer.
Dog kan tab alene fratrækkes, i det omfang tabene  

 ikke overstiger gevinsterne.
 I det samlede nettobeløb efter LL § 16 C, stk. 3, nr. 1 - 8, fradrages tab  

 på fordringer i fremmed valuta som omhandlet i KGL § 6 * (KGL § 16) samt tab  

 ved afståelse af beviser for indskud i investeringsforeninger, som for  

 skattepligtige omfattede af KSL § 1 eller dødsboskattelovens § 1, stk. 2,  

 ville have været fradragsberettigede efter ABL § 2 d, stk. 3. Er beløbet  

 negativt kan dette fradrages i indtægter efter LL § 16 C, stk. 3, nr. 9. Et  

 eventuelt overskydende negativt beløb kan herefter fradrages i nettobeløb  

 efter LL § 16 C, stk. 3, nr. 10.
 Investeringsforeningen kan ved opgørelsen af minimumsudlodningen fradrage  

 udgifter til administration, i det omfang udgifterne ikke overstiger et  

 eventuelt positivt nettobeløb opgjort efter LL § 16 C, stk. 3 og 4. Dette  

 fradrag fordeles forholdsmæssigt mellem positive nettobeløb opgjort efter:
 1. LL § 16 C, stk. 3, nr. 1 - 8, nedsat efter stk. 4, 1. pkt.
2. LL § 16 C, stk. 3, nr. 9 nedsat efter stk. 4, 2. pkt. og 3. LL § 16 C, stk. 3, nr. 10 nedsat efter stk. 4, 3. pkt.
 Er det samlede beløb, der opgøres til udlodning efter LL § 16 C, stk. 3 og  

 4, negativt, kan dette for investeringsforeningens 5 efterfølgende indkomstår  

 fradrages ved opgørelsen af de beløb, der skal udloddes efter LL § 16 C, stk.  

 3 - 5. Fradrag kan kun fremføres til et senere indkomstår, såfremt det ikke  

 for et tidligere indkomstår kan rummes i det beløb, der skal udloddes.  

 Fremførte fradrag fordeles efter reglerne i stk. 4 i det år, hvori fradrag  

 foretages.
 Det bemærkes, at lov nr. 399 af 22. maj 1996 i § 11, stk. 4 indeholder en  

 overgangsbestemmelse, hvor mulighederne for fremførsel af underskud i visse  

 situationer er muligt efter 1. januar 1996. Se nærmere herom afsnit S.F.
S.A.1.6.3 Kontoførende Kontoførende investeringsforeninger anses ikke for selvstændige  

 skattesubjekter.
Beskatning sker alene hos medlemmerne, der beskattes efter  

 investeringsforeningsloven, jf. lovbek. nr. 754 af 15. aug. 1996.
 Medlemmerne skal efter investeringsforeningslovens § 2 ved opgørelsen af  

 den skattepligtige almindelige indkomst medregne deres andel af:
 1. Indtjente renter fordelt over den periode, renteindtægten vedrører.
 2. Indtjente udbytter efter LL § 16 A og afståelsessummer efter LL § 16 B.
 3. Gevinst og tab som omhandlet i KGL.
 4. Realiserede fortjenester ved afståelse af aktier som omhandlet i ABL §  

 2 nedsat med eventuelle tab efter samme bestemmelse, realiserede fortjenester  

 ved afståelse af aktier som omhandlet i ABL § 2 a, realiserede fortjenester  

 som omhandlet i ABL § 2 d ved afståelse af beviser for indskud i  

 investeringsforeninger nedsat med eventuelle tab efter samme bestemmelse og  

 realiserede fortjenester ved afståelse af aktier som omhandlet i ABL § 4  

 nedsat med eventuelle tab efter samme bestemmelse.
 Medregning skal ske i overensstemmelse med de for det pågældende medlem  

 almindeligt gældende skatteregler, jf. dog § 2 i lovbekendtgørelse nr. 754 af  

 15. august 1996.
 Ved indkomstopgørelsen skal medregnes de beløb som foreningen har  

 indvundet i det regnskabsår, der falder sammen med eller udløber i medlemmets  

 indkomstår.
 Den i ABL §§ 2 og 4 nævnte frist på 3 år vedrørende erhvervelsen af  

 aktierne regnes fra det tidspunkt, hvor medlemmet foretager sit indskud i  

 investeringsforeningen, dog tidligst fra det tidspunkt, hvor  

 investeringsforeningen erhverver aktierne.
 Uanset bestemmelsen i ABL § 4, stk. 2, finder ABL § 4, stk. 1, anvendelse  

 på fortjenester ved afståelse af børsnoterede aktier.
 Uanset bestemmelsen i ABL § 5 opgøres fortjeneste eller tab ved afståelse  

 af aktier m.v. efter reglerne i ABL § 6, stk. 2 - 8.
Endvidere skal medlemmerne efter § 3 i investeringsforeningsloven ved  

 opgørelsen af den skattepligtige indkomst for det indkomstår, hvori medlemmet  

 hæver af sit indskud, udover de i lovens § 2 omhandlede beløb medregne  

 fortjeneste eller tab på en til det hævede indskud svarende andel af  

 investeringsforeningens værdipapirer på tidspunktet for hævningen af  

 indskuddet.
Medlemmets andel af fortjeneste eller tab anses for realiseret  

 ved hævningen af indskuddet.
Hæves kun en del af indskuddet, anses det først  

 indskudte beløb som først hævet.
Medregning sker efter de for det pågældende  

 medlem almindeligt gældende skatteregler.
Lovens § 2, stk. 3 - 5, finder dog tilsvarende anvendelse.
Indskyder et medlem helt eller delvist sit indestående i en  

 investeringsforening i en rateopsparing i pensionsøjemed eller en opsparing i  

 pensionsøjemed, der er omfattet af lov om beskatning af pensionsordninger  

 m.v., sidestilles det med hævning.
Udlodning af et indestående i en  

 investeringsforening fra en rateopsparing i pensionsøjemed eller en opsparing  

 i pensionsøjemed sidestilles med indskud, jf. investeringsforeningslovens §  

 3, stk. 2.
Da kontoførende investeringsforeninger ikke er selvstændige  

 skattesubjekter, finder LL § 16 B, stk. 1, ikke anvendelse i forbindelse med  

 foreningens udbetalinger til medlemmerne.
Der er herved henset til, at reglen  

 i LL § 16 B, stk. 1, er en værnsregel mod omgåelse af den toledede beskatning  

 af selskabsindkomst, se Skat 1990.3.217 (SKD) (TfS 1990,194).
 I andre tilfælde, hvor en sammenslutning har til formål at anbringe  

 deltagernes midler i værdipapirer, vil der normalt være tale om  

 interessentskaber, hvor skattepligten påhviler den enkelte deltager.
 S.A.1.7 Realkreditinstitutter mv.
 Skattepligtige efter SEL § 1, stk. 1, nr. 5b, er institutter godkendt i  

 hen-hold til realkreditloven, der ikke er omfattet af nr. 1. Bestemmelsen  

 omfatter endvidere de særlige fonde og foreninger, der i forbindelse med  

 omdannelsen af et realkreditinstitut til aktieselskab modtager aktierne i det  

 nye realkreditaktieselskab, jf. realkreditlovens § 69, stk. 1 og 2.
Herudover omfatter bestemmelsen følgende særligt nævnte institutter,  

 uanset at de er organiseret som fonde og foreninger: Kreditforeningen af Kommuner i Danmark, Landsbankernes Reallånefond, Dansk Landbrugs Realkreditfond, Danmarks Skibskreditfond og Dansk  

 Eksportfinansieringsfond.
 S.A.1.8 Andre foreninger mv.
 SEL § 1, stk. 1, nr. 6, er en opsamlingsbestemmelse, der omfatter  

 sammenslutninger, der på den ene side er selvstændige skattesubjekter, men på  

 den anden side hverken omfattes af bestemmelsens nr. 1-5b eller er begrænset  

 skattepligtige i henhold til lovens § 2 og heller ikke er undtaget fra  

 skattepligten i henhold til lovens § 3, stk. 1.
 Om de her omhandlede foreninger mv., se tillige skd. cirk. nr. 136 af 7.  

 nov. 1988, pkt. 13 og nedenfor S.A.1.10.3.
Skattepligten efter SEL § 1, stk. 1, nr. 6, omfatter alene indtægt ved  

 erhvervsmæssig virksomhed samt fortjeneste eller tab ved afhændelse,  

 afståelse eller opgivelse af formuegoder, der har eller har haft tilknytning  

 til den erhvervsmæssige virksomhed.
Det skal præciseres, at skattepligten  

 også omfatter formuegoder, der har haft tilknytning til den erhvervsmæssige  

 virksomhed, selv om dette ikke længere er tilfældet.
En fond, der bl.a. ejede en række anpartsselskaber, hvis formål var at  

 være komplementarer i kommanditselskaber, og som også ejede et  

 administrationsselskab, der stod for det daglige arbejde i fonden og dens  

 selskaber, fandtes at have udøvet erhvervsmæssig virksomhed i SEL's forstand,  

 jf. lovens § 1, stk. 1, nr. 6, og stk. 3, (lovbek. nr. 463 af 13. sept.  

 1978). Se TOLD-SKAT Nyt 1993.10.440 (HD) (TfS 1993,49) og nedenfor S.C.8.1.1.
 En medarbejderforening, hvis formål var at uddele ophavsretsmidler til  

 uddannelsesprojekter, var omfattet af SEL § 1, stk. 1, nr. 6. Foreningen var  

 ikke omfattet af FL § 2 og følgelig ej heller af FBL § 1, stk. 1, nr. 2.  

 Foreningens indtægter ansås for skattefrie, ikke-erhvervsmæssige indtægter.
Uddelinger var ikke almennyttige.
TfS 1994, nr. 432.
En forening, hvis formål var at samle distributionscentraler med den  

 hensigt at skabe et landsdækkende distributionsnet, var omfattet af SEL § 1,  

 stk. 1, nr. 6. Foreningen var ikke omfattet af FL § 2, stk. 1, idet den ikke  

 var en faglig sammenslutning, der havde til hovedformål at varetage de  

 økonomiske interesser for den erhvervsgruppe, medlemmerne tilhørte, jf.
TfS  

 1994, nr. 532.
* I TfS 1997,744 kunne en forening ikke anses at varetage medlemmernes  

 økonomiske interesser, hvorfor foreningen ikke var omfattet af FBL § 1, stk.  

 1, nr. 3, men derimod af SEL § 1, stk. 1, nr. 6. * Foreninger mv., som ikke driver skattepligtig virksomhed, er ikke pligtige  

 til at indsende selvangivelse.
Ligningsmyndigheden har dog ret til at afkræve  

 foreningen sådanne oplysninger, som er nødvendige for at afgøre, om  

 foreningen fortsat er skattefri.
S.A.1.8.1 Foreninger og korporationer Betegnelsen korporation er i denne forbindelse ensbetydende med forening.
 Afgrænsningen af disse selvstændige skattesubjekter overfor  

 sammenslutninger uden selvstændig skattepligt (interessentskaber,  

 kommanditselskaber, partrederier mv.), hvor skattepligten i stedet påhviler  

 hver enkelt deltager, kan være vanskelig at foretage, da interessentskaber  

 kan fremtræde med en organisation, der på et eller flere punkter ligner  

 foreningers organisation.
Af væsentlig betydning for denne sondring er sammenslutningens vedtægter  

 og hensigten med dens virksomhed, under hensyn til dens selvstændighed i  

 forhold til de enkelte deltagere, men herudover kan nedennævnte forhold være  

 af betydning for bedømmelsen.
Det bemærkes, at ingen enkelt af disse kan være  

 ubetinget afgørende:
*I TfS 1997,677 VLD ansås en sammenslutning der blev benævnt  

 interessentskab i stedet anset for en forening omfattet af SEL § 1, stk. 1,  

 nr. 6. Det blev tillagt vægt, at sammenslutningens formål ikke var  

 erhvervsmæssigt men af ideel karakter ligesom vedtægterne indeholdt en række  

 bestemmelser som var atypiske for interessentskaber og samejeforhold.
Det var  

 især bestemmelser om at nye "interessenter" kunne optages ved  

 almindelig flertalsbeslutning, at "interessenterne" ved udtræden  

 som altovervejende udgangspunkt ikke havde ret til nogen andel af formuen,  

 ligesom "interessenterne" på tidspunktet for opløsning af  

 "interessentskabet" alene havde krav på at få udbetalt et beløb  

 svarende til deres oprindelige indskud, idet et evt. overskud skulle  

 bortgives til en selvejende institution.
 Sammenslutningen havde endvidere haft en uformelt skiftende deltagerkreds.
* Der findes en anden kategori af sammenslutninger, hvis manglende  

 skattemæssige selvstændighed skyldes, at selve sammenslutningen mangler den  

 fornødne fasthed, nemlig den informelle gruppe.
 At skelne mellem på den ene side den informelle gruppe, som er uden  

 skattemæssig betydning, og på den anden side den skattepligtige forening er  

 derfor et spørgsmål, om den pågældende sammenslutning er tilstrækkelig fast  

 organiseret.
Dette kommer i høj grad til at bero på et konkret skøn, da man som  

 mindstemål for, at der skal foreligge en forening, kun kan kræve, at en  

 flerhed af personer gennem en vis tid har præsteret en fælles formålsrettet  

 virksomhed under en fælles ledelse.
Se skd. 71.675.
Der kan således ikke kræves gængse foreningsorganer (bestyrelse og  

 generalforsamling), skrevne vedtægter eller årsregnskab.
Det er heller ikke  

 en forudsætning, at det til enhver tid kan dokumenteres, hvem der er  

 medlemmer, eller nøjagtigt hvor mange medlemmer der er.
Optagelse i Foreningsregisteret er ikke nødvendig.
 At publikum eller myndighederne på forskellig måde anerkender  

 sammenslutningen som sådan, kan være et indicium for, at man bør betragte den  

 som en selvstændig skattepligtig forening.
S.A.1.8.2 Boligkollektiver Det forekommer, at en fast ejendom ifølge tinglyst skøde ejes af en  

 andelsboligforening, men at foreningen ikke kan betragtes som et selvstændigt  

 skattesubjekt.
 Sådanne sammenslutninger, der ofte betegnes boligkollektiver, beskattes  

 således ikke, men medlemmerne beskattes efter reglerne for ejendomme ejet i  

 sameje.
 Som typiske kendetegn ved boligkollektiver kan anføres:
 1. Ejendommen indeholder højst 3 beboelseslejligheder.
 2. Antallet af medlemmer overstiger ikke 15.
 3. Beslutninger vedrørende kollektivet, herunder om optagelse af nye  

 medlemmer, kræver enstemmighed hos medlemmerne.
 4. Medlemmerne hæfter personligt og solidarisk for ejendommens pantegæld.
 5. Medlemmerne er lodtagne i formuen i forhold til deres andel eller  

 andelsbevis.
Det følger heraf, at det forhold, at deltagerne alene hæfter for  

 pantegælden, ikke udelukker, at der foreligger et boligkollektiv.
Intet  

 enkelt kendetegn kan være afgørende for bedømmelsen af, om der foreligger en  

 skattepligtig forening eller et sameje (interessentskab), men ejendommens  

 indretning og medlemstallet får kun betydning, hvis det er tvivlsomt,  

 hvorvidt selve foreningsvedtægterne efter deres indhold opfylder de krav, der  

 må stilles til en interessentskabskontrakt.
Se i øvrigt Skat 1990.2.147 (SD)  

 (TfS 1990,30).
 Har boligkollektivet ikke disse typiske kendetegn, kan man ikke uden  

 videre lægge til grund, at der er tale om en forening, men spørgsmålet må  

 afgøres konkret.
 S.A.1.9 Se under S.H.
 S.A.1.10 Se under S.H.
 S.A.2 Begrænset skattepligtige selskaber mv.
Iflg.
SEL § 2 er udenlandske selskaber og foreninger mv. af tilsvarende  

 art, som de i SEL § 1 nævnte hjemmehørende selskaber og foreninger mv.  

 skattepligtige til Danmark, når de har indtægter her fra landet af en nærmere  

 angiven art, jf. nedenfor.
Skattepligtens omfang er begrænset til overskud  

 fra disse indtægter.
 Selskaber og foreninger mv. hjemmehørende i Grønland eller på Færøerne  

 sidestilles i denne forbindelse med udenlandske selskaber og foreninger.
 Om udenlandske selskaber m.v., der bliver fuldt skattepligtige her til  

 landet, fordi ledelsen har sæde her i landet, se S.A.1.
S.A.2.1 Erhvervsvirksomhed Selskaber, foreninger mv., som nævnt i SEL § 1, stk. 1 og 2, der har  

 hjemsted i udlandet er begrænset skattepligtige her til landet efter SEL § 2,  

 stk. 1, nr. 1 a.
Skattepligten omfatter:
- udøvelse af erhverv med fast driftssted her i landet eller deltagelse i  

 en erhvervsvirksomhed med fast driftsted her.
Bygge-, anlægs- eller  

 monteringsarbejde anses for at udgøre et fast driftssted fra første dag.
 - indkomst i form af løbende ydelser hidrørende fra en sådan virksomhed  

 eller fra afståelsen af en sådan virksomhed, når ydelserne ikke er udbytte,  

 afdrag på et tilgodehavende, renter eller royalities.
 - bortforpagtning af en sådan virksomhed.
 - fortjeneste eller tab ved afhændelse, afståelse eller opgivelse af  

 formuegoder, der er knyttet til en sådan virksomhed.
S.A.2.2 Fast driftssted Ved fastlæggelsen af, hvornår der må antages at foreligge fast driftssted,  

 lægges der også vægt på den præcisering af begrebet, der har fundet sted i  

 tilknytning til de indgåede DBO'er, herunder i kommentarerne til OECD  

 modelkonventionen.
 Fast driftssted antages herefter altid at foreligge, når virksomheden  

 drives gennem: filial, kontor, fabrik eller værksted.
 DBO'erne vil medføre, at Danmark først vil kunne gøre en beskatningsret  

 gældende overfor en byggevirksomhed her i landet, når denne virksomhed har  

 varet i en nærmere fastsat periode, som oftest mindst 12 måneder.
Varetages virksomheden her i landet af en såkaldt kvalificeret agent, der  

 fra det udenlandske selskab, han repræsenterer, har fuldmagt til at indgå  

 handler med bindende virkning for virksomheden, foreligger der fast  

 driftssted her i landet.
Det afgørende er, hvor aftalen sluttes (bliver  

 accepteret).
 Varetages virksomheden her i landet af en formidleragent (agent, der skal  

 have accept hos den i udlandet beliggende virksomhed på de ordrer, han  

 modtager), foreligger der ikke fast driftssted.
*Landsretten har i forbindelse med et retsforlig givet fortolkningsbidrag  

 til sondringen mellem kvalificerede agenter og formidleragenter (TfS  

 1997,713). * Et tysk selskab ville få et fast driftssted ved salg gennem en herboende  

 repræsentant.
Selv om repræsentanten alene kunne indgå en salgsaftale efter  

 forudgående godkendelse fra det tyske selskab, ville der ifølge almindelig  

 fuldmagtslære alligevel blive tale om fast driftssted, hvis ikke kunden  

 udtrykkelig blev gjort opmærksom på, at selskabet først var bundet af aftalen  

 efter dettes godkendelse.
TOLD-SKAT Nyt 1992.11.327 (TfS 1992,294).
 LSR fandt, at et tysk selskab ikke ville blive begrænset skattepligtig til  

 Danmark ved at entrere med et herværende selskab om optagelse af ordrer,  

 distribution heraf og udskrivning af fakturaer mv., idet de pågældende  

 funktioner blev anset for at være af forberedende art, og det danske selskab  

 ikke kunne binde det tyske selskab til aftaler, Skat 1989.3.239 (TfS  

 1989,165).
* Som et nyt stk. 6 er der i SEL § 2 indsat en bestemmelse, hvorefter et  

 udenlandsk foretagende, som sælger sine varer m.m. i eller fra Danmark gennem  

 en dansk repræsentant, hvis eneste salgsfunktion er passiv ordremodtagelse  

 via telefon, telefax, telex o.lign., kaldet "fjernsalg", ikke får  

 fast driftssted i Danmark.
Det er en forudsætning for reglens anvendelse, at  

 hverken fuldmagtsgiveren eller et dermed koncernforbundet selskab m.v., i  

 Danmark udøver erhvervsvirksomhed, der står i forbindelse med repræsentantens  

 salg.
 Bestemmelsen har virkning fra og med d. 1. januar 1997.
Der henvises i øvrigt til cirk. nr. 68 af 27. maj 1997 om fast driftssted  

 og fiskale repræsentanter. * Såfremt der via en filial med lager her i landet sker bindende salg til  

 aftagere, såvel her i landet som i udlandet, omfatter den begrænsede  

 skattepligt fortjenesten vedrørende salget både til Danmark og til udlandet.
Et amerikansk selskab, der havde datterselskaber i bl.a.
Danmark, blev  

 ikke anset for at have fast driftssted i Danmark efter SEL § 2, stk. 1, litra  

 a, ved at etablere et varelager her i landet hos en uafhængig tredjemand, da  

 ordreoptagelse og salgsaftaler skulle finde sted i udlandet.
Det danske  

 datterselskabs opgave var således alene at ekspedere de solgte varer fra  

 lageret til kunderne.
Told Skat Nyt 1991.1.34. (TfS 1991,38).
 Et schweizisk selskab blev anset for at have fast driftssted i forbindelse  

 med overtagelse af en portefølje af leasingkontrakter i Danmark, idet  

 hovedfunktionen for selskabet i forbindelse med erhvervelsen af  

 leasingporteføljen udførtes af et dansk administrationskontor, der ikke kunne  

 anses alene at udøve en virksomhed, der var forberedende eller hjælpende  

 karakter, Skat 1985.4.112.
Et strømførende undersøisk kabel, der føres hen over den danske  

 kontinentalsokkel, udgør ikke et fast driftssted, forudsat at der ikke sker  

 virksomhedsudøvelse på den danske kontinentalsokkel.
TfS 1994,24. (BF).
Hverken bygge- og anlægsvirksomhed eller tilsynsopgaver i forbindelse med  

 sådan virksomhed er omfattet af begrebet fast driftssted i den dansk-franske  

 DBO.
TfS 1996,460 (TSS).
 Tilstedeværelsen af en ren indkøbsfilial her i landet er ikke  

 tilstrækkelig til, at der foreligger fast driftssted.
 En frivillig momsregistrering af en udenlandsk virksomhed medfører ikke i  

 sig selv, at der dermed opstår skattepligt her til landet.
 Om begrebet fast driftssted i øvrigt, se Erik Møller i RR 1963, s. 8,  

 Skatteorientering 2. 3. juli 1985 og SO 1988.5.195.
Deltagelse i erhvervsvirksomhed Et udenlandsk selskab, der indgår en interessentskabskontrakt med et dansk  

 selskab om opførelse og drift af en virksomhed her i landet, erhverver fast  

 driftssted ved underskrivelsen af kontrakten, uanset at der går længere tid,  

 inden den egentlige drift af virksomheden kommer i gang, skd. 44.29 - R.R.  

 1978 SM s. 36. En svensk kraftværksvirksomhed deltog sammen med en dansk  

 virksomhed som interessent i et interessentskab (I/S B), hvis formål var at  

 opføre, eje og drive et kraftværk i Danmark.
I opførelsesperioden stillede  

 det svenske selskab visse medarbejdere til rådighed på timelønsbasis, men  

 projektering og opførelse blev forestået af et andet dansk selskab, og det  

 svenske selskab havde ikke indtægter herved og drev ikke bygge- og  

 anlægsvirksomhed.
Landsskatteretten fandt, at det svenske selskab først fik  

 fast driftssted i Danmark fra tidspunktet for idriftsættelsen af kraftværket.  

 TfS 1996,619 (LSR).
Et internationalt boreselskab, der deltog i efterforskning af olie ved  

 Grønland, blev ikke anset for skattepligtig her til landet af den virksomhed,  

 som udøvedes af det kontorhold, der fulgte med selskabets skib, og som var  

 placeret i København.
Kontorholdets virksomhed bestod i at føre bøger,  

 udarbejde rapporter og indkøbe udrustning, R.R. 1977 SM s. 215.
Andel i overskud Et udenlandsk selskab mv. er begrænset skattepligtigt, hvis det er  

 berettiget til en andel af overskuddet af en erhvervsvirksomhed med fast  

 driftssted her i landet, selv om denne ikke drives af selskabet.
Bestemmelsen  

 gælder eksempelvis de tilfælde, hvor et udenlandsk selskab som gengæld for  

 ydede lån betinger sig en andel i overskuddet i den herværende virksomhed, se  

 skd.cirk. af 7. nov. 1988, pkt. 15.
Europæiske økonomiske firmagrupper EU's rådsforordning nr. 2137/85 af 25. juli 1985 om Europæiske Økonomiske  

 Firmagrupper (EØFG) gælder umiddelbart i medlemsstaterne.
Der er ved lov nr.  

 217 af 5. april 1989 og bek. nr. 534 og 535 af 7. aug. 1989 fastsat regler om  

 administrationen her i landet af forordningen.
 EØFG behandles i Danmark generelt, herunder i skattemæssig henseende, som  

 interessentskaber.
Det må afgøres individuelt for hvert medlem, om medlemmet er begrænset  

 skattepligtig her i landet i medfør af reglerne i SEL § 2, stk. 1a.
Det må  

 ligeledes afgøres individuelt for hvert medlem, om Danmark i henhold til  

 DBO'en med den stat, hvor medlemmet er hjemmehørende, som kildestat har ret  

 til at beskatte medlemmets indkomst eller formue her i landet.
 Der henvises i øvrigt til Skat 1990.2.91.
S.A.2.3 Løbende ydelser Løbende ydelser fra en virksomhed med fast driftssted her i landet  

 medfører begrænset skattepligt, uanset hvorledes den løbende ydelse beregnes,  

 dvs. om den er fast eller variabel, beregnet efter f.eks. overskuddets eller  

 omsætningens størrelse eller efter værdien af naturalier.
Undtaget fra den begrænsede skattepligt i § 2, stk. 1, litra a, er løbende  

 ydelser, der må anses som udbytte, afdrag på tilgodehavender, renter og  

 royalties.
Royalties i denne forbindelse er ikke alene de vederlagsformer,  

 der er omfattet af KSL § 65 C, stk. 4, men også vederlag for anvendelsen af  

 eller retten til at anvende enhver ophavsret til et litterært, kunstnerisk  

 eller videnskabeligt arbejde, herunder spillefilm.
S.A.2.4 Bortforpagtning Selskaber, foreninger mv., der er beliggende i udlandet er begrænset  

 skattepligtige af forpagtningsafgifter, som hidrører fra bortforpagtning af  

 en virksomhed med fast driftssted her i landet, også når denne drives fra  

 lejede lokaler, eller i tilfælde, hvor den ejendom, hvorfra virksomheden  

 drives, ikke samtidig bortforpagtes.
Når en virksomhed med fast driftssted her i landet afhændes, bliver ejere,  

 som ikke er fuldt skattepligtige i medfør af SEL § 1, stk. 1 og 2, kun  

 beskattet af fortjeneste, hvis denne hidrører fra afståelse af formuegoder  

 knyttet til en virksomhed, som medfører begrænset skattepligt, jf.
KSL § 2,  

 stk. 1, d) og e).
 En forpagtningsafgift er omfattet af den begrænsede skattepligt, hvad  

 enten den er fast eller variabel - f.eks. sat i forhold til overskuddets  

 eller omsætningens størrelse eller værdien af naturalier.
S.A.2.5 Fast ejendom Ifølge SEL § 2, stk.1b, er selskaber og foreninger mv., der har hjemsted i  

 udlandet, men i deres egenskab af ejer, medejer, brugs- eller indtægtsnyder  

 oppebærer indtægt (herunder også en fast forpagtningsafgift) af en her i  

 landet beliggende fast ejendom, begrænset skattepligtige.
Skattepligten  

 omfatter endvidere fortjeneste ved afståelse af fast ejendom omfattet af EBL * eller AL § 29 eller § 29 S.
S.A.2.6 Udbytteindtægter Udenlandske selskaber og foreninger mv., som oppebærer udbytteindtægter  

 mv. fra her i landet hjemmehørende selskaber, er omfattet af skattepligten  

 her i landet, jf.
SEL § 2, stk. 1c.
Skattepligten omfatter iflg.
SEL § 3,  

 stk. 6, også sådanne udenlandske selskaber og foreninger, som i øvrigt måtte  

 være undtaget fra skattepligt efter SEL § 3, stk. 1. Udenlandske statslige  

 organer, der ikke er organiseret som et selskab eller en forening m.v., er  

 ikke begrænset skattepligtige til Danmark.
TfS 1994,236.
Hvis der er indgået en DBO med det land, hvor selskabet mv. er  

 hjemmehørende, kan der være fastsat bestemmelser om, at udbyttet kun kan  

 beskattes i anden stat.
Det forekommer også, at begge stater har delt  

 beskatningsretten.
Se også D.D. 2 artikel 10 samt D.E.
Ved lov nr. 219 af 3. apr. 1992 er moder-/datterselskabsdirektivet  

 90/435/EØF gennemført.
Herefter omfatter skattepligten ifølge SEL § 2, stk.  

 1, litra c, ikke udbytte, som et selskab, der er hjemmehørende i en stat, der  

 er medlem af EU, modtager i udbytte fra et selskab, der er hjemmehørende her  

 i landet, jf.
SEL § 2, stk. 5.
Det er en betingelse, at det udbyttemodtagende selskab - moderselskabet - har ejet mindst 25 pct. af aktiekapitalen i det udbyttegivende selskab -  

 datterselskabet - enten i hele det indkomstår, hvori udbyttet er modtaget,  

 eller i en sammenhængende periode på mindst to år frem til det tidspunkt,  

 hvor udbyttet modtages.
Det er endvidere en betingelse, at såvel  

 moderselskabet som datterselskabet er omfattet af begrebet selskab i en  

 medlemsstat i artikel 2 i direktiv 90/435/EØF. * Der er den 8. okt. 1997, som  

 konsekvens af en af EF-domstolen afsagt dom, fremsat et lovforslag L 13 om  

 ændring af bl.a.
SEL § 13, stk. 1, nr. 2 og KSL § 65, stk. 5, således at  

 udbytte er skattefrit, når moderselskabet ejer mindst 25% af aktiekapitalen i  

 en sammenhængende periode på mindst 1 år, inden for hvilken periode  

 udbytteudlodningstidspunktet skal ligge.
Se nærmere om lovforslaget under  

 S.C.1.2.4.4. * Et selskab, der er stiftet eller indregistreret i Gibraltar i henhold til  

 the Company Ordinance, som uden valgmulighed og uden fritagelse er omfattet af  

 selskabsskat i Gibraltar og som i øvrigt opfylder betingelserne i  

 moder/datterselskabsdirektivets artikel 2, vil være omfattet af begrebet  

 selskab i en medlemsstat som nævnt i SEL § 2, stk. 5 og KSL § 65, stk. 5,  

 TOLD-SKAT Nyt 1992.17.515 (Dep) (TfS 1992,359).
Den begrænsede skattepligt omfatter først og fremmest udbyttebeløb, i  

 hvilke der efter KSL § 65 skal indeholdes udbytteskat.
Foruden det  

 almindelige af generalforsamlingen fastsatte årlige udbytte gælder dette  

 udbetalinger ved nedsættelse af aktiekapital i selskaber, der ikke er under  

 likvidation, samt udlodninger foretaget forud for det kalenderår, hvori  

 selskabet endeligt opløses, og afståelsessummer, der er omfattet af LL § 16  

 B, stk. 1.
Begrænset skattepligt foreligger også, når udenlandske selskaber,  

 foreninger mv. i øvrigt modtager udbytter omfattet af LL § 16 A, stk. 1 eller  

 afståelsessummer omfattet af LL § 16 B.
Herved vil også udbytter, hvori der  

 ikke skal indeholdes udbytteskat, være omfattet af den begrænsede  

 skattepligt.
Det vil navnlig være maskeret udbytte eller udlodning.
Ved  

 bestemmelserne i LL § 16A, stk. 2, LL § 16A, stk. 3 og LL § 16B, stk. 2, er  

 der tillagt de kommunale skattemyndigheder bemyndigelse til at tillade, at de  

 nævnte udbetalinger i skattemæssig henseende behandles i overensstemmelse med  

 reglerne i ABL.
Dermed bortfalder den begrænsede skattepligt, hvis  

 tilladelsen omfatter udenlandske selskaber og foreninger mv.
 Skattepligten af udbytteindtægter omfattet af SEL § 2, stk. 1c, anses for  

 endeligt opfyldt ved den i henhold til KSL § 65 foretagne indeholdelse af  

 udbytteskat på 25% eller den skat, der skal betales i henhold til KSL § 65A,  

 stk. 1.
 De udbytteindtægter, der ikke er omfattet af indeholdelsespligten i KSL §  

 65, skal for begrænset skattepligtige ligeledes beskattes med en bruttoskat  

 på 25 pct.
 For begrænset skattepligtige er udbytteskatten - uanset om der foreligger  

 indeholdelse eller ej - en endelig skat, og det pågældende udbyttebeløb skal  

 således ikke indgå i en indkomstopgørelse vedr. andre af bestemmelsen  

 omfattede skattepligtige indkomster.
S.A.2.7 Indtægter ved arbejdsudleje Udenlandske selskaber og foreninger mv., som oppebærer indkomst her fra  

 landet, der i medfør af KSL § 43, stk. 2 litra h, skulle henregnes til  

 A-indkomst, hvis den udbetaltes til en person, skal i henhold til SEL § 2,  

 stk. 1e, jf.
KSL § 65 B svare en skat på 30 pct. af den omhandlede  

 bruttoindtægt.
 Bestemmelsen omfatter vederlag i penge samt i forbindelse hermed ydet fri  

 kost og logi til personer, der for selskabets regning stilles til rådighed  

 for at udføre arbejde her i landet.
 Skattepligten er endeligt opfyldt ved skattens indeholdelse.
S.A.2.8 Konsulenthonorar Udenlandske selskaber, foreninger mv., som oppebærer vederlag som  

 rådgiver, konsulent eller anden lignende medhjælp for en virksomhed her i  

 landet, er begrænset skattepligtig heraf, jf.
SEL § 2, stk. 1, litra f.
 Den begrænsede skattepligt omfatter således også honorarer, der ville være  

 omfattet af KSL § 43, stk. 2, litra a, om medhjælp for bestyrelser mv., hvis  

 de var udbetalt til en fysisk person.
Det er dog en betingelse, at en person, der tidligere har været fuldt  

 skattepligtig til Danmark efter KSL § 1, stk. 1, nr. 1, er hovedaktionær i  

 det udenlandske selskab, som modtager vederlaget og samtidig er eller inden  

 for de seneste 5 år forud for skattepligtsophøret har været hovedaktionær i  

 det selskab, som udreder vederlaget.
Er den udbetalende virksomhed personligt  

 ejet, henses til, om den pågældende person ejer eller har ejet 25 pct. eller  

 mere af egenkapitalen, eller har eller har haft afgørende indflydelse i  

 virksomheden.
De for aktionærer gældende kriterier finder tilsvarende  

 anvendelse.
Om konsulenthonorarer, se skd.cirk. af 7. nov. 1988, pkt. 20.
S.A.2.9 Royalty Udenlandske selskaber, foreninger mv. er begrænset skattepligtige af  

 royalty hidrørende fra kilder her i landet, jf.
SEL § 2, stk. 1, litra g.
 Det er en betingelse for den begrænsede skattepligt, at royaltybetaleren  

 har hjemting her i landet.
Der foreligger dog begrænset skattepligt, hvis udbetalingen foretages af  

 en befuldmægtiget, der har hjemting her, jf.
KSL § 65 C, stk. 1.
 I KSL § 65 C, stk. 4, defineres royalty som betalinger af enhver art, der  

 modtages som vederlag for anvendelsen af eller retten til at anvende ethvert  

 patent, varemærke, mønster eller model, tegning, hemmelig formel eller  

 fremstillingsmetode eller som vederlag for oplysninger om industrielle,  

 kommercielle eller videnskabelige erfaringer.
 Royaltybeskatningen omfatter alene vederlag for anvendelsen af eller  

 retten til at anvende de nævnte rettigheder eller formuegoder, men ikke  

 indtægter ved salg af de nævnte rettigheder.
Betaling for køb af patenter, varemærker mv. er således ikke omfattet af  

 royaltybeskatningen.
Betaling for køb af efterforskningsdata i tilknytning  

 til kulbrinteindvinding vil heller ikke være omfattet af royaltybeskatningen.  

 Om afståelse af formuegoder, der er knyttet til en virksomhed med fast  

 driftssted i Danmark, se S.A.2.1.
 KSL's definition af royalty afviger fra artikel 12 i OECD's model til DBO,  

 idet royaltybeskatningen ikke omfatter vederlag for anvendelsen af eller  

 retten til at anvende enhver ophavsret til et litterært, kunstnerisk eller  

 videnskabeligt arbejde, f.eks. forfatterroyalty og royalty for brug af musik,  

 spillefilm, video mv.
Royaltyindtægter, der er omfattet af bestemmelsen, beskattes med en  

 bruttoskat på 30 pct.
Royalty-skatten opkræves ved indeholdelse, jf.
KSL § 65  

 C og skm. bkg.nr. 768 af 19. sept. 1995.
 Der henvises i øvrigt til skd.cirk. nr. 136 af 7. nov. 1988, pkt. 21.
S.A.2.10 Selvangivelsespligten Selskaber og foreninger mv., der er begrænset skattepligtige af indtægter,  

 som omhandlet i SEL § 2, stk. 1a, b og f, er pligtig at selvangive disse  

 indtægter, og det udenlandske selskabs eller forenings herværende  

 befuldmægtigede er medansvarlig for skattens erlæggelse.
 Dette gælder ligeledes, hvis selskabet eller foreningen har modtaget  

 udbytte omfattet af LL § 16A, stk. 1, eller afståelsessummer, omfattet af LL  

 § 16 B, i hvilke der ikke skal foretages indeholdelse af udbytteskat efter  

 KSL § 65, eller har oppebåret royaltyindtægter, hvori der ikke er indeholdt  

 royaltyskat.
S.A.2.11 Skattepligt ifølge kulbrintebrinteskatteloven Selskaber mv., der har indtægt ved virksomhed knyttet til forundersøgelse,  

 efterforskning og indvinding af kulbrinter fra dansk område, er  

 skattepligtige til Danmark i medfør af kulbrinteskatteloven.
For disse  

 selskaber mv. indebærer kulbrinteskatteloven derfor en udvidelse af den  

 subjektive skattepligt.
I det omfang selskaber mv., der udfører virksomhed knyttet til den danske  

 kulbrinteaktivitet, ikke tillige er fuldt skattepligtige efter SEL § 1 eller  

 begrænset skattepligtige efter SEL § 2, foretages ansættelsen af Told- og Skatteregion Esbjerg, som også foretager ligning, beregning og opkrævning  

 af skatter, der pålignes i medfør af kulbrinteskatteloven.
For selskaber mv., der tillige er skattepligtige efter SEL §§1 eller 2  

 gælder der ingen særlige regler i kulbrinteskatteloven med hensyn til  

 ansættelse, beregning og opkrævning af skatter.
Ansættelsen for disse  

 selskaber mv. skal således foretages af de kommunale ligningsmyndigheder.
S.A.3 Skatteundtagne og skattefritagne SEL § 3, stk. 1, opregner en række selskaber, foreninger og institutioner,  

 som er fuldstændig undtaget fra skattepligten, eller som er fritaget for  

 beskatning af indkomst fra visse angivne kilder.
SEL § 3, stk. 1, finder ikke  

 anvendelse på fonde mv., omfattet af FBL.
 Endvidere indeholder bestemmelsen i stk. 4 regler om skattefritagelse for  

 visse foreninger mv. omfattet af SEL § 1, stk. 1, nr. 6, når de opfylder  

 nærmere angivne krav af formålsmæssig karakter.
S.A.3.1 Skatteundtagne Bestemmelsens stk. 1 omhandler institutioner mv., der er undtaget fra  

 skattepligten.
Den i loven foretagne opregning er udtømmende og kan ikke  

 udvides til institutioner, der ligner de i loven nævnte.
 Nedenfor er institutionerne mv. angivet i alfabetisk orden.
* SEL § 3, stk. 1, nr. 12 og nr. 18 er blevet ophævet ved lov nr. 1072 af  

 22. december 1997 som konsekvens af at Københavns Fondsbørs og  

 Værdipapircentralen er blevet skattepligtig efter den særlige hjemmel i SEL §  

 1, stk. 1, nr. 2 C. * Nummerangivelsen svarer til nummereringen i lovbestemmelsen, hvortil  

 henvises for så vidt angår skatteundtagelsens nærmere indhold.
Endvidere er  

 skatteundtagelsens omfang og betingelser herfor nærmere beskrevet i en note  

 for visse af institutionerne.
 Se også skd. cirk. nr. 136 af 7. nov. 1988 pkt. 22-27.
1. Dvs. foreninger, der er afgiftsfri i medfør af lov om landboforeningers  

 og husmandsforeningers auktioner mv.
Fritagelsen gælder kun indtægt ved  

 statutmæssig virksomhed, og ikke indtægt ved drift, udlejning eller  

 bortforpagtning af fast ejendom eller ved anden erhvervsmæssig virksomhed.
2. Bedriftssundhedstjenester omfattet af SEL § 1, stk. 1, nr. 1, 2 eller  

 6, såfremt de pågældende selskaber eller foreninger alene driver  

 bedriftssundhedstjeneste i overensstemmelse med arbejdsmiljølovens regler, og  

 såfremt indtægterne herved ifølge vedtægtsmæssig bestemmelse udelukkende kan  

 anvendes til de formål med bedriftssundhedstjenester, der er fastsat i de  

 pågældende regler.3. Det er her en betingelse, at virksomheden drives af en  

 selvejende institution, og at indtægterne kun kan anvendes til institutionens  

 formål.
En fond, der drev en børneinstitution, blev - uanset at den var  

 godkendt af kommunalbestyrelsen og ikke af staten - anset omfattet af SEL §  

 3, stk. 1, nr. 5, om skattefrihed for "statsanerkendte børnehjem",  

 da beføjelsen til at godkende børnehjem i bistandsloven var overført fra  

 Socialministeriet til kommunalbestyrelsen, og da fonden udelukkende kunne  

 anvende overskuddet til at drive det i henhold til bistandsloven godkendte  

 børnehjem.
Reglen i § 2 i fondens vedtægter måtte forstås således, at fonden  

 alene havde til formål at drive A som behandlingstilbud omfattet af  

 bistandslovens § 66. Ifølge § 7 i fondens vedtægter kunne midlerne alene  

 anvendes i forbindelse med det formål, og ifølge § 8 i fondens vedtægter  

 kunne eventuelle midler ved opløsning alene anvendes til beslægtede formål og  

 med kommunens (tilsynsmyndighedens) godkendelse.
LSR fandt herefter, at  

 fonden udelukkende kunne anvende overskud til det skattefriholdte formål at  

 drive det i henhold til bistandslovens § 66 godkendte børne- og ungdomshjem.  

 Betingelserne for skattefritagelse efter SEL § 3, stk. 1, nr. 5, for de af  

 klageren omhandlede skatteår var således opfyldt, jf.
TfS 1996,508 (LSR). *  

 Ved lov nr. 888 af 3. dec. 1997 er det blevet præciseret, at SEL § 3, stk. 1,  

 nr. 5 nu omfatter statsanerkendte rekovalesenthjem, døgninstitutioner for  

 børn og unge og offentligt godkendte opholdssteder for børn og unge. * 4. Boligselskaber, der er godkendt af boligministeren til at udøve  

 almennyttig boligvirksomhed.
Indtægterne må, bortset fra normalforrentning af  

 en eventuel indskudskapital ifølge vedtægtsmæssig bestemmelse kun kunne  

 anvendes til almennyttige boligformål.
 5. De i lov om byfornyelse og boligforbedring nævnte selskaber på  

 tilsvarende betingelser som saneringsselskaberne, se note 11.
6. Det er en betingelse, at alle inden for værkets område kan få leverance  

 fra værket.
En vindmøllepark er anset for omfattet af bestemmelsen.
 7. For de nævnte havne og værker er organisationsformen uden betydning for  

 fritagelsen, men ud over den anførte offentlige adgang og leveringspligt er  

 det en betingelse, at det er vedtægtsmæssigt bestemt, at virksomhedernes  

 indtægter både løbende og ved opløsning kun kan anvendes til havnens,  

 respektive værkets formål eller til formål til videreførelse af virksomheden.
Der bortses dog fra normal forrentning eller tilbagebetaling af eventuel  

 indskudskapital.
Told- og skatteregionerne, for Københavns og Frederiksbergs  

 kommuners vedkommende skattedirektoraterne, kan i særlige tilfælde dispensere  

 fra kravet om, at begrænsningen for indtægtsanvendelsen skal fremgå af  

 vedtægterne, jf.
SEL § 3, stk. 7, se skd. cirk. nr. 136 af 7. nov. 1988 pkt.  

 24, samt skm. bek. nr. 527 af 17.6.1996.
 8. Oprettet i tilslutning til de anerkendte trossamfund eller til  

 folkekirken.
9. * Udgår som konsekvens af Københavns Fondsbørs er skattepligtig efter SEL § 1, stk. 1, nr. 2 C. * 10. Pensionskasser, der er undergivet tilsyn efter loven om tilsyn med  

 firmapensionskasser eller efter lov om forsikringsvirksomhed.
Andre  

 pensionskasser er undtaget fra skattepligten for så vidt skatteministeren i  

 hvert enkelt tilfælde træffer bestemmelse herom, jf.
SEL § 3, stk. 1, nr. 9.
 11. De i lov om sanering nævnte saneringsselskaber.
 Det er en betingelse at indtægterne, bortset fra normal forrentning af  

 indskudskapital, efter vedtægterne kun kan anvendes til saneringsformål.
12. Staten og dens institutioner er undtaget fra skattepligten bortset fra  

 Post Danmark, jf.
SEL § 1, stk. 1, nr. 2 b.
SEL § 3 omfatter ikke virksomheder, der er etableret som aktieselskaber uanset  

 ejerforholdet, Skat 1986.1.75 (SKD). (TfS 1986,63) 13. Gælder TV 2's landsdækkende virksomhed og de regionale virksomheder.
Fælles for institutioner med betinget, men fuldstændig fritagelse er, at *  

 disse er fritaget for skattepligt, såfremt indkomsten hidrører fra den/de  

 aktivitet(er) der ifølge lovbestemmelsen betinger den fuldstændige  

 skattefritagelse.
Udøver institutionerne derimod aktivitet(er), som går ud  

 over formålet, er institutionerne ikke blot skattepligtige af indkomsten  

 heraf, men af den samlede indkomst. * S.A.3.1.1 Iht. særlig lov Bestemmelsen i § 3, stk. 1, anses for udtømmende, og institutioner, der  

 ikke er omtalt, kan ikke fritages for skattepligten, medmindre hjemmelen til  

 skattefritagelse findes i særlig lov som f.eks. for Dansk Tipstjeneste A/S i  

 lov om tipning.
Om internationale organisationer henvises til LVD.
S.A.3.2 * Fritagelse for at indsende selvangivelse for almenvelgørende  

 eller almennyttige foreninger * En række foreninger mv. omfattet af SEL § 1, stk. 1, nr. 6, vil uanset  

 forekomsten af skattepligtige indkomster være fritaget for  

 selvangivelsespligt, ligesom de ikke er medtaget ved skatteansættelsen.
Det  

 gælder foreninger mv. med udelukkende almennyttige eller almenvelgørende  

 formål, hvor den erhvervsmæssige virksomhed har en naturlig sammenhæng med  

 formålet.
Sådanne foreninger mv. antages ikke at have nogen indkomst til  

 beskatning pga. reglerne om fradragsret for udlodninger og hensættelser, jf.  

 SKL § 2, stk. 1, nr. 5.
De foreninger mv., der er fritaget for selvangivelsespligt, svarer til de  

 foreninger mv., der under det tidligere gældende fritagelsessystem var  

 bevilget eller kunne bevilges en »stående skattefritagelse«.
Disse  

 foreninger mv. skal ikke oplyse skattemyndighederne om de foretagne  

 udlodninger.
 Selvangivelsespligtige foreninger mv., skal derimod på selvangivelsen  

 fradrage udlodningerne eller hensættelserne efter SEL § 3, stk. 2 og 3.
 Fradrag efter SEL § 3, stk. 2 og 3, kan ikke medføre et skattemæssigt  

 underskud, der kan fremføres efter reglerne i LL § 15.
 Om afgrænsningen mellem selvangivelsespligtige og  

 ikke-selvangivelsespligtige foreninger mv., se skd. cirk. nr. 136 af 7. nov.  

 1988, pkt. 80.
S.A.3.3 SEL § 3, stk. 4 Uanset foreninger mv. omfattet af SEL § 1, stk. 1, nr. 6, ikke i sine  

 vedtægter har almenvelgørende eller på anden måde almennyttige formål, kan  

 der efter SEL § 3, stk. 4, ske hel eller delvis skattefritagelse.  

 Bestemmelsen fortolkes dog meget restriktivt, se skd. 73.225.
 Se også skd. cirk. nr. 136 af 7. nov. 1988, pkt. 56.
S.A.3.4 SEL § 3, stk. 5 I medfør af SEL § 3, stk. 5, finder de i § 3, stk. 2-4, givne regler  

 tillige anvendelse på selskaber omfattet af lovens § 1, stk. 1, nr. 1 og 2,  

 når den altovervejende del af aktie- eller anpartskapitalen ejes af en  

 forening mv. med almenvelgørende eller på anden måde almennyttigt formål.
 Reglen indebærer, at indkomst optjent af selskabet anses for indtjent af  

 foreningen mv. i samme indkomstår, og praktiseres ved at selskabet indrømmes  

 et ligningsmæssigt fradrag for det beløb, der anses for indtjent af  

 foreningen mv.
 Beløbet indtægtsføres tilsvarende i foreningen mv. i samme indkomstår,  

 uanset om det overførte beløb formelt benævnes gave, udbytte eller lignende.
Det er herefter en forudsætning for reglens anvendelse, at foreningen i  

 samme indkomstår anvender hele det overførte beløb til formål, der kan give  

 fradragsret efter reglerne i SEL § 3, stk. 2 og 3, under iagttagelse af  

 prioriteringsreglen i SEL § 3, stk. 2, 2. pkt. * Et selskab, der drev  

 restaurations virksomhed, var ejet af en sportsforening med almennyttigt  

 formål.
LSR fandt, at der kun kunne godkendes skattefrihed af den del af  

 selskabets overskud, som var udbetalt som udbytte, idet den resterende del af  

 overskuddet ikke kunne anses anvendt eller henlagt til almennyttigt formål.  

 Denne del af overskuddet, der var udgiftsført i foreningen som overført til  

 selskabets egenkapital, var herefter skattepligtig for selskabet, jf.
TfS  

 1997,594 (LSR). * Fradrag efter SEL § 3, stk. 5, kan ikke medføre et skattemæssigt  

 underskud, der kan fremføres efter reglerne i LL § 15.
 Det er en betingelse for at anvende SEL § 3, stk. 5, at selskabets  

 selvangivelse vedlægges foreningens mv. regnskab for vedkommende indkomstår.
 Anvendelsen af SEL § 3, stk. 5, er endvidere betinget af, at begæring om  

 fradrag vedlægges både foreningens mv. og datterselskabets selvangivelser.
 Er foreningen mv. fritaget for selvangivelsespligt efter SKL § 2, stk. 1,  

 nr. 5, er det tilstrækkeligt, at begæringen følger datterselskabets  

 selvangivelse.
