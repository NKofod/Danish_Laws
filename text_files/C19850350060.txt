 Baggrund:
 - Bekendtgørelse nr. 32 af 29. januar 1979 om arbejdstøj og personlige  

 værnemidler.
 Denne At-meddelelse oplyser om faldsikring, og hvor den skal bruges.
Faldsikringsudstyr består normalt af seletøj og line.
Det findes i 3  

 hovedtyper, indrettet til at - opfange personer, der falder - hindre personer i at falde, eller - sænke og løfte personer, fx i en brønd eller en silo.
Brug og egenskaber Faldsikring skal bruges, hvis arbejdet ikke kan tilrettelægges og udføres  

 forsvarligt på anden måde.
 Faldsikring er en nødløsning, og det er normalt bedre at bruge fx  

 stillads, personløft eller rækværk.
Arbejdsgiveren skal sørge for - at den ansatte forsynes med egnet faldsikring, der ikke medfører unødige  

 gener, og at den bliver brugt under hele arbejdet - at den ansatte instrueres og oplæres i brugen samt oplyses om faren ved  

 at undlade faldsikring.
Instruktionen og oplæringen skal omfatte tilpasning,  

 vedligeholdelse og opbevaring af værnet - vedligeholdelse og renholdelse af faldsikringsudstyret.
 Faldsikring anskaffes og betales af arbejdsgiveren og er dennes ejendom.
 Den ansatte skal bruge faldsikring, hvor det er påkrævet.
Brugsanvisning Ved levering skal der fra leverandøren medfølge en brugsanvisning på dansk  

 med nødvendige oplysninger om egenskaber, tilpasning, brug, vedligeholdelse  

 og opbevaring.
Godkendelse Der er intet krav om, at faldsikringsudstyr skal være godkendt, men der  

 findes udstyr, godkendt af arbejdstilsynet i Danmark eller i et af de øvrige  

 nordiske lande.
Man skal være opmærksom på, om en eventuel godkendelse af  

 udstyret dækker beskrivelserne i denne vejledning.
Seletøj Valg af seletøj afhænger af, hvad det skal bruges til.
Til standsning af frie fald skal der bruges seletøj, som har remme  

 om bryst, liv, sæde og lår.
Linen skal fastgøres, så man hænger opret efter  

 fald.
 Til hindring af fald kan seletøjet være et bælte med D-ringe, som  

 linen fastgøres i.
 Det kan fx bruges ved stigearbejde eller til at begrænse, hvor langt man  

 kan bevæge sig ud mod en tagkant.
 Til mastearbejde kan seletøjet være et bælte med rygstøtte og  

 D-ringe, som stroppen fastgøres i.
Til at sænke eller løfte personer, fx i brønde og tanke, skal der  

 bruges seletøj, som har remme om bryst, liv og skridt, og hvor linen  

 fastgøres, så man hænger opret.
Seletøj med skridtrem må ikke bruges til at  

 standse et fald.
Liner Liner kan være elastiske eller uelastiske.
 En line, som anvendes til løftesele, og som ikke bruges sammen med spil,  

 skal have en diameter på mindst 16 mm, så hånden kan gribe fast om linen.
 Elastiske liner forlænges med mellem 30% og 60% af sin oprindelige  

 ubelastede længde ved en belastning på 10kN (1000 kg) og er egnet til  

 standsning af et frit fald.
Uelastiske liner kan bruges til hindring af fald.
Til standsning  

 af fald må de kun anvendes sammen med støddæmper eller fangindretning.
 Støddæmpere skal optage en del af faldenergien, så opbremsningen  

 ikke bliver for brat.
 Automatiske fangindretninger holder linen stram under hele  

 arbejdet og blokerer ved fald.
Glidere kan bevæge sig op og ned på en lodret line eller skinne og  

 blokerer ved fald.
Glideren fastgøres til seletøjet med en strop, der skal  

 være så kort som mulig.
Glideren må kun anvendes til de liner eller skinner,  

 den er bestemt til.
Gedetøjr (løbeline) er en stålwire, som er spændt ud i brysthøjde,  

 fx på en bjælke.
Der bør være 2 korte liner med karabinhager, så man kan  

 fastgøre den ene, før man løsner den anden, når man passerer et scepter.
Et  

 gedeeetøjr bør afprøves inden brug, fx med en sandsæk.
 Stropper, som bruges sammen med mastebælte, må højst være 2 m  

 lange og skal have en god friktion mod masten.
 Linen skal altid fastgøres, da en person ikke kan standse en  

 andens fald ved at holde i linen.
Fastgørelsespunktet for linen eller for evt. fangindretning skal  

 vælges, så det med sikkerhed kan tåle den belastning, det bliver udsat for  

 ved et fald.
Man regner med en belastning på 10 kN (1000 kg).
Længden af det frie fald skal begrænses mest muligt.
Det er derfor  

 vigtigt, at fastgørelsespunktet er højere oppe end brugeren og ikke for langt  

 ude til siden.
Tilpasning og vedligeholdelse Seletøjet bør være let at indstille.
Det skal sidde fast på brugeren.
Der  

 bør ikke bruges løsthængende tøj under det.
 Faldsikringsudstyr holder længst, når det holdes rent, opbevares tørt og  

 beskyttet mod dagslys.
Før brugen skal det kontrolleres, om faldsikringsudstyret er helt og  

 funktionsdygtigt.
Fangindretninger og glidesystemer skal være rene for at  

 kunne fungere.
Udstyr, som har været udsat for maksimal faldbelastning, skal  

 kasseres.
Udstyret skal ses efter for trådbrud, revner, slid eller anden  

 beskadigelse.
Opdages der fejl, som forringer udstyrets funktion, skal det  

 kasseres eller repareres, så det bliver fuldt funktionsdygtigt.
Reparartion  

 bør foretages af leverandøren eller anden sagkyndige.
