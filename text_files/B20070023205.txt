Bekendtgørelse om bade- og  

 bådebroer I medfør af § 19 i lov om kystbeskyttelse, jf.  

 lovbekendtgørelse nr. 243 af 5. april 1994, som ændret ved lov nr. 311 af 19.  

 april  

 2006, fastsættes:
 § 1.  

  

 Bade-  

 og bådebroer må ikke anbringes på søterritoriet uden tilladelse, jf.  

 lov om kystbeskyttelse  

 § 16 a,  

 stk. 1, nr. 2.
 § 2.  

  

 Kommunalbestyrelsen  

 behandler ansøgninger om bade- og bådebroer med de undtagelser, der følger af  

 stk. 2 og 3. Hvis broerne udføres af andre materialer end træ, eller  

 hvis  

 broerne kan anvendes til andet formål end badning og fortøjning af både, skal  

 det  

 pågældende  

 miljøcenter under  

 Miljøministeriet høres om ansøgningen.
 Stk. 2.  

  

 Kystdirektoratet  

 behandler ansøgninger om anbringelse af bade- eller bådebroer, der udføres  

 som  

 en mole eller tilsvarende konstruktion, der hindrer fri vandgennemstrømning  

 langs kysten.
 Stk. 3.  

  

 Bade- og  

 bådebroer efter stk. 1 og 2 må ikke anlægges sådan, at de hindrer eller  

 vanskeliggør almenhedens færdsels- og opholdsret efter naturbeskyttelsesloven  

 §§ 22-26.
 Stk. 4.  

  

 Stk. 1,  

 2 og 3 gælder ikke for broer, der skal anbringes i erhvervshavne eller  

 lystbådehavne.
 § 3.  

  

 Kystdirektoratet  

 henholdsvis kommunalbestyrelsen fastsætter i tilladelsen nærmere vilkår.
Stk. 2.  

  

 Ansøgninger  

 om tilladelser og afgørelser efter § 2 skal skriftligt meddeles ejere af  

 naboejendomme.
Ansøgningerne og afgørelserne skal offentliggøres ved  

 meddelelse  

 i stedlige blade eller på Kystdirektoratets hjemmeside, hvis de er af  

 væsentlig  

 betydning eller har almindelig offentlig interesse.
Offentliggørelsen skal  

 ske  

 samtidig med, at ansøgningen sendes i høring, og tilladelsen meddeles  

 ansøgeren,  

 jf. lov om  

 kystbeskyttelse  

 § 16  

 b, stk. 1.
 Stk. 3.  

  

 Vilkår for  

 tilladelse efter § 2 og § 3, stk. 1, kan af Kystdirektoratet  

 tinglyses  

 på ejendommen for ejerens regning, jf. lov om kystbeskyttelse § 16 b,  

 stk. 2.
 § 4.  

  

 Kommunalbestyrelsens afgørelser efter § 2, stk. 1, kan påklages til  

 Kystdirektoratet, hvis afgørelser af klager ikke kan påklages til transport-  

 og  

 energiministeren.
 Stk. 2.  

  

 Kystdirektoratets  

 afgørelser efter § 2, stk. 2, kan påklages til transport- og  

 energiministeren.
 Stk. 3.  

  

 En  

 afgørelse kan påklages af den, afgørelsen er rettet til, og af enhver, der må  

 antages at have en væsentlig individuel interesse i sagen, jf. lov om  

 kystbeskyttelse  

 § 18, stk. 1.
 Stk. 4.  

  

 Kommunalbestyrelsens  

 henholdsvis Kystdirektoratets afgørelser efter § 2 kan påklages af  

 Danmarks Naturfredningsforening,  

 Friluftsrådet, Ejendomsforeningen  

 Danmark og Fritidshusejernes Landsforening, jf. lov om  

 kystbeskyttelse  

 § 18, stk. 2.
 Stk. 5.  

  

 Klage  

 indgives skriftligt til kommunalbestyrelsen, henholdsvis Kystdirektoratet,  

 som  

 videresender klagen til Kystdirektoratet, henholdsvis transport- og  

 energiministeren, med bemærkninger, den påklagede afgørelse og det materiale,  

 der er indgået i grundlaget for afgørelsen, jf. lov om  

 kystbeskyttelse  

 § 18, stk. 4.
Stk. 6.  

  

 Klagefristen er 4 uger fra den dag, afgørelsen er meddelt den pågældende  

 eller  

 offentliggjort.
Kystdirektoratet og  

 transport-  

 og energiministeren  

 kan dog se bort fra fristen, når omstændighederne  

 taler derfor, jf. lov om  

 kystbeskyttelse  

 § 18, stk. 5.
Stk. 7.  

  

 Rettidig  

 klage har opsættende virkning.
Dog kan den myndighed, der har truffet  

 afgørelsen, bestemme, at uopsættelige reparations- og afværgeforanstaltninger  

 skal iværksættes uanset rettidig klage, jf. lov om  

 kystbeskyttelse  

 § 18, stk. 6.
 § 5.  

  

 Bekendtgørelsen  

 træder i kraft den 30. marts 2007.
 Stk. 2.  

  

 Samtidig  

 ophæves bekendtgørelse nr. 489 af 28. september 1981 om bade- og bådebroer.
 Stk. 3.  

  

 Sager efter  

 ovennævnte bekendtgørelse, som amtsrådene, herunder Bornholms  

 Kommunalbestyrelse,  

 ikke har færdigbehandlet inden denne bekendtgørelse træder i kraft, overføres  

 til vedkommende kommunalbestyrelse.
