Ankestyrelsens principafgørelse B-3-93 om børnefamilieydelse - barn overdraget i udlandet - hjemsted her i landet Resume:
En kvinde og hendes ægtefælle rejste til udlandet i forbindelse med adoption af et udenlandsk barn, som de havde fået plejetilladelse til.
Barnet erhvervede hjemsted her i landet ved overgivelse til plejeforældrene i udlandet den 26. september 1991.
 Kvinden opfyldte derfor betingelserne for børnefamilieydelse for oktober kvartal 1991, selvom plejeforældrene først ankom med barnet til Danmark den 9. oktober 1991.
 Love:
Lov om en børnefamilieydelse - lovbekendtgørelse nr. 791 af 1. oktober 1995 - § 2, stk. 1, nr. 2 og § 3 Vejledninger:
Sikringsstyrelsens vejledning nr. 158 af 18. december 1986 om børnetilskud og forskudsvis udbetaling af børnebidrag - pkt. 3 2. og 3. afsnit Skattedepartementets cirkulære nr. 148 af 17. december 1986 om lov om en børnefamilieydelse - pkt. 4, pkt. 5 Sagsfremstilling:
 En kvinde og hendes ægtefælle fik den 7. juni 1991 plejetilladelse med henblik på adoption af et udenlandsk barn.
 Kvinden søgte den 11. september 1991 om børnefamilieydelse, hvorefter hun og ægtefællen rejste til udlandet og fik barnet overgivet ved et møde den 26. september 1991. Forældrene blev nogle dage i udlandet og vendte tilbage til Danmark den 9. oktober 1991 med barnet.
Kvinden og hendes ægtefælle fik den 26. september 1991 tilladelse til adoption af barnet, og et dokument blev underskrevet, hvorefter  de fik overladt barnet.
Kvinden og ægtefællen kunne forlade landetstraks, men valgte at blive i udlandet nogle dage, bl.a. for at ud sætte den uro, der efter hjemkomsten ville blive ved besøg af familie og venner.
 Kommunen afslog at udbetale børnefamilieydelse for oktober kvartal med henvisning til, at barnet ikke havde erhvervet hjemsted i Danmark før 1. oktober 1991.
 Ved ankenævnets afgørelse fandtes kvinden at opfylde betingelserne i § 2, nr. 2 i lov om en børnefamilieydelse den 26. september 1991 og var således berettiget til børnefamilieydelse for oktober kvartal 1991. Nævnet begrundede afgørelsen med, at barnet havde hjemsted her ilandet på det tidspunkt, forældrene fik overdraget barnet, da foræl drene allerede da havde plejetilladelse med henblik på adoption.
 Sagen blev behandlet i principielt møde med henblik på afklaring af hjemstedsproblematikken i lov om børnefamilieydelse, når det drejer sig om udenlandske børn, der adopteres af danske forældre, der opholder sig i udlandet den 1. i kvartalet.
 Afgørelse:
 Ankestyrelsen tiltrådte nævnets afgørelse.
 Ankestyrelsen fandt, at barnet erhvervede hjemsted her i landet ved overdragelsen til kvinden og ægtefællen den 26. september 1991.
 Ankestyrelsen henviste til hovedreglen om hjemsted i Sikringsstyrel sens vejledning af 18. december 1986, pkt. 3, afsnit 2 og 3, hvorefter barnet har hjemsted hos forældrene.
