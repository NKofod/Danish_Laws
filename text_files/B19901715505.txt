 I medfør af § 73 og § 149, stk. 10, i lov om luftfart, jf.  

 lovbekendtgørelse nr. 408 af 11. september 1985, fastsætter Statens  

 Luftfartsvæsen herved efter bemyndigelse fra Trafikministeriet, jf.  

 bekendtgørelse nr. 191 af 23. maj 1975 vedrørende luftfartscertifikater (BL  

 6-02), følgende:
1. Referencedokumenter 1.1 BL 6-02, Bekendtgørelse vedrørende luftfartscertifikater, seneste  

 udgave.
 1.2 BL 6-05, Helbredskrav, seneste udgave.
 1.3 BL 6-62, Flyvetelefonistbevis/certifikat, seneste udgave.
2. Anvendelsesområde Denne BL fastsætter - bestemmelser for udstedelse og udvidelse af AFIS-certifikat og - vilkårene for, at en certifikatindehaver kan udføre  

 flyvepladsflyveinformationstjeneste.
3. Udstedelse 3.1 AFIS-certifikat udstedes af Statens Luftfartsvæsen efter ansøgning på  

 en autoriseret formular, når ansøgeren opfylder udstedelseskravene i afsnit  

 4.
 3.2 AFIS-certifikat udstedes gældende for udførelse af  

 flyvepladsflyveinformationstjeneste ved den AFIS-enhed, hvor praktisk  

 uddannelse, jf. pkt. 4.1 g, er gennemgået, og praktisk prøve bestået.
3.3 AFIS-certifikat udstedes uden angivelse af udløbsdato.
Statens  

 Luftfartsvæsen kan dog i særlige tilfælde fastsætte en udløbsdato.
4. Udstedelseskrav 4.1 Ansøgeren skal a. have fast bopæl i Danmark eller være ansat af en dansk, offentlig  

 myndighed eller et dansk, privat foretagende, der har Statens Luftfartsvæsens  

 tilladelse til at etablere og drive flyvepladsflyveinformationstjeneste, b. ikke administrativt eller ved dom være frakendt retten til at gøre  

 tjeneste på luftfartøj eller i anden stilling af betydning for luftfartens  

 sikkerhed, c. være helbredsmæssigt godkendt til AFIS-certifikat, jf.
BL 6-05, d. være fyldt 18 år, e. have bestået den prøve, der er fastsat i BL 6-62, og denne prøve skal  

 have bevaret sin gyldighed, f. med tilfredsstillende resultat have bestået den teoretiske prøve, der  

 er fastsat af Statens Luftfartsvæsen, for erhvervelse af AFIS-certifikat og g. ved den AFIS-enhed, hvortil certifikatet skal være gældende, have  

 gennemgået den praktiske uddannelse af mindst en måneds varighed, der er  

 godkendt af Statens Luftfartsvæsen, under overvågning/instruktion af en  

 instruktør, der er godkendt hertil af luftfartsvæsenet, og have bestået den  

 afsluttende praktiske prøve.
 4.2 Den praktiske uddannelse, der er nævnt i pkt. 4.1 g, skal være  

 afsluttet senest 18 måneder efter afslutningen af den teoretiske uddannelse.
5. Udvidelse AFIS-certifikat kan udvides af Statens Luftfartsvæsen med ret til at udøve  

 tjeneste ved en anden AFIS-enhed efter ansøgning på en autoriseret formular,  

 når ansøgeren a. ved den AFIS-enhed, hvortil certifikatet skal være gældende, har  

 gennemgået praktisk uddannelse af mindst 2 ugers varighed under  

 overvågning/instruktion af en instruktør, der er godkendt hertil af Statens  

 Luftfartsvæsen, og b. har bestået den praktiske prøve, der er foreskrevet af Statens  

 Luftfartsvæsen.
6. Rettigheder 6.1 AFIS-certifikat giver på de vilkår, der er nævnt i pkt. 6.2,  

 indehaveren ret til at udføre flyvepladsflyveinformationstjeneste ved den  

 AFIS-enhed, der er nævnt i certifikatet.
6.2 Indehaveren skal a. medføre certifikatet, og dette skal være gyldigt, jf.
BL 6-02, b. medføre dokumentation for en gyldig helbredsmæssig godkendelse til  

 AFIS-certifikat, jf.
BL 6-05, c. inden for de forudgående 3 måneder 1. på mindst 12 vagter have udført de tjenester,  

 certifikatet giver rettighed til, ved den pågældende AFIS-enhed eller 2. have gennemgået den praktiske uddannelse, der er  

 fastsat af Statens Luftfartsvæsen, ved den pågældende AFIS-enhed under  

 overvågning/instruktion af en instruktør, der er godkendt af Statens  

 Luftfartsvæsen, jf. dog pkt. 6.3, eller 3. have bestået den praktiske prøve, der er fastsat af  

 Statens Luftfartsvæsen jf. pkt. 4.1 g, ved den pågældende AFIS-enhed.
 Anm.: Tilfælde, hvor et certifikat er ugyldigt, fremgår af BL 6-02.
 6.3 Den mulighed for at kunne udføre flyvepladsflyveinformationstjeneste,  

 der er fastsat i pkt. 6.2 c, nr. 2, må kun anvendes een gang inden for en  

 periode på 12 måneder.
 6.4 En indehaver af AFIS-certifikat, der i en periode på 4 år ikke har  

 opfyldt vilkårene i pkt. 6.2 c eller ikke har haft en gyldig helbredsmæssig  

 godkendelse, skal indsende certifikatet til deponering hos Statens  

 Luftfartsvæsen.
6.5 For at få udleveret et certifikat, der er deponeret i henhold til pkt.  

 6.4, og således generhverve ret til at udføre  

 flyvepladsflyveinformationstjeneste ved en AFIS-enhed skal vedkommende a. have fast bopæl i Danmark eller være ansat i et dansk  

 luftfartsforetagende, b. ikke administrativt eller ved dom være frakendt retten til at gøre  

 tjeneste på luftfartøj eller i anden stilling af betydning for luftfartens  

 sikkerhed, c. være helbredsmæssigt godkendt til AFIS-certifikat, jf.
BL 6-05, d. påny have bestået den teoretiske prøve, der er nævnt i pkt. 4.1 f, og e. påny have bestået den praktiske prøve, der er nævnt i pkt. 4.1 g.
7. Dispensation Statens Luftfartsvæsen kan i særlige tilfælde dispensere fra  

 bestemmelserne i denne BL.
8. Klageadgang Afgørelser truffet af Statens Luftfartsvæsen efter bestemmelserne i denne  

 BL kan påklages til Trafikministeriet.
9. Straf Overtrædelse af bestemmelserne i afsnit 6 straffes med bøde.
10. Ikrafttræden 10.1 Denne BL træder i kraft den 1. september 1990.
 10.2 Samtidig ophæves BL 6-71, 2. udgave af 1. april 1987.
