Skriftlig  

 fremsættelse (5. november 2003) Økonomi- og  

 erhvervsministeren  

  

 (Bendt Bendtsen):
 Herved tillader jeg mig for  

 Folketinget at fremsætte:
Forslag til lov om ændring af lov om sikkerhed til søs og sømandsloven  

 (Forebyggelse af terrorhandlinger m.v. mod skibe og hjemmel til at gennemføre  

 EU-regler om tilbageholdelse af skibe) (Lovforslag nr.
L 49).
I lyset af begivenhederne den  

 11. september 2001 vedtog FNs Internationale Maritime Organisation  

 (IMO) i  

 december 2002 ændringer af den internationale konvention om sikkerhed for  

 menneskeliv til søs af 1974 samt en ny international kode for sikring af  

 skibe  

 og havne.
Lovforslaget etablerer hjemmel til administrativt at gennemføre  

 konventionsændringerne og koden, som træder i kraft internationalt den 1.  

 juli  

 2004.
 Med lovforslagets vedtagelse  

 giver Folketinget efter grundlovens § 19 samtykke til, at regeringen  

 over  

 for IMO accepterer konventionsændringerne og koden, hvilket skal ske senest  

 den  

 31. december 2003.
 Lovforslaget etablerer  

 endvidere hjemmel til at fastsætte straffebestemmelser for overtrædelse af  

 bestemmelser  

 i De Europæiske Fællesskabers forordninger om forhold omfattet af loven.  

 Bestemmelsen sigter i første række på en kommende forordning om maritim  

 sikring.
I tilknytning til arbejdet i  

 IMO har den årlige arbejdskonference i Den Internationale Arbejdsorganisation  

 (ILO) vedtaget ILO konvention nr. 185 af 2003 om søfarendes  

 identitetsdokumenter.
Den nye konvention sigter på at skabe forbedrede  

 identitetsdokumenter for søfarende af hensyn til maritim sikring.  

 Lovforslaget  

 etablerer hjemmel til, at der til danske søfarende kan udstedes  

 identitetsbeviser, som lever op til konventionens krav.
Der lægges ikke op  

 til  

 egentlig ratifikation af ILO konvention nr. 185.
Endelig etablerer  

 lovforslaget hjemmel til, at der kan fastsættes regler om nedlæggelse af  

 forbud  

 mod, at skibe forlader havn ved ugunstige vejrforhold.
Reglerne er en følge  

 af  

 Europa-Parlamentets og Rådets direktiv 2002/59/EF af 27. juni 2002 om  

 oprettelse af et trafikovervågnings- og trafikinformationssystem for  

 skibsfarten i Fællesskabet og om ophævelse af Rådets direktiv 93/75/EØF.  

 Direktivet skal være gennemført senest den 5. februar 2004.
 Lovforslaget har økonomiske  

 og administrative konsekvenser for staten og for rederierhvervet af nogen  

 betydning.  

 Lovforslaget har ikke miljømæssige konsekvenser, men indeholder EU-retlige  

 aspekter.
 Jeg henviser i øvrigt til de  

 bemærkninger, der ledsager lovforslaget, og anbefaler det til Folketingets  

 velvillige behandling.
