 Personer, som er fuldt skattepligtige her i landet, betaler i visse  

 tilfælde socialafgifter til Norge i forbindelse med arbejde der.
 Ved den danske skatteberegning indrømmes der ikke nedslag for den i Norge  

 betalte socialafgift, idet denne socialafgift ikke er omfattet af den  

 nordiske dobbeltbeskatningsaftale.
 Ministeren for skatter og afgifter har imidlertid efter drøftelse med  

 Kommunernes Landsforening bestemt, at der for indkomståret 1987 kan gives  

 bevillingsmæssig lempelse for de omhandlede socialafgifter.
lempelsen skal indrømmes med et beløb svarende til, at der gives  

 creditnedslag for socialafgifter i henhold til den nordiske  

 dobbeltbeskatningsaftale.
Dette indebærer, at nedsættelsen af den danske skat  

 udgør det mindste af følgende 2 beløb:
1. Den danske skat, der forholdsmæssigt falder på den  

 norske indkomst, 2. summen af den norske skat og den norske  

 socialafgift.
 Der skal ikke indrømmes creditnedslag for de omhandlede socialafgifter,  

 såfremt den skattepligtige vedrørende den norske indtægt indrømmes nedslag  

 ved skatteberegningen i henhold til ligningslovens § 33 A.
 I den anledning skal Statsskattedirektoratet anmode kommunerne om for  

 indkomståret 1987 at indrømme creditnedslag for de norske socialafgifter, i  

 de tilfælde, hvor man ved ligniningen bliver opmærksom på, at der i 1987 er  

 betalt norske socialafgifter.
