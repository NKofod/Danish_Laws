Pressenævnet fandt, at der forelå en klar almen interesse i at  

 omtale den pågældende sag og størrelsen af den  

 personkreds, der var eller havde været tiltalt eller sigtet, men ikke i  

 at offentliggøre tidligere sigtedes navne eller identificere dem  

 på anden måde.
Ved bladets gengivelse af politiets oversigt over  

 de involverede og deres deltagelse i sagen var klagernes portrætter  

 maskeret og deres navne sløret.
Nævnet fandt ikke grundlag for  

 at udtale kritik af den måde, hvorpå maskeringen og  

 tilsløringen af klagernes navne var sket, og nævnet fandt  

 følgelig ikke grundlag for at udtale kritik af bladet.
Kendelse fra Pressenævnet i sag nr.  

 114/2001 [K1], [K2], [K3], [K4], [K5] og [K6] har ved advokat  

  Bjarne  Damm  Johansen klaget til Pressenævnet over en artikel bragt i  

 B.T. den 2. oktober 2001, idet de mener, at god presseskik er tilsidesat.
Af artiklen med overskriften "Bagmænd tjente  

 millioner på ludere" fremgik det af en underrubrik, at "Telefonaflytning skal fælde bagmand i  

 sexindustri." Af artiklens brødtekst fremgik det, at "Fire af de tiltalte i danmarkshistoriens  

 første straffesag om organiseret menneskesmugling nåede på  

 et år at tjene mere end 2,6 mio. kr. på at indsmugle og  

 sælge baltiske ludere." I artiklen hed det:
 "Det fremgår af detaljerede regnskaber, som  

 politiet har beslaglagt.
I går fremlagde anklagemyndigheden disse bilag i  

 retten i Århus.
Regnskaberne er en del af bevismaterialet imod i alt 9  

 personer, der er tiltalt for organiseret handel med kvinder fra Letland og  

 Litauen.
 "Vi vil i de kommende fire uger dokumentere, hvordan  

 de tiltalte har arbejdet sammen i et organiseret og professionelt  

 netværk, der systematisk og for vindings skyld hentede kvinder til  

 Danmark, hvor de arbejdede som prostituerede," sagde anklager  Birthe  

  Wirnfeldt.
 De fire personer, der har ført detaljerede  

 regnskaber over deres fortjeneste, er vennerne  B.B.J. og  F.W. samt  

 ægteparret  S.M.R. og  S.R.
Aflyttede alfonser Med udgangspunkt i escortbureauet "ladybird.dk"  

 og bordellet "bordeaux" på Skiveegnen har vennerne og  

 ægteparret administreret et illegalt forretningsimperium, som blev  

 optrævlet, da Århus Politi i foråret gennemførte  

 systematiske aflytninger af en lang række mobiltelefoner.
Aflytningen og politiarbejdet er enestående i dansk  

 retshistorie, fordi det er første gang, politiet har fået lov  

 til at foretage telefonaflytning mod formodede alfonser.
Tilladelsen blev  

 givet med henvisning til lovens strenge paragraffer om organiseret  

 menneskesmugling.
 Efterforskningen har afsløret, hvordan det ulovlige  

 netværk i samarbejde med tre baltiske stråmænd siden 1999  

 har importeret i alt 85 kvinder fra Letland og Litauen til den danske  

 sexindustri.
 Mod løfter fra stråmændene om lettjent  

 vestlig valuta blev kvinderne udstyret med billetter og instrueret om at  

 kontakte de danske bagmænd ved ankomsten til Danmark, hvor de opholdt  

 sig på tre-måneders turistvisa.
Her ventede dem 13 ugers hårdt arbejde under  

 slavelignende forhold.
Hver pige forpligtede sig således til at tjene  

 og aflevere 13.000 kroner til netværket.
Rotary-medlem Ifølge bevismaterialet har pigerne i flere  

 tilfælde arbejdet i fast vagtskema på bordel om dagen.
Om natten  

 har de tjent penge hjem til det illegale netværk som escortpiger.
"De tøser rykker rundt som det passer os.
Og  

 når det passer os, sender vi dem hjem igen.
Når jeg tjener penge,  

 så tjener de penge," har den 29-årige  B.B.J. forklaret en  

 bekendt over mobiltelefon.  B.B.J. er den ene af netværkets formodede  

 hovedkræfter med en fortid som driftig erhvervsmand og  

 Rotary-ungdomspræsident i Skive.
 Sammen med sin ven og kollega i en lokal IT-virksomhed  

 drev han hjemmesiden "ladybird.dk", der indtil en storstilet  

 politiaktion 17. juni var et online escort-bureau.
 Pigerne til salg på hjemmesiden var de samme  

 baltiske prostituerede, som i dagtimerne betjente kunder på det nu  

 tiltalte ægtepars bordel "bordeaux" uden for Skive   samt  

 på en række massageklinikker i flere større byer.
De fem øvrige tiltalte har ifølge  

 anklagemyndigheden på forskellig vis deltaget i menneskesmuglingen og  

 rufferiet som chauffører, lakajer og alfonser.
De ni tiltalte  

 erklærer sig uskyldige i anklagerne.
Tidligere har retten udvist 41 af  

 netværkets baltiske ludere." Artiklen var ledsaget af en oversigt over en række  

 personer, hvis ansigter delvist var dækket af en sort bjælke, og  

 hvis navne var slørede.
Følgende tekst var knyttet til  

 oversigten:
"Netværk: Da Århus Politi 17. juni  

 koordinerede en storstilet anholdelsesaktion i en lang række byer,  

 havde de udarbejdet denne oversigt over, hvilke roller personerne spillede i  

 det illegale netværk.
Ni er tiltalt ved retten i Århus, mens  

 hovedparten har haft så små roller, at de går  

 fri." Endvidere var der i artiklen indsat et mindre billede af  

 en person, som er dækket af et tørklæde.
Billedet var  

 ledsaget af følgende tekst:
" K.J.R. er tiltalt for at have drevet bordeller i  

 Vejle, Århus og Haderslev." Klagerne har anført, at bladet har tilsidesat god  

 presseskik.
Klagerne har til støtte for dette synspunkt  

 anført, at det klart er muligt at genkende dem på oversigten,  

 ligesom det er muligt at læse deres navne under billederne.
Det er  

 muligt at identificere klagerne   specielt ved at kombinere navn og ansigt,  

 hvor der er tydelige kendetegn/ansigtstræk.
Klagerne føler sig  

 stærkt forurettet ved denne gengivelse i bladet.
For så vidt  

 angår [K6] er det korrekt   som af bladet anført   at hun har et  

 længere navn, men navnet er korrekt, og det vil specielt være  

 iøjnefaldende for personer, som kender hendes usædvanlige og  

 lange navn.
Det er klagernes opfattelse, at det ikke udelukkende vil  

 være muligt at genkende dem på grund af forudgående  

 kendskab.
Mange har et kendskab til dem, og det har ikke været i deres  

 interesse at blive genkendt   specielt ikke af personer, som ikke har  

 kendskab til deres involvering i nærværende sag.
Herved  

 tænkes på såvel arbejdsgivere som familie, venner og  

 bekendte m.fl.
Klagerne har videre anført, at selve artiklens  

 udformning fremstiller hele sagskomplekset som værende retsstridig  

 menneskesmugling, og der gøres ikke i artiklen nogen forskel på  

 de involverede personer.
Det må have stået klart for  

 journalisten, at ikke alle   om nogen   havde foretaget strafbare handlinger.  

 Hver enkelt klager har tidligere været sigtet i sagen for medvirken til  

 menneskesmugling, men sigtelserne er efterfølgende frafaldet, hvorfor  

 der efter klagernes opfattelse ikke er grundlag for at fremstille dem  

 på en sådan måde og i en sådan sammenhæng, som  

 det fremgår af artiklen.
Klager er i øvrigt enig med bladet i,  

 at der ikke er nedlagt navne- eller referatforbud efter retsplejelovens § 31.  

 Dørene var lukket i henhold til retsplejelovens § 29, stk. 2, nr. 3,  

 med begrundelsen, at dette var nødvendigt for ikke at hindre sagens  

 opklaring.
Klagerne har endelig anført, at henvisningen til,  

 at sagen har en samfundsmæssig interesse, ikke kan betyde, at  

 involverede personer uden videre udstilles.
Det er således ikke  

 nødvendigt at gengive navne og billeder af de i sagen involverede  

 personer på en sådan måde, at det medfører, at  

 personerne kan genkendes.
Så langt går den samfundsmæssige  

 interesse i sagen ikke.
Klagerne går ud fra, at bladet er enig i denne  

 argumentation, idet bladet ellers må formodes ikke at have  

 forsøgt en sløring af billederne og navnene.
Denne  

 sløring er dog som angivet ikke lykkedes.
 Bladet har bestridt at have handlet i strid med god  

 presseskik ved at bringe et fotografi af Århus politis oversigt over  

 personer, der indgik i efterforskningen i sagen om menneskesmugling.
Bladet har til støtte for sit synspunkt  

 anført, at det for personer, som ikke kender klagerne, og som i  

 forvejen har kendskab til sagen, ikke ud fra billedet i bladet vil være  

 muligt at udlede klagernes identitet.
Samtlige portrætfotografier af  

 klagerne er ganske små og forsynet med en sort bjælke over en  

 betydelig del af ansigtet, herunder øjne og næse.
Under hvert  

 portræt på politiets oversigt har fremgået navnet på  

 den afbillede person, men på det billede af oversigten, der er bragt i  

 bladet, kan klagernes navne ikke læses.
Bladet har endvidere anført, at klagernes advokat  

 over for bladet har redegjort for, at fem af de afbillede personer er  

 "chauffører", mens den sidste er en af  

 "telefonpigerne". Navnene på klagerne kan ikke læses.  

 Tre af klagerne   [K1], [K2] og [K6]   bærer så almindelige  

 navne, at det ikke ud fra billedet ville være muligt at identificere  

 dem, selvom deres navne måtte kunne læses.
For så vidt  

 angår [K6], der angiveligt er en af telefonpigerne, har bladet  

 særligt bemærket, at skønt navnet under billedet af hende  

 ikke kan læses, fremgår det klart, at der ikke kan stå Bladet har sammenfattende anført, at man ikke har  

 handlet i strid med god presseskik, allerede fordi klagerne ikke ud fra det  

 bragte billedet kan identificeres.
Bladet har herudover gjort gældende, at selv hvis  

 klagerne ud fra billedet kunne identificeres, ville dette ikke  

 indebære, at bladet havde handlet i strid med god presseskik.  

 Dørene i sagen var ifølge klager lukkede for ikke at hindre  

 sagens opklaring.
Dette forhold kan ikke medføre, at bladet anses for  

 afskåret fra at omtale sagen eller gengive bilaget.
Dørlukningen  

 hindrer ikke, at der bringes oplysninger om, hvilke personer der er omfattet  

 af en straffesag eller har været sigtet som led i en strafferetlig  

 efterforskning.
Kun hvis der var nedlagt forbud mod offentliggørelse  

 af oplysninger, der kunne identificere de sigtede, ville medierne være  

 afskåret fra at bringe oplysninger af denne art.
Billedet er bragt i  

 bladet i forbindelse med omtalen af den første sag om organiseret  

 menneskesmugling. Århus politis efterforskning vedrørte et  

 betydeligt antal personer, og der blev rejst sigtelser mod mange.
Ni personer  

 blev tiltalt under sagen.
Disse personer er på billedet angivet med  

 numrene 1-9. Ingen af klagerne er blandt de ni tiltalte.
Det fremgår af  

 billedteksten, at udover de ni personer, der er blevet tiltalt, har resten af  

 de afbillede "haft så små roller, at de går fri".  

 Dette gælder for klagerne.
Udsagnet kan efter bladets opfattelse ikke  

 anses for uberettiget, da de pågældende har været sigtet i  

 sagen og i øvrigt ikke bestridt at have optrådt som henholdsvis  

 chauffører og telefonpige.
Bladet har yderligere anført, at medierne ikke er  

 afskåret fra at give oplysninger om identiteten på sigtede eller  

 andre involverede i forbindelse med omtale af straffesager, navnlig ikke ved  

 omtale af straffesager af betydelig samfundsmæssig interesse.
Bladet  

 mener derfor, at man har været berettiget til at gengive bilaget og  

 omtale resultatet af politiets efterforskning   i hvert fald når det  

 samtidig klart fremgår, at ikke samtlige personer på politiets  

 oversigt er tiltalt i sagen.
Menneskesmuglersagen har en betydelig  

 samfundsmæssig interesse, hvorfor det er berettiget at illustrere  

 omfanget af det netværk, der efter politiets opfattelse har stået  

 bag menneskesmuglingen.
Vurderingen af, om mediers videregivelse af en  

 oplysning er berettiget, har intet at gøre med, om det kan anses for  

 nødvendigt at bringe oplysningen.
Det er i øvrigt ikke klart,  

 hvad et krav om nødvendighed nærmere ville indebære.
Afslutningsvis har bladet bemærket, at klagerne ikke  

 har henvist til bestemmelser i de vejledende regler for god presseskik.
Disse  

 regler ville efter bladets opfattelse heller ikke have været til hinder  

 for videregivelse af klagernes navne i sagen.
Dersom omtalen af klagerne  

 anses for "en omtale af en straffesag", jf. pkt.
C. 3 i de  

 vejledende presseetiske regler, har bladet påpeget, at omtalen  

 indeholder oplysning om sagens afslutning for så vidt angår  

 klagerne.
Det må stå klart, at klagerne ikke har erkendt sig  

 skyldige i strafbare forhold, idet der i så fald ville være  

 blevet gennemført straffesager imod dem, jf. pkt.
C. 5 i de vejledende  

 presseetiske regler.
Desuden synes det at følge modsætningsvis  

 af pkt.
C. 7 i de vejledende presseetiske regler, at klagernes navne i denne  

 sag kunne videregives, idet politiet havde sigtet dem.
I sagens behandling har følgende  

 nævnsmedlemmer deltaget: Niels Grubbe, Finn Rowold, Kaare R.
Skou og  

 Ole Askvig.
 Pressenævnet udtaler:
 Det fremgår af de vejledende regler for god  

 presseskik, at der i videst muligt omfang skal følges en klar saglig  

 linje ved afgørelsen af, hvilke sager der omtales, og i hvilke  

 tilfælde navne på de implicerede nævnes, ligesom en sigtets  

 eller tiltalts navn eller anden identificering bør udelades, når  

 ingen almen interesse taler for at offentliggøre navnet.
 Pressenævnet finder, at der foreligger en klar almen  

 interesse i at omtale den pågældende sag og størrelsen af  

 den personkreds, der er eller har været tiltalt eller sigtet, men ikke  

 i at offentliggøre tidligere sigtedes navne eller identificere dem  

 på anden måde.
Ved bladets gengivelse af politiets oversigt over de  

 involverede og deres deltagelse i sagen er klagernes portrætter  

 maskeret og deres navne sløret.
Nævnet finder ikke grundlag for  

 at udtale kritik af den måde, hvorpå maskeringen og  

 tilsløringen af klagernes navne er sket, og nævnet finder  

 følgelig ikke grundlag for at udtale kritik af bladet.
 Afsagt den 12. december 2001.
