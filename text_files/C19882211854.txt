(Til alle amtsråd og  

 kommunalbestyrelser) Hermed følger Undervisningsministeriets cirkulære af 2. juni 1988 om  

 børnehaveklasseledere ved selvstændige amtskommunale skoler for vidtgående  

 specialundervisning i folkeskolen.
Cirkulæret har virkning fra 1. august 1988 Reglerne finder anvendelse for alle børnehaveklasseledere og  

 vakancevikarer samt årsvikarer for disse, uanset om de pågældende er tillagt  

 undervisning i forbindelse med samordnet indskoling, jf. lov nr. 270 af 6.  

 juni 1985 om ændring af lov om folkeskolen m.m. (Skolegangens påbegyndelse  

 m.v.) og Undervisningsministeriets cirkulære af 14. november 1985 om ændring  

 af lov om folkeskolen m.m. (Skolegangens påbegyndelse m.v.).
 Opmærksomheden henledes på følgende:
 Det pligtige timetal er fastsat som en årsnorm, og der er etableret en  

 afspadseringsordning, som i alt væsentligt svarer til den, der er indført for  

 lærere.
Det pligtige timetal er timer af 60 minutters varighed.
For  

 undervisningsopgaver er der fastsat en omregning for at tage hensyn til  

 lektionslængde, forberedelse m.v.
 Undervisningslektioner i børnehaveklassen er sat til 45 minutter, svarende  

 til lektionslængden i 1. - 10. klasse.
Bemærkninger til de enkelte bestemmelser Arbejdsopgaver § 3, stk. 1, nr. 3 Der henvises til Undervisningsministeriets bekendtgørelse nr. 433 af 22.  

 oktober 1979 om folkeskolens specialpædagogiske bistand til småbørn.
§ 3, stk. 1, nr. 4 Der henvises til § 8 i Undervisningsministeriets bekendtgørelse nr. 583 af  

 20. november 1984 om folkeskolens undervisning af fremmedsprogede elever.
§ 3, stk. 1, nr. 5 De vikartimer, som er omfattet, er enkeltstående tilfældige vikartimer  

 eller vikartimer for perioder i sammenhæng (dog ikke for restem af  

 skoleåret).
§ 3, stk. 2, nr. 6 Amtsrådet/kommunalbestyrelsen kan placere børnehaveklasselederens  

 arbejdstid inden for skolefritidsordningens hele daglige åbningstid, dvs.  

 både uden for og inden for skolens almindelige undervisningstid.
Det  

 forudsættes, at arbejdstiden placeres i tilknytning til  

 børnehaveklasselederens undervisningstid.
§ 3, stk. 2, nr. 7 Ved pædagogiske støtteforanstaltninger og andre særlige hjælpefunktioner  

 forstås praktisk/pædagogisk arbejde i forbindelse med elever med særlige  

 vanskeligheder.
Dette arbejde ligger ud over selve undervisningen, men er en  

 forudsætning for dens gennemførelse.
Ordningen svarer til bestemmelsen i § 3  

 i cirkulære af 27. februar 1976 om personale til varetagelse af visse  

 pædagogiske arbejdsopgaver i folkeskolen.
§ 3, stk. 3 Det er forudsat, at der normalt tillægges arbejde som nævnt i bestemmelsen  

 i et omfang svarende til mindst halvdelen af den samlede beskæftigelse.  

 Dersom dette ikke umiddelbart skønnes muligt, forhandles spørgsmålet mellem  

 amtsrådet/kommunalbestyrelsen og den lokale kreds af Danmarks Lærerforening.  

 På grundlag af forhandlingen træffer amtsrådet/kommunalbestyrelsen afgørelse  

 i sagen.
 Det er dog en forudsætning, at der indgås aftale i henhold til stk. 4,  

 hvis der ikke tillægges en børnehaveklasseleder arbejdsopgaver inden for de i  

 stk. 3 nævnte områder.
Det pligtige timetal § 4, stk. 2 Antallet af skoledage udgør p.t. normalt 200 dage.
De 5 hele dage kan  

 f.eks. placeres i efterårsferien, vinterferien eller påskeferien.
Det er  

 forudsat, at dagene placeres i sammenhæng med skoledage (bortset fra  

 week-ends og søgn-helligdage). For hver af sådanne arbejdsdage medregnes  

 mindst 8 timer i årsopgørelsen.
§ 4, stk. 4 Bestemmelsen åbner mulighed for at skemalægge en række af de opgaver, som  

 det påhviler børnehaveklasseledere at varetage ved arbejde i en  

 skolefritidsordning.
Antallet af sådanne skemalagte timer skal afpasses den  

 tid, børnehaveklasselederen varetager i skolefritidsordningen.
Der er med  

 bestemmelsen tilstræbt en parallellitet til de tilsvarende  

 overenskomstmæssige bestemmelser for skolepædagoger.
 Det følger heraf, at deltagelse i koloni- og week-endophold og lignende  

 for børn i skolefritidsordningen er frivillig for børnehaveklasseledere.  

 Dersom børnehaveklasseledere deltager, ydes der betaling svarende til, hvad  

 der ydes skolepædagoger, jf. overenskomst for skolepædagoger.
§ 5, stk. 1 og 2 Timerne er omregnet til timer af 60 minutters varighed og fastsat som en  

 årsnorm.
§ 5, stk. 3 Der henvises til Undervisningsministeriets cirkulære af 17. marts 1986 om  

 nedsættelse af det pligtige timetal for lærere i folkeskolen ved deltagelse i  

 videre uddannelse og følgeskrivelsen hertil.
§ 5, stk. 4 Der henvises til den mellem Finansministeriet og tjenestemændenes  

 centralorganisationer indgåede aftale af 29. juni 1982 om indregning af tid  

 til sikkerhedsarbejde i tjenestetiden for lærere.
Timernes varighed § 6 Børnehaveklasselederen indgår i den fælles tilsynsforpligtigelse for  

 skolens elever på samme måde som skolens lærere.
Opgørelse af det pligtige årlige timetal § 8, stk. 1 Opgørelsen foretages inden skoleårets afslutning med henblik på  

 konstatering af eventuelle overtimer eller undertimer.
Kommunalbestyrelsen  

 fastsætter selv tidspunktet for opgørelsen.
§ 8, stk. 5, litra a For de arbejdsopgaver, der er fastsat i ugeskema for skoleåret (f.eks.  

 undervisning i børnehaveklassen), opgøres det årlige timetal for disse  

 arbejdsopgaver ved at multiplicere det ugentlige timetal med 40 efter  

 omregning.
§ 8, stk. 7, og § 12, stk. 1 og 2 Det maksimale antal undertimer, der kan indregnes det følgende skoleår, er  

 78 timer - 25% svarende til 58,5 timer.
Overtimebetaling § 13, stk. 2 Tillæg for skemalagte undervisningstimer, jf. aftale af 25. maj 1987  

 mellem Finansministeriet og Lærernes Centralorganisation om tillæg til  

 tjenestemænd i folkeskolen m.v. for skemalagte undervisningstimer indgår ikke  

 ved beregningen af overtimebetalingen.
§ 16, stk. 1, litra a, og stk. 2, litra a For de arbejdsopgaver, der er fastlagt i ugeskema for skoleåret (f.eks.  

 undervisning i børnehaveklassen), beregnes periodens timetal for disse  

 arbejdsopgaver således:
Ugentligt timetal efter omregning x antal forløbne skoledage 5 x 200 P. m. v.
 e.b.
Kirsten Lippert fm.
 Bilag er udeladt her.
