 Under henvisning til lov om Arbejdsmarkedets Tillægspension, jfr.  

 lovbekendtgørelse nr. 356 af 23. juni 1977, samt til arbejdsministeriets  

 bekendtgørelser af 7. marts 1964, 4. november 1968, 18. april 1969, 26.  

 januar 1970 og 26. november 1973 fastsættes efter forhandling med bestyrelsen  

 for Arbejdsmarkedets Tillægspension følgende retningslinjer for  

 administration af de omhandlede bestemmelser for så vidt angår lærere m.fl.  

 ved de under undervisningsministeriet hørende institutioner.
I.
Betingelser for medlemskab.
1. Ordningen omfatter lærere, herunder ledere m.fl.,  

 der er beskæftiget som lønmodtagere ved ovennævnte institutioner.
Også de ved  

 private skoler ansatte lærere, der er medlemmer af de i § 4, stk. 2, i lov af  

 18. juni 1969 om tjenestemandspension omhandlede statsunderstøttede  

 pensionsordninger, er omfattet af ordningen.
 2. For at blive medlem skal den pågældende være i  

 alderen 16-66 år.
 3. Herudover kræves efter de almindelige regler om ATP  

 en arbejdstid på mindst 10 ugentlige, henholdsvis 44 månedlige arbejdstimer  

 hos samme arbejdsgiver.
For de lærergrupper, for hvilke der ved lov, aftale, bekendtgørelse,  

 cirkulære eller lignende er fastsat et pligtigt ugentlige timetal ,  

 foretages i henseende til spørgsmålet om medlemskab af ATP med virkning fra  

 den 1. september 1977 en omregning efter forholdet mellem en ugentlig  

 arbejdstid på 40 timer og det for de pågældende lærergrupper fastsatte  

 pligtige ugentlige timetal.
Ovennævnte bestemmelse om et ugentligt timetal på  

 mindst 10 skal herefter for lærere administreres således, at de pågældende  

 omfattes af ordningen, såfremt de er beskæftiget ved samme institution eller  

 skolevæsen i et omfang svarende til mindst 1/4 (=10/40) af normal fuld  

 beskæftigelse.
Ved fuld beskæftigelse forstås i denne forbindelse det normale  

 pligtige timetal for fastansatte lærere ved pågældende institution, f.eks. 27  

 ugentlige løntimer for folkeskolens lærere og 22 ugentlige løntimer for  

 gymnasieskolens lærere.
For lærere, for hvem der alene er fastsat et årligt pligtigt  

 timetal , foretages en omregning til månedligt eller ugentligt timetal  

 efter det sædvanlige antal undervisningsmåneder eller -uger.
Således må der  

 f.eks. for en højskolelærer regnes med et pligtigt ugentligt timetal på 18  

 3/4, svarende til et årligt timetal på 600 fordelt over 32 uger, der efter  

 lov om folkehøjskoler, landbrugsskoler, husholdningsskoler og efterskoler er  

 fastsat som et fuldt undervisningsår.
 Ved opgørelsen af beskæftigelsesgraden afrundes det antal løntimer, som er  

 tillagt den pågældende lærer, nedad til det nærmeste hele antal timer.
 For så vidt angår lærere, for hvem der ikke er fastsat et  

normalt pligtigt timetal - herunder lærere ved fritidsundervisning -  

 regnes dog med det faktisk læste antal timer, således at de pågældende for at  

 kunne omfattes af ATP-ordningen må læse mindst 10 undervisningstimer  

 ugentlig.
II.
Bidragets størrelse.
 1. For lærere, for hvem der er fastsat et normalt  

 pligtigt timetal, svares bidrag efter beskæftigelsesgraden i forhold til  

 normalt fuldt løntimetal som anført i flg. skema:
 Om opgørelse af beskæftigelsesgraden, se afsnit I.
 2. Har en lærer, for hvem der alene er fastsat et  

 årligt pligtigt timetal, ikke været beskæftiget ved en institution eller et  

 skolevæsen et helt år, betales en så stor del af årsbidrag til ATP, som den  

 pågældendes løn har andraget af et helt års løn.
 3. For lærere, for hvem der ikke er fastsat et normalt  

 pligtigt timetal, jfr. afsnit I, pkt.3, sidste led, svares fuldt bidrag,  

 såfremt de pågældende læser 30 undervisningstimer ugentlig og derover, 2/3  

 bidrag, såfremt de pågældende læser mindre end 30 undervisningstimer, men  

 mindst 20 undervisningstimer, og 1/3 bidrag, såfremt den pågældende læser  

 mindre end 20 undervisningstimer, men mindst 10 undervisningstimer ugentlige.  

 Bidraget fordeles og betales som nævnt under pkt. 1.
 4. Timenedsættelse på grund af sygdom eller andre  

 årsager medfører ikke nedsættelse af bidraget, for så vidt der fortsat  

 betales fuld løn.
5. For så vidt angår løse vikarer skal man henlede  

 opmærksomheden på, at der i henhold til arbejdsministeriets bekendtgørelse af  

 7. marts 1964, jfr. bekendtgørelse af 8. juni 1972, er mulighed for - dersom  

 det af regnskabsmæssige eller administrative grunde er hensigtsmæssigt - at  

 tilbageholde bidraget med 7 øre pr. time under forudsætning af efterfølgende  

 regulering ved fratræden eller ved udløb af hver indbetalingsperiode.
Ved  

 opgørelsen af bidragets størrelse i disse tilfælde lægges det ugentlige eller  

 månedlige timetal til grund efter de foranstående retningslinjer.
 6. Lærere, som er afgivet til delvis tjeneste ved  

 andre institutioner m.v. på vilkår, at løn- eller vikarudgifter refunderes af  

 vedkommende institution, og som oppebærer fuld lønning i hovedstillingen,  

 betragtes som fuldt beskæftiget i denne.
 7. Opmærksomheden henledes i øvrigt på bestemmelsen i  

 § 15, stk. 6 i arbejdsministeriets lovbekendtgørelse af 23. juni 1977,  

 hvorefter bidragsbetalingen ophører ved en lønmodtagers fyldte 67. år.
III.
Tilbageholdelse, indbetaling og indberetning af bidrag.
 Det påhviler den lønudbetalende myndighed at tilbageholde de bidrag, der i  

 henhold til de ovenfor under afsnit II fastsatte regler skal betales af  

 lønmodtageren, og at indbetale og indberette disse til ATP tilligemed de  

 bidrag, der skal betales af den lønudbetalende myndighed.
 Angående de nærmere regler for indbetaling og indberetning af bidraget  

 samt om fristerne herfor henvises til arbejdsministeriets bekendtgørelse af  

 26. november 1973 samt til den vejledning, som forventes udsendt af ATP i  

 september 1977.
IV.
Ikrafttrædelse m.v.
 Cirkulæret har virkning fra den 1. september 1977.
 Undervisningsministeriets cirkulære nr. 106 af 25. maj 1976 om medlemskab  

 af Arbejdsmarkedets Tillægspension (ATP) for lærere m.fl. med de under  

 undervisningsministeriet hørende institutioner ophæves.
 Undervisningsministeriet, den 31. august  

 1977.
 P.M.V.
 E.B.
 Hanne Saunte.
