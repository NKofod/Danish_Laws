Skriftlig fremsættelse (25. januar 2006) Skatteministeren  

  

 (Kristian Jensen):
 Herved tillader jeg mig for Folketinget at fremsætte:
Forslag til lov  

 om  

 registrering  

 af køretøjer (Digital motorregistrering mv.) (Lovforslag nr.
L 144).
 Formålet med lovforslaget er at skabe et retligt grundlag  

 for, at private kan registrere køretøjer i statens register over køretøjer og  

 udlevere nummerplader.
 Lovforslaget er en udmøntning af regeringsgrundlaget.
 Motorregistrering sker i dag fra politiets 67 motorkontorer.  

 Efter lovforslaget autoriseres omkring 1.500 forhandlere af køretøjer og  

 syns-  

 eller  

 omsynsvirksomheder  

 til at indregistrere og omregistrere køretøjer.
 Herved mindskes afstanden til registreringsstederne, og en  

 registrering kan ske i forlængelse af en handel eller et syn.
 Der vil også blive skabt mulighed for, at den enkelte borger  

 selv foretager omregistreringen af køretøjet, f.eks. i forbindelse med en  

 privat handel.
 Et mål er, at en køber skal kunne komme ud at køre samme  

 dag, som handelen indgås.
 Med lovforslaget lægges der således op til en delvis  

 privatisering af registreringsopgaven.
 Driften af selve  

 køretøjsregisteret  

 vil fortsat være en statslig opgave, men indregistrering og omregistrering  

 vil  

 kunne foretages privat.
Af hensyn til kontrollen med betaling af vægtafgift mv., vil  

 afregistrering  

 af køretøjer fortsat ikke kunne ske  

 privat.
Nummerplader fra  

 afregistrerede  

 køretøjer  

 skal afleveres direkte til told- og skatteforvaltningen.
 Som kompensation for denne privatisering vil autoriserede  

 virksomheder få en godtgørelse fra staten for at løse registreringsopgaver.  

 Og  

 private, der omregistrerer over  

 internettet, vil få  

 en rabat på prisen for omregistreringen.
Handel med biler og andre køretøjer har et betydeligt  

 økonomisk omfang.
Det samme gælder de afgifter, der er pålagt bilejere mv.  

 Derfor, og af hensyn til færdselssikkerheden, er det af væsentlig betydning,  

 at  

 der er knyttet en høj grad af sikkerhed til registrering af biler og andre  

 køretøjer.  

 Der må ikke være usikkerhed om de registreringer, der sker om et køretøj og  

 om  

 køretøjets tilhørsforhold, og der må ikke være tvivl om hvilke nummerplader,  

 køretøjet fører.
En privat registreringsordning forudsætter derfor, at der  

 skabes et nyt digitalt registreringssystem, der kan håndtere privat  

 registrering af køretøjer.
I et sådant nyt registreringssystem kan der  

 indbygges  

 automatiske sikkerhedssystemer, der kan fange fejl eller mangler i de  

 oplysninger, der indberettes.
Der vil også kunne indbygges ordninger, der gør  

 det lettere for forsikringsselskaber,  

 syns-  

 /  

 omsynsvirksomheder  

 og andre at indberette oplysninger, der  

 skal registreres om et køretøj, og lettere at trække på registrerede  

 oplysninger.
Opgaven med at udvikle og drive dette nye registreringssystem  

 er lagt hos told- og skatteforvaltningen, der tillige overtager opkrævningen  

 af  

 vægtafgift mv.
Disse opgaver flyttes således fra politiet.
Herved samles  

 registrering af køretøjer og administration af afgifter af køretøjer i told-  

 og  

 skatteforvaltningen.
 Efter lovforslaget fjernes reglerne om registrering af  

 køretøjer af praktiske grunde fra færdselsloven og samles i en selvstændig  

 lov  

 om registrering af køretøjer.
 Loven forventes først tillagt virkning fra den 1. januar  

 2008.
 En gennemførelse af lovforslaget vil give betydelige  

 administrative lettelser for det offentlige, erhvervslivet og borgeren.
 Idet jeg i øvrigt henviser til bemærkningerne til  

 lovforslaget, anbefaler jeg lovforslaget til en hurtig og velvillig  

 behandling  

 i Folketinget.
