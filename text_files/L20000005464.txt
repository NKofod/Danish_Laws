Bekendtgørelse  

 af  

 aftale af 7. maj 1997 mellem Danmark og Slovenien om tilbagetagelse af egne  

 statsborgere og udlændinge, der opholder sig ulovligt i den anden  

 stat Danmark og Slovenien har den 7. maj 1997 indgået en  

 aftale om tilbagetagelse af egne statsborgere og udlændinge, der  

 opholder sig ulovligt i den anden stat.
 Aftalen har følgende ordlyd:
Oversættelse AFTALE mellem Regeringen for Kongeriget Danmark og Regeringen for Republikken  

 Slovenien om tilbagetagelse af egne statsborgere og udlændinge, der  

 opholder sig ulovligt i den anden stat Regeringen for Kongeriget Danmark og Regeringen for Republikken Slovenien  

 (i det følgende benævnt de kontraherende parter), har med henblik på at styrke forbindelserne mellem de to stater og deres  

 borgere, i overensstemmelse med den gældende lovgivning, i lyset af den internationale praksis på området og med  

 respekt for indgåede internationale forpligtelser, aftalt følgende:
Artikel 1 Begreber I denne aftale har de nedenfor nævnte begreber følgende  

 betydning:
1.	en udlænding   en person, som hverken er dansk eller slovensk  

 statsborger; 2.	et visum   en gyldig tilladelse, udstedt af en kompetent myndighed  

 hos en kontraherende part, der giver en udlænding ret til indrejse og  

 ophold uden afbrydelse i en periode, som ikke overstiger tre  

 måneder; 3.	en opholdstilladelse   en gyldig tilladelse udstedt af en kompetent  

 myndighed hos en kontraherende part, der giver en person ret til flere  

 indrejser og til ophold i landet.
Som opholdstilladelse anses hverken visum,  

 ret til ophold på en kontraherende parts territorium under behandlingen  

 af en ansøgning om asyl, eller under en verserende  

 udsendelsesprocedure.
Artikel 2 Bevis for statsborgerskab 1.	Et gyldigt pas eller identitetspapirer, udstedt af de kompetente  

 myndigheder i de tilbagetagne personers oprindelsesland, eller af en  

 diplomatisk eller konsulær repræsentation i den anmodede stat er  

 bevis for statsborgerskab.
 2.	Statsborgerskab anses for sandsynligt, hvis personen er i besiddelse  

 af et dokument nævnt i artikel 2, stk. 1, selv om dette er  

 udløbet, eller en søfartsbog, et kørekort eller et  

 lignende dokument, selv om dette er udløbet.
 3.	Statsborgerskab må endvidere formodes at foreligge, hvis dette  

 efter nærmere undersøgelse sandsynliggøres på anden  

 vis.
Artikel 3 Tilbagetagelse af egne statsborgere 1.	Hver kontraherende part skal på anmodning fra den anden  

 kontraherende part uden formaliteter tilbagetage personer, som ikke eller  

 ikke længere opfylder de gældende betingelser for indrejse eller  

 ophold på den anmodende kontraherede parts område, forudsat at  

 det påvises, eller der er en velbegrundet formodning for, at de er  

 statsborgere i den anmodede kontraherende part.
Det samme skal gælde  

 for personer, som efter indrejse på den anmodende kontraherende parts  

 område har mistet statsborgerskab i den anmodede kontraherende part  

 uden i det mindste at have fået tilsagn om naturalisation af den  

 anmodende kontraherende part.
 2.	På anmodning fra en kontraherende part skal den anmodede  

 kontraherende part uden ophold forsyne de personer, der skal tilbagetages med  

 den rejselegitimation, som er nødvendig til deres tilbagerejse.
3.	En anmodende kontraherende part skal på de samme betingelser  

 tilbagetage sådanne personer på ny, såfremt en  

 undersøgelse viser, at de ikke var statsborgere i den anmodede  

 kontraherende part, da de forlod den anmodende kontraherende parts  

 område.
Dette gælder ikke, hvis pligten til at tilbagetage er  

 baseret på, at den anmodede kontraherende part fratog den  

 pågældende person hans/hendes statsborgerskab efter, at denne var  

 rejst ind på den anmodende kontraherende parts område, uden at  

 personen i det mindste havde fået tilsagn om naturalisation af den  

 anmodende kontraherende part.
Artikel 4 Tilbagetagelse af en udlænding på grundlag  

 af en forhåndsunderretning 1.	En kontraherende part skal uden formaliteter tilbagetage en  

 udlænding, som er rejst ind på den anden kontraherende parts  

 område direkte fra dens område, på grundlag af en  

 forhåndsunderretning fra den anden kontraherende parts kompetente  

 myndighed, hvis der ikke er gået mere end 7 dage siden  

 indrejsen.
Artikel 5 Tilbagetagelse af borgere fra et tredjeland, som er  

 rejst ind over den ydre grænse 1.	En kontraherende part skal efter anmodning fra den anden  

 kontraherende part tilbagetage en udlænding, som er ankommet til den  

 anmodende kontraherende parts område direkte fra den anmodede  

 kontraherende parts område, dersom personens indrejse eller ophold ikke  

 opfylder forskrifterne i den anmodende kontraherende parts lovgivning.
 2.	En opholdstilladelse opnået ved svig eller på ukorrekt  

 grundlag er ikke omfattet af stk. 1.
 3.	En kontraherende part skal endvidere efter anmodning fra den anden  

 kontraherende part tilbagetage en udlænding, der opholder sig ulovligt  

 på den anmodende kontraherende parts område, og som er i  

 besiddelse af en gyldig opholdstilladelse, et visum som ikke er et  

 transitvisum, udstedt af den anmodede kontraherende part, eller som tidligere  

 har opholdt sig i en periode længere end 3 år på den  

 anmodede kontraherende parts område, eller som har været  

 statsborgere i den anmodede kontraherende part.
 4.	Stk. 1 og stk. 2 finder ikke anvendelse, når der er  

 udstedt transitvisum.
Artikel 6 Tidsfrister 1.	En kontraherende part skal uden ophold besvare de anmodninger om  

 tilbagetagelse som rettes til den, og under alle omstændigheder senest  

 inden tyve dage fra fremsættelsen af anmodningen.
Anmodning om  

 tilbagetagelse kan fremsættes pr. post, ved direkte overgivelse af  

 anmodningen til den anden kontraherende parts kompetente myndighed, eller ved  

 elektroniske kommunikationsmidler.
2.	Den anmodede kontraherende part overtager straks ansvaret for den  

 person, hvis tilbagetagelse den har godkendt, og under alle  

 omstændigheder senest tre måneder fra godkendelsen.
Efter  

 anmodning fra den anmodende kontraherende part forlænges denne frist  

 med det tidsrum, der er nødvendigt til fjernelse af retlige eller  

 faktiske hindringer.
Artikel 7 Transit 1.	Uanset artikel 11 skal de kontraherende parter tillade  

 udlændinge at passere i transit gennem deres områder, hvis den  

 anden kontraherende part anmoder derom, og hvis gennemrejse af eventuelle  

 andre transitstater og indrejse i bestemmelseslandet er sikret.
 2.	Det er ikke nødvendigt, at den kontraherende part udsteder et  

 transitvisum.
 3.	Uanset om der måtte være givet tilladelse, kan personer,  

 der er taget i varetægt med henblik på transit, sendes tilbage  

 til den anden kontraherende part, hvis det efterfølgende viser sig, at  

 omstændigheder af en karakter som omfattet af artikel 11 står i  

 vejen for transit, eller hvis en fortsættelse af rejsen eller adgangen  

 til bestemmelsesstaten ikke længere er sikret.
 4.	De kontraherende parter skal bestræbe sig på at  

 begrænse transitoperationer til udlændinge, som ikke kan udsendes  

 direkte til deres oprindelsesland.
Artikel 8 Tilvejebringelse af oplysninger Hvis aftalens gennemførelse kræver, at den anden  

 kontraherende part forsynes med personoplysninger i konkrete sager, kan disse  

 vedrøre:
a.	nøgleoplysninger om personen, og om nødvendigt dennes  

 familiemedlemmer (efternavn, fornavn, eventuelle tidligere navne, tilnavne og  

 pseudonymer, aliasnavne, fødselsdato og  sted, køn,  

 nuværende og eventuelt tidligere nationalitet/statsborgerret); b.	pas, identitetskort eller andre rejsedokumenter (nummer,  

 udstedelsesdato, udstedelsesmyndighed, udstedelsessted, gyldighedsfrist og  

 gyldighedsområde); c.	øvrige nødvendige oplysninger til identificering af  

 personerne; d.	opholdstilladelser og visa udstedt af de kontraherende parter eller  

 tredjelande, rejserute, lokaliteter, hvor der gøres ophold, billetter  

 og eventuelle andre rejsearrangementer; e.	enhver oplysning, som beviser eller gør det  

 tilstrækkelig sandsynligt, at personen har opholdt sig på de  

 kontraherende parters område; f.	et behov for særlig assistance til ældre eller syge  

 personer bør om nødvendigt adviseres på  

 forhånd.
Artikel 9 Gennemførelsesbestemmelser 1.	Efter undertegnelse af denne aftale skal de kontraherende parter ad  

 diplomatiske kanaler underrette hinanden om, hvilke kompetente myndigheder,  

 der er ansvarlige for aftalens gennemførelse, disses adresser samt  

 andre oplysninger, der kan lette kommunikationen.
De kontraherende parter  

 underretter ligeledes hinanden om ændringer vedrørende disse  

 myndigheder.
 2.	De kompetente myndigheder skal mødes efter behov og  

 træffe beslutning om de nødvendige praktiske arrangementer til  

 gennemførelsen af aftalen.
Artikel 10 Udgifter Den kontraherende part som anmoder om tilbagetagelse, bærer  

 transportomkostningerne til bestemmelseslandet for den tilbagesendte person  

 og ledsagende personer.
Artikel 11 Internationale aftaler, der ikke berøres af  

 aftalen 1.	Konventionen af 28. juli 1951 om flygtninges retsstilling som  

 ændret ved protokol af 31. januar 1967 vedrørende flygtninges  

 retsstilling; 2.	Internationale konventioner om udlevering og transit; 3.	Konventionen af 4. november 1950 til beskyttelse af  

 menneskerettigheder og grundlæggende frihedsrettigheder; 4.	Internationale asylkonventioner, særligt Dublinkonventionen af  

 15. juni 1990 om fastsættelse af, hvilken stat der er ansvarlig for  

 behandlingen af en asylansøgning, der indgives i en af den  

 Europæiske Unions medlemsstater; 5.	Det Europæiske Fællesskabs traktater; 6.	Schengenkonventionen af 19. juni 1990; 7.	Internationale konventioner og aftaler om tilbagetagelse af  

 udlændinge.
Artikel 12 Afsluttende bestemmelser 1.	Aftalen træder i kraft den 1. september 1997.
 2.	Enhver af de kontraherende parter kan ved skriftlig underretning til  

 den anden kontraherende part midlertidigt suspendere aftalen under hensyn til  

 beskyttelse af statens sikkerhed, den offentlige orden eller folkesundheden.  

 Suspensionen får virkning straks.
3.	Aftalen forbliver i kraft indtil videre.
Hver kontraherende part kan  

 opsige aftalen ved skriftlig underretning til den anden kontraherende part.  

 Opsigelsen får virkning den første dag i den måned, der  

 følger efter den måned, hvori den anden kontraherende part  

 modtog underretningen om opsigelsen.
 4.	Aftalen finder anvendelse på alle personer som opholder sig  

 på de kontraherende parters områder på tidspunktet for  

 aftalens ikrafttræden og senere.
 Udfærdiget i København den 7. maj 1997 i to eksemplarer  

 på engelsk.
For Kongeriget Danmarks regering Niels Helveg Petersen For Republikken Sloveniens regering Zoran Thaler Aftalen trådte i henhold til artikel 12 i kraft den 1. september  

 1997.
