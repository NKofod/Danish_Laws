Stk. 1.  Ministeriets Opmærksomhed er blevet henledt  

 paa, at tilsyneladende ensartede Sager mod Statstjenestemænd, der i  

 Forbindelse med deres Tjeneste har gjort sig skyldige i strafbare Handlinger,  

 er behandlet forskelligt indenfor de forskellige Styrelsesgrene, navnlig  

 derved, at der i nogle Tilfælde er sket Anmeldelse til de strafforfølgende  

 Myndigheder, medens man i andre Tilfælde har undladt saadan Anmeldelse og  

 nøjedes med at afskedige vedkommende Tjenestemand i Overensstemmelse med  

 Reglerne i Lov Nr. 98 af 31. Marts 1931 om Statens Tjenestemænd.
I Henhold  

 til en paa et Ministermøde truffet Beslutning har Justitsministeriet derefter  

 nedsat et Udvalg med den Opgave at udarbejde vejledende Regler for  

 Centraladministrationens Stilling med Hensyn til Lovovertrædelser begaaet af  

 Tjenestemænd, særlig angaaende Spørgsmålet om Undladelse af Paatale i særlige  

 Tilfælde samt angaaende Spørgsmaalet om i visse Tilfælde at overlade  

 vedkommende Styrelses Chef at træffe Bestemmelse om, hvad der skal foretages  

 i Anledning af saadanne Lovovertrædelser.
 Stk. 2.  Efter at dette Udvalg har afsluttet sine  

 Overvejelser, skal man i Overensstemmelse med den af Udvalget afgivne  

 Indstilling herved fastsætte følgende Regler for, hvorledes der fra en  

 Styrelses Side bør forholdes i den anførte Henseende, naar det oplyses, at  

 der er begaaet en strafbar Handling af en under Styrelsen ansat Person, hvad  

 enten den paagældende er Tjenestemand, Aspirant, Medhjælper, Elev, Vikar  

 eller paa anden Maade antaget i Statstjenesten, uden at denne Antagelse er af  

 ganske løs Karakter.
Stk. 3.  Enhver Tjenestemand, der bliver bekendt med, at  

 en ham underordnet i Statens Tjeneste ansat har gjort sig skyldig i eller har  

 paadraget sig grundet Mistanke om at have begaaet en strafbar Handling, der  

 er undergivet offentlig Paatale, og som enten omfattes af Borgerlig  

 Straffelov, eller for hvilken der er foreskrevet Frihedsstraf, er - under  

 Iagttagelse af Bestemmelserne i Tjenestemandslovens § 17, Stk. 1, - pligtig  

 uopholdelig at gøre  Indberetning til den ham nærmest overordnet  

 Styrelse.
Indberetningen bør indeholde Oplysning om, hvorvidt politimæssig  

 Undersøgelse allerede er indledet.
I denne Forbindelse henledes  

 Opmærksomheden paa, at Retsplejelovens § 801 paalægger Politiet af egen Drift  

 at efterforske alle strafbare Handlinger, som forfølges af det Offentlige,  

 saa snart der opstaar rimelig Formodning om, at saadanne er forøvet, altsaa  

 ogsaa selv om Anmeldelse ikke foreligger, og selv om den krænkede ikke ønsker  

 noget foretaget.
Stk. 4.  For saa vidt angaar de Tilfælde, i hvilke  

 politimæssig Undersøgelse ikke allerede er indledet, maa det som Rettesnor  

 for Styrelserne fastslaas som en almindelig gældende Regel, at alle offentlig  

 Paatale undergivne Lovovertrædelser, der under eller i  Forbindelse med  

 Tjenestens Udførelse begaas af en i Statens Tjeneste ansat Person, og som  

 enten omfattes af Straffeloven, eller for hvilke der er foreskrevet  

 Frihedsstraf, - bortset fra de nedenfor i Stk. 5 og 6 nævnte Undtagelser -  

 bør anmeldes til de strafforfølgende Myndigheder, jfr.
Retsplejelovens  

 § 803.
 Stk. 5.  Saadan Anmeldelse kan dog efter Bestemmelse af  

 vedkommende Centralstyrelse undlades, naar denne finder, at den begaaede  

 Lovovertrædelse ikke behøver at medføre den paagældendes Afsked fra  

 Statstjenesten, jfr. herved navnlig Statstjenestemandslovens §§ 60 og 61.
Stk. 6.  Saafremt Centralstyrelsen iøvrigt i enkelte  

 Tilfælde skønner, at Strafforfølgning under Hensyn til samtlige foreliggende  

 særlige Omstændigheder bør undlades, skal den forelægge dette Spørgsmål for  

 Rigsadvokaten til Afgørelse i Overensstemmelse med de i Retsplejelovens § 723  

 fastsatte Regler.
Ved Sagens Fremsendelse til Rigsadvokaten maa en Udskrift  

 af det eventuelt optagne tjenstlige Forhør vedlægges, hvorhos Styrelsens  

 Indstilling maa være udførligt begrundet.
 Stk. 7.  I de Tilfælde, hvor den strafbare Handling ikke  

 staar i nogen   

  Forbindelse med den paagældendes Tjeneste, bør det derimod være overladt til  

 Centralstyrelsens Skøn i hvert enkelt Tilfælde, hvorvidt der ved dennes  

 Foranledning bør ske Anmeldelse af den begaaede Lovovertrædelse til de  

 strafforfølgende Myndigheder.
 Stk. 8.  Bestemmelserne i dette Cirkulære kommer ikke  

 til Anvendelse paa Lovovertrædelser, der henhører under den militære  

 Paatalemyndighed.
 Justitsministeriet, den 10. November  

 1938.
 Steincke.
