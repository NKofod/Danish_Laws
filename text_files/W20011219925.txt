 Grundværdi parcelhus.  

 Etagearealprincip.
 Ejendommen A er ved den almindelige vurdering pr. 1. januar 1998 af  

 skyldrådet ansat til:
Ejendomsværdi 1.950.000 kr.
Grundværdi 731.100 kr.
 Grundværdien er ansat efter etagearealprincippet ud fra det  

 etageareal der efter den i lokalplanen fastsatte maksimalt tilladte  

 bebyggelsesprocent ville kunne opføres på grunden i ubebygget  

 stand og en værdi pr. kvm etageareal, jf. følgende  

 specifikation:
grundareal på 967 kvm x bebyggelsesprocent på 90 x  

 etagearealpris på 1200 kr. pr. kvm Ejendommen omfatter et grundareal på 967 kvm med et i 1923 med  

 om-/tilbygning i 1981 og 1997/1998 opført parcelhus med et bebygget  

 areal på 102 kvm.
I henhold til oplysninger fra Bygnings- og  

 Boligregistret er der efter den 26. august 1997 påbegyndt byggearbejde  

 vedrørende en udestue, hvorefter det bebyggede areal forøges  

 med 46 kvm.
Det fremgår endvidere af Bygnings- og Boligregistret, at  

 huset har ydervægge af mursten og tegltag samt et samlet bygningsareal på 185 kvm.
Den udnyttede  

 tagetage udgør 45 kvm og kælderarealet 99 kvm.
Der er 6  

 værelser til beboelse på i alt 230 kvm, 2 toiletter, 1  

 badeværelse og køkken.
 Området, hvori den påklagede ejendom er beliggende, er  

 omfattet af lokalplan, og er udlagt til boligformål med etagebebyggelse  

 med en maksimal bebyggelsesprocent på 90.
 Skyldrådet har ved ansættelsen af grundværdien på  

 731.100 kr. givet et nedslag på 30 % på grund af manglende  

 mulighed for på rentabel måde at udnytte lokalplanens  

 forhøjede bebyggelsesprocent.
 For klageren, B, har grundejerforeningen klaget over ansættelsen af  

 grundværdien pr. 1.  januar 1998 med principal påstand om, at  

 grundværdien opgøres efter byggeretsværdiprincippet og  

 ikke etagearealprincippet, subsidiært at det allerede indrømmede  

 værdinedslag fastsættes således, at det samme resultat  

 opnås skattemæssigt.
Til støtte for påstanden har foreningen bl.a. anført,  

 at ejendommens retlige udnyttelsesmuligheder på vurderingstidspunktet  

 skal fastsættes som de øvrige ejendomme beliggende i  

 området, som kun kan udnyttes til parcelhusbebyggelse.  

 Grundværdien bør opgøres efter  

 byggeretsværdiprincippet og ikke etagearealprincippet, som det er sket  

 i de tidligere år på linie med de omkringliggende grunde og  

 ejendomme.
Det vil sige, at grundværdien bør opgøres som  

 et almindeligt parcelhus med tilhørende grund.
Foreningen har endvidere anført, at det af skyldrådets  

 begrundelse for ikke at anvende  "solistvillareglen" fremstår som om  

 der foreligger en fast praksis på dette område, og som om nogle  

 bestemte betingelser skal være opfyldt for at anvende reglen, hvilket  

 der ikke er i dette tilfælde.
Foreningen har hos skyldrådets  

 sekretariat, Told- og Skattestyrelsen og Landsskatteretten søgt at  

 indhente oplysninger om den praksis der måtte være  

 vedrørende "solistvillareglen". Der er efter foreningens opfattelse  

 ikke tale om en fast praksis, idet der tilsyneladende kun er få afgørelser herom.
Skyldrådets  

 henvisning til praksis synes derfor ikke at være holdbar.
 Foreningen har gjort gældende, at det er tvivlsomt, om der er  

 mulighed for at udnytte den tilladte bebyggelsesprocent, idet foreningen  

 gør opmærksom på:
Foreningen har om den subsidiære påstand anført, at det  

 er vanskeligt at udtale sig præcist om, hvor meget den yderligere  

 skattestigning udgør på grund af skyldrådets  

 ansættelse.
Der indgår såvel grundskyld som værdi af  

 egen bolig i beregningen.
Foreningen har søgt at foretage en  

 sammenligning med ejendomme der støder op til lokalplanområdet.  

 Af disse beregninger fremgår det, at den yderligere stigning som  

 påhviler klagerens ejendom årligt udgør 10-12.000 kr. i  

 skatter.
 Foreningen har i øvrigt til brug for sagens afgørelse  

 henvist til to kendelser fra Landsskatteretten, nemlig kendelse af 12. maj  

 1987 samt kendelse af 8. oktober 1987.
 Efter foreningens opfattelse bør der ved ansættelsen af  

 grundværdien lægges vægt på følgende:
Vurderingslovens regler om gældende handelspriser.
En praksis  

 vedrørende villaer i et område, der er udlagt til  

 etageboligbebyggelse, må selvsagt også respektere dette.
Lokalplanen har været gældende siden 1994, og der har  

 således fra det tidspunkt retligt været muligt for grundejerne at  

 tage initiativ med henblik på at realisere byggemulighederne som  

 lokalplanen gav.
Ingen grundejere har imidlertid foretaget sig noget som  

 helst i den retning, og ingen grundejere har planer herom - heller ikke  

 klageren.
Der er heller ikke udefra kommet forespørgsler eller andet  

 med henblik på at realisere mulighederne.
Foreningen henviser herved  

 til, at det ved Landsskatterettens kendelse af 8. oktober 1987 blev tillagt  

 betydning, at der i området var konstateret grundsalg og  

 nedrivningssalg.
Hvis de to landsskatteretskendelser skal være  

 forenelige, må forskellen i udfaldet af de to kendelser begrundes med,  

 at der har været lagt betydelig vægt på oplysningerne om  

 stedfundne salg.
Flere af de medlemmer, der er berørt af sagen, har fået  

 foretaget vurderinger af deres ejendomme af ejendomsmæglere.
I alle  

 tilfælde er ejendommene vurderet noget lavere end tilsvarende ejendomme  

 i de tilstødende naboområder, og ejendomsmæglerne har  

 direkte tilkendegivet, at det er den øgede beskatning, der er  

 årsag til de lavere vurderinger.
Ingen ejendomsmæglere har ment,  

 at lokalplanen betyder en forøgelse af handelsværdien.
 Det er muligt umiddelbart at drage sammenligninger med  

 grundværdiniveauet i det tilstødende område, jf.  

 skyldrådsvejledningens sidste afsnit.
På klagerens grund på i alt 967 kvm er der et  

 deklarationsareal på 132 kvm.
Ved ansættelsen er hele arealet  

 medregnet og tilsyneladende også ved vurderingen af mulighederne for  

 udnyttelse.
Foreningen har ikke kendskab til, om denne fremgangsmåde er  

 korrekt.
Klagerens ejendom støder til to sider op til vej.
Til den tredje  

 side støder ejendommen op til en ejendom med ringe  

 udnyttelsesmulighed.
Der er tale om en koteletgrund.
Den maksimale  

 bebyggelsesprocent er 35. Til den fjerde side er ejendommen beliggende op til  

 en almindelig parcelhusgrund.
Der er således ingen eller kun en ringe,  

 i øvrigt teoretisk, mulighed for ved sammenlægning at opnå  

 bedre mulighed for nedrivning og derefter opførelse af  

 etagebyggeri.
I forbindelse med Landsskatterettens behandling af sagen har retten  

 forespurgt Bygge- og Teknikforvaltningen ved kommunen, hvorvidt ejendommen  

 isoleret set har kunnet bebygges med den i lokalplanen anførte  

 bebyggelsesprocent på 90, og i benægtende fald hvilken  

 bebyggelsesprocent der kan forventes tilladt.
Kommunen har ved skrivelse af  

 21. februar 2001 svaret, at et konkret projekt med en bebyggelsesprocent  

 på 90 under henvisning til lokalplanens § om formål ikke ville  

 kunne godkendes.
En bebyggelse i 2 etager og en husdybde på maksimalt  

 11 m anses for realistisk for ejendommen.
Disse forudsætninger vil  

 resultere i en bebyggelsesprocent på ca. 70 med den i lokalplanen  

 fastsatte friarealprocent på 60 og det nødvendige antal  

 parkeringspladser på terræn.
 Landsskatteretten bemærker, at grundværdien i henhold til  

 bestemmelserne i vurderings-lovens § 6, jf. § 13, stk. 1, udgør  

 grundens handelsværdi i ubebygget stand under hensyn til beskaffenhed  

 og beliggenhed og til en i økonomisk henseende god anvendelse.
Efter det oplyste, hvorefter lokalplanen umiddelbart og uden det  

 kræver sammenlægning med nabogrunden giver mulighed for  

 etagebebyggelse på den påklagede grund, finder Landsskatteretten,  

 at det er med rette, at grundværdien er ansat efter  

 etagearealprincippet.
Der kan derfor ikke gives medhold i den principale  

 påstand.
 Landsskatteretten bemærker endvidere, at ansættelsen af den  

 påklagede grunds handelsværdi i bebygget stand må foretages  

 ud fra den af kommunen angivne realistiske bebyggelsesprocent på 70. Da  

 begrundelsen for det i ansættelsen givne nedslag på 30 % på  

 grund af manglende mulighed, for på rentabel måde at udnytte  

 lokalplanens forhøjede bebyggelsesprocent, efter rettens opfattelse  

 fortsat er gældende, opretholdes dette nedslag.
Vedrørende det anførte om et deklarationsareal på 132  

 kvm bemærker Landsskatteretten om grundlaget for beregning af det  

 maksimalt tilladte etageareal, at der ved bebyggelsesprocent ifølge  

 byggelovens § 6 B, stk. 2, forstås etagearealets procentvise andel af  

 grundstykkets areal.
Ifølge bygningsreglementet, BR 95, omfatter  

 grundstykkets areal det areal for en samlet fast ejendom, der er angivet i  

 matriklen.
Da arealet omfattet af deklarationen således medregnes ved  

 beregningen af det etageareal, der kan opføres i henhold til den  

 tilladte bebyggelsesprocent, og da deklarationsarealets placering i forhold  

 til grundens form og størrelse ikke begrænser muligheden for at  

 opføre en etagebebyggelse, finder Landsskatteretten ikke, at den  

 tinglyste deklaration yderligere begrænser udnyttelsesmuligheden af  

 grunden i ubebygget stand.
Der er derfor ikke grundlag for yderligere nedslag  

 som følge af det nævnte deklarationsareal.
 Grundværdien vil herefter være at ansætte  

 således:
967 kvm x 0,70 x 1200 = 812.280 kr.
nedslag på 30 % = 243.684 kr.
grundværdi, afrundet = 568.600 kr.
 Landsskatteretten bemærker, at ejendomsværdien i henhold til  

 bestemmelserne i vurde-ringslovens § 6, jf. § 9, stk. 1, skal ansættes  

 til handelsværdien på vurderingstidspunktet af den faste ejendom  

 i dens helhed.
Landsskatteretten bemærker om ansættelsen af  

 ejendomsværdien, at der herved skal tages  hensyn til den på den  

 påklagede ejendom værende faktiske bebyggelse.
Da den faktiske  

 bebyggelse repræsenterer en betydelig værdi, skal grunden som  

 følge heraf ved beregningen af ejendomsværdien ikke medtages med  

 den værdi grunden har efter etagearealprincippet i ubebygget stand, men  

 alene medtages med den antagelige værdi grunden repræsenterer som  

 parcelhusgrund.
Til støtte for skønnet herom kan foretages en  

 beregning af grundværdien ud fra byggeretsværdiprincippet.
 Den påklagede grund har efter byggeretsværdiprincippet med den  

 for de øvrige ejendomme på vejen gældende områdepris  

 pr. 1. januar 1998 på 600 kr. og en normalgrundstørrelse  

 på 800 kvm følgende værdi:
 800 kvm x 300 kr.
 =   240.000 kr.
 967 kvm x 300 kr.
=   290.100 kr., i alt    530.100 kr.
 Ejendomsværdien vil således være at ansætte med  

 følgende specifikation:
bygningsværdi = 1.230.936 kr.
grundværdi efter byggerets- værdiprincippet = 530.100 kr., i alt 1.761.036 kr.
 Landsskatteretten nedsætter herefter grundværdien til 568.600  

 kr. og ejendomsværdien til afrundet 1.750.000 kr.
