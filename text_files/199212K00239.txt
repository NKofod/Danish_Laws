Nr LSF 239 Forslag til Lov om ændring af lov om planlægning (Tilvejebringelse af  

 indkvarteringssteder for asylansøgere) Fremsat af miljøministeren (Svend Auken) den 17. marts 1993 Vedtaget ved tredjebehandling den 30. april 1993 Lov nr. 270 af 06/05/1993 § 1 I lov nr. 388 af 6. juni 1991 om planlægning, som ændret ved lov nr. 9 af  

 3. januar 1992, lov nr. 920 af 25. november 1992 og lov nr. 185 af 14. april  

 1993, foretages følgende ændring:
 Efter § 3 indsættes:
»§ 3 a.
Med henblik på etablering af de i stk. 2 nævnte  

 indkvarteringssteder kan miljøministeren efter indstilling fra  

 indenrigsministeren fritage bygge- og anlægsarbejder og ændret anvendelse af  

 eksisterende bebyggelse for at overholde lovens bestemmelser om  

 tilvejebringelse af region-, kommune- og lokalplaner, bestemmelserne om  

 tilladelse efter lovens § 35, stk. 1, samt bestemmelser i lokalplaner og de  

 planer m.v., der er opretholdt efter § 68, stk. 2. Fritagelsen kan  

 tidsbegrænses.
 Stk. 2. Bestemmelsen i stk. 1 omfatter indkvarteringssteder for  

 asylansøgere, der tilvejebringes i henhold til udlændingelovens § 42 a, og  

 indkvarteringssteder, der tilvejebringes i henhold til § 7 i lov om  

 midlertidig opholdstilladelse til visse personer fra det tidligere  

 Jugoslavien m.v.
Stk. 3. Inden miljøministeren træffer beslutning efter stk. 1,  

 indhenter ministeren en udtalelse fra vedkommende amtsråd og  

 kommunalbestyrelse.
Kommunalbestyrelsen skal forestå en oplysningsvirksomhed  

 om projektet, inden udtalelsen afgives.
Miljøministeren fastsætter en frist  

 for amtsrådets henholdsvis kommunalbestyrelsens udtalelse.« § 2 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. Miljøministeren fremsætter forslag om revision af  

 planlægningslovens § 3 a inden udgangen af folketingsåret 1994-95.
Oprindeligt fremsat forslag § 1 I lov nr. 388 af 6. juni 1991 om planlægning som ændret ved lov nr. 9 af  

 3. januar 1992 og lov nr. 920 af 25. november 1992 foretages følgende  

 ændring:
 Efter § 3 indsættes:
»§ 3 a.
Med henblik på etablering af de i stk. 2 nævnte  

 indkvarteringssteder kan miljøministeren efter indstilling fra  

 indenrigsministeren fritage bygge- og anlægsarbejder og ændret anvendelse af  

 eksisterende bebyggelse for at overholde lovens bestemmelser om  

 tilvejebringelse af region-, kommune- og lokalplaner, bestemmelserne om  

 tilladelse efter lovens § 35, stk. 1, samt bestemmelser i lokalplaner og de  

 planer m.v., der er opretholdt efter § 68, stk. 2. Fritagelsen kan  

 tidsbegrænses.
 Stk. 2. Bestemmelsen i stk. 1 omfatter indkvarteringssteder for  

 asylansøgere, der tilvejebringes i henhold til udlændingelovens § 42 a, og  

 indkvarteringssteder, der tilvejebringes i henhold til § 7 i lov om  

 midlertidig opholdstilladelse til visse personer fra det tidligere  

 Jugoslavien m.v.
Stk. 3. Inden miljøministeren træffer beslutning efter stk. 1,  

 indhenter ministeren en udtalelse fra vedkommende amtsråd og  

 kommunalbestyrelse.
Kommunalbestyrelsen skal forestå en oplysningsvirksomhed  

 om projektet, inden udtalelsen afgives.
Miljøministeren fastsætter en frist  

 for amtsrådets henholdsvis kommunalbestyrelsens udtalelse«.
§ 2 Loven træder i kraft dagen efter bekendtgørelse i Lovtidende.
Bemærkninger til lovforslaget 1. Et lovforslag med tilsvarende sigte har tidligere været  

 fremsat, jf.
L 171, Folketingstidende 1992/93 spalte 4576. Forslaget blev  

 imidlertid trukket tilbage inden 1. behandlingen.
Formålet med lovforslaget  

 er at ændre planloven med henblik på at sikre, at der i takt med antallet af  

 indrejste asylansøgere og med meget kort varsel kan tilvejebringes de  

 fornødne indkvarteringsfaciliteter i eksisterende bebyggelse eller i nyopført  

 byggeri.
Det foreslås således at give miljøministeren adgang til at fritage  

 konkrete projekter vedrørende etablering af indkvarteringssteder for  

 asylansøgere fra planlovens bestemmelser om tilvejebringelse af region-,  

 kommune- og lokalplaner.
For projekter i landzone foreslås, at ministeren kan  

 fritage for kravet om landzonetilladelse.
For projekter, der er omfattet af  

 bestemmelser i en lokalplan/byplanvedtægt, foreslås, at ministeren kan  

 fritage for overholdelsen af disse bestemmelser.
Det tidligere fremsatte lovforslag indeholdt ingen bestemmelse om  

 inddragelse af offentligheden.
I dette lovforslag er der foreslået en  

 bestemmelse om, at kommunalbestyrelsen skal forestå en oplysningsvirksomhed  

 om projektet, inden kommunalbestyrelsen afgiver sin udtalelse til  

 miljøministeren.
2. Siden efteråret 1991 er der sket en betydelig stigning i  

 antallet af spontane asylansøgere, der indrejser her i landet.
Mens det  

 samlede indrejsetal for 1991 var godt 4.600 personer, er der i 1992 indrejst  

 13.876 asylansøgere, hvilket svarer til en tredobling i forhold til 1991.
Indrejsemønstret i 1992 har været afgørende præget af det store antal  

 spontane asylansøgere fra det tidligere jugoslaviske område.
Det er derfor  

 meget vanskeligt at opstille en prognose vedrørende de fremtidige  

 indrejsetal, men det må i lyset af den nuværende situation forventes, at de  

 høje indrejsetal fortsætter i 1993.
3. Det danske modtagesystem har i 1992 været meget hårdt belastet  

 af de mange spontane asylansøgere.
Således er antallet af asylcentre fra  

 starten af 1990 steget fra 12 til 74 ved udgangen af 1992. Ved udgangen af  

 1992 var i alt indkvarteret 12.163 personer på centrene.
Asylansøgere er hidtil i det væsentlige indkvarteret rundt omkring i  

 landet i mindre asylcentre, der drives af Dansk Røde Kors.
Centrene er som  

 alt overvejende hovedregel etableret i lejemål.
På baggrund af det meget betydelige indrejsetal har det i et vist omfang  

 været nødvendigt at tage utraditionelle indkvarteringsfaciliteter i brug.
Det  

 har således været nødvendigt - som absolutte nødløsninger - at indkvartere  

 ca. 1000 asylansøgere på skibet Norrøna og ligeledes ca. 1000 på  

 hotelplatformen Flotel Europa.
Det har endvidere været nødvendigt i en række  

 tilfælde at indkvartere asylansøgere på midlertidige centre samt i  

 sportshaller m.v.
 4. På baggrund af det stigende problem med tilvejebringelse af de  

 fornødne indkvarteringsfaciliteter i efteråret 1992 og starten af 1993, blev  

 der igangsat et arbejde med henblik på - sideløbende med tilvejebringelse af  

 traditionel indkvartering - at tilvejebringe alternative løsninger af  

 indkvarteringsproblemet.
I samarbejde med Forsvarets Bygningstjeneste har Indenrigsministeriet  

 gennemført en udbudsrunde, hvor 7 entreprenørvirksomheder blev anmodet om at  

 udarbejde detailprojekter til opførelse af asylcenterbygninger.
Der er tale  

 om præfabrikerede bygninger i fleksible »landsbymodeller« i  

 størrelse fra et par hundrede personer og op efter.
Der er nu indledt  

 forhandlinger med den vindende entreprenørvirksomhed.
 På baggrund af en opfordring til samtlige ministre, amtsråd og  

 kommunalbestyrelser om at undersøge mulighederne for indkvartering - herunder  

 arealer til præfabrikerede asylcentre - af det stigende antal asylansøgere er  

 der tilvejebragt det fornødne antal pladser til behovet i de første måneder  

 af 1993. Det må imidlertid konstateres, at mulighederne for yderligere at  

 tilvejebringe indkvarteringsmuligheder i takt med indrejsetallene er  

 begrænsede.
 Der er derfor behov for at tilvejebringe asylcenterkapacitet enten i  

 præfabrikerede asylcentre eller i den eksisterende bygningsmasse.
5. Behovet for fortsat at kunne tilvejebringe de nødvendige  

 indkvarteringsfaciliteter i den eksisterende bygningsmasse og nødvendigheden  

 af med kort varsel at kunne opføre præfabrikerede asylcentre nødvendiggør en  

 ændring af planloven.
Det foreslås således at supplere miljøministerens  

 eksisterende lovhjemmel til med baggrund i landsplanmæssige interesser at  

 fritage konkrete bygge- og anlægsarbejder m.v. for at overholde sædvanlige  

 krav om tilvejebringelse af en plan eller selv at overtage kompetencen til at  

 tilvejebringe en plan henholdsvis meddele en tilladelse eller dispensation.
 Efter planlovens § 3, stk. 1 og 2, kan miljøministeren udstede et  

 landsplandirektiv, der fritager et konkret projekt for tilvejebringelse af  

 region- og kommuneplantillæg og lokalplan samt landzonetilladelse.
 Udstedelsen af sådanne landsplandirektiver er ikke i loven bundet af en  

 særlig procedure, men et udkast bliver efter praksis forhandlet med de  

 berørte myndigheder og organisationer, ligesom der som regel gennemføres en  

 offentlighedsprocedure, som kan erstatte lovens almindelige bestemmelser om  

 offentliggørelse af planforslag.
Efter planlovens § 3, stk. 4, kan miljøministeren i særlige tilfælde  

 overtage amtsråds og kommunalbestyrelsers kompetencer efter loven.
Det vil  

 sige, at ministeren for eksempel kan overtage kompetencen til at meddele en  

 nødvendig dispensation fra en lokalplan eller byplanvedtægt eller en  

 landzonetilladelse.
Bestemmelsen giver ikke ministeren en udvidet kompetence  

 til at dispensere, og den giver heller ikke hjemmel til at fravige lovens  

 almindelige krav om naboorientering forud for en dispensation fra en  

 lokalplan/byplanvedtægt.
I den særlige situation, der er opstået i forbindelse med modtagelsen af  

 det meget store antal asylansøgere, er de gældende muligheder for at få en  

 hurtig afklaring af et konkret projekts forhold til planlovgivningen ikke  

 tilstrækkelige.
Der er i den givne situation behov for en hurtig og enkel  

 behandling af de enkelte projekter.
Det foreslås derfor, at miljøministeren får adgang til at fritage konkrete  

 projekter vedrørende indkvarteringssteder for asylansøgere fra planlovens  

 bestemmelser om tilvejebringelse af region-, kommune- og lokalplaner.
For  

 projekter i landzone kan ministeren efter forslaget fritage for kravet om  

 landzonetilladelse.
For projekter, der er omfattet af bestemmelser i en  

 lokalplan/byplanvedtægt, kan ministeren efter forslaget fritage for  

 overholdelsen af disse bestemmelser.
 Det er en betingelse, at indenrigsministeren har afgivet indstilling om  

 anvendelse af den foreslåede beføjelse til etablering af et konkret projekt.  

 Det forudsættes, at lokaliseringsmuligheden forinden er forhandlet med  

 Miljøministeriet.
Inden miljøministeren træffer beslutning, skal vedkommende amtsråd og  

 kommunalbestyrelse have lejlighed til at afgive en udtalelse i sagen.
Der  

 skal endvidere gives en orientering i lokalområdet om det konkrete projekt,  

 inden vedkommende kommunalbestyrelse afgiver udtalelsen til miljøministeren.  

 Det er kommunalbestyrelsen, der skal orientere om projektet, eventuelt med  

 bistand fra Direktoratet for Udlændinge.
Det kan for eksempel ske ved et  

 borgermøde.
Miljøministeren fastsætter en frist for de to udtalelser.
Fristen  

 vil efter omstændighederne kunne være ganske kort.
 Miljøministeren foretager en planlægningsmæssig vurdering af projektets  

 lokalisering.
Efter 2. behandling den 27. april 1993 § 1 I lov nr. 388 af 6. juni 1991 om planlægning, som ændret ved lov nr. 9 af  

 3. januar 1992, lov nr. 920 af 25. november 1992 og lov nr. 185 af 14. april  

 1993, foretages følgende ændring:
 Efter § 3 indsættes:
»§ 3 a.
Med henblik på etablering af de i stk. 2 nævnte  

 indkvarteringssteder kan miljøministeren efter indstilling fra  

 indenrigsministeren fritage bygge- og anlægsarbejder og ændret anvendelse af  

 eksisterende bebyggelse for at overholde lovens bestemmelser om  

 tilvejebringelse af region-, kommune- og lokalplaner, bestemmelserne om  

 tilladelse efter lovens § 35, stk. 1, samt bestemmelser i lokalplaner og de  

 planer m.v., der er opretholdt efter § 68, stk. 2. Fritagelsen kan  

 tidsbegrænses.
 Stk. 2. Bestemmelsen i stk. 1 omfatter indkvarteringssteder for  

 asylansøgere, der tilvejebringes i henhold til udlændingelovens § 42 a, og  

 indkvarteringssteder, der tilvejebringes i henhold til § 7 i lov om  

 midlertidig opholdstilladelse til visse personer fra det tidligere  

 Jugoslavien m.v.
Stk. 3. Inden miljøministeren træffer beslutning efter stk. 1,  

 indhenter ministeren en udtalelse fra vedkommende amtsråd og  

 kommunalbestyrelse.
Kommunalbestyrelsen skal forestå en oplysningsvirksomhed  

 om projektet, inden udtalelsen afgives.
Miljøministeren fastsætter en frist  

 for amtsrådets henholdsvis kommunalbestyrelsens udtalelse.« § 2 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. Miljøministeren fremsætter forslag om revision af  

 planlægningslovens § 3 a inden udgangen af folketingsåret 1994-95.
