Bekendtgørelse om dommeres varetagelse af hverv som medlemmer af Landsskatteretten I medfør af § 10, stk. 2, i lov nr. 484 af 17. juni 2008 om ændring af lov om tjenestemænd og forskellige andre love (ophævelse af den generelle pligtige afgangsalder på 70 år m.v.) fastsættes efter forhandling med finansministeren:
 § 1. En dommer, der er udnævnt til medlem af Landsskatteretten efter skatteforvaltningslovens § 12, stk. 3, 3. pkt., kan efter sin pensionering fra domstolene fortsat varetage sit hverv i Landsskatteretten indtil udløbet af den ordinære funktionsperiode efter skatteforvaltningslovens § 12, stk. 5.
 § 2. Bekendtgørelsen træder i kraft den 1. november 2008.
