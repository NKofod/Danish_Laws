 I henhold til § 3 i lovbekendtgørelse nr. 203 af 11. juli 1957 om  

 selvangivelsen af indkomst og formue, om foranstaltninger til kontrol med  

 selvangivelsen og om straffen for skattesvig m.v. har finansministeren  

 fastsat, at den i finansministeriets bekendtgørelse nr. 12 af 14. januar  

 1954, jfr. bekendtgørelse nr. 328 af 9. november 1954, foreskrevne  

 regnskabspligt for visse ejere og brugere af landbrugsejendomme udvides,  

 således at den omfatter ejere og brugere af landbrugsejendomme, for hvilke  

 grundbeløbet ved udmålingen af grundværdistigningen i henhold til §§ 3 og 5 i  

 lov nr. 265 af 27. maj 1950 om grundstigningsskyld udgør 350 kr. eller  

 derover, for regnskabsperioder, der begynder den 1. juni 1959 eller senere,  

 og ejere og brugere af landbrugsejendomme, for hvilke det nævnte grundbeløb  

 udgør 30000 kr. eller derover, for regnskabsperioder, der begynder den 1.  

 juni 1960 eller senere.
 Den fastsatte regnskabspligt finder også anvendelse på skove, der er  

 vurderet sammen med landbrugsejendomme, når grundbeløbet udgør de ovenfor  

 nævnte beløb, idet regnskabspligten da omfatter den samlede ejendom.
 Iøvrigt har det sit forblivende ved bestemmelserne i finansministeriets  

 ovennævnte bekendtgørelser.
 Finansministeriet, den 29. maj 1958.
 Kampmann.
