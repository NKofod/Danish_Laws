Pressenævnets kendelse i sag nr. 14-70-00733 Resumé Klagede for sent DR Kontant bragte i 2011 en udsendelse om klager.
I august 2014 bad han DR om at fjerne linket til udsendelsen, hvilket DR afviste.
Mere end 13 uger senere klagede han over afvisningen.
Da klagefristen er 12 uger, afviser Pressenævnet klagen.
 Pressenævnets formand udtaler
:
 Fristen for klager over tilsidesættelse af god presseskik er 12 uger efter offentliggørelse i massemediet, jf. medieansvarsloven § 34, stk. 2. Klage over DR skal dog først indgives til mediet selv, og massemediets afgørelse kan herefter senest 12 uger efter, at afgørelsen er kommet frem til klageren, indbringes for Pressenævnet, jf. medieansvarsloven § 34, stk. 3.
 [Klager 1] og [Klager 2] har modtaget DRs afvisning af anmodning om sletning af linket til udsendelsen den 28. august 2014. Klagen af 30. november 2014 er derved indgivet efter 12-ugers klagefristens udløb og afvises som for sent indgivet, jf. medieansvarslovens § 34, stk. 3.
 [Klager 1] og [Klager 2] har klaget til Pressenævnet over, at DR har afvist at slette linket til et Kontant-program fra 2011 på dr.dk, idet de mener, at DR med afslaget har tilsidesat god presseskik.
 [Klager 1] og [Klager 2] klagede i august 2014 til DR over, at der på dr.dk var et link til en Kontant-udsendelse fra 25. oktober 2011, som omhandlede [Klager 2]. [Klager 2] anmodede DR om at slette linket til udsendelsen.
 DR afviste den 28. august 2014 [Klager 2]s anmodning.
 Klagen over DRs afvisning er modtaget i Pressenævnet den 30. november 2014.
 Pressenævnets formand udtaler:
 Fristen for klager over tilsidesættelse af god presseskik er 12 uger efter offentliggørelse i massemediet, jf. medieansvarsloven § 34, stk. 2. Klage over DR skal dog først indgives til mediet selv, og massemediets afgørelse kan herefter senest 12 uger efter, at afgørelsen er kommet frem til klageren, indbringes for Pressenævnet, jf. medieansvarsloven § 34, stk. 3.
 [Klager 1] og [Klager 2] har modtaget DRs afvisning af anmodning om sletning af linket til udsendelsen den 28. august 2014. Klagen af 30. november 2014 er derved indgivet efter 12-ugers klagefristens udløb og afvises som for sent indgivet, jf. medieansvarslovens § 34, stk. 3.
