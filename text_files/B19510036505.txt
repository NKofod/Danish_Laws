 I medfør af § 33 i lov nr. 152 af 1. april 1949 om civilforsvaret  

 bestemmes herved følgende:
§ 1 Stk. 1.  I områder med tættere bebyggelse inden for  

 civilforsvarsområderne skal der træffes foranstaltninger til egenbeskyttelse  

 under krigsforhold (karreeværn). Inden for disse områder påhviler det  

 vedkommende ejere at tilrettelægge en hjælpetjeneste, således at beboerne  

 selv umiddelbart kan bekæmpe virkningerne af begrænsede krigsskader.
 Stk. 2.  Civilforsvarsstyrelsen fastsætter nærmere  

 retningslinier for, i hvilken bebyggelse der skal oprettes karreeværn, og  

 vedkommende civilforsvarskommission udarbejder en plan herfor.
 Stk. 3.  Kommissionen inddeler efter nærmere af  

 civilforsvarsstyrelsen fastsatte retningslinier det i henhold til stk. 1  

 fastsatte område i husgrupper af passende størrelse, idet der herved tages  

 hensyn til bebyggelsens art, højde og udstrækning samt til antallet af  

 beboere og beskæftigede i de enkelte bygninger.
 Stk. 4.  Når inddelingen i husgrupper har fundet sted,  

 underretter kommissionen husejerne herom.
 Stk. 5.  Karreeværnene står i katastrofetilfælde under  

 civilforsvarskommissionens ledelse.
§ 2 Stk. 1.  Civilforsvarsstyrelsen kan efter indstilling  

 fra vedkommende civilforsvarskommission godkende, at et civilforsvarsområde  

 fritages for pligten til at oprette karreeværn, såfremt der på anden måde  

 etableres en betryggende egenbeskyttelse (f.eks. villaværn).
Stk. 2.  Vedkommende civilforsvarskommission kan fritage  

 ejerne af en bygning inden for den i medfør af § 1, stk. 2, fastsatte  

 bebyggelse for pligten til at medvirke ved etablering af karreeværn, a, såfremt der i medfør af indenrigsministeriets bekendtgørelse nr. 39 af  

 6. februar 1951 oprettes bedriftværn i bygningen, b, såfremt der træffes andre foranstaltninger til egenbeskyttelse (f.eks.  

 villaværn).
§ 3 Stk. 1.  For hvert karreeværn udpeges af bygningernes  

 ejer i forening en karreeværnsleder og en stedfortræder for denne.
Disse  

 udpeges blandt personer, der har evne til at organisere og i en  

 katastrofesituation selvstændigt at lede husgruppens karreeværn, og som er  

 villige til at påtage sig hvervet.
 Stk. 2.  Meddelelse om de udpegede karreeværnsledere og  

 stedfortrædere tilsendes vedkommende civilforsvarskommission, der udfærdiger  

 og tilstiller de pågældende beskikkelser til hvervene.
§ 4 Stk. 1.  Det påhviler karreeværnslederen efter nærmere  

 af civilforsvarskommissionen meddelt påbud i forbindelse med de(n) pågældende  

 ejer(e) at søge tilvejebragt frivillige til som karreevagter at deltage i  

 karreeværnet.
Stk. 2.  Antallet af karreevagter fastsættes til mindst  

 15 for hvert karreeværn.
Vedkommende civilforsvarskommission kan dog efter  

 nærmere af civilforsvarsstyrelsen fastsætte retningslinier under hensyntagen  

 til bebyggelsens karakter, højde, udstrækning o.lign. samt til antallet af  

 beboere og beskæftigede i husgruppen og i dennes enkelte bygninger bestemme,  

 at antallet af karreevagter nedsættes eller forhøjes.
 Stk. 3.  Karreeværnslederen udfærdiger og underskriver  

 på særlige blanketter beskikkelser for de enkelte karreevagter.
 Stk. 4.  Når de beskikkede personer som følge af  

 dødsfald, bortflytning, tilskadekomst eller af andre årsager ikke længere er  

 i stand til at bestride hvervet, påhviler det karreeværnslederen i  

 forbindelse med de(n) pågældende ejer(e) at søge tilvejebragt frivillige til  

 at træde i de pågældendes sted.
§ 5 Såfremt det ikke er muligt at tilvejebringe de nødvendige  

 karreeværnsledere, stedfortrædere og karreevagter blandt frivillige, påhviler  

 det ejerne at indberette dette til civilforsvarskommissionen.
Det nødvendige  

 antal personer udtages herefter efter de i henhold til § 29 i lov nr. 152 af  

 1. april 1949 givne regler om civilforsvarspligt.
§ 6 Stk. 1.  Til hvert karreeværn leveres af  

 civilforsvarsstyrelsen gennem vedkommende civilforsvarskommissionen følgende  

 materiel: 4-8 håndsprøjter med slange, 1 båre samt 1 par beskyttelsesbriller  

 pr. medlem af karreeværnet.
Der vil eventuelt senere yderligere blive stillet hjelme og gasmasker til  

 rådighed for karreeværnene.
Den hidtil bestående pligt til opbevaring af de  

 tidligere anskaffede husvagtgasmasker opretholdes.
 Stk. 2.  Herudover påhviler det vedkommende bygningers  

 ejere i forening at stille følgende materiel til rådighed for et karreeværn,  

 bestående af ledere og stedfortræder samt 15 medlemmer:
a.
TIL KARREEVÆRNET:
 Hvor der er flere eller færre end 17 medlemmer af karreeværnet forøges  

 eller nedsættes antallet af vandbeholdere og brækjern tilsvarende.
b.
TIL HVERT MEDLEM AF KARREEVÆRNET:
Stk. 3.  Det påhviler ejerne af de til husgruppen  

 hørende bygninger til brug for karreeværnslederen at lade udarbejde et  

 simpelt rids i målestok 1:100 over de i bygningerne indrettede drivate (* 1)  

 beskyttelsesrum, når sådanne rum kræves indrettet.
Ridsene skal angive  

 rummenes beliggenhed i bygningen, deres adgangsveje og nødudgange (herunder  

 murgennembrydninger).
 Stk. 4.  Husejerne i et karreeværn er ansvarlige for, at  

 det til karreeværnet udleverede eller anskaffede materiel holdes forsvarligt  

 vedlige og til enhver tid er til rådighed i fuldt anvendelig stand.  

 Udgifterne til vedligeholdelsen og eventuel fornyelse af materiellet påhviler  

 de pågældende husejere.
§ 7 Stk. 1.  Kan der mellem flere ejere ikke opnås enighed  

 om spørgsmål i forbindelse med karreeværnene, forelægges sagen vedkommende  

 civilforsvarskommission til afgørelse.
 Stk. 2.  Civilforsvarskommissionen fordeler - i mangel  

 af anden aftale - de ejerne inden for et karreeværn påhvilende udgifter  

 mellem disse til de enkelte ejendommes ejendomsskyldværdi.
§ 8 Stk. 1.  Uddannelsen af karreeværnsledere og  

 stedfortrædere foretages af Civilforsvars-Forbundet på kurser, der godkendes  

 af civilforsvarsstyrelsen.
Stk. 2.  Karreevagter gennemgår ved  

 Civilforsvars-Forbundets foranstaltning en grunduddannelse.
Uddannelsens  

 omfang fastsættes af civilforsvarsstyrelsen.
 Stk. 3.  Karreevagter gennemgår endvidere en  

 specialuddannelse, der tilrettelægges efter nærmere af civilforsvarsstyrelsen  

 fastsatte retningslinier.
§ 9 Karreeværnet giver møde efter nærmere af civilforsvarsstyrelsen fastsatte  

 retningslinier.
§ 10 Stk. 1.  Der udarbejdes af karreeværnslederen en  

 fortegnelse indeholdende navne og adresser på husgruppens karreeværnsleder og  

 karreevagter, karreeværnets samlingssted, adresse og telefonnummer på  

 nærmeste brandstation, politistation og sygehus samt angivelse af nærmeste  

 beskyttelsesrum.
 Stk. 2.  Når særligt påbud derom gives, skal et  

 eksemplar af fortegnelsen ved karreeværnslederens foranstaltning opsættes på  

 et iøjnefaldende sted i hver opgang i husgruppen umiddelbart inden for  

 gadedøren.
§ 11 Når karreeværnspersonellet er uddannet, afgiver karreeværnslederen til  

 civilforsvarskommissionen indberetning herom med angivelse af antallet af  

 uddannede.
§ 12 Stk. 1.  Civilforsvarskommissionen er berettiget til at  

 kræve afholdt øvelser med karreværnet til afgørelse af, om uddannelsen af  

 personellet er fyldestgørende, og om materiellet er i tilfredsstillende  

 stand.
 Stk. 2.  Civilforsvarskommissionen er berettiget til ved  

 eftersyn at påse, at reglerne i nærværende bekendtgørelse efterkommes.
§ 13 Det påhviler ethvert karreeværn at drage omsorg for, at samtlige i den  

 pågældende husgruppe tilstedeværende personer varsles ved indtrædende fare i  

 overensstemmelse med de herom til enhver til gældende regler.
§ 14 Enhver, der ved varsling befinder sig inden for et karreeværnsområde, er  

 pligtig at efterkomme de anvisninger, der bliver givet af karreeværnet.
§ 15 Når forholdene gør det påkrævet, bestemmer civilforsvarsstyrelsen, hvilket  

 beredskab (f.eks. vagttjeneste) karreeværnene skal etablere.
§ 16 Overtrædelse af reglerne i nærværende bekendtgørelse eller af et i medfør  

 heraf udstedt påbud straffes efter reglerne i § 44 i lov nr. 152 af 1. april  

 1949.
§ 17 Samtidig med denne bekendtgørelses ikrafttræden ophæves § 1, nr. 12 i  

 indenrigsministeriets bekendtgørelse nr. 183 af 19. april 1949.
 INDENRIGS- OG BOLIGMINISTERIET, DEN 24.  

 AUGUST 1951.
 Aksel Møller.
 /K.O.Møller.
