 Udtalt i forbindelse med at en leverandørforening ønskede at oprette  

 et fælles kunderegister på basis af kundeoplysninger, videregivet fra  

 foreningens medlemmer, hvis kunder er detailhandlende, at enkeltmandsejede  

 firmaer efter tilsynets opfattelse ikke kan betragtes som forbrugere i lov om  

 private registres m.v. forstand.
 En leverandørforening, hvis medlemmer er  

 importører/forhandlere/producenter af professionelle hud- og  

 kropsplejeprodukter, rettede henvendelse til Registertilsynet i anledning af,  

 at foreningen ønskede at oprette et fælles kunderegister på basis af  

 kundeoplysninger, videregivet fra foreningens medlemmer.
Det fremgik, at kunderegisteret skulle indeholde oplysninger om  

 medlemmernes kunders navne og adresser, samt at registeret skulle anvendes  

 til udsendelse af indbydelser til udstillinger.
Det fremgik endvidere, at  

 medlemmernes kunder er detailhandlende.
 Registertilsynet udtalte på den baggrund, at enkeltmandsejede firmaer  

 efter tilsynets opfattelse ikke kan betragtes som forbrugere i lov om private  

 registres m.v. § 4 b forstand.
 Videregivelsen af kundeoplysningerne fra medlemmerne til foreningen vil  

 således ikke være i modstrid med bestemmelsen i § 4 b, stk. 1, hvorefter  

 virksomheder ikke må videregive registrerede oplysninger om forbrugere til  

 andre virksomheder til brug ved markedsføring.
 Registertilsynets årsberetning 1988 s. 85.
