Almindelige bestemmelser § 1.  Det påhviler forsvaret at afvise utvetydige  

 krænkelser af dansk område.
 Stk. 2.  Ved dansk område forstås i disse regler dansk  

 landområde, dansk søterritorium samt dansk luftrum.
 Stk. 3.  Dansk landområde består af Danmark, Færøerne og  

 Grønland.
Stk. 4.  Dansk søterritorium består af søterritoriet ved  

 Danmark, søterritoriet ved Færøerne og søterritoriet ved Grønland, jf.  

 gældende anordninger om søterritoriernes afgrænsning.
Dansk søterritorium  

 udgøres af ydre og indre territorialt farvand.
 Stk. 5.  Dansk luftrum består af luftrummet over dansk  

 landområde og søterritorium.
§ 2.  Ved krænkelser af dansk område forstås blandt  

 andet overtrædelser af anordning nr. 73 af 27. februar 1976 om fremmede  

 orlogsfartøjers og militære luftfartøjers adgang til dansk område under  

 fredsforhold (adgangsanordningen) samt overtrædelser af andre supplerende  

 bestemmelser for adgang til særlige afsnit af dansk søterritorium.
Den nævnte  

 anordning og supplerende bestemmelser hertil benævnes i nærværende  

 kundgørelse adgangsbestemmelserne.
 Stk. 2.  Bestemmelserne i dette cirkulære finder ikke  

 anvendelse i tilfælde af force majeure eller nød, jf. adgangsanordningens §  

 3, stk. 3 og § 7, stk. 1.
 § 3.  Dette cirkulæres bestemmelser angår ikke  

 overtrædelser af Genevekonventionen af 1958 om det ydre territorialfarvand og  

 den tilstødende zone begået af handelsskibe samt overtrædelser af  

 bestemmelser vedrørende udnyttelse af ressourcer i og under havet, herunder  

 fiskeribestemmelser.
 § 4.  Såfremt en krænkelse må anses som et angreb mod  

 dansk område, handles i overensstemmelse med anordning nr. 63 af 6. marts  

 1952 om forholdsordre for det militære forsvar ved angreb på landet og under  

 krig, som ændret ved anordning nr. 130 af 26. april 1961.
 Stk. 2.  Såfremt en krænkelse ikke kan anses som et  

 angreb på dansk område, gælder det i §§ 5-16 anførte.
 § 5.  Ingen krænkelser må afvises med våbenmagt, før  

 den, der begår krænkelsen, er gjort opmærksom på, at der foreligger en  

 krænkelse af dansk område.
 Stk. 2.  Når danske myndigheders anvisninger ikke  

 følges, vil våbenmagt kunne anvendes, efter omstændighederne dog først efter  

 afgivelse af varselsskud eller lignende advarsel - alt under hensyntagen til  

 den almindelige udenrigspolitiske situation, herunder til forholdene i  

 nabolandene, til de af Danmark med andre stater afsluttende traktater samt  

 til omstændighederne i øvrigt.
 Stk. 3.  Hvis formålet med afgivelse af varselsskud og  

 anvendelse af våbenmagt ikke derved fortabes, indhentes forholdsordre hos  

 forsvarschefen, der i samråd med forsvarsministeren træffer afgørelse om  

 våbenanvendelsen.
Afvisning af krænkelser af dansk landområde § 6.  Fremmed militær enhed, der uden tilladelse  

 overskrider den danske grænse, skal standses og gøres opmærksom på, at den  

 befinder sig på dansk område, samt opfordres til omgående at forlade det.
 Stk. 2.  Såfremt opfordringen ikke efterkommes, men  

 fremrykningen fortsættes, skal krænkelsen afvises med våbenmagt.
 Stk. 3.  Såfremt enheden efterkommer den givne anvisning  

 om at standse, men nægter at forlade dansk område, eller hvis dens medlemmer  

 tilkendegiver sig som desertører eller politiske flygtninge, skal den  

 afvæbnes og overgives til politiet.
 Stk. 4.  I tilfælde af vægring imod afvæbning anvendes  

 om nødvendigt våbenmagt.
 § 7.  Fremmed militær enhed eller militær  

 enkeltperson, der fra søen eller luften landsættes på dansk område, skal  

 afvæbnes, om fornødent ved anvendelse af våbenmagt, og overgives til  

 politiet.
Afvisning af krænkelser af dansk søterritorium § 8.  Hvor der i §§ 8-11 omtales afgivelse af  

 varselsskud eller anvendelse af våbenmagt, skal dette ske ved brug af  

 ikke-brisant øvelsesprojektil.
Kun i tilfælde af krænkelser, der må anses som  

 angreb mod dansk område, jf. § 4, stk. 1, må der anvendes krigsammunition.
 Stk. 2.  Krænkes dansk søterritorium af fremmede  

 neddykkede undervandsfartøjer eller lignende, handles der dog i henhold til §  

 11.
§ 9.  Et fremmed fartøj, der overtræder  

 adgangsbestemmelserne, skal stoppes og gøres opmærksom på, at nævnte  

 bestemmelser er overtrådt.
Herefter skal fartøjet opfordres til at forlade  

 det pågældende farvand så vidt muligt ad samme vej, som fartøjet benyttede  

 ved ankomsten.
 Stk. 2.  Såfremt fartøjet ikke følger opfordringen til  

 at forlade farvandet, eller hvis overtrædelsen af de i stk. 1 nævnte  

 bestemmelser er sket under sådanne omstændigheder, at stopsignal ikke har  

 kunnet afgives eller må formodes uobserveret af fartøjet, kan der afgives  

 varselsskud.
 Stk. 3.  Såfremt fartøjet følger opfordringen til at  

 stoppe, men nægter at forlade dansk område med henvisning til, at de  

 ombordværende ønsker at blive betragtet som desertører eller politiske  

 flygtninge, skal fartøjet tages under beskyttelse og eskorteres til nærmeste  

 danske havn, hvor de ombordværende afvæbnes og overgives til politiet.
Stk. 4.  Et fartøj, der er taget under beskyttelse, må  

 herefter under ingen omstændigheder beordres til under sejlads til dansk havn  

 at passere dele af det åbne hav.
Såfremt en egnet havn derfor ikke kan nås,  

 skal fartøjet beordres til at ankre på red eller anden ankerplads tæt ved  

 land.
 Stk. 5.  Såfremt der ikke reageres på varselsskud, kan  

 krænkelsen afvises med våbenmagt, idet skuddenes nedslag indledningsvis  

 placeres tæt ved fartøjet.
 § 10.  Et fremmed fartøj, der ved anløb af dansk havn  

 overtræder adgangsbestemmelserne, afvises af politiet, idet fartøjet beordres  

 til at forlade dansk område ad korteste vej.
§ 11.  Mod fremmede undervandsfartøjer eller lignende,  

 der på dansk søterritorium befinder sig i neddykket tilstand, forholdes som  

 følger: Med det formål at bringe fartøjet til uddykning afgives et passende  

 optisk advarselssignal samt et akustisk advarselssignal, der kan bestå af  

 kast af håndgranater og varselsskud, hvis nedslag lægges i nærheden af  

 fartøjets periskop, hvis det er synligt.
Bringes fartøjet til uddykning, skal  

 dets identitet med sikkerhed bestemmes.
 Stk. 2.  Forbliver fartøjet neddykket, skal det tvinges  

 til uddykning ved anvendelse af våbenmagt.
 Stk. 3.  Anvendelse af våbenmagt skal, medmindre andet  

 følger af forholdsordren, jf. § 5, stk. 4, indledningsvis ske på en sådan  

 måde, at alvorlig beskadigelse af fartøjet søges undgået.
Stk. 4.  Forbliver fartøjet neddykket trods anvendelse  

 af våben, jf. stk. 3, skal der anvendes våbenmagt med henblik på at tilføje  

 fartøjet sådanne skader, at det tvinges til uddykning til trods for fare for,  

 at det derved kan gå tabt.
Hvis formålet ikke derved fortabes, indhentes  

 forholdsordre hos forsvarschefen, der i samråd med forsvarsministeren træffer  

 afgørelse om våbenanvendelsen.
Afvisning af krænkelser af dansk luftrum § 12.  Fremmed militært luftfartøj, som overtræder  

 adgangsbestemmelserne, skal så vidt muligt gøres opmærksom på, at nævnte  

 bestemmelser er overtrådt, samt opfordres til at følge vedkommende danske  

 myndigheders anvisninger.
 Stk. 2.  Fremmed militært luftfartøj, der med  

 tilladelse gennemflyver dansk luftrum, men som er kommet uden for den  

 foreskrevne rute, skal beordres tilbage til denne.
 Stk. 3.  Fremmed militært luftfartøj, som uden  

 tilladelse gennemflyver dansk luftrum, skal beordres til omgående at lande,  

 subsidiært til at forlade dansk luftrum.
 Stk. 4.  Såfremt luftfartøjet ikke efterkommer givne  

 anvisninger uden i øvrigt at gøre sig skyldig i overgreb, som beskrevet i §  

 14, skal det beordres til landing på en af vedkommende danske myndighed  

 nærmere anvist flyveplads, dersom sådan ordre ikke allerede er givet, jf.  

 stk. 3.
 Stk. 5.  Såfremt luftfartøjet i dansk luftrum  

 tilsidesætter opfordring til landing, jf. stk.3 og 4, kan opfordringen følges  

 op med varselsskud og våbenmagt i nævnte rækkefølge.
 § 13.  Når et fremmed luftfartøj er bragt til landing,  

 skal de ombordværende tages i forvaring og overgives til politiet.  

 Luftfartøjet bevogtes, og der indhentes forholdsordre hos forsvarschefen.
 § 14.  Hvis luftfartøjet i dansk luftrum anvender  

 våbenmagt imod dansk eller andet luftfartøj, skal overgrebet imødegås med  

 våbenmagt.
 Stk. 2.  Såfremt luftfartøjet i dansk luftrum  

 iværksætter angrebsmanøvrer mod eller forsøger vædring af et dansk eller  

 andet luftfartøj eller iværksætter angrebsmanøvrer mod jordmål og skibe, kan  

 overgrebet imødegås med våbenmagt.
 § 15.  Tilkendegiver et luftfartøj, imod hvilket der  

 anvendes våbenmagt, at det ønsker at overgive sig, skal der forholdes som  

 anført i § 12, stk. 4, og § 13.
 § 16.  Forfølgelse må ikke fortsætte ud over dansk  

 luftrum, medmindre forsvarschefens særlige godkendelse på forhånd indhentes.
 Ikrafttrædelse mv.
 § 17.  Kundgørelse for Forsvaret B.15-1984 ophæves.
 P.M.V.
 E.B.
J.
Olesen *) Ovenstående er indholdsmæssigt identisk med Kundgørelse for Forsvaret  

 B. 15-1984.
