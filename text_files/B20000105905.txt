Bekendtgørelse om ansvar og  

 kompetencefordeling m.v. i  

 forbindelse med administration af tilskud fra Den Europæiske  

 Regionalfond og tilhørende statslig medfinansiering1) I medfør af § 4, stk. 1, i lov om administration af tilskud fra Den  

 Europæiske Regionalfond og tilhørende statslig medfinansiering,  

 jf. lovbekendtgørelse nr. 819 af 31. august 2000 og i  

 henhold til bekendtgørelse nr. 881 af 21. september 2000 om  

 henlæggelse af beføjelser til Erhvervsfremme Styrelsen efter  

 førnævnte lov fastsættes:
Kapitel 1 Indledende bestemmelser § 1. Erhvervsfremme Styrelsen fastsætter  

 regler om administration i Danmark af tilskud fra Regionalfonden og  

 tilhørende statslig medfinansiering.
Bestemmelserne i denne  

 bekendtgørelse gælder ikke for tilskud fra Regionalfonden til  

 nyskabende aktioner og teknisk bistand.2) Stk. 2. Varetagelsen af administrationen af  

 regionalfondsmidlerne og tilhørende statslig medfinansiering skal ske  

 på en ensartet og decentral måde.
 Stk. 3. Administrationen af tilskudsmidlerne fra  

 Regionalfonden og tilhørende statslig medfinansiering varetages under  

 iagttagelse af reglerne i lov om offentlighed i forvaltningen og  

 forvaltningsloven.
Kapitel 2 Overvågningsudvalgenes sammensætning og  

 opgaver § 2. For så vidt angår  

 overvågningsudvalgenes nedsættelse og sammensætning  

 henvises til bestemmelserne i lovbekendtgørelsens § 7.3) § 3. Overvågningsudvalgenes opgaver er  

 fastlagt i gældende Rådsforordning.4) Stk. 2. Overvågningsudvalgene har blandt andet til  

 opgave at sikre, at programmerne gennemføres effektivt og med  

 høj kvalitet.
Med henblik herpå skal  

 overvågningsudvalgene:
1)	i overensstemmelse med gældende bestemmelser godkende  

 programtillæggene og tilpasning af  

 programtillæggene, herunder de fysiske og finansielle indikatorer, der  

 skal benyttes ved overvågningen af programmerne, 2)	inden for seks måneder efter Kommissionens godkendelse af  

 programmerne drøfte og godkende udvælgelseskriterier for de  

 operationer, der finansieres under hver foranstaltning, 3)	regelmæssigt undersøge, hvilke fremskridt der  

 gøres med at nå de særlige mål for programmerne, 4)	gennemgå resultaterne af gennemførelsen, herunder  

 virkeliggørelsen af målene for foranstaltningerne og  

 midtvejsevalueringen, 5)	drøfte og godkende den årlige og den endelige rapport  

 om gennemførelsen af programmerne, inden de sendes til Kommissionen,  

 og 6)	drøfte og godkende eventuelle forslag til ændring af  

 indholdet af Kommissionens beslutning om fondenes deltagelse i  

 programmerne.
Stk. 3. Overvågningsudvalgene kan med henblik  

 på en effektiv gennemførelse af programmerne under alle  

 omstændigheder foreslå forvaltningsmyndigheden enhver form for  

 tilpasning eller revision af programmerne, der kan fremme udviklingen hen  

 imod de mål, som er opstillet for strukturfondene, eller forbedre  

 forvaltningen af programmerne, også for så vidt angår den  

 finansielle forvaltning.
Enhver tilpasning af programmerne foretages i  

 overensstemmelse med gældende Rådsforordninger.
 Stk. 4. Afgørelser i overvågningsudvalgene  

 træffes ved konsensus.
 § 4. Erhvervsfremme Styrelsen varetager  

 formandskabet og sekretariatsfunktionen i overvågningsudvalgene, hvor  

 Erhvervsministeriet er koordinerende myndighed, medmindre en anden  

 myndighed er bemyndiget hertil, jf. lovbekendtgørelsens § 7, stk.  

 3.
Kapitel 3 Regionale udvalg § 5. Som led i den administrative  

 tilrettelæggelse af tilskud fra Regionalfonden og tilhørende  

 statslig medfinansiering, hvor det i medfør af  

 lovbekendtgørelsens § 8, stk. 1, er pålagt amtsråd og  

 kommunalbestyrelse/borgerrepræsentation at nedsætte et regionalt  

 udvalg, skal udvalget sammensættes, således at det afspejler  

 relevante regionale og lokale interesser af betydning for erhvervsudviklingen  

 i overensstemmelse med partnerskabsprincippet.
§ 6. Det regionale udvalg fastlægger selv  

 sin forretningsorden i overensstemmelse med de til enhver tid gældende  

 forordningers og programmers bestemmelser.
Det regionale udvalg  

 fastsætter heri, hvilken myndighed der varetager formandskabet og  

 sekretariatsfunktionen for udvalget.
Erhvervsfremme Styrelsen skal godkende  

 forretningsordenen.
Overvågningsudvalget for programmet får den  

 forelagt til orientering.
Stk. 2. Som udgangspunkt placeres sekretariatet  

 hos den amtskommunale part.
Sekretariatsopgaverne løses i et  

 ligeværdigt samarbejde mellem amtskommunale og kommunale myndigheder,  

 med mindre andet aftales lokalt.
Det påhviler den amtskommunale part at  

 underrette Erhvervsfremme Styrelsen om, hvorvidt der er indgået lokale  

 aftaler om løsning af sekretariatsopgaverne.
 Stk. 3. Det regionale udvalg træder første  

 gang sammen på initiativ af den myndighed, der i medfør af  

 lovbekendtgørelsens § 8, stk. 1, er pålagt at nedsætte  

 udvalget.
Kapitel 4 Regionale udvalgs opgaver § 7. Regionale udvalg har til opgave at  

 udvælge og indstille projekter til Erhvervsfremme Styrelsens endelige  

 godkendelse.
 Stk. 2. Udvælgelsen og indstillingen skal ske i  

 overensstemmelse med gældende:
1)	fællesskabspolitikker og -aktioner, herunder dem der  

 vedrører konkurrencereglerne, offentlige udbud, beskyttelse og  

 forbedring af miljøet, fjernelse af uligheder og fremme af  

 ligestilling mellem mænd og kvinder, 2)	Rådsforordninger, 3)	Kommissionsbestemmelser og  beslutninger, 4)	statslige regler og vejledninger, 5)	interventioner, herunder det enkelte programs mål, generelle  

 kriterier, prioriteter og foranstaltninger, 6)	interventioners finansielle rammer, herunder den afsatte ramme for  

 statslig medfinansiering, som hidrører fra godkendte finanslove,  

 samt 7)	krav og udvælgelseskriterier for modtagelse af tilskud fra  

 Regionalfonden, som er godkendt af overvågningsudvalget for den  

 pågældende intervention.
Stk. 3. De regionale udvalg skal påse, at  

 projekter, der indstilles til tilsagn, er additionelle.
Ved additionalitet  

 forstås, at regionalfondsstøttede aktiviteter skal være  

 supplerende i forhold til den aktivitet, der ville kunne finde sted uden  

 støtten.
Ansøger må således som minimum  

 erklære, at projektgennemførelsen ikke ville kunne ske i samme  

 omfang, på samme tidspunkt eller inden for samme tidsramme uden  

 støtten.
Kravet om additionalitet betyder også, at der ikke kan  

 ydes tilskud til projekter, hvor alene lovkrav har begrundet projekternes  

 gennemførelse.
 Stk. 4. Additionaliteten skal kunne  

 sandsynliggøres opfyldt på både ansøgnings- og  

 tilsagnstidspunktet.
 Stk. 5. Amtsråd eller  

 kommunalbestyrelse/borgerrepræsentation, der har nedsat regionale  

 udvalg, har ansvaret for, at den sagsfremstilling, der  

 forelægges det regionale udvalg og danner grundlag for udvalgets  

 udvælgelse og indstilling, udarbejdes i overensstemmelse med stk.  

 2-4.
 Stk. 6. De i stk. 5 nævnte myndigheder har
endvidere ansvaret for, at udvælgelsen og  

 indstillingen til bevilling af eller afslag på at modtage tilskud fra  

 Regionalfonden og tilhørende statslig medfinansiering sker i  

 overensstemmelse med stk. 2-4. Nævnte myndigheder tilsikrer ved en  

 konkret vurdering af projekternes forventede mål og resultater
ligeledes programmernes målopfyldelse og socioøkonomiske  

 effekt i regionen.
 Stk. 7. Styrelsen anviser nærmere på baggrund  

 af blandt andet Kommissionens bestemmelser, hvilke oplysninger om de enkelte  

 projektansøgninger sekretariaterne som minimum skal fremskaffe, for at  

 der foreligger et tilstrækkeligt beslutningsgrundlag.
§ 8. De i § 7, stk. 2, nævnte statslige  

 regler og vejledninger omfatter blandt andet »Retningslinier for  

 regionalfondsfinansierede projekter«, herunder kriterier for udmåling  

 af tilskudsgrundlaget.
Retningslinierne udsendes, efter høring af  

 partnerskabet, af Erhvervsfremme Styrelsen og bliver ajourført, hvis  

 praksis ændrer sig, f.eks. som følge af Rådsforordninger,  

 Kommissionsbeslutninger m.v.
§ 9. Sekretariaterne for de regionale udvalg  

 deltager ved gennemførelse af gældende Kommissionsforordninger  

 om informations- og PR-aktiviteter, herunder informerer om de fastsatte  

 frister for ansøgning om tilskudsmidler fra Regionalfonden og  

 tilhørende statslig medfinansiering samt rådgiver og vejleder om  

 tilskudsmuligheder og -regler.
Er der ikke nedsat et regionalt udvalg,  

 varetages disse opgaver af det i § 12 nævnte sekretariat.
Stk. 2. Sekretariaterne skal, i forbindelse med  

 kvittering for modtagelse af ansøgningen, informere  

 tilskudsansøgere om de gældende retningslinier  

 vedrørende regnskab, kontrol og revision.
Af  

 kvitteringsskrivelserne skal det endvidere fremgå, fra hvilket  

 tidspunkt udgifterne under projekterne kan medtages som  

 støtteberettigede.
§ 10. Sekretariaterne, jf. § 9, skal fra  

 projekterne indhente oplysninger til brug for evaluering med henblik på  

 opfyldelse af forordningskrav m.v. til en forhånds- og  

 midtvejsevaluering, en løbende vurdering samt en efterfølgende  

 evaluering.
Erhvervsfremme Styrelsen og Kommissionen kan anvise, hvilke  

 oplysninger der skal indhentes, og disse oplysninger skal på anmodning  

 videregives til styrelsen og Kommissionen.
Stk. 2. Erhvervsfremme Styrelsen og Kommissionen vil  

 efter nærmere anvisning kunne forlange, at de i stk. 1 nævnte  

 oplysninger overføres.
Dette skal så vidt muligt ske ved brug af  

 edb-systemer, der muliggør elektronisk overførsel af data.
 § 11. Sekretariaterne, jf. § 9, er  

 forpligtet til på anmodning fra Erhvervsfremme Styrelsen, at udarbejde  

 og indsende materiale, der er nødvendigt for, at styrelsen kan  

 varetage sekretariatsfunktionen for overvågningsudvalget.
 § 12. I de tilfælde, hvor det ikke er  

 pålagt amtsråd eller  

 kommunalbestyrelse/borgerrepræsentation at nedsætte et regionalt  

 udvalg i medfør af lovbekendtgørelsens § 8, stk. 1,  

 forudsættes de berørte amtskommuner og kommuner med inddragelse  

 af andre interessenter, herunder hvor det er relevant Sammenslutningen af  

 Danske Småøer, at foretage udvælgelse og indstilling i  

 overensstemmelse med §§ 7 og 8.
 Stk. 2. Bestemmelserne i §§ 13-15 gælder  

 tilsvarende.
Kapitel 5 Forvaltningsmyndighedsopgaver Tilsagn, projektstyring og afslag § 13. Erhvervsfremme Styrelsen følger de  

 regionale udvalgs indstillinger og træffer endelig afgørelse om  

 tilsagn eller afslag, forudsat at indstillingerne er afgivet på et  

 tilstrækkeligt beslutningsgrundlag, jf. §§ 7 og 8, og er  

 tilstrækkeligt begrundede.
Det forudsættes endvidere, at  

 indstillingerne ikke strider mod den nationale erhvervspolitiske  

 strategi.
 Stk. 2. I tilfælde, hvor en indstilling ikke kan  

 danne grundlag for Erhvervsfremme Styrelsens endelige afgørelse,  

 tilbagesendes sagen til sekretariatet med henblik på fornyet  

 behandling.
 § 14. Erhvervsfremme Styrelsen eller den  

 myndighed, der i henhold til lovbekendtgørelsens § 8, stk. 4, er  

 bemyndiget til at varetage forvaltningsmyndighedsopgaver, udarbejder  

 en tilsagnsskrivelse til de ansøgere, der opnår tilskud, med  

 angivelse af blandt andet tilskudsbeløbets størrelse,
herunder hvor stor en del af tilskuddet der er givet under  

 Regionalfonden, det godkendte projektbudget samt en række vilkår,  

 herunder bevillingsperioden og udbetalingen af tilskudsbeløb samt krav  

 til projektrapporter, perioderegnskaber, endeligt projektregnskab, kontrol,  

 revision og evaluering.
 Stk. 2. Myndigheden skal i forbindelse med tilsagnets  

 udsendelse gøre revisor opmærksom på de krav, der stilles  

 til revisor i gældende bestemmelser herom.
Stk. 3. Tilsagnet er accepteret, når myndigheden  

 har modtaget tilskudsmodtagers skriftlige accept ved underskrift af tilsagnet  

 af den tegningsberettigede personkreds, samt erklæring fra revisor om,  

 at vedkommende er indforstået med at påtage sig kontrol og  

 revisionsmæssige opgaver i relation til det pågældende  

 projekt.
Nævnte accept og erklæring skal være modtaget  

 inden for den i tilsagnet angivne frist.
 Stk. 4. Tilskudsmodtager forpligter sig ved sin accept  

 til at gennemføre projektet i henhold til den endeligt godkendte  

 ansøgning og de betingelser, der er knyttet hertil, samt til generelt  

 at overholde de gældende regler for tilskud, jf. dog stk. 6.
 Stk. 5. Tilskudsmodtager skal straks underrette  

 myndigheden, hvis der påtænkes ændringer i de  

 forudsætninger, der lå til grund for tilsagnet, eller hvis de  

 vilkår, hvorpå støtten er givet, i øvrigt ikke vil  

 kunne overholdes.
Stk. 6. Myndigheden tager stilling til anmodninger om  

 projektændringer.
De regionale udvalg høres i de tilfælde,  

 hvor projekternes forventede mål og resultater ændres.
 § 15. Myndigheden kan bestemme, at tilsagn om  

 tilskud bortfalder, og at udbetalte tilskud med tillæg af morarenter,  

 efter modregning af evt. tidligere tilbagebetalinger, straks forfalder til  

 tilbagebetaling, hvis f.eks.:
1)	tilskudsmodtager anvender tilskuddet til et andet formål end  

 beskrevet i tilsagnet, 2)	tilskudsmodtager eller andre uden myndighedens skriftlige samtykke  

 anvender det støttede eller udnytter resultaterne af projektet i  

 modstrid med bestemmelserne og intentionerne i det accepterede tilsagn og  

 tilhørende bestemmelser, 3)	virksomheden eller bygninger, maskiner, anlæg eller  

 aktiviteter, hvortil der er ydet tilskud, flyttes, ophører,  

 afhændes eller udlejes, eller hvis ejerforhold ændres uden  

 myndighedens samtykke, 4)	tilskudsmodtager ved grov eller vedvarende forsømmelighed  

 eller skødesløshed på anden måde  

 tilsidesætter sine forpligtelser i henhold til det accepterede tilsagn  

 og tilhørende bestemmelser, 5)	tilskudsmodtager undlader at give meddelelse om tilskud fra  

 ordninger omfattet af EU's de minimisregler5)  

  eller andre EU-støtteordninger, 6)	tilskudsmodtager går konkurs, træder i likvidation,  

 standser sine betalinger, indleder forhandlinger om tvangsakkord, eller hvis  

 der foretages udlæg eller arrest hos tilskudsmodtager, eller 7)	en forfalden tilbagebetaling ikke er indbetalt til myndigheden  

 senest 2 måneder efter forfaldsdagen.
§ 16. Såfremt et projekt afbrydes af grunde,  

 som ikke kan tilskrives tilskudsmodtager, aflægger tilskudsmodtager  

 revisionspåtegnet regnskab for den gennemførte del, hvorefter  

 der af myndigheden foretages en konkret vurdering af, om der kan udbetales  

 støtte herfor.
Ved vurderingen heraf skal det så vidt muligt  

 undgås, at tilskudsmodtager påføres urimelige tab.
 § 17. For så vidt angår de  

 nærmere regler om tilsyn og kontrol, regnskab og revision samt  

 evaluering på projektniveau henvises til gældende bestemmelser  

 herom.
 § 18. Erhvervsfremme Styrelsen eller den  

 myndighed, der, jf. lovbekendtgørelsens § 8, stk. 4, er bemyndiget til  

 at varetage forvaltningsmyndighedsopgaver, udarbejder en afslagsskrivelse  

 på baggrund af det regionale udvalgs begrundede indstilling herom.
Kapitel 6 Grænseoverskridende udvalg og programmer Interreg III a-programmer § 19. Hvor det i medfør af  

 lovbekendtgørelsens § 8 a, stk. 1, er pålagt amtsråd og  

 kommunalbestyrelse/borgerrepræsentation at medvirke til  

 nedsættelse af et grænseoverskridende regionalt udvalg, skal  

 udvalget sammensættes og organiseres således, at udvalgets  

 beslutninger træffes i overensstemmelse med partnerskabsprincippet, det  

 vil sige, at relevante regionale interesser af betydning for en  

 bæredygtig grænseoverskridende regionaludvikling inddrages i  

 forbindelse med afgørelsen.
 Stk. 2. Det grænseoverskridende regionale udvalg  

 fastsætter selv sin forretningsorden i overensstemmelse med de til  

 enhver tid gældende forordningers og programmers bestemmelser.  

 Erhvervsfremme Styrelsen skal godkende forretningsordenen.  

 Overvågningsudvalget for det grænseoverskridende program  

 får den forelagt til orientering.
 § 20. Hvor de grænseoverskridende
regionale udvalg i medfør af lovbekendtgørelsens § 8 a,  

 stk. 2, er bemyndiget til at træffe afgørelser om tilsagn om  

 tilskud fra Regionalfonden, bemyndiger Erhvervsfremme Styrelsen samtidig, i  

 medfør af lovbekendtgørelsens § 8 a, stk. 3, en amtskommunal  

 eller kommunal myndighed til helt eller delvist at fungere som forvaltnings-  

 og betalingsmyndighed, jf. § 33.
 Stk. 2. Bemyndigelsen som forvaltnings- og  

 betalingsmyndighed vedrører den del af programmet, hvor der fra  

 støtteberettigede danske regioner er tilskudsmodtagere, som  

 bærer det retlige og finansielle ansvar over for myndigheden.
 Stk. 3. Den i stk. 1 nævnte amtskommunale eller  

 kommunale myndighed skal være medlem af det grænseoverskridende  

 regionale udvalg og have vetoret ved enhver afgørelse, der  

 træffes i udvalget.
Stk. 4. Myndigheden skal stille garanti over for  

 Erhvervsfremme Styrelsen til sikkerhed for eventuel tilbagebetaling af  

 programmidler, som Kommissionen måtte stille krav om over for den  

 danske stat.
Myndigheden skal endvidere forpligte sig til uden  

 ophold at foretage opfølgning på anvisninger eller  

 kontrolrapporter fra Erhvervsfremme Styrelsen, herunder fra styrelsens  

 controllerfunktion, jf. § 31.
 § 21. De i § 20, stk. 1, nævnte myndigheder,  

 der er bemyndiget til helt eller delvist at fungere som forvaltnings- og  

 betalingsmyndighed har ansvaret for, at udvælgelsen af projekter sker i  

 overensstemmelse med gældende:
1)	fællesskabspolitikker og -aktioner, herunder dem der  

 vedrører konkurrencereglerne, offentligt udbud, beskyttelse og  

 forbedring af miljøet, fjernelse af uligheder og fremme af  

 ligestilling mellem mænd og kvinder, 2)	Rådsforordninger, 3)	Kommissionsbestemmelser og -beslutninger, 4)	statslige regler og vejledninger, herunder »Retningslinier for  

 regionalfondsfinansierede projekter«, jf. § 8, 5)	interventionens, herunder det enkelte programs mål, generelle  

 kriterier, prioriteter og foranstaltninger, 6)	interventionens finansielle rammer, samt 7)	krav og udvælgelseskriterier for modtagelse af tilskud fra  

 Regionalfonden, som er godkendt af overvågningsudvalget for den  

 pågældende intervention.
Stk. 2. Myndighederne skal sikre, at projekter, der  

 modtager tilskud er additionelle.
Ved additionalitet forstås, at  

 regionalfondsstøttede aktiviteter skal være supplerende i  

 forhold til den aktivitet, der ville kunne finde sted uden støtten.  

 Ansøger må således som minimum erklære, at  

 projektgennemførelsen ikke ville kunne ske i samme omfang, på  

 samme tidspunkt eller inden for samme tidsramme uden støtten.
Kravet  

 om additionalitet betyder også, at der ikke kan ydes tilskud til  

 projekter, hvor alene lovkrav har begrundet projekternes  

 gennemførelse.
Additionaliteten skal kunne sandsynliggøres  

 opfyldt på både ansøgnings- og tilsagnstidspunktet.
 Stk. 3. Myndighederne skal endvidere, ved en konkret  

 vurdering af projekternes forventede mål og effekt, tilsikre  

 programmernes målopfyldelse og socioøkonomiske effekt i  

 regionen.
 § 22. De i § 20, stk. 1, nævnte myndigheder,  

 der er bemyndiget til helt eller delvist at fungere som forvaltnings- og  

 betalingsmyndighed, deltager ved gennemførelse af gældende  

 Kommissionsforordninger om informations- og PR-aktiviteter, herunder  

 informerer om de fastsatte frister for ansøgning om tilskudsmidler fra  

 Regionalfonden og tilhørende statslig medfinansiering og  

 rådgiver og vejleder om tilskudsmuligheder og -regler.
 Stk. 2. Myndighederne skal, i forbindelse med kvittering  

 for modtagelse af ansøgningen, informere tilskudsansøgere om de  

 gældende retningslinier vedrørende projektets  

 påbegyndelse, regnskab , kontrol og revision.
§ 23. De i § 20, stk. 1, nævnte myndigheder,  

 der er bemyndiget til helt eller delvist at fungere som forvaltnings- og  

 betalingsmyndighed, skal fra projekterne indhente oplysninger til brug for  

 evaluering med henblik på opfyldelse af forordningskrav m.v. til en  

 forhånds- og midtvejsevaluering, en løbende vurdering samt en  

 efterfølgende evaluering.
Erhvervsfremme Styrelsen og Kommissionen kan  

 anvise, hvilke oplysninger der skal indhentes, og disse oplysninger skal  

 på anmodning videregives til styrelsen og Kommissionen.
Stk. 2. Erhvervsfremme Styrelsen og Kommissionen vil  

 efter nærmere anvisning kunne forlange, at de i stk. 1 nævnte  

 oplysninger overføres.
Dette skal så vidt muligt ske ved brug af  

 edb-systemer, der muliggør elektronisk overførsel af data.
 § 24. De i § 20, stk. 1, nævnte myndigheder,  

 der er bemyndiget til helt eller delvist at fungere som forvaltnings- og  

 betalingsmyndighed, eller den disse myndigheder måtte have bemyndiget  

 dertil, meddeler tilsagn, foretager projektstyring og meddeler afslag til  

 tilskudsansøger i overensstemmelse med §§ 14 og 18.
 Stk. 2. Enhver aftale, som de i stk. 1 nævnte  

 myndigheder indgår med henblik på at bemyndige andre til at  

 varetage forvaltnings- eller betalingsmyndighedsopgaver, skal godkendes af  

 Erhvervsfremme Styrelsen.
 Stk. 3. §§ 15 - 17 gælder  

 tilsvarende for de i stk. 1 nævnte myndigheder og for projekter under  

 de i § 19, stk. 2, nævnte grænseoverskridende programmer.
 § 25. Erhvervsfremme Styrelsen medvirker til  

 nedsættelse af overvågningsudvalg for de i § 19, stk. 2,  

 nævnte grænseoverskridende programmer i overensstemmelse med  

 principperne i lovbekendtgørelsens § 7, stk. 2.
Stk. 2. Formandskabet i overvågningsudvalgene  

 varetages normalt på skift mellem de deltagende lande.
De i § 20, stk.  

 1, nævnte myndigheder, der er bemyndiget til helt eller delvist at  

 fungere som forvaltnings- og betalingsmyndighed, varetager dansk  

 formandskab.
 Stk. 3. Bestemmelserne i § 3 gælder tilsvarende for  

 de i stk. 1 nævnte overvågningsudvalg.
Øvrige Interreg-programmer § 26. Erhvervsfremme Styrelsen kan bemyndige  

 myndigheder og kompetente institutioner til at varetage forvaltnings- og  

 betalingsmyndighedsopgaver, herunder sekretariatsfunktioner,  

 vedrørende andre Interreg-programmer, jf. lovbekendtgørelsens §  

 8 b.
 Stk. 2. Ved anvendelse af bemyndigelser indgår  

 styrelsen aftaler med de pågældende myndigheder og institutioner  

 om de konkrete procedurer og bestemmelser for udformning af  

 tilsagnsskrivelser, projektstyring, udformning af afslag,  

 betalingsanmodninger og kontrol.
 § 27. Erhvervsfremme Styrelsen medvirker til  

 nedsættelse af overvågningsudvalg for de i § 26 nævnte  

 programmer.
Stk. 2. Formandskabet i overvågningsudvalgene  

 varetages normalt på skift mellem de deltagende lande.
Erhvervsfremme  

 Styrelsen varetager danske formandskaber.
 Stk. 3. Bestemmelserne i § 3 gælder tilsvarende for  

 de i stk. 1 nævnte overvågningsudvalg.
 § 28. Erhvervsfremme Styrelsen medvirker til  

 nedsættelse af styringskomiteer, der har til hovedopgave at  

 træffe afgørelser om tilsagn og afslag om tilskud.
 Stk. 2. Afgørelser i styringskomiteerne  

 træffes ved konsensus.
 Stk. 3. Erhvervsfremme Styrelsen skal godkende  

 styringskomiteernes forretningsorden, og overvågningsudvalgene for de  

 pågældende programmer får den forelagt til orientering.
 § 29. Erhvervsfremme Styrelsen kan være  

 medlem af de i § 29 omtalte styringskomiteer.
 Stk. 2. I de tilfælde, hvor styrelsen ikke er  

 medlem af styringskomiteerne, forelægger den myndighed eller kompetente  

 institution, der i henhold til § 26, stk. 1, varetager  

 forvaltningsmyndighedsopgaver for styrelsen, indstillingerne om tilsagn eller  

 afslag om tilskud til styrelsens godkendelse, forinden de forelægges  

 for styringskomiteerne.
Kapitel 7 Kontrolopgaver § 30. Erhvervsfremme Styrelsen har ansvaret for,  

 at der gennemføres kontrol og tilsyn med anvendelsen og  

 administrationen af regionalfondsmidlerne og den tilhørende statslige  

 medfinansiering, jf. lovbekendtgørelsens § 9.
 § 31. Til udførelse af den overordnede  

 kontrol har Erhvervsfremme Styrelsen etableret en controllerfunktion, der  

 organisatorisk er uafhængig af de enheder, der varetager forvaltnings-  

 og betalingsmyndighedsopgaver.
 Stk. 2. Controllerfunktionen har til opgave at  

 udføre forvaltningskontrol i forhold til:
1)	de enheder, der varetager forvaltnings- og  

 betalingsmyndighedsopgaver i Erhvervsfremme Styrelsen, 2)	den myndighed eller kompetente institution, der i henhold til  

 lovbekendtgørelsens § 8, stk. 4, eller § 8 b er bemyndiget til at  

 varetage forvaltnings- og betalingsmyndighedsopgaver, og 3)	den myndighed, der i henhold til lovbekendtgørelsens § 8 a,  

 stk. 3, er bemyndiget til helt eller delvist at fungere som forvaltnings- og  

 betalingsmyndighed.
 Stk. 3. Controllerfunktionen skal på grundlag af en  

 risikoanalyse udtage enkeltprojekter med henblik på at foretage  

 stikprøvekontrol hos tilskudsmodtager efter dennes samtykke eller  

 efter retskendelse.
Stk. 4. Controllerfunktionen har pligt til at sikre, at  

 den respektive forvaltnings- og betalingsmyndighed og den myndighed eller  

 institution, der er bemyndiget til at varetage forvaltnings- og  

 betalingsmyndighedsopgaver, foretager indberetning til controllerfunktionen  

 over konstaterede uregelmæssigheder.
Controllerfunktionen videresender  

 disse oplysninger til Kommissionen i overensstemmelse med gældende  

 bestemmelser, der er fastsat af Kommissionen.
 Stk. 5. Controllerfunktionen skal, senest på  

 tidspunktet for betalingsmyndighedens anmodning om endelig udbetaling af  

 EU-tilskudsmidlerne til hvert enkelt program, over for Kommissionen afgive en  

 erklæring i overensstemmelse med gældende bestemmelser, der er  

 fastsat af Kommissionen.
Stk. 6. Controllerfunktionen er forpligtet til at  

 koordinere den samlede kontrolindsats med Kommissionen og eventuelt med andre  

 berørte medlemsstater, således at kontrollen bliver effektiv, og  

 dobbelt kontrol undgås.
Retningslinier for koordinering med  

 Kommissionen er fastlagt i en samarbejdsaftale.
 Stk. 7. Controllerfunktionen skal årligt udarbejde  

 en kontrolrapport i overensstemmelse med gældende bestemmelser, der er  

 fastsat af Kommissionen.
 Stk. 8. Controllerfunktionen formidler observationer af  

 generel interesse, som har betydning for den daglige administration af  

 tilskudsmidlerne.
 § 32. Forvaltnings- og betalingsmyndighedens  

 egenkontrol skal påse, at de procedurer, som myndigheden har  

 indført med henblik på kontrol af anvendelsen af EU- og  

 eventuelt tilhørende statsmidler, er tilstrækkelige til at  

 sikre, at Fællesskabets og nationale bestemmelser overholdes, samt at  

 myndighedens kontrol med ansøgninger, indstillinger og tilsagn  

 fungerer effektivt.
 § 33. Forvaltningsmyndighedens kontrol af  

 ansøgninger, indstillinger og tilsagn skal være organiseret  

 på en sådan måde, at der foretages en klar adskillelse  

 mellem opgaverne:
1)	projektstyring i overensstemmelse med reglerne i §§ 14-17, 2)	godkendelse af betalinger, herunder fastsætte beløb til  

 udbetaling til ansøger, 3)	gennemførelse af betalinger ved udstedelse af anvisninger om  

 udbetaling af det godkendte beløb, og 4)	regnskabsaflæggelse for betalinger, herunder registrering af  

 betalinger i særlige regnskaber.
 Stk. 2. De ansvarsområder, der er nævnt i  

 stk. 1 skal være fastlagt i en organisationsplan.
 Stk. 3. Betalingsmyndigheden udarbejder og  

 forelægger betalingsanmodninger for og modtager betalinger fra  

 Kommissionen.
 Stk. 4. Der skal foreligge en klar funktionsadskillelse  

 mellem de opgaver, der er beskrevet i stk. 1 og 3.
 § 34. Bestemmelserne i §§ 32 og 33 finder  

 tilsvarende anvendelse for myndigheder og institutioner, der i henhold til  

 lovbekendtgørelsens § 8, stk. 4, og § 8 b er bemyndiget til at  

 varetage forvaltnings- og betalingsmyndighedsopgaver.
 § 35. Til hvert projekt, der modtager tilskud,  

 skal der knyttes en uafhængig offentlig anerkendt revisor, som  

 påtager sig kontrol og revisionsmæssige opgaver i relation til  

 det pågældende projekt, jf. § 14, stk. 3, og §17.
Stk. 2. Revisor har til opgave under  

 projektforløbet bl.a. at føre løbende tilsyn med,  

 at 1)	der hos tilskudsmodtager eksisterer velfungerende forretningsgange  

 og interne kontroller, 2)	de dispositioner, der foretages i forbindelse med  

 gennemførelsen af projektet, er i overensstemmelse med gældende  

 regler og de for tilskuddet fastsatte vilkår, samt 3)	tilskudsmidlerne forvaltes økonomisk forsvarligt.
Stk. 3. Bliver revisor opmærksom på  

 uregelmæssigheder eller, at de i stk. 2, nr. 1-3, nævnte forhold  

 ikke længere er opfyldt, er revisor forpligtet til straks at  

 gøre tilskudsmodtager (den juridisk ansvarlige) opmærksom  

 på dette samt påse, at tilskudsmodtager inden tre uger  

 underretter den, der har udstedt tilsagn om tilskud, herom.
Underretningen  

 skal være ledsaget af revisorerklæring med tilhørende  

 bemærkninger.
Stk. 4. Hvis tilskudsmodtager ikke inden for den i stk. 3  

 fastsatte frist på tre uger underretter den, der har udstedt tilsagn om  

 tilskud, er det revisors pligt straks at give meddelelse til denne.
Revisors  

 bemærkninger indsendes sammen med meddelelsen.
Kapitel 8 Sanktioner § 36. For så vidt angår sanktioner  

 henvises til bestemmelserne i lovbekendtgørelsens § 10.
Kapitel 9 Ikrafttræden § 37. Bekendtgørelsen træder i kraft  

 den 15. december 2000.
 Stk. 2. Samtidig ophæves bekendtgørelse nr.  

 201 af 14. marts 1997 om ansvar og kompetencefordeling m.v. i forbindelse med  

 administration af tilskud fra Den Europæiske Regionalfond og  

 tilhørende statslig medfinansiering.
 Stk. 3. Tilskud ydet før denne  

 bekendtgørelses ikrafttræden behandles dog efter de hidtil  

 gældende regler.
Erhvervsfremme Styrelsen, den 4. december  

 2000 Gurli Martinussen /Preben Gregersen 1)   I bekendtgørelsen er medtaget  

 visse bestemmelser fra Rådets forordning (EF) nr. 1260/1999 af 21. juni  

 1999 om vedtagelse af generelle bestemmelser for strukturfondene.  

 Ifølge artikel 249 i EF-traktaten gælder en forordning  

 umiddelbart i hver medlemsstat.
Gengivelse af disse bestemmelser i  

 bekendtgørelsen er således udelukkende begrundet i praktiske  

 hensyn og berører ikke den nævnte forordnings umiddelbare  

 gyldighed i Danmark.
 2)   Jf. artikel 22 og 23 i Rådets  

 forordning (EF) nr. 1260/1999 af 21. juni 1999 om vedtagelse af generelle  

 bestemmelser for strukturfondene.
 3)   Lovbekendtgørelse nr. 819 af  

 31. august 2000 om administration af tilskud fra Den Europæiske  

 Regionalfond og tilhørende statslig medfinansiering.
 4)   Rådets forordning (EF) nr.  

 1260/1999 af 21. juni 1999 om vedtagelse af generelle bestemmelser for  

 strukturfondene.
 5)   EF-Tidende C 68  

 af 6. marts 1996 (side 9), Meddelelse fra Kommissionen  om de  

 minimis-støtteordninger.
