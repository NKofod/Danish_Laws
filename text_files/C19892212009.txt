(Til samtlige amtsråd,  

 kommunalbestyrelser i kommuner med faste øvelsesskoler og alle lærerseminarier) Efter aftale af 30. oktober 1989 mellem Undervisnings- og  

 Forskningsministeriet og Lærernes Centralorganisation i henhold til § 45,  

 stk. 2, i lov om tjenestemænd i staten, folkeskolen og folkekirken, jfr.  

 lovbekendtgørelse nr. 671 af 2. oktober 1986, fastsættes følgende  

 bestemmelser:
 § 1.  Cirkulæret omfatter skoleinspektører,  

 viceskoleinspektører og øvelsesskolelærere (overlærere og lærere i  

 lønrammerne 18/24/28/) ved faste kommunale øvelsesskoler.
 § 2.  Bestemmelserne i Undervisningsministeriets  

 cirkulære af 15. juli 1988 om aflønning af folkeskolens tjenestemænd og  

 afvikling af overtimer og undertimer i folkeskolen, §§ 2-4 (aflønning), §§  

 5-6 (midlertidige timer), § 9 (årsopgørelse), §§ 10-11 (afspadsering og  

 opsparing af overtimer), § 12 (aftale om ikke at afspadsere overtimer), § 13  

 (afvikling af undertimer), § 14 (aftale om suspension af bestemmelserne om  

 årsopgørelse og afspadsering) og § 15 (overtimebetaling) finder tilsvarende  

 anvendelse for de af denne aftale omfattede tjenestemænd med de ændringer,  

 der følger af cirkulære af 5. december 1989 af tjenestetiden for  

 øvelsesskolelærere med flere.
 Stk. 2.  Betalingen pr. læst time for midlertidige timer  

 til tjenestemænd med fuldt pligtigt timetal og betaling pr. overtime kan dog  

 højst beregnes af lønnen på skalatrin 36.
 § 3.  Cirkulæret har virkning fra 1. august 1989.
 Stk. 2.  samtidig ophæves:
 1. Cirkulære af 21. november 1985 om aflønning,  

 afspadsering af overtimer, afvikling af undertimer og overtimebetaling for  

 skoleinspektører og viceskoleinspektører, lærere i lønrammerne 18/26 samt  

 praktiklærere i lønrammerne 13/21/23/24 ved faste øvelsesskoler og senere  

 cirkulærer af 5. januar 1987 og 25. marts 1988 om ændring af førstnævnte  

 cirkulære om aflønning og afspadsering.
 Undervisnings- og Forskningsministeriet,  

 den 5. december 1989.
 P.m.v.
 e.b.
Marianne la Cour Sonne fm.
