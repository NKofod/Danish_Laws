 Den 1. august 1976 udvides dataindholdet i det centrale personregister  

 (CPR) til at omfatte oplysning om, hvilke myndigheder, der har medvirket ved  

 (registreret) visse af de hændelser, der indberettes til CPR, nemlig vielser,  

 skilsmisser, navneændringer og umyndiggørelser.
 I forbindelse hermed tildeles der 4-cifrede koder til de berørte  

 myndigheder, således at oplysning om rette myndighed sammen med den aktuelle  

 hændelse kan blive indberettet til CPR i kodeform fra folkeregistrene.
 For at fremme folkeregistrenes hurtige og sikre identifikation af den  

 indberettende myndighed har indenrigsministeriet, sekretariatet for  

 personregistrering, til hver enkelt berørt myndighed ladet fremstille et  

 stempel, hvoraf - foruden den pågældende myndigheds navn - myndighedens kode  

 fremgår.
 Når dette stempel påføres myndighedens indberetning til folkeregistret,  

 sættes dette i stand til umiddelbart til CPR at indberette myndighedens kode.
 Idet det nævnte stempel samtidig hermed fremsendes ved  

 indenrigsministeriets foranstaltning, skal man herved anmode om, at stemplet  

 fremtidigt må blive anvendt ved samtlige indberetninger af ovennævnte art til  

 folkeregistrene.
 For så vidt angår de sønderjyske personregistre skal man dog anmode om, at  

 de nye stempler tages i brug den 1. august 1976, efter hvilken dato ældre  

 CPR-kodestempler skal destrueres.
 P.M.V.
Niels Madsen /K.A.Knudsen Cirkulærskrivelse om anvendelse af kodestempler ved indberetning til folkeregistrene.
(Til samtlige underretsdommere, præsidenterne for Københavns byret, Århus, Odense og Aalborg by- og herredsretter, overpræsidenten i Køben havn, samtlige amtmænd, Landshøvdingen over Grønland, samtlige borgmestre, i København borgmesteren for magistratens 1. afdeling, og samtlige person registerførere i Sønderjylland).
