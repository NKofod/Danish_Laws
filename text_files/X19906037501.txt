 Konkurrencerådet har besluttet, at oplysninger om rabatter og bonus  

 mv., som var indhentet til brug for en undersøgelse af hårde  

 hvidevarebranchen ikke var offentligt tilgængelige, idet en offentliggørelse  

 ville indebære en blotlægning af visse virksomheders oplysninger, allerede  

 før der var taget stilling til om resultatet af undersøgelsen skulle  

 offentliggøres.
 Hemmeligholdelse af oplysningerne i forbindelse med en evt.
 fremtidig offentliggørelse ville imidlertid forudsætte en påvisning  

 eller sandsynliggørelse fra de berørte virksomheders side af, at dette ville  

 medføre væsentlig økonomisk skade.
Undersøgelse af hårde hvidevarebranchen Som led i den generelle overvågning af udviklingen i konkurrenceforholdene  

 anmodede Konkurrencerådet en række firmaer og selskaber inden for hårde  

 hvidevarebranchen om at indsende oplysninger om rabat- og bonusforhold.  

 Oplysningerne indhentedes med hjemmel i konkurrencelovens § 6 med henblik på  

 overvejelser af offentliggørelse efter lovens § 9, såfremt det indkomne  

 materiale efter en nærmere vurdering skulle vise, at konkurrencen på området  

 var mangelfuld.
Ialt blev 24 selskaber og firmaer anmodet om at indsende  

 oplysninger.
Krav om aktindsigt i undersøgelsesmaterialet FDB, som var en af de virksomheder, der var blevet bedt om at indsende  

 oplysninger, anmodede i den forbindelse om kopi af de forespørgsler, der var  

 sendt til de øvrige virksomheder.
Samtidig udbad FDB sig, forinden  

 virksomheden selv indsendte oplysningerne, kopi af de oplysninger, de øvrige  

 virksomheder havde indsendt.
FDB henviste bl.a. til, at offentlighedsloven  

 gjaldt på området, hvilket ifølge virksomheden måtte betyde, at alle  

 oplysninger, som indsendes til rådet er offentligt tilgængelige, indtil rådet  

 har truffet beslutning om eventuel hemmeligholdelse.
FDB påpegede endvidere,  

 at man ville blive stillet ulige i konkurrencen, såfremt konkurrenterne fik  

 adgang til FDB's indkøbspriser mv., uden at FDB fik samme adgang til  

 konkurrenternes.
Krav om hemmeligholdelse af undersøgelsesmaterialet Miele A/S anmodede samtidig med henvisning til konkurrencelovens § 10,  

 stk. 2, om, at det af selskabet fremsendte materiale om rabatter og bonus  

 ikke udleveredes eller blev offentligt tilgængeligt.
Miele A/S anmodede  

 desuden om, at materialet og de heri indeholdte oplysninger i medfør af  

 konkurrencelovens § 10, stk. 3, heller ikke blev overgivet til rådets  

 medlemmer.
Til støtte herfor blev det anført, at materialet indeholdt  

 oplysninger om kalkulationsmetoder, forretningsvilkår, afsætningsstrategi og  

 interne kundefortegnelser, således at en udlevering eller offentliggørelse  

 ville kunne bevirke, at selskabet led væsentlig økonomisk skade.
Det blev  

 påpeget, at såfremt oplysningerne ikke beskyttes, vil konkurrenceloven blive  

 udhulet, da virksomhederne i så fald vil overveje at lade være med at  

 indsende oplysninger for i stedet at risikere tvangsbøder efter  

 konkurrencelovens § 19 eller eventuelt bødestraf efter § 20.
Konkurrencelovens betingelser for hemmeligholdelse Ud fra konkurrencelovens formål om øget gennemsigtighed er der i lovens §  

 10 givet offentligheden en vidtgående adgang til Konkurrencerådets  

 oplysninger om konkurrenceforhold.
Som udgangspunkt er samtlige ikke-tekniske  

 oplysninger offentligt tilgængelige, med mindre virksomhederne sandsynliggør,  

 at betingelserne for hemmeligholdelse i konkurrencelovens § 10, stk. 2, er  

 til stede.
I bemærkningerne i forarbejderne til konkurrencelovens § 10, stk. 2,  

 fremgår tillige, at det med bestemmelsen har været hensigten at give en  

 udvidet aktindsigt, men også at offentliggørelse vil kunne virke mod lovens  

 formål om effektivitet, hvis der ved offentlighed skabes ulighed.
Dette kan  

 tænkes under forhold, hvor der ikke er en nogenlunde ligelig adgang til  

 detaljerede, konkrete oplysninger om de enkelte mere betydende aktører i et  

 marked.
 I den konkrete sag var der tale om krav om aktindsigt i grundmateriale til  

 brug for en eventuel senere offentligørelse.
Konkurrencerådets afgørelse Konkurrencerådet vedtog på møde den 9. maj 1990, at de indhentede  

 oplysninger om rabatter og bonus mv. fra en række virksomheder inden for  

 hårde hvidevareområdet ikke var offentligt tilgængelige.
Derimod kunne kopi  

 af de udsendte forespørgsler mv. udleveres.
Konkurrencerådet lagde herved  

 vægt på, at en offentliggørelse af oplysningerne på nuværende tidspunkt ville  

 medføre uheldige virkninger bedømt ud fra konkurrencelovens formål.
Endvidere  

 var det rådets opfattelse, at en offentliggørelse i den konkrete sag ville  

 indebære en blotlægning af visse virksomheders oplysninger, allerede før der  

 var taget stilling til det formålstjenlige i at offentliggøre resultatet af  

 undersøgelserne, og det kan ikke have været konkurrencelovens hensigt.
Konkurrencerådet vedtog endvidere at meddele Miele A/S, at en  

 imødekommelse af selskabets anmodning om hemmeligholdelse efter  

 konkurrencelovens § 10, stk. 2 og 3, i forbindelse med en eventuel fremtidig  

 offentliggørelse forudsatte, at selskabet påviser eller sandsynliggør, at en  

 offentliggørelse vil medføre væsentlig økonomisk skade.
Rådet lagde herved  

 vægt på, at Miele A/S ikke havde påvist eller sandsynliggjort, at  

 betingelserne for anvendelse af konkurrencelovens § 10, stk. 2, og dermed  

 også for anvendelsen af § 10, stk. 3, er opfyldt.
