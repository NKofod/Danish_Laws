 Ved beregning af betaling for ophold i plejehjem for en pensionist  

 afsattes efter en konkret bedømmelse et beløb på 120.000 kr. til forsørgelse  

 af pensionistens ægtefælle.
 REDEGØRELSE FOR SAGEN:
En gift kvindelig pensionist fik ophold på plejehjem.
Socialforvaltningen  

 beregnede med virkning fra 1. maj 1985 opholdsbetalingen til 1.130 kr. pr.  

 måned.
 Af socialforvaltningens beregning fremgik det, at ægtefællen havde en  

 A-indkomst på 114.656 kr. og en renteindtægt på 57.256 kr., hidrørende fra et  

 bankindestående på 733.776 kr., mens pensionisten havde en renteindtægt på  

 25.921 kr. hidrørende fra et bankindestående på 387.009 kr.
Ved beregning af opholdsbetalingen afsatte socialforvaltningen et beløb på  

 120.000 kr. til ægtefællens forsørgelse.
Af det resterende beløb blev der  

 opkrævet 20% til betaling for plejehjemsopholdet.
 Ægtefællen havde en månedlig huslejeudgift på ca. 400 kr.
 AFGØRELSEN, DER KLAGES OVER:
 Socialforvaltningen fastholdt afgørelsen vedrørende fastsættelse af  

 opholdsbetalingen til 1.130 kr. pr. måned.
 KLAGEN TIL ANKESTYRELSEN:
 Sagen blev anket af pensionistens ægtefælle.
 LOVGRUNDLAG:
 Bistandsloven, §§ 84 og 85.
 ANKESTYRELSENS AFGØRELSE:
 Ankestyrelsen finder, at der ved den foretagne beregning i henhold til  

 bistandslovens § 85, stk. 2 og 3, jfr. § 84, er afsat et sådant beløb til  

 ægtefællens forsørgelse, at ægtefællens levevilkår ikke forringes som følge  

 af pensionistens optagelse i plejehjem.
 Ankestyrelsen tiltræder således socialforvaltningens afgørelse, men med  

 bemærkning, at ankestyrelsen ikke finder, at der er hjemmel til at anvende en  

 »120.000 kr.-regel« generelt, men der skal i hvert enkelt tilfælde  

 foretages en konkret vurdering af, om der efter skat er et rimeligt beløb til  

 ægtefællens forsørgelse, således at levevilkårene ikke forringes.
