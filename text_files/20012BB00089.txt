Fremsat den 2. april 2002 af  

 Morten Homann (SF), Aage Frandsen (SF) og Villy Søvndal (SF) Forslag til folketingsbeslutning om kommunal anvisningsret i privat udlejningsbyggeri Folketinget opfordrer regeringen til at fremsætte et  

 lovforslag, der giver kommunerne ret til at anvise boliger i privat  

 udlejningsbyggeri i lighed med de bestemmelser, der gælder for den  

 almene sektor i henhold til lov om almene boliger samt støttede  

 private andelsboliger m.v.
Bemærkninger til forslaget Beslutningsforslaget er i store træk en  

 genfremsættelse af beslutningsforslag nr.
B 73 i folketingsåret  

 2000-01, se Folketingstidende 2000-01, forhandlingerne s. 3763 og  

 tillæg A s. 3045 og 3046.
Kommunernes anvisningsret i det almene byggeri er et meget  

 væsentligt værktøj til at løse de boligsociale  

 opgaver.
Men der er langt fra alle steder tilstrækkeligt med boliger  

 til anvisning, til at man kan opnå en tilstrækkeligt varieret  

 sammensætning af beboerskaren.
Det er ikke mindst vigtigt af hensyn til  

 integrationsindsatsen.
Skal man undgå, at der dannes Samtidig betyder regeringens bebudede forslag om at  

 sælge almene boliger, at der alt andet lige bliver endnu færre  

 boliger at anvise for kommunerne.
 Derfor er det kun rimeligt, at også det private  

 udlejningsbyggeri er med til at løfte det sociale ansvar.
Det tidligere By- og Boligministeries pulje til  

 præmiering af udlejere, der stiller boliger til rådighed for  

 kommunal anvisning, har ikke vist sig at være en succes.
Derfor er det  

 nødvendigt at tænke nyt og tage anderledes  

 værktøjer i brug.
 På denne baggrund opfordres regeringen til at  

 fremsætte et lovforslag, der giver kommunerne ret til at anvise boliger  

 i privat udlejningsbyggeri.
Skriftlig fremsættelse Morten Homann (SF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om kommunal  

 anvisningsret i privat udlejningsbyggeri.
(Beslutningsforslag nr.
B 89).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
