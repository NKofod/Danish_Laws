 I medfør af § § 6, 7 og § 8, stk. 2, i lov nr. 435 af 1. juni 1994 om  

 mærkning af videogrammer fastsættes:
§ 1.  Videogrammer, der erhvervsmæssigt sælges,  

 udlejes eller på anden måde udbredes offentligt i Danmark, skal mærkes med  

 deres egnethed for børn og unge under 12 eller 16 år, medmindre videogrammet  

 er omfattet af de kategorier, som efter Statens Filmcensurs vurdering er  

 undtaget fra mærkning ud fra indholdets åbenbart uskadelige karakter, jf. §  

 4, stk. 3, i lov om mærkning af videogrammer.
Statens Filmcensurs oversigt  

 over disse kategorier er optaget som bilag 1 til denne bekendtgørelse.
 Vurderingen mv.
 § 2.  Videogrammer, der indleveres til vurdering i  

 Statens Filmcensur, skal mærkes i overensstemmelse med Statens Filmcensurs  

 vurdering, som er følgende:
 Stk. 2.  Mærkningen skal bestå af en tekst og et dertil  

 svarende symbol i overensstemmelse med denne bekendtgørelses bilag 2-5. De  

 tekniske specifikationer vedrørende farvekode, typografi, format, opbygning  

 og tekststørrelse fremgår af bilagene.
 § 3.  Videogrammer, hvis indhold Statens Filmcensur  

 tidligere har godkendt til offentlig forevisning for børn og unge under 12  

 eller 16 år, skal mærkes på tilsvarende måde som videogrammer, der er  

 vurderet i henhold til § 2, jf. bilag 2-5.
 Stk. 2.  Statens Filmcensur udarbejder fortegnelse over  

 film, herunder forfilm, samt videogrammer, hvis indhold tidligere har været  

 godkendt til offentlig forevisning.
 § 4.  Videogrammer, der ikke indleveres til vurdering  

 hos Statens Filmcensur, og hvis indhold ikke tidligere har været godkendt til  

 offentlig forevisning af Statens Filmcensur, skal mærkes som uegnet for børn  

 og unge under 16 år, jf. § 2, stk. 1, litra 4, § 2, stk. 2, samt bilag 5.
 § 5.  Videogrammet må kun være forsynet med en  

 mærkningstekst.
 Stk. 2.  Indeholder videogrammet flere film - herunder  

 brudstykker af film - som er vurderet forskelligt, skal videogrammet mærkes i  

 overensstemmelse med vurderingen af den film, der har den højeste  

 vurderingsgrænse.
 Mærkningsoplysningernes placering mv.
§ 6.  Mærkningsoplysningerne skal være synlige i deres  

 helhed og må ikke kunne fjernes.
Oplysningerne skal være påtrykt eller påsat  

 som mærkat på videogramboksens omslag og være påsat som mærkat på kassetten.
 Stk. 2.  Teksten og det dertil knyttede symbol skal  

 placeres på videogramboksens bagside i et klart afgrænset felt i nederste  

 halvdel.
 Stk. 3.  Symbolerne for aldersgrupperne skal desuden  

 fremgå af videogramboksens titelbærende omslag (forsiden) og af en af  

 videokassettens sider.
Gebyr § 7.  Statens Filmcensur opkræver gebyr for  

 vurderingen.
Gebyrets størrelse fastsættes som et beløb pr. minut af  

 videogrammets spilletid.
Beløbets størrelse fremgår af bilag 6.
 Stk. 2.  For endelig vurdering af videogrammer, der  

 tidligere har været indsendt til prøvevurdering, betales halvdelen af det  

 fastsatte gebyr.
Stk. 3.  For klage til ankenævnet over Statens  

 Filmcensurs vurderinger betales halvdelen af det fastsatte gebyr.
Anken er  

 gebyrfri, hvis nævnet ændrer censurens afgørelse.
Straf § 8.  Med bøde straffes den, der overtræder §§ 2, 3,  

 4, 5 og 6 i denne bekendtgørelse.
Stk. 2.  Er en overtrædelse begået af et selskab, en  

 forening, en fond eller lignende, kan der pålægges den juridiske person som  

 sådan bødeansvar.
Er overtrædelsen begået af staten, en kommune eller et  

 kommunalt fællesskab, der er omfattet af § 60 i lov om kommunernes styrelse,  

 kan der pålægges staten, kommunen eller det kommunale fællesskab bødeansvar.
Ikrafttræden § 9.  Bekendtgørelsen træder i kraft den 1. maj 1995.
 Stk. 2.  Bekendtgørelsen gælder for videogrammer, der  

 fremstilles eller indføres efter den 1. maj 1995 med henblik på  

 erhvervsmæssigt salg, udleje eller anden offentlig udbredelse i Danmark.
Kulturministeriet, den 11. januar 1995 Jytte Hilden / Susanne Boe Bilag 1 Statens Filmcensurs fortegnelse over videogramkategorier, der er undtaget  

 for mærkning I medfør af § 4, stk. 3, i lov nr. 435 af 1. juni 1994 om mærkning af  

 videogrammer udarbejder Statens Filmcensur en fortegnelse over de  

 videogramkategorier, der er undtaget fra mærkning som følge af indholdets  

 åbenbart uskadelige karakter.
 Følgende videogramkategorier er af Statens Filmcensur undtaget fra  

 mærkning:
 Programmer produceret overvejende til undervisnings-, forsknings- eller  

 hobbyformål.
 Programmer eller dele heraf sendt af Danmarks Radio TV og TV 2, som  

 distribueres af Danmarks Radio TV og TV2 eller et statsligt eller (amts-)  

 kommunalt organ som led i undervisningsvirksomhed, til biblioteker eller  

 andre lignende institutioner.
 Videooptagelser fra offentlige arrangementer.
 Programmer som udelukkende eller over-vejende indeholder stof vedrørende  

 idræt, natur, turisme eller musik.
 Programmer som udelukkende eller overvejende indeholder politisk-,  

 religiøst-, aktualitets- eller nyhedsstof.
Programmer som udelukkende indeholder information om, eller reklame for  

 varer og tjenesteydelser, herunder demonstrationsprogrammer.
Birgit Bruun  

 Niels Winzentsen Ulrich Breuning Bilag 2 Betingelser for mærkning af videogrammer, der af Statens Filmcensur er  

 vurderet »For alle«, jf. § 2. stk. 1, litra 1, eller godkendt til  

 offentlige forevisninger som »Tilladt for alle«, jf. § 3.
Bilag 6 I henhold til § 7 i lov nr. 435 af 1. juni 1994 om mærkning af  

 videogrammer opkræves der hel eller delvis dækning af udgifter til vurdering  

 af videogrammer samt til behandling af klager.
 Gebyret for vurdering af videogrammer udgør kr. 12,28 pr. minut af et  

 videograms spilletid.
