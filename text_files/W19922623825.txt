Indtægtsføring af  

 EF-støtte Ifølge en ny vejledning fra EF-Direktoratet kan støtte efter  

 ansøgning udbetales til producenter af raps-, rybs- og  

 solsikkefrø. Støtten udbetales i 2 rater, idet den ene halvdel  

 udbetales, når EF-Direktoratet har konstateret, at den  

 nødvendige arealanvendelse opfylder samtlige betingelser for at  

 opnå støtte.
Den anden halvdel af støtten udbetales,  

 når EF-Direktoratet har konstateret, at en indsendt  

 høsterklæring opfylder betingelserne for at opnå  

 støtte.
 Et revisionsfirma forespurgte, hvornår indtægtsførsel  

 af støttebeløbene skal ske, idet man var af den opfattelse, at  

 retserhvervelsen fandt sted ved udbetalingen, således at  

 indtægtsførsel skulle ske på disse tidspunkter.
 Told- og Skattestyrelsen meddelte, at Styrelsen kan tiltræde dette  

 synspunkt.
