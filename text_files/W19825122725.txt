En 17-årig kvinde fødte i dølgsmål en pige, der døde efter kort tid  

 grundet manglende omsorg.
Ingen andre havde kendt hendes graviditet og hun  

 blev betegnet som umoden.Tiltalefrafald meddelt.
En 17-årig kvinde fødte i dølgsmål en pige og puttede hende i en plasticpose, idet hun angiveligt ikke havde set barnet  

 bevæge sig eller trække vejret.
Hun havde ikke på noget tidspunkt rystet  

 barnet eller givet det et klap, da hun ikke var bekendt med, at man skulle  

 gøre noget sådant.
Ifølge Retsmedicinsk Institut havde barnet utvivlsomt  

 trukket vejret ganske kortvarigt eller blot en enkelt gang, og der kunne ikke  

 påvises nogen (anden) dødsårsag.
Hendes forældre, som hun boede hos kendte  

 ikke hendes graviditet og hun havde ikke søgt læge eller jordemoderhjælp.  

 Hendes faste ven (barnefaderen) oplyste, at fødslen ikke var ventet på dette  

 tidspunkt.
En erklæring fra psykiatrisk specialist beskrev kvinden som  

 umoden.
Sigtelsen blev af bevismæssige grunde begrænset til straffelovens §  

 251 og tiltalefrafald for overtrædelse af denne bestemmelse blev meddelt.
(* 1) Offentliggjort i Anklagemyndighedens Årsberetning 1982, side 16.
