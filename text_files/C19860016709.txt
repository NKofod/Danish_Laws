 1. Folketinget vedtog den 16. maj 1986 bl.a. forslag  

 til § 58 a i lov nr. 291 af 18. juni 1969 om tjenestemænd i staten,  

 folkeskolen og folkekirken med senere ændringer, hvorefter finansministeren  

 efter indhentet udtalelse fra lønningsrådet kan fastsætte regler om, at  

 tjenestemænd har ret til tjenestefrihed uden løn til nærmere afgrænsede  

 formål.
 Finansministeren har i bekendtgørelse nr. 851 af 28. november 1986 fastsat  

 de nærmere regler om, til hvilke formål tjenestemænd har et retligt krav på  

 tjenestefrihed uden løn samt vilkårene herfor.
 Bekendtgørelsen er optrykt som bilag til dette cirkulære.
 2. Til bekendtgørelsen bemærkes følgende:
 Den i § 2 nævnte 5-års grænse for ret til tjenestefrihed uden løn berører  

 ikke den enkelte ministers adgang til at give yderligere tjenestefrihed uden  

 løn i medfør af tjenestemandslovens § 58, stk. 1.
 3. Finansministeriet henstiller, at der vises  

 imødekommenhed over for ansøgninger om tjenestefrihed uden løn til  

 tjenestemænd, hvis ægtefælle eller samlever rejser til udlandet i forbindelse  

 med systemeksport el.lign.
 Tjenestefrihed uden løn til forannævnte tjenestemænd og formål bevilges i  

 henhold til bestemmelserne i tjenestemandslovens § 58, stk. 1.
 Tjenestefrihedsperioden fradrages ved beregning af lønanciennitet og  

 pensionsalder.
 4. Finansministeriets cirkulære af 17. juni 1983 -  

 LP.nr. 053/83 - indeholder de nærmere retningslinier for tjenestemænds  

 genindtræden i tjenesten efter udløbet af en tidsbegrænset  

 tjenestefrihedsperiode.
 5. Bekendtgørelsen og dette cirkulære har virkning fra  

 1. januar 1987.
 Samtidig ophæves punkterne 1)a), 2)a) og 3) i finansministeriets cirkulære  

 af 12. september 1985 - LP.nr. 080/85 - om visse former for tjenestefrihed  

 til ansatte i staten, folkeskolen og folkekirken.
