Ændret administrativ praksis for  

 tilbagesøgning af udenlandsk udbytteskat for pensionskasser og  

 investeringsforeninger Told- og Skattestyrelsen har overfor Skatteministeriets departement rejst  

 spørgsmål om tilbagesøgning af udenlandsk udbytteskat for  

 pensionskasser og investeringsforeninger i tilfælde, hvor de  

 pågældende institutioner efter dansk opfattelse er  

 hjemmehørende i Danmark i dobbeltbeskatningsoverenskomsternes  

 forstand, mens dette efter kildestatens opfattelse ikke er  

 tilfældet.
 Departementet skal indledningsvis bemærke, at netop dette  

 spørgsmål har været genstand for drøftelse i  

 OECD-regi, og at det forventes, at der ved den førstkommende  

 opdatering af OECD's model for dobbeltbeskatningsoverenskomster vil blive  

 indsat nye afsnit i kommentarerne til modellen herom.
Det fremgår af modelkommentarerne, således som disse  

 foreligger forud for den forventede formelle vedtagelse i CFA, at en "person"  

 (i OECD-modellens betydning) i "mange" lande anses for undergivet fuld  

 skattepligt, selv om en sådan "person" rent faktisk ikke  

 pålægges skat.
Som eksempler nævnes pensionskasser,  

 velgørende foreninger og andre organisationer, som er fritaget for  

 skat i det omfang, at de opfylder de betingelser, som er fastsat i  

 skattelovgivningen.
Opfyldes betingelserne ikke, vil der skulle betales skat.  

 Det anføres endvidere, at "de fleste" lande vil anse sådanne  

 enheder for at være skattemæssigt hjemmehørende i  

 dobbeltbeskatningsoverenskomstens forstand.
Det fremgår videre af modelkommentarerne, som disse foreligger  

 før vedtagelsen, at "nogle" lande indtager det modsatte synspunkt og  

 således ikke anser sådanne enheder for dækket af  

 overenskomsterne, med mindre de udtrykkeligt er nævnt som værende  

 omfattet.
Modelkommentarerne lader det være op til staterne at  

 løse en sådan konflikt ved bilaterale forhandlinger.
 Danmark tilhører klart flertalsgruppen i OECD, og  

 nedenstående bemærkninger skal ses i dette lys.
 Konkret er for pensionskassernes vedkommende det  

 spørgsmål blevet rejst, om disse kan betragtes som  

 hjemmehørende i Danmark i dobbeltbeskatningsoverenskomsternes  

 forstand, og dermed om de er berettiget til den nedsættelse af  

 udbytteskatten, som dobbeltbeskatningsoverenskomsterne foreskriver.
Departementet skal hertil bemærke, at enhver enhed, som er etableret  

 i Danmark, og som driver virksomhed, principielt må betragtes som fuldt  

 skattepligtig til Danmark.
Dette gælder, hvad enten der er tale om  

 eksempelvis et selskab, som driver erhvervsvirksomhed, eller om der er tale  

 om en pensionskasse.
Dog gælder for bl.a. pensionskasser, at disse ud  

 fra samfundsmæssige hensyn er fritaget for selskabsskatten, men dette  

 ændrer ikke ved det nævnte principielle forhold.
Det kan heller  

 ikke af indførelsen af pensionsafkastskatten udledes, at  

 pensionskasser først på dette tidspunkt skulle være blevet  

 omfattet af den fulde skattepligt til Danmark.
En pensionskasse er således at betragte som skattemæssigt  

 hjemmehørende i Danmark i dobbeltbeskatningsoverenskomsternes  

 forstand, og der er intet til hinder for, at Told- og Skattestyrelsen ved  

 tilbagesøgning af udbytteskat kan attestere dette over for andre  

 landes skattemyndigheder.
Dette gælder såvel for tiden før  

 indførelsen af pensionsafkastskatten som tiden efter.
 Fra fransk side indtages i øjeblikket det synspunkt, at en dansk  

 pensionskasse ikke er berettiget til den nedsættelse af udbytteskatten,  

 som den dansk-franske dobbeltbeskatningsoverenskomst giver adgang til.
Departementet er ikke enig i dette synspunkt og man har derfor over for de  

 franske skattemyndigheder fremført, at indførelsen af  

 pensionsafkastskatten under alle omstændigheder indebærer, at  

 danske pensionskasser er skattepligtige - og betaler skat - til Danmark, og  

 at de i dobbeltbeskatningsoverenskomstens forstand følgelig er  

 hjemmehørende i Danmark.
Der er endnu ikke modtaget nogen reaktion fra  

 Frankrig på departementets henvendelser.
 Det forhold, at spørgsmålet om pensionskassernes status over  

 for Frankrig fortsat er uafklaret, indebærer efter departementets  

 opfattelse ikke, at Told- og Skattestyrelsen skulle være afskåret  

 fra at attestere, at en pensionskasse (efter dansk opfattelse) er  

 hjemmehørende i Danmark.
 For så vidt angår investeringsforeninger gælder  

 efter departementets opfattelse samme principielle synspunkt som for  

 pensionskasser, nemlig at sådanne må betragtes som fuldt  

 skattepligtige til Danmark (bortset fra kontoførende  

 investeringsforeninger, jfr. nedenfor). Derudover skal der for de enkelte  

 typer af investeringsforeninger anføres følgende:
Akkumulerende investeringsforeninger er selvstændigt  

 skattepligtige efter selskabsskatteloven.
Der kan således ikke  

 være nogen tvivl om, at en akkumulerende investeringsforening er  

 hjemmehørende i Danmark i dobbelbeskatningsoverenskomsternes forstand,  

 og at en sådan forening er retmæssig ejer af de udbytter, der  

 modtages.
Efter departementets opfattelse kan Told- og Skattestyrelsen derfor  

 attestere, at en akkumulerende investeringsforening er hjemmehørende i  

 Danmark.
Udloddende investeringsforeninger er ligeledes skattepligtige efter  

 selskabsskatteloven.
Det forhold, at udbyttet skal videreudloddes til  

 investeringsforeningens medlemmer, og at beskatningen i praksis finder sted  

 på dette niveau, ændrer ikke ved det principielle  

 spørgsmål om udloddende investeringsforeningers skattepligt og  

 på, at de må anses for hjemmehørende i Danmark i  

 dobbeltbeskatningsoverenskomsternes forstand.
Efter departementets opfattelse  

 kan Told- og Skattestyrelsen således attestere, at udloddende  

 investeringsforeninger er hjemmehørende i Danmark.
Kontoførende investeringsforeninger er derimod  

 skattemæssigt transparente.
Efter departementets opfattelse kan Told-  

 og Skattestyrelsen således ikke attestere, at en sådan  

 investeringsforening er skattemæssigt hjemmehørende i Danmark.
I  

 stedet kan de enkelte medlemmer tilbagesøge skatten.
 Lukkede investeringsforeninger, som ikke henvender sig til  

 offentligheden, behandles i  skattemæssig henseende som den af de  

 ovennævnte typer investeringsforeninger, de bedst kan sammenlignes med.  

 Dette gælder også for så vidt angår Told- og  

 Skattestyrelsens attestationer.
Det kan i praksis vise sig, at skattemyndighederne i kildestaten ikke  

 deler det synspunkt, at udloddende investeringsforeninger er  

 hjemmehørende i Danmark i dobbeltbeskatningsoverenskomsternes  

 forstand.
Begrundelsen kunne være, at den udloddende  

 investeringsforening ikke kan anses for at være retmæssig ejer af  

 udbyttet, og at udbyttet ikke nødvendigvis tilfalder investorer, som  

 er hjemmehørende i Danmark.
I sådanne tilfælde må der søges indgået en  

 gensidig aftale mellem de kompetente myndigheder i Danmark (Told- og  

 Skattestyrelsen) og den tilsvarende kompetente myndighed i kildestaten,  

 således at investeringsforeningerne i videst muligt omfang alligevel  

 får mulighed for at tilbagesøge udbytteskat.
Dette kunne  

 eksempelvis ske, hvis mindst 75 pct. af investeringsforeningens certifikater  

 ejes af hjemmehørende personer, eller det kunne gælde for den  

 del, der forholdsmæssigt ejes af danske investorer.
 Indgåelse af sådanne gensidige aftaler må anses for at  

 være i fuld overensstemmelse med de retningslinier, der er tilvejebragt  

 i OECD-regi - ikke mindst i de tilfælde, hvor de to stater har  

 forskellig opfattelse af, om pensionskasser og investeringsforeninger er  

 hjemmehørende i Danmark i dobbeltbeskatningsoverenskomsternes  

 forstand.
