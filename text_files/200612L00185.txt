Fremsat den 14. marts 2007 af  

 Morten Messerschmidt (DF), Kim Christiansen (DF),  

 Kristian Thulesen Dahl (DF),  

 Christian H.
Hansen (DF), Pia Kjærsgaard (DF),  

 Hans Kristian Skibby (DF) og Peter Skaarup (DF) Forslag til Lov  

 om ændring af straffeloven og varemærkeloven (Skærpelse af  

 straffen for varemærkekrænkelser) § 1 I straffeloven,  

 jf. lovbekendtgørelse nr. 1000 af 5. oktober 2006, foretages følgende  

 ændring:
 1.  

  

 I  

  

 § 299 b  

  

 indsættes efter »§ 77, stk. 2,«  

 ordene: »eller varemærkekrænkelser af særlig grov karakter, jf.  

 varemærkelovens  

 § 42, stk. 1, 2. og 3. pkt.,«.
§ 2 I varemærkeloven, jf. lovbekendtgørelse nr. 782 af 30.  

 august 2001, som ændret senest ved § 32 i lov nr. 538 af 8. juni 2006,  

 foretages følgende ændring:
 1.  

  

 I  

  

 § 42, stk. 1,  

  

 ophæves  

  

 2. pkt.,  

  

 og i stedet indsættes som nye  

 punktummer:
»Under særlig  

 skærpende omstændigheder, herunder navnlig hvis der ved overtrædelsen  

 tilsigtes  

 en betydelig og åbenbart retsstridig vinding, kan straffen stige til fængsel  

 i  

 indtil 1 år og 6 måneder, medmindre højere straf er forskyldt efter  

 straffelovens § 299 b.
Skærpende omstændigheder anses navnlig for at  

 foreligge,  

 hvis overtrædelserne sker erhvervsmæssigt, hvis krænkelsen omfatter  

 kostbare luksusvarer, og hvis der fremstilles eller blandt  

 almenheden  

 spredes et betydeligt antal eksemplarer  

 af varemærkeforfalskede produkter.« § 3 Loven træder i kraft den 1. juli 2007.
Bemærkninger til lovforslaget Almindelige bemærkninger Straffelovens § 299 b straffer i dag  

 »den, der for derigennem at skaffe sig eller andre uberettiget  

 vinding eller som i øvrigt under særligt skærpende omstændigheder gør sig  

 skyldig i ophavsretskrænkelser af særlig grov karakter, jf. ophavsretslovens  

 § 76, stk. 2, eller ulovlig import af særlig grov karakter, jf.  

 ophavsretslovens § 77, stk. 2, [ ] med fængsel indtil 6 år.« Med vedtagelse af nærværende forslag ændres § 299 b, således at  

 varemærkekrænkelser også fremover omfattes af straffelovens skærpede  

 bestemmelse.
Straffelovens § 299 b indeholder alene en sanktion mod  

 ophavsretlige krænkelser, men derimod ikke mod varemærkekrænkelser.
Dansk  

 Folkeparti finder forskelsbehandlingen besynderlig, eftersom en  

 varemærkekrænkelse  

 er at betragte som en lige så stor forbrydelse som en ophavsretskrænkelse.  

 Endvidere er ophavsretlige krænkelser vanskeligere at håndtere for politiet,  

 da  

 der skal bevises værkshøjde/originalitet, før et produkt er ophavsretligt  

 beskyttet.
Ved en varemærkekrænkelse skal man blot have registreret sit  

 varemærke, hvorefter krænkelser kan påtales.
På denne måde bliver det  

 lettere for anklagemyndigheden at løfte bevisbyrden ved en  

 varemærkekrænkelse,  

 hvorfor Dansk Folkeparti finder det ufornuftigt, at disse varemærkekrænkelser  

 ikke er omfattet af straffelovens § 299 b.
I dag er ophavsretskrænkelser strafpålagt med hjemmel i den  

 nævnte bestemmelse.
Den ophavsretlige retserhvervelse er formfri, dvs. at  

 ingen  

 registrering, deponering el.lign. er nødvendig.
Anvendelse af mærket é er  

 uden  

 betydning i Danmark, idet ophavsretten opstår i værkets skabelse og omfatter  

 ethvert litterært og kunstnerisk værk uanset udtryksformen.
Ophavsretsloven  

 sondrer  

 mellem litterære værker, musiske værker og kunstværker.
Ophavsrettens væsen For at falde ind under ophavsrettens regler og hermed være  

 omfattet af straffelovens bestemmelser ved krænkelse heraf skal værket have  

 originalitet.
Dette betyder, at værket er frembragt ved kunstnerens  

 personlige,  

 skabende indsats.
Normalt vil en krænkelse af varemærker alene skulle  

 bedømmes  

 efter varemærkeretlige regler og ikke ophavsregler, selvom et figurvaremærke  

 kunne tænkes at være ophavsretligt beskyttet.
Værker kan være opstået ved  

 medvirken af flere personer.
Udgangspunktet er i forlængelse heraf, at  

 ophavsretten er en formueret, over hvilken der frit kan disponeres ved  

 aftale.  

 Dog er der to undtagelser, hvor der ikke kan ske overdragelse: 1) den ideelle  

 ret og 2) følgeretten.
Den ideelle ret (droit moral/moral rights), jf.  

 ophavsretsloven  

 § 3, indebærer krav på at blive nævnt ved værkets offentliggørelse samt  

 retten  

 til, at værket ikke må ændres eller offentliggøres på en måde, der krænker  

 ophavsmanden.
Følgeretten, jf. ophavsretsloven § 38, stk. 4, vedrører retten  

 til følgeretsvederlag, dvs. hver gang eksemplarer af værket bliver solgt  

 videre,  

 jf. mere specificerede regler i ophavsretsloven § 38. Ophavsrettigheder er  

 oftest  

 varetaget administrativt af organisationer såsom KODA, Gramex, NCB og  

 COPY-DAN.
Ophavsretten giver eneret til 1) at fremstille eksemplarer af  

 værket og 2) at gøre værket tilgængeligt for almenheden.
Indskrænkninger kan  

 bestå af adgang til privat eksemplarfremstilling, adgang til at citere fra  

 andres mærker eller tvangslicens (adgang mod vederlag). Dog har retten en  

 tidsmæssig  

 begrænsning på 70 år, jf. § 63 i ophavsretsloven.
Varemærke i forhold til ophavsret Retsgrundlaget for varemærker er varemærkeloven, der er præget  

 af EF-harmoniseringsdirektivet og den gældende EF-forordning.
Dette skyldes  

 varemærkerettens store betydning for samhandelen i det indre marked og dens  

 store økonomiske betydning i al almindelighed.
Generelt adskiller  

 varemærkeretten  

 sig fra ophavsretten ved ikke at være tidsbegrænset, da ophør af  

 varemærkeretten  

 vil skabe unødig forvirring på markedet og give mulighed for illoyale  

 tilegnelser.
Et varemærke er bindeleddet mellem den industrielle  

 masseproducent og forbrugerkredsen.
Varemærkeloven beskytter kun de egentlige  

 varemærker.
Der findes dog en lang række retsforskrifter, der giver  

 beskyttelse  

 til andre forretningskendetegn (se for eksempel markedsføringsloven,  

 aktieselskabsloven,  

 navneloven m.v.). Et forretningskendetegn er defineret ved at være ethvert  

 kommercielt individualiserings- og differentieringsmiddel, der via sin  

 symbolfunktion kan tjene som bindeled mellem en erhvervsvirksomhed og dens  

 kundekreds.
 Der kan erhverves varemærkeret i Danmark på fire måder:
1) ved registrering i den danske Patent- og Varemærkestyrelse, 2) ved registrering i EUs varemærke- og designmyndighed   

 OHIM, 3) ved registrering via WIPO som Madridmærke, hvis denne  

 videreføres til Danmark, og 4) ved ibrugtagning i Danmark.
Anvendelse af betegnelsen ® eller TM er uden betydning i  

 Danmark.
Der er fordele tilknyttet registrering frem for ibrugtagning såsom  

 bevisstilling, prioritetskonstatering, bredere beskyttelse m.v.
Registrering  

 foretages ved ansøgning til Patent- og Varemærkestyrelsen, og der skal  

 angives  

 de varer/tjenesteydelser og de klasser, som registreringen vedrører.  

 Krav om særpræg skal være opfyldt både for  

 registrerede og ibrugtagne mærker.
Der er ingen umiddelbare krav om  

 brugspligt,  

 dog skal ibrugtagning være sket inden 5 år fra registreringsprocedurens  

 afslutning.
Den varemærkeret, der stiftes ved ibrugtagning, har normalt samme  

 retlige styrke som den, der opstår ved registrering, men brugen skal vedvare  

 for at opretholde retsbeskyttelsen.
Varemærker kan have oprindelsesfunktion,  

 individualiseringsfunktion og garantifunktion.
Efter varemærkelovens §  

 2 kan et varemærke bestå af alle arter tegn, der er egnet til at adskille en  

 virksomheds varer eller tjenesteydelser fra andre virksomheders, og som kan  

 gengives grafisk, navnlig 1) ord og ordforbindelser, herunder slogans,  

 personnavne, firmanavne eller navne på faste ejendomme, 2) bogstaver og tal,  

 3)  

 figurer og afbildninger, eller 4) varens form, udstyr eller emballage.
Denne  

 liste er ikke udtømmende, idet både lyde og dufte kan registreres.
Særpræg  

 består af distinktivitet og må ikke bestå af almindelige ord/symboler eller  

 være  

 deskriptivt.
Særprægskravet i varemærkeretten adskiller sig fra  

 originalitetskravet i ophavsretten, idet et varemærke meget vel kan have  

 fornødent særpræg, selv om mærkeindehaveren ikke selv har skabt det, og selv  

 om  

 det har været kendt i århundreder.
Varemærker kan overdrages i eller uden  

 forbindelse med den virksomhed, i hvilken den benyttes.
Desuden kan  

 licensrettigheder gives.
Beskyttelsen indebærer,  

 at indehaver kan forbyde andre, der ikke har dennes samtykke, at gøre  

 erhvervsmæssig brug af tegn, der er identiske med eller som ligner  

 varemærket,  

 dersom enten brugen vedrører varer eller tjenesteydelser af samme eller  

 lignende art som dem, der er omfattet af varemærkeretten, eller der herved er  

 risiko for forveksling (enten ved mærkelighed eller varelighed), herunder at  

 det antages, at der er forbindelse mellem varemærkerne.
Privat brug udgør dog  

 ikke varemærkekrænkelse, ligesom varemærket kan miste sin beskyttelse ved  

 degeneration, dersom varemærket er blevet til en almindelig betegnelse inden  

 for branchen for den vare eller tjenesteydelse, som varemærket er registreret  

 for.
Sanktioner Der er igennem de seneste år sket en voldsom vækst i antallet af  

 sager om krænkelser af immaterielle rettigheder.
Således er der på visse  

 varegrupper tale om over 300 pct. forøgelse af sager om import af ulovlige  

 kopiprodukter.
Det er derfor Dansk Folkepartis opfattelse, at de  

 immaterialretlige sanktioner bør styrkes.
Som straffelovens § 299 b i dag er  

 forfattet, er der betydelige vanskeligheder ved at fremme straffesager om  

 varemærkekrænkelser, da bevisproblemerne ofte er betydelige og processerne er  

 bekostelige og ofte trækker i langdrag.
Hertil kommer, at de idømte straffe  

 eller tilkendte erstatninger typisk er ganske beskedne.
Ovenfor er redegjort for den materielle forskel imellem ophavsretssager  

 og varemærkesager.
Hvad angår det strafmæssige, findes der ved krænkelser af  

 ophavsretten  

 hjemmel til straf i ophavsretslovens §§ 76-80: § 76, stk. 1, giver således  

 hjemmel til at idømme bøde ved groft uagtsomme forhold, og § 76, stk. 2,  

 hjemler  

 fængsel op til 1 år og 6 måneder ved forsætlig krænkelse.
Straffen kan stige  

 op  

 til 6 år, jf. straffelovens § 299 b.
I varemærkelovens § 42 hjemles derimod  

 alene bødestraf ved forsætlig krænkelse.
Uagtsomme forhold er slet ikke  

 strafbelagte.  

 Ved særlig skærpende omstændigheder kan der idømmes op til 1 års fængsel.
Der ses således en tydelig forskel i straffebehandlingen mellem  

 de to sagstyper.
For Dansk Folkeparti er det imidlertid vanskeligt at se  

 grunden til en sådan forskelsbehandling.
Om man har en ophavsret eller en  

 varemærkeret skal naturligvis ikke være afgørende for den strafferetlige  

 beskyttelse, rettighedshaveren har.
Det er den retstilstand, som nærværende  

 lovforslag sigter til at skabe.
Bemærkninger til lovforslagets enkelte bestemmelser Til § 1 Der foreslås,  

 at varemærkekrænkelser af særlig grov karakter på linje med  

 ophavsretskrænkelser af særlig grov karakter omfattes af straffelovens § 299  

 b  

 med en strafferamme på indtil 6 års fængsel.
 Der henvises i  

 øvrigt til de almindelige bemærkninger.
Til § 2 Det foreslås,  

 at varemærkelovens § 42 ændres, således at straffen under særlig skærpende  

 omstændigheder  

 kan stige til 1 år og 6 måneder, medmindre højere straf er forskyldt efter  

 straffelovens § 299 b, jf. den foreslåede ændring af straffelovens § 299 b  

 under lovforslagets § 1.
 Der henvises i  

 øvrigt til de almindelige bemærkninger.
Til § 3 Det foreslås,  

 at loven træder i kraft den 1. juli 2007.
Skriftlig fremsættelse Morten Messerschmidt  

  

 (DF):
 Som ordfører for forslagsstillerne tillader jeg mig herved at  

 fremsætte:
 Forslag til lov om  

 ændring af straffeloven og varemærkeloven. (Skærpelse af straffen for  

 varemærkekrænkelser).
(Lovforslag nr.
L 185).
 Jeg henviser i øvrigt til de bemærkninger, der ledsager  

 lovforslaget, og anbefaler det til Tingets velvillige behandling.
Bilag 1 Lovforslaget  

 sammenholdt med gældende lov Ny formulering Gældende formulering § 1 I  

 straffeloven, jf. lovbekendtgørelse nr. 1000 af 5. oktober 2006, foretages  

 følgende ændring:
 1.  

  

 I  

  

 § 299 b  

  

 indsættes efter »§ 77, stk. 2,«  

 ordene: »eller varemærkekrænkelser af særlig grov karakter, jf.  

 varemærkelovens  

 § 42, stk. 1, 2. og 3. pkt.,«.
§ 2 I varemærkeloven, jf. lovbekendtgørelse nr. 782 af 30. august  

 2001, som ændret senest ved § 32 i lov nr. 538 af 8. juni 2006 foretages  

 følgende ændring:
 1.  

  

 I  

  

 § 42, stk. 1,  

  

 ophæves  

  

 2. pkt.,  

  

 og i stedet indsættes som nye  

 punktummer:
»Under særlig skærpende omstændigheder, herunder navnlig  

 hvis der ved overtrædelsen tilsigtes en betydelig og åbenbart retsstridig  

 vinding, kan straffen stige til fængsel i indtil 1 år og 6  

 måneder, medmindre  

 højere straf er forskyldt efter straffelovens § 299 b.
Skærpende  

 omstændigheder  

 anses navnlig for at foreligge, hvis overtrædelserne sker erhvervsmæssigt,  

 hvis krænkelsen omfatter kostbare luksusvarer, og hvis der  

 fremstilles eller blandt almenheden spredes et betydeligt antal  

 eksemplarer  

 af varemærkeforfalskede produkter.« § 299 b.  

  

 Den, der for derigennem at  

 skaffe sig eller andre uberettiget vinding eller som i øvrigt under særligt  

 skærpende omstændigheder gør sig skyldig i ophavsretskrænkelser af særlig  

 grov karakter, jf. ophavsretslovens § 76, stk. 2, eller ulovlig  

 import af særlig grov karakter, jf. ophavsretslovens § 77, stk. 2,  

 straffes med fængsel indtil 6 år.
§ 42.  

  

  Forsætlig krænkelse af en varemærkeret, der er stiftet  

 ved registrering eller brug, straffes med bøde.
Under særlig skærpende  

 omstændigheder, herunder navnlig hvis der ved overtrædelsen tilsigtes en  

 betydelig og åbenbar retsstridig vinding, kan straffen stige til fængsel i  

 indtil 1 år.
