 Antaget, at private virksomheder som udgangspunkt ikke kan registrere  

 og videregive personnummer, medmindre det sker i henhold til krav fra en  

 offentlig myndighed, f.eks. i henhold til en lovhjemlet indberetningspligtig.
Generelt fandt Registertilsynet, at private virksomheder efter  

 lovændringen som udgangspunkt ikke længere lovligt kan registrere og  

 videregive personnumre, medmindre dette sker i henhold til krav fra en  

 offentlig myndighed, f.eks i henhold til en lovhjemlet indberetningspligt  

 eller lignende, jf. lov om private registre m.v. § 4 a.
Registertilsynet  

 meddelte på denne baggrund en række private virksomheder, at det f.eks. ikke  

 i sig selv kan antages at være tilstrækkeligt til opfyldelse af  

 nødvendighedsbetingelsen i lov om private registre m.v. § 4 a, stk. 1, jf. §  

 3, stk. 2, at virksomheden ønsker at benytte personnummeret til korrekt  

 identifikation, effektiv administration eller til brug ved ajourføring af  

 navne- og adresseoplysninger.
Registertilsynet pålagde i øvrigt virksomheder,  

 som udelukkende foretager registrering til disse formål, fremover at ophøre  

 med at registrere personnumre samt snarest muligt at slette allerede  

 registrerede personnumre.
 Registertilsynets årsberetning 1988 s. 82.
