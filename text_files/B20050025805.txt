Bekendtgørelse om  

 afgrænsning af Sundhedsvæsenets Patientklagenævns virksomhed (Klager over tandlæger) I medfør af § 15, stk. 3, i lov om  

 sundhedsvæsenets centralstyrelse m.v., jf. lovbekendtgørelse nr. 790 af 10.  

 september 2002, fastsættes efter forhandling med Sundhedsvæsenets  

 Patientklagenævn:
§ 1.  

  

 Sundhedsvæsenets  

 Patientklagenævnet behandler ikke  

 klager over tandlægers faglige virksomhed.
Sådanne klager behandles i de  

 amtslige tandlægenævn og ved anke i Landstandlægenævnet, der er etableret ved  

 overenskomst mellem Sygesikringens Forhandlingsudvalg og Dansk  

 Tandlægeforening, jf. dog stk. 3 og 4. Tandlægers faglige virksomhed,  

 jf.  

 §§ 10 og 15 i lov nr. 276 af 26. maj 1976 om tandlæger, omfatter desuden  

 information  

 og samtykke, aktindsigt, tavshedspligt og videregivelse af  

 helbredsoplysninger,  

 jf. lov nr. 482 af 1. juli 1998 om patienters retsstilling, og øvrige  

 pligter,  

 der er fastsat for tandlæger i lovgivningen.
 Stk. 2.  

  

 De amtslige  

 tandlægenævn og Landstandlægenævnet, jf. stk. 1, skal foretage  

 rapportering til Sundhedsstyrelsen af alle forlig og afgørelser.
 Stk. 3.  

  

 Selvom de  

 amtslige tandlægenævn eller Landstandlægenævnet under en klages behandling  

 skønner, at der foreligger en alvorlig eller gentagen overtrædelse af  

 tandlægeloven eller af straffeloven, kan nævnene færdigbehandle en sådan sag.  

 Nævnene skal dog indberette disse sager til Sundhedsstyrelsen, så snart  

 sagsbehandlingen i det overenskomstbaserede klagesystem er afsluttet.
Stk. 4.  

  

 De amtslige  

 tandlægenævn og Landstandlægenævnet indberetter desuden klager over  

 mangelfuld diagnostik og dermed manglende behandling.
Nævnene skal indberette  

 disse sager til Sundhedsstyrelsen, så snart sagsbehandlingen i det  

 overenskomstbaserede klagesystem er afsluttet.
 § 2.  

  

 Sundhedsstyrelsen skal af rapporteringerne efter § 1, stk. 2, og af  

 indberetningerne efter § 1, stk. 3 og 4, indbringe de klager for  

 Sundhedsvæsenets Patientklagenævn, som styrelsen finder vil kunne give  

 grundlag  

 for kritik eller anden sanktion over for de pågældende tandlæger.
 § 3.  

  

 Bekendtgørelsen træder i kraft den 1. maj 2005.
 Stk. 2.  

  

 Samtidig  

 ophæves bekendtgørelse nr. 223 af 16. april 1999 om afgrænsning af  

 Sundhedsvæsenets Patientklagenævns virksomhed (Klager over tandlæger).
