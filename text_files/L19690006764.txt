 Under 25. oktober 1968 er der i København undertegnet følgende  

 overenskomst mellem Danmark og Bulgarien om international transport ad  

 landevej:
OVERENSKOMST mellem Kongeriget Danmark og Folkerepublikken Bulgarien om  

 international transport ad landevej.
Ud fra ønsket om at fremme den internationale befordring af passagerer og  

 gods ad landevej mellem de to lande er Kongeriget Danmarks regering og Folkerepublikken Bulgariens regering blevet enige om følgende:
PASSAGERBEFORDRING Artikel 1 1. Danske og bulgarske transportforetagender, som i  

 deres hjemland har tilladelse til at udføre international passagerbefordring  

 ad landevej, kan uden yderligere tilladelse udføre lejlighedsvis kørsel med  

 passagerer mellem de to lande eller i transit gennem det andet land på  

 betingelse af, 2. Tilladelsen eller en genpart deraf skal medfølge  

 vognen under kørslen og forevises på forlangende af det andet lands  

 kompetente myndigheder.
Artikel 2 1. Til udførelse af andre former for  

 passagerbefordring kræves tilladelse fra myndighederne i det andet land.
2. Ansøgning om sådan tilladelse skal indgives til  

 myndighederne i transportudøverens hjemland.
Såfremt disse myndigheder kan  

 anbefale, at tilladelsen gives, videresendes ansøgningen til de kompetente  

 myndigheder i det andet land.
 3. Den anden kontraherende part afgiver inden for 30  

 dage svar til de kompetente myndigheder i det land, der har fremsendt  

 ansøgningen.
GODSTRANSPORT Transporter, hvortil der kræves tilladelse.
Artikel 3 1. Danske og bulgarske transportforetagender, som i  

 deres hjemland har tilladelse til at udføre international godskørsel ad  

 landevej, kan udføre godskørsel mellem de to lande eller i transit gennem  

 deres territorier i henhold til en tilladelse, bortset fra de i artikel 6  

 anførte transporter, til hvis udførelse der ikke kræves tilladelse.
2. Tilladelserne er gældende for en transport i  

 udgående og en i hjemgående retning, og de omfatter benyttelsen af enten en  

 motorvogn, en sættevogn eller et vogntog.
Tilladelsen er personlig og  

 uoverdragelig.
 3. Tilladelsen giver også ret for transportudøveren  

 til at optage returlæs på den anden kontraherende parts territorium.
 4. De tilladelser, som skal benyttes, udfærdiges både  

 på dansk og på bulgarsk i overensstemmelse med de på fransk affattede  

 formularer, der udgør bilag 1 og 2 til denne, overenskomst.
5. Tilladelsen skal medfølge vognen under kørslen og  

 fremvises på forlangende af det andet lands kompetente myndigheder.
Artikel 4 1. Tilladelser til lastmotorvogne, der udfører  

 godstransporter, udleveres af de kompetente myndigheder i det land, hvor  

 køretøjet er indregistreret, inden for rammerne af de kontingenter, som de  

 kontraherende parters kompetente myndigheder fastsætter for et år ad gangen  

 efter indbyrdes aftale og på basis af gensidighed efter de to landes behov.
 2. Transportudøvere, der har deres hjemsted på den ene  

 kontraherende parts territorium, og som har opnået en af de i stk. 1 nævnte  

 tilladelser, kan udføre transporter fra den anden kontraherende parts  

 territorium til et tredje land og vice versa inden for rammerne af de særlige  

 kontingenter, som de to parters kompetente myndigheder fastsætter for et år  

 ad gangen efter indbyrdes aftale og på basis af gensidighed.
Artikel 5 1. Hver af de kontraherende parters kompetente  

 myndigheder oversender hvert år inden den 1. december til den anden  

 kontraherende parts kompetente myndigheder et antal blanko-tilladelser, som  

 er behørigt underskrevet og udfærdiget i henhold til de i denne overenskomsts  

 artikler 3 og 4 nævnte formularer.
 2. Ved slutningen af hvert halvår udveksles genparter  

 af de udstedte tilladelser, og ved kalenderårets udløb tilbagesendes  

 ikkebenyttede tilladelser.
Artikel 6 1. Med forbehold af transportudøvernes nationale  

 lovgivning kræves der ikke tilladelse til udførelse af følgende transporter:
 2. De foran under litra d, e og f anførte transporter  

 er alene undtaget fra kravet om tilladelse under forudsætning af, at de  

 pågældende genstande transporteres tilbage til afsendelseslandet.
ALMINDELIGE BESTEMMELSER Artikel 7 Transportudøvere, der har deres hjemsted på den ene kontraherende parts  

 område, er ikke berettigede til at udføre kørsel med passagerer eller gods  

 mellem to punkter på den anden kontraherende parts område.
Artikel 8 1. De i et af de to lande indregistrerede  

 motorkøretøjer og påhængsvogne, der er bestemt til befordring af passagerer  

 eller gods, og som opholder sig midlertidigt på det andet lands område, er  

 fritaget for skatter og afgifter, som i det andet land er pålagt benyttelse  

 eller besiddelse af motorkøretøjer og påhængsvogne.
 2. Fritagelsen gælder ikke for told- og  

 forbrugsafgifter på brændstoffer bestemt til fremdrift af de pågældende  

 køretøjer, bortset fra brændstoffer, der ved ankomsten til det andet land  

 indeholdes i køretøjernes normale brændstoftank.
Artikel 9 1. Transportudøverne er forpligtede til at iagttage de  

 i det andet land gældende love og administrative bestemmelser.
 2. I tilfælde af overtrædelse af bestemmelserne i den  

 nationale lovgivning eller i denne overenskomst kan de kompetente myndigheder  

 i det land, hvor overtrædelsen har fundet sted - uden at de i de to lande  

 gældende strafferetlige bestemmelser derved berøres - beslutte midlertidigt  

 eller for stedse at udelukke den skyldige transportudøver fra at udføre  

 kørsel på det pågældende lands område.
 3. En sådan beslutning skal meddeles de kompetente  

 myndigheder i transportudøverens hjemland, og disse myndigheder er  

 forpligtede til at underrette transportudøveren om beslutningen.
FORSIKRINGER Artikel 10 For motorkøretøjer, der benyttes til international landevejstransport af  

 passagerer, bagage og gods mellem de to kontraherende lande, skal der tegnes  

 ansvarsforsikring i overensstemmelse med den i de to lande gældende  

 lovgivning.
KOMPETENTE ORGANER Artikel 11 1. Hver af de kontraherende parter underretter den  

 anden kontraherende part om, hvilket kompetent organ der er beføjet til at  

 træffe afgørelse i spørgsmål vedrørende anvendelse af denne overenskomst.
 2. Alle spørgsmål vedrørende anvendelsen af denne  

 overenskomst skal søges løst i fælles forståelse.
BLANDET KOMMISSION Artikel 12 1. Med henblik på løsning af et eller flere bestemte  

 spørgsmål, rejst af de kompetente organer, såvel som af spørgsmål, som ikke  

 har kunnet finde deres afgørelse ved direkte kontakter, skal der på begæring  

 af et af de kontraherende lande nedsættes en blandet dansk-bulgarsk  

 autotransportkommission bestående af repræsentanter for de to lande.
 2.Resultaterne af arbejdet i den i denne artikels stk. 1 nævnte blandede  

 kommission skal godkendes af de kompetente organer.
IKRAFTTRÆDEN OG GYLDIGHED Artikel 13 1. Denne overenskomst træder i kraft på dagen for den  

 undertegnelse.
 2. Den afsluttes for en periode af et år og forbliver  

 i kraft fra år til år, medmindre den opsiges af en de kontraherende parter  

 senest tre måneder før kalenderårets udløb.
 Til bekræftelse heraf har de befuldmægtigede underskrevet denne  

 overenskomst.
 Udfærdiget i København den 25. oktober 1968 i 2 originaleksemplarer på  

 fransk.
 For Kongeriget Danmarks regering:
Poul Hartling For Folkerepublikken Bulgariens regering:
Gantchev I henhold til artikel 13, stk. 1 trådte overenskomsten i kraft den 25. oktober 1968.
 Udenrigsministeriet, den 21. juli 1969.
 poul Hartling.
