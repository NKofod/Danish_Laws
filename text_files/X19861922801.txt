 Personer, der har opnået status som B-flygtninge eller »de facto-  

 flygtninge'før udlændingeloven trådte i kraft, er omfattet af lov om social  

 pension § 2, stk. 2, nr. 2.
 Før lov nr. 226 af 8. juni 1983 (udlændingeloven) trådte i kraft den 1.  

 oktober 1983 gav Danmark ifølge praksis opholdstilladelse til udlændinge, der  

 ikke var omfattede af flygtningekonventionen, men hvor der kunne anføres  

 lignende tungtvejende grunde, som anført i konventionen til støtte for, at de  

 ikke ønskede at vende tilbage til deres hjemland.
 Denne praksis er nu lovfæstet i udlændingelovens § 7, stk. 1, nr. 2, der  

 handler om B-flygtninge eller »de facto-flygtninge«.
 Ifølge socialministeriet er disse personer omfattet af lov om social  

 pension § 2, stk. 2, nr. 2.
 Såfremt det af ansøgning om pension til en udlænding fremgår, at den  

 pågældende kan antages at have fået opholdstilladelse efter førnævnte  

 praksis, kan spørgsmålet om hans flygtningestatus forelægges for Direktoratet  

 for Udlændinge med angivelse af den pågældendes fulde navn, fødselsdato og  

 evt. cpr. nr. af den myndighed, der behandler ansøgningen om ydelser i  

 henhold til lov om social pension.
