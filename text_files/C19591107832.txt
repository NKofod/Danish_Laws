 På given foranledning skal jeg bede iagttaget, at samtykke til ransagning  

 efter retsplejelovens § 758, stk. 1 (nu § 797) sikres ved den pågældendes  

 underskrift til rapport eller på anden måde.
 Det bedes envidere iagttaget - også i tilfælde, hvor ransagning sker efter  

 samtykke - at den pågældende udtrykkeligt forespørses, om han ønsker vidner  

 tilkaldt ved ransagningen, jfr. retsplejelovens § 759, stk. 3 (nu § 798, stk.  

 3).
Herom gøres bemærkning i rapporten, og eventuelt samtykke sikres som  

 angivet foran.
På samme forholdes, når ransagning foretages uden den  

 pågældendes tilstedeværelse, og der gives afkald på tilkaldelse af husfælle  

 eller nabo, jfr. retsplejelovens § 760, stk. 1 (nu § 799, stk. 1). (Der  

 henvises til politiets lærebog ..... »Efterforskning« pkt.
VII).
 Opmærksomheden bør tillige være henvendt på, at også de øvrige  

 formforskrifter i retsplejelovens kap. 69 (nu kap. 73) overholdes.
