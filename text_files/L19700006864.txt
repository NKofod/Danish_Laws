 Ved kgl. resolution af 11. december 1969 har Danmark ratificeret den i  

 Stockholm den 3. november 1969 undertegnede overenskomst mellem Danmark,  

 Finland, Island, Norge og Sverige om ændring af den nordiske konvention af 6.  

 februar 1931 indeholdende internationalprivatretlige bestemmelser om  

 ægteskab, adoption og værgemål, jfr. justitsministeriets bekendtgørelse nr.  

 323 af 28. december 1931 og udenrigsministeriets bekendtgørelse nr. 6 af 15.  

 februar 1954, Lovtidende C.
 Overenskomsten har følgende ordlyd:
 Overenskomst mellem Danmark, Finland, Island, Norge og Sverige om  

 ændring af den nordiske konvention af 6. februar 1931 indeholdende  

 internationalprivatretlige bestemmelser om ægteskab, adoption og  

 værgemål.
 Regeringerne i Danmark, Finland, Island, Norge og Sverige har aftalt, at  

 artiklerne 1, 2 og 10 og den nordiske konvention af 6. februar 1931  

 indeholdende internationalprivatretlige bestemmelser om ægteskab, adoption og  

 værgemål skal affattes således:
 Artikel 1.
Søger en statsborger i en kontraherende stat prøvelse af  

 ægteskabsbetingelserne eller lysning hos en af de andre staters myndigheder,  

 prøves hans ret til at indgå ægteskab efter loven i denne stat, såfremt en af  

 parterne er bosat der, og ellers efter loven i den stat, hvor han har  

 statsborgerret.
Den sidstnævnte lov skal dog altid anvendes, når den  

 pågældende anmoder derom.
Skal retten til at indgå ægteskab prøves efter  

 statsborgerlandets lov, kan vedkommende myndighed kræve, at retten godtgøres  

 ved ægteskabsattest udstedet af statsborgerlandets myndigheder.
 Om prøvelsen og lysningen gælder i øvrigt loven i den stat, som  

 vedkommende myndighed tilhører.
 Artikel 2.
Har prøvelse af ægteskabsbetingelserne eller lysning fundet sted hos en  

 kontraherende stats myndighed, kan vielse, så længe prøvelsen eller lysningen  

 er gyldig, foretages af en anden kontraherende stats myndighed uden fornyet  

 prøvelse eller lysning.
Dette gælder, uanset om parterne har statsborgerret i  

 en kontraherende stat.
 Om vielsen gælder i øvrigt loven i den stat, som vielsesmyndigheden  

 tilhører.
 Artikel 10.
Med hensyn til sager om omstødelse af ægteskab mellem personer, som er og  

 ved ægteskabets indgåelse var statsborgere i de kontraherende stater, finder  

 bestemmelserne i artiklerne 7-9 tilsvarende anvendelse.
Spørgsmålet om,  

 hvorvidt betingelserne for omstødelse er til stede, skal dog, hvis sagen  

 rejses af en af ægtefællerne, bedømmes efter den lov, som blev anvendt ved  

 bedømmelsen af sagsøgerens ret til at indgå ægteskabet.
Bliver sagen rejst  

 mod begge ægtefæller, kan omstødelse ikke finde sted, medmindre den  

 omstødelsesgrund, som påberåbes, giver grundlag for omstødelse efter loven i  

 hver af de stater, hvis lovgivning blev anvendt ved bedømmelsen af  

 ægtefællernes ret til at indgå ægteskab.
 Denne overenskomst skal ratificeres og ratifikationsdokumenterne deponeres  

 i det svenske udenrigsministerium.
 Overenskomsten træder i kraft den 1. januar eller den 1. juli, efter at  

 samtlige kontraherende stater har deponeret deres ratifikationsdokumenter.
Det danske justitsministerium kan efter forhandling med de øvrige  

 kontraherende staters justitsministeriet bestemme, at konventionen af 6.  

 februar 1931 med senere ændringer skal gælde for Grønland.
For konventionens  

 anvendelse for Færøerne og Grønland kan det danske justitsministerium efter  

 iagttagelse af samme fremgangsmåde fastsætte sådanne afvigelser, som de  

 særlige færøske eller grønlandske forhold måtte tilsige.
 Til bekræftelse heraf har undertegnede befuldmægtigede undertegnet denne  

 overenskomst.
 Udfærdiget i Stockholm den 3. november 1969, i et eksemplar på hvert af  

 følgende sprog: dansk, finsk, islandsk, norsk og svensk, for så vidt angår  

 svensk i to tekster, en fra Finland og en fra Sverige.
A.
Hessellund Jensen Overenskomsten er ratificeret af samtlige signatarstater.
Det sidste  

 ratifikationsinstrument (Finlands) blev deponeret den 29. december 1969,  

 hvorefter overenskomsten er trådt i kraft den 1. januar 1970.
 Udenrigsministeriet, den 17. august  

 1970.
 Poul Hartling.
