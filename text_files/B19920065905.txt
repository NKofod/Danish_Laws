 I medfør af § 2 i lov om videregående teknikeruddannelser m.v., jf.  

 lovbekendtgørelse nr. 370 af 30. maj 1990, og § 28 i lov nr. 210 af 5. april  

 1989 om erhvervsskoler fastsættes:
Uddannelsen § 1.  Byggeteknikeruddannelsen varer 1 1/2 år som  

 heltidsuddannelse og består af 3 trin på hver 6 måneder.
Trin 1 og 2 er  

 fælles for alle studerende.
Trin 3 er et af specialerne byggeteknik eller  

 anlægsteknik efter den studerendes valg.
I specialet indgår et  

 afslutningsprojekt.
Uddannelsens vejledende lektionstal er 2200.
§ 2.  Ved afslutningen af uddannelsen til  

 byggetekniker skal den studerende Stk. 2.  Studerende med byggeteknik som speciale skal  

 ved uddannelsens afslutning ud over det, der er nævnt i stk. 1, have særlige  

 kvalifikationer i relation til byggearbejder og til produktion og montage af  

 byggekomponenter.
 Stk. 3.  Studerende med anlægsteknik som speciale skal  

 ved uddannelsens afslutning ud over det, der er nævnt i stk. 1, kunne  

 medvirke ved tilrettelæggelse og gennemførelse af anlægsarbejder.
 § 3.  Uddannelsen indeholder fagområderne:
§ 4.  Skolen kan efter lov om åben uddannelse udbyde  

 uddannelsen som deltidsuddannelse og udbyde hele uddannelsen eller dele af  

 den som enkeltfag.
Som deltidsuddannelse kan uddannelsens varighed højst  

 udstrækkes til 4 år.
Skolen udsteder eksamensbevis for uddannelsen som  

 helhed, når alle enkeltfagsprøver er bestået inden for 6 år.
Der forudsættes  

 samme arbejdsindsats for de studerende som i heltidsuddannelsen.
Skolen kan  

 optage ansøgere til et enkeltfag, selv om enkelte af adgangskravene til  

 heltidsuddannelsen ikke er opfyldt.
 Stk. 2.  Reglerne for heltidsuddannelsen finder i øvrigt  

 tilsvarende anvendelse for deltidsuddannelse og enkeltfagsundervisning.
Adgangsbetingelser § 5.  Adgang til uddannelsen forudsætter, at ansøgeren  

 har Stk. 2.  Adgang efter stk. 1 forudsætter yderligere, at  

 ansøgeren mindst har et alment niveau svarende til en gennemført  

 erhvervsuddannelse med dansk, matematik og enten engelsk eller tysk på  

 tx-niveau.
§ 6.  Ansøgere med en gymnasial uddannelse eller  

 erhvervsuddannelse, som ikke har adgang til uddannelsen efter § 5, har  

 adgang, når de har § 7.  Regler om ansøgningsfrister, optagelse,  

 specialevalg m.v. er fastsat i bekendtgørelse om videregående  

 teknikeruddannelser og uddannelser på konstruktørniveau.
Undervisningen § 8.  Undervisningsemnernes mål, herunder omfang og  

 niveau og deres fordeling på uddannelsestrin, er fastsat i uddannelsesplanen,  

 bilag 1.
Stk. 2.  Ca. 15 pct. af uddannelsen er valgfag.  

 Valgfaget, dets mål, prøveform og den studerendes karakter påføres  

 eksamensbeviset, men indgår ikke i beregningen af, om eksamen er bestået.  

 Skolen udbyder mindst 2 valgfag.
Formålet med valgfagene er, at den  

 studerende supplerer Eksamen § 9.  Regler om indstilling til eksamen, censorer,  

 prøver, eksamensopgaver, bedømmelse, karaktergivning, fritagelse for prøver,  

 sygeeksamen m.v. er fastsat i bekendtgørelse om eksamensordningen og om  

 uddannelses- og eksamensbeviser for de videregående teknikeruddannelser m.v.  

 og bedømmelsesplanen, bilag 2.
 § 10.  I eksamen indgår følgende karakterer:
 Stk. 2.  I specialet byggeteknik gives 1  

 karakter, der udtrykker, i hvilken grad den studerende tværfagligt kan  

 anvende de kvalifikationer, der er beskrevet i § 2, til løsning af  

 byggetekniske opgaver.
 Stk. 3.  I specialet anlægsteknik gives 1  

 karakter, der udtrykker, i hvilken grad den studerende tværfagligt kan  

 anvende de kvalifikationer, der er beskrevet i § 2, til løsning af  

 anlægstekniske opgaver.
 § 11.  Eksamenskaraktererne gives på grundlag af de  

 prøver, der afholdes efter bedømmelsesplanen, bilag 2. Eksamen er bestået,  

 når summen af de 4 eksamenskarakterer efter 13-skalaen er mindst 24. Desuden  

 kræves, at eksamenskarakteren i specialet er mindst 6.
Forsøg og dispensation § 12.  Undervisnings- og Forskningsministeriet kan  

 efter indstilling fra teknikerudvalget tillade, at bekendtgørelsens  

 bestemmelser fraviges som led i forsøg.
Tilladelsen gives for en begrænset  

 tid på grundlag af en forsøgsplan.
 Stk. 2.  Undervisnings- og Forskningsministeriet kan i  

 særlige tilfælde dispensere fra bekendtgørelsens bestemmelser efter  

 indstilling fra skolen.
Klageadgang § 13.  Klager over skolens afgørelser i henhold til  

 bekendtgørelsen indgives til skolen.
Hvis en klage ikke tages til følge, og  

 klageren fastholder klagen, videresender skolen klagen og en udtalelse til  

 Undervisnings- og Forskningsministeriet.
 Stk. 2.  Fristen for klager er 4 uger fra den dag,  

 afgørelsen er meddelt den pågældende.
Ikrafttræden og overgangsbestemmelser § 14.  Bekendtgørelsen træder i kraft den 1. august  

 1992 og har virkning fra skoleåret 1992/93.
 Stk. 2.  Bekendtgørelse nr. 370 af 14. august 1980 om  

 uddannelse til byggetekniker og bygningskonstruktør ophæves.
 Stk. 3.  Undervisnings- og Forskningsministeriets  

 vejledende retningslinier af 1. november 1984 V-660 for udarbejdelse af  

 øvelser og opgaver for byggeteknikeruddannelsen bortfalder.
 Stk. 4.  For studerende, der har begyndt uddannelsen før  

 skoleåret 1992/93 og følger uddannelsens normale forløb, finder de hidtil  

 gældende regler om uddannelsen fortsat anvendelse indtil sommereksamen 1993.
 Stk. 5.  Skolen kan indtil 1. februar 1995 optage  

 studerende, der indtil 1. august 1992 har tilrettelagt deres  

 erhvervsuddannelse i overensstemmelse med de hidtil gældende optagelseskrav.  

 Det er dog en betingelse, at skolen tilrettelægger uddannelsen under særligt  

 hensyn til de studerendes forudsætninger.
Undervisnings- og Forskningsministeriet,  

 den 24. juli 1992 Bertel Haarder / Birger Christensen Bekendtgørelse om byggeteknikeruddannelsenJuli 1992 Bilag 1 UDDANNELSESPLAN BYGGETEKNIKERUDDANNELSEN 1. afsnit Introduktion Uddannelsesplanen angiver undervisningsemnerne og deres mål.
Målene er det  

 faglige niveau, de studerende skal nå, og skal sammen med uddannelsens formål  

 anvendes ved skolens organisering og planlægning af undervisningen.
Skolen  

 udarbejder en lokal undervisningsplan, der angiver skemafagene, hvordan hvert  

 emne indgår i undervisningen, og hvordan kursusarbejder og projektet  

 indpasses i det samlede undervisningsforløb.
Desuden angives valgfagene,  

 deres mål, omfang, prøve m.v., og hvordan de indgår i uddannelsen.
 Uddannelsesmodellen viser byggeteknikeruddannelsens opbygning:
2. afsnit Emneoversigt I nedenstående skemaer er vist de emner, der indgår i uddannelsen,  

 placeringen på uddannelsestrin og den omtrentlige procentvise andel af den  

 del af undervisningstiden, der ikke anvendes til valgfag og udarbejdelse af  

 afslutningsprojekt.
Trin 1 og 2 3. afsnit Undervisningsmål Trin 1 og 2 Alment fagområde Tal, funktioner og ligninger Målet er, at den studerende kan 1. bearbejde tekniske problemer på en matematisk  

 baggrund og 2. opstille enkle ligninger og løse problemkomplekser  

 i relevante praktiske opgaver, som er baseret på funktionsbegrebet.
Trigonometri og plangeometri Målet er, at den studerende i relevante, praktiske opgaver kan 1. beregne vinkler, sider og arealer i retvinklede og  

 vilkårlige trekanter, 2. udføre cirkelberegninger med buelængder og arealer, 3. opbygge et koordinatsystem med hensigtsmæssige  

 akseenheder, 4. afsætte punkter, bestemme afstande, tegne linier og  

 opstille ligninger for rette linier, og 5. tegne grafen for en funktion.
Tværsnitskonstanter Målet er, at den studerende kan anvende formler og tabeller til relevante  

 tekniske beregninger.
Fysiske love Målet er, at den studerende kan løse relevante, praktiske opgaver  

 vedrørende 1. bevægelse, arbejde og effekt, 2. tryk i forbindelse med hydrauliske anlæg, 3. tilstandsændringer i forbindelse med  

 indeklimaanlæg, 4. udvidelse og transmission, 5. el-installationer i mindre bygninger og 6. dimensionering af rørsystemer.
Kemi Målet er, at den studerende kan 1. gøre rede for kemiske problemer ved materialers  

 anvendelse i byggeri, 2. anvende tabeller med kemiske symboler og  

 konstanter, og 3. gøre rede for reaktioner mellem sammenbyggede  

 materialer og det omgivende miljø.
Kommunikation Læse- og studieteknik Målet er, at den studerende kan 1. søge og udvælge faglig, relevant information, 2. udarbejde byggemødereferater og 3. løse projekteringsarbejder i samarbejde med andre  

 projekterende.
Skriftlig og mundtlig fremstilling Målet er, at den studerende kan 1. formidle information i forbindelse med udarbejdelse  

 af dokumenter til forprojekt og hovedprojekt, og 2. forelægge et projekts dokumenter for teknikere og  

 udførende, specielt med henblik på afklaring af konstruktionsmæssige  

 problemer og argumentation for valg af løsninger.
Fremmedsprog Målet er, at den studerende kan 1. læse og forstå helheden i almene og fagligt  

 betonede tekster, og 2. udtrykke sig mundtligt og skriftligt om almene  

 emner og byggetekniske sammenhænge.
Datamaten og applikationsprogrammel Målet er, at den studerende kan 1. betjene det datamatiske system og ydre enheder,  

 herunder printer, plotter og digitizer, og 2. udføre programafviklinger på grundlag af  

 brugervejledninger.
Tegne- og skitseringsteknik Målet er, at den studerende kan 1. anvende almindeligt forekommende tegneredskaber, 2. disponere dokumenter i et givet projekt, 3. skitsere, bearbejde og visualisere tekniske  

 løsninger, 4. iagttage, og på fri hånd gengive former og  

 proportioner, og 5. udarbejde tegninger i forbindelse med projektering  

 og produktion.
Landmåling Målet er, at den studerende kan 1. afsætte mindre bygninger, 2. anvende teodolit, 3. kontrollere nivelleringsinstrumenter, 4. bestemme højder udfra et givet fixpunkt (både i  

 linien og i planen) og registrere højdekurver, og 5. afsætte linier og højder og indmåle genstande ud  

 fra givne linier og punkter.
Bygningsopmåling Målet er, at den studerende kan 1. opmåle bygninger og bygningsdele, og 2. medvirke ved teknisk analyse og opstilling af  

 hypoteser om konstruktionsopbygning.
Bygge- og anlægsteknik Fysiske loves anvendelse Målet er, at den studerende kan 1. medvirke ved udarbejdelse af projektmateriale  

 vedrørende stabilitet for bygninger m.v. i forbindelse med udbud,  

 kontrahering og produktion, 2. dimensionere enkle konstruktionselementer ved  

 beregning og tabelopslag, 3. omsætte statiske systemer til relevante materialer  

 og dimensioner, og 4. medvirke ved udarbejdelse af projektmateriale for  

 tekniske installationer, i forbindelse med udbud, kontrahering og produktion.
Traditionelle bygningskonstruktioner Målet er, at den studerende kan 1. udarbejde forprojekter og hovedprojekter til mindre  

 byggerier, på baggrund af projektforslag, 2. medvirke ved udarbejdelse af projekter for større  

 byggerier og 3. træffe selvstændige beslutninger om materialer og  

 arbejdsmetoder.
Lovgivning Målet er, at den studerende kan tilpasse bygningskonstruktioner m.v. efter  

 gældende lovgivning, herunder regler om miljø.
Materialelære Målet er, at den studerende kan 1. foretage et begrundet materialevalg baseret på  

 funktionskrav, 2. beskrive materialer fyldestgørende og entydigt, og 3. udarbejde materialeudsagn med korrekte  

 materialekonstanter, måleenheder m.v.
Planlægning Planlægning og styring af projekteringsfasen og  

 byggepladsproduktion Målet er, at den studerende kan 1. planlægge og styre eget arbejde i  

 projekteringsfasen, 2. konstruere procesdiagrammer, 3. udforme beskrivelsestekster og 4. udarbejde de nødvendige dokumenter til planlægning  

 og styring af mindre byggerier og anlægsarbejder.
Økonomisk overslag Målet er, at den studerende kan medvirke ved udarbejdelse af overslag.
Retsforholdet mellem byggeriets parter Målet er, at den studerende kan redegøre for retsforholdet mellem  

 bygherre, rådgivere og entreprenører i byggeriets forskellige faser.
Beskrivelsesteknik Målet er at den studerende kan 1. udarbejde arbejds- og bygningsdelsbeskrivelser på  

 et givet projektniveau, og 2. foretage opfølgning og ajourføring af allerede  

 udarbejdede beskrivelser.
Klassifikationssystemer Målet er, at den studerende kan registrere og styre projektmateriale  

 internt såvel som eksternt.
4. afsnit Undervisningsmål Trin 3 Fælles for begge specialer Alment fagområde Stereometri Målet er, at den studerende med udgangspunkt i en praktisk problemstilling  

 kan løse opgaver inden for emnerne retvinklet prisme, cylinder, cylinderrør,  

 pyramide, pyramidestub, kegle, keglestub og kugle.
Statistik Målet er, at den studerende med udgangspunkt i en teknologisk  

 problemstilling kan løse opgaver inden for emnerne ikke-grupperede  

 observationer og grupperede observationer, idet der i begge  

 observationsformer anvendes typetal, og inden for variationsbredde, største-  

 og mindsteværdi, fraktiler, middelværdi og spredning.
Eksponentialfunktioner og logaritmiske skalaer Målet er, at den studerende med udgangspunkt i teknologiske opgaver kan 1. løse problemkomplekser baseret på logaritme- og  

 eksponentialfunktionsbegrebet, og 2. anvende logaritmiske skalaopbygninger.
Specialet byggeteknik Kommunikation Fremmedsprog Målet er, at den studerende kan 1. forstå talesprog i normalt tempo med hensyn til  

 helheden, 2. udtrykke sig i situationer i forbindelse med  

 kommunikation om bygge- og anlægstekniske forhold og i situationer fra  

 dagligdagen, 3. give meddelelser og 4. gøre rede for almene og tekniske tekster med hensyn  

 til helheden og i rimeligt omfang detaljer.
Produktions- og montagetegninger Målet er, at den studerende kan 1. udarbejde tegninger til brug ved produktion og  

 montage, og 2. udarbejde to- eller tredimensionale skitser af  

 produktionsprocesser, byggekomponenter og dele deraf.
Rapportskrivning Målet er, at den studerende kan 1. opbygge en rapport med stor kommunikationsværdi og 2. opnå optimalt udbytte af et virksomhedsbesøg i  

 forbindelse med registrering.
Ansøgningsteknik Målet er, at den studerende kan udarbejde ansøgninger af både offentlig og  

 privat karakter.
Byggeteknik Konstruktionsregler Målet er, at den studerende kan udforme konstruktionselementer med  

 tilhørende samlinger, specielt med hensyntagen til elementets fysiske og  

 statiske virkemåde.
Belastninger og stabilitet Målet er, at den studerende kan udforme konstruktionselementer og deres  

 samlinger under hensyntagen til belastninger.
Installationer Målet er, at den studerende kan udforme konstruktionselementer og deres  

 samlinger under hensyntagen til placering af installationer og  

 fremføringsveje.
Fugtforhold Målet er, at den studerende kan beregne fugtgennemgang og foreslå løsning  

 af fugtkondenseringsproblemer i bygningskonstruktioner.
Produktions- og montageteknik Målet er, at den studerende kan foreslå og vælge produktions- og  

 montagemetoder i forbindelse med byggekomponentbestemmelse.
Byggekomponentbestemmelse Målet er, at den studerende kan 1. vurdere en komponents bygnings- og  

 produktionsbetingede egenskaber, og 2. gennemføre hovedprojektering,  

 produktionsplanlægning og montagevejledning for byggekomponenter.
Byggelovgivning Målet er, at den studerende kan tilpasse byggekomponenter efter gældende  

 lovgivning.
Materialelære Målet er, at den studerende kan gøre rede for materialers egnethed i  

 byggekomponenter under hensyntagen til deres placering.
Virksomhedsbesøg Målet er, at den studerende kan 1. foretage informationssøgning, rapportskrivning og  

 ordning af stof med henblik på planlægning og gennemførelse af  

 produktionsprocesser og 2. deltage i gennemførelse af kontrolforanstaltninger  

 som et led i virksomheders kvalitetssikring.
Planlægning Planlægningsteknikker Målet er, at den studerende kan udarbejde planlægnings- og  

 styringsredskaber, såsom stavdiagrammer, procesdiagrammer, cyklogrammer,  

 histogrammer og ressource- og bemandingsplaner.
Økonomi og tid på ressourceniveau Målet er, at den studerende kan 1. medvirke ved opfølgning, herunder analyse,  

 vurdering og rapportering af forløbet i fremstillings- og montageprocesser og 2. medvirke ved procesplanlægning.
Sikkerhedsmæssige foranstaltninger Målet er, at den studerende kan gøre rede for sikkerhedsmæssige  

 foranstaltninger under fabrikation, transport og montage af byggekomponenter.
Byggevirksomheders økonomi og produktion Målet er, at den studerende kan gøre rede for sammenhæng mellem styring af  

 økonomi, produktion og rentabilitet i virksomheden.
Kvalitetsstyring og -sikring Målet er, at den studerende kan medvirke ved udarbejdelse og gennemførelse  

 af producentens kvalitetsstyringssystem.
Specialet anlægsteknik Kommunikation Fremmedsprog Målet er, at den studerende kan 1. forstå talesprog i normalt tempo med hensyn til  

 helheden, 2. udtrykke sig i situationer i forbindelse med  

 kommunikation om bygge- og anlægstekniske forhold og i situationer fra  

 dagligdagen, 3. give meddelelser, 4. udtrykke synspunkter og holdninger på baggrund af  

 et givet tema, og 5. gøre rede for almene og tekniske tekster med hensyn  

 til helheden og i rimeligt omfang detaljer.
Rapportskrivning Målet er, at den studerende kan 1. opbygge en rapport med stor kommunikationsværdi og 2. opnå optimalt udbytte af virksomhedsbesøg i  

 forbindelse med registrering.
Ansøgningsteknik Målet er, at den studerende kan udarbejde offentlige og private  

 ansøgninger.
Anlægsteknik Hjælpekonstruktioner Målet er, at den studerende kan medvirke ved løsning af tværfaglige  

 opgaver, herunder udformning og beregning af midlertidige  

 hjælpekonstruktioner.
Prøvning og kontrol Målet er, at den studerende kan 1. kontrollere udformning og placering af armering i  

 forskalling, 2. kontrollere bæreevnen i en fundamentudgravning og 3. udføre montage- og proceskontrol i forbindelse med  

 betonarbejder.
Ledninger i jord Målet er, at den studerende kan 1. gøre rede for forhold omkring terræn og jordbund,  

 som skal tages i betragtning ved lægning af ledninger, 2. gøre rede for normkrav til ledninger og samlinger,  

 især med henblik på valg af godkendte materialer, 3. dimensionere afløbsledninger og 4. gøre rede for normers indflydelse på gennemførelse  

 af ledningsarbejder.
Anlægsarbejder Målet er, at den studerende kan 1. bearbejde projektmaterialer for ledninger i jord,  

 vejbygning og betonarbejde med henblik på arbejdets gennemførelse, 2. foreslå metoder til planlægning og udførelse af  

 jordarbejder herunder forberedende arbejder, løsning/læsning,  

 transport/anbringelse, komprimering/planering, baseret på ydelsesdata, 3. medvirke ved og forestå konduktørarbejde i  

 forbindelse med anlægsarbejdets udførelse og 4. afsætte og kontrollere afsætning af anlægsarbejder.
Virksomhedsbesøg Målet er, at den studerende kan 1. foretage informationssøgning, rapportskrivning og  

 ordning af stof med henblik på rapportens anvendelse som grundlag for  

 planlægning og udførelse af anlægsprocesser, og 2. medvirke ved de kontrolforanstaltninger, som  

 anlægsvirksomheder bruger til at kvalitetssikre ydelser.
Anlægspraktik Målet er, at den studerende kan 1. udføre afsætning af anlæg, 2. opstille og kontrollere forskalling og afstivning,  

 og 3. lægge og kontrollere afløbsledninger.
Planlægning Udbud og tilbud Målet er, at den studerende kan 1. redegøre for forløbet omkring overdragelse af  

 entreprise, 2. medvirke ved udarbejdelse af udbudsmateriale og 3. medvirke ved udarbejdelse af tilbud.
Byggeledelse Målet er, at den studerende kan 1. gøre rede for den tidsmæssige og økonomiske styring  

 af et byggeri, 2. medvirke ved planlægning og beskrivelse af  

 anlægsarbejder, 3. medvirke ved byggeriets styring for bygherre og  

 entreprenør og 4. forestå indretning af en større byggeplads på  

 grundlag af de projekterendes oplæg.
Arbejdsledelse Målet er, at den studerende kan 1. gøre rede for ledelse af en større arbejdsstyrke, 2. medvirke ved koordinering og ledelse af arbejdet på  

 en større byggeplads, og 3. medvirke ved valg af metoder, materiel og  

 bemanding.
Kvalitetsstyring og -sikring Målet er, at den studerende kan 1. redegøre for kvalitetskontrollen i forbindelse med  

 anlægsarbejder, 2. medvirke ved planlægning af kvalitetskontrollen af  

 anlægsarbejder, 3. medvirke ved indsamling af dokumentation for  

 kvalitetssikringen og 4. forestå montage- og proceskontrol.
Bekendtgørelse om byggeteknikeruddannelsenJuli 1992 Bilag 2 BEDØMMELSESPLAN BYGGETEKNIKERUDDANNELSEN 1. Prøver Prøver efter bedømmelsesplanen Kursusarbejders varighed er den samlede arbejdstid, som for hver  

 studerende forudsættes at medgå til at udarbejde de kursusarbejder, der er  

 udpeget til bedømmelsen.
Projektets varighed er den forudsatte samlede  

 arbejdstid for hver studerende.
Valgfag Prøve i valgfag holdes ved afslutningen af valgfagsundervisningen.
Når  

 faget er et fag fra en anden uddannelse, holdes prøven efter de regler, der  

 gælder for faget i den pågældende uddannelse.
Når valgfaget er lokalt  

 fastsat, bestemmer skolen prøvens form efter reglerne i bekendtgørelsen om  

 eksamen og om uddannelses- og eksamensbeviser i de videregående  

 teknikeruddannelser.
 Efter trin 2:
2. Bedømmelse Kursusarbejderne og den tilhørende, mundtlige prøve bedømmes samlet og er  

 grundlag for særskilte bedømmelser i:
1. Konstruktionsteknik 2. Planlægning 3. Dokumentation og formidling.
 Projektet og den tilhørende mundtlige prøve bedømmes samlet.
3. Eksamenskarakterer Ved beregning af eksamenskaraktererne anvendes nedenstående karakterskema  

 for uddannelsen.
Bedømmelseskarakteren indgår med den vægt, som er anført i  

 karakterskemaet.
Bedømmelseskaraktererne multipliceres med de angivne  

 vægtfaktorer, og der fremkommer delresultater i de enkelte kolonner.  

 Delresultaterne anføres med 1 decimal.
For hver kolonne adderes disse  

 delresultater til en »sum«.
Denne »sum« afrundes efter de  

 almindelige regneregler for afrunding af talværdier til den endelige  

 eksamenskarakter.
Karakterskema Eksamenskarakter (* 1) K: kursusarbejder M: mundtlig prøve P: projekt (* 1) Karakteren skal være mindst 6, jf. § 11.
