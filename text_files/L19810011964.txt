 I tilslutning til udenrigsministeriets bekendtgørelse nr. 15 af 13.  

 februar 1970 og efterfølgende bekendtgørelser, senest nr. 85 af 9. oktober  

 1980, Lovtidende C, meddeles det, at Seychellerne med virkning fra den 1.  

 juli 1981 har tiltrådt konventionen af 15. november 1965 om forkyndelse i  

 udlandet af retslige og udenretslige dokumenter i sager om civile eller  

 kommercielle spørgsmål.
 I forbindelse med tiltrædelsen har Seychellerne afgivet følgende  

 erklæringer:
Som central myndighed efter konventionens art. 2 er udpeget The Registrar, Supreme Court, Victoria, Mahe Republic of Seychelles.
 Med henvisning til konventionens art. 8 modsætter Seychellerne sig, at  

 diplomatiske og konsulære embedsmænd inden for dets territorium forkynder  

 retslige dokumenter over for andre end statsborgere i den stat, hvorfra  

 dokumentet hidrører.
 Med henvisning til bestemmelserne i konventionens art. 10, stk. b) og c),  

 meddeles, at forkyndelse af retslige dokumenter ad officielle kanaler kun vil  

 blive modtaget i Seychellerne af den centrale myndighed og kun fra  

 judicielle, konsulære eller diplomatiske embedsmænd i de øvrige kontraherende  

 stater.
 Med henvisning til art. 15 meddeles, at en domstol, uanset bestemmelserne  

 i art. 15, stk. 1, kan afsige dom, selv om erklæring om forkyndelse eller  

 aflevering ikke er modtaget, hvis alle de følgende betingelser er opfyldt:
 I henhold til art. 16 vil en ansøgning om undtagelse fra virkningen af  

 appelfristens udløb kun kunne imødekommes, hvis den er afgivet inden et år  

 efter dommens afsigelse.
Udenrigsministeriet, den 1. december  

 1981 F.M.
