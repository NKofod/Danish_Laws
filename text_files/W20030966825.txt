Landsskatteretskendelse af 23. juni 2003 vedr.  

 10-mandsprojekt  fast ejendom - afskrivningsgrundlag A klager for indkomstårene 1997, 1998 og 1999 over, at  

 skatteankenævnet  

    

  

 ikke har godkendt de  

 selvangivne fradrag 109.639 kr., 109.639 kr. og 88.818 kr. for afskrivning på  

 bygninger og installationer i I/S B, men har nedsat disse til 100.749 kr.,  

 100.749 kr. og 81.250 kr.
C er hovedanpartshaver i D ApS, der er hovedaktionær i E A/S.
I  

 sommeren 1996 udbød E A/S 10 andele i projektet I/S B.
Af prospektet fremgik  

 blandt andet følgende:
Købs- og salgsoversigt Købspris:
Købspris 17.000.000 Købsomkostninger 1.200.000 Låneomkostninger 300.000 Samlet anskaffelsessum 18.500.000 Klageren forpligtede sig ved kontrakt af 2. oktober 1996 til at  

 købe 1/10 andel i I/S B.
Fra udbyders side var aftalen først bindende, når  

 der  

 var foretaget bekræftelse, og projektet var godkendt i sin helhed.
Klageren underskrev den 15. december 1996 en  

 interessentskabskontrakt.
De øvrige interessenter har løbende underskrevet  

 kontrakten frem til 10. december 1999. Af kontrakten fremgår blandt andet  

 følgende:
  

    

  

 Selskabets formål § 1 Virksomheden drives under navnet I/S B og har hjemsted på  

 adressen c/o A.
 Virksomheden har til formål at erhverve ejendommen matr. nr. x  

 til erhvervsmæssig udlejning.
§ 2 Interessentskabets grundkapital udgør kr. 18.500.000 fordelt på  

 10 andele à kr. 1.850.000.
 I/S B c/o E A/S havde ved slutseddel af 28.  29. december 1994  

 og betinget skøde af 2. juli 1996 købt ejendommen beliggende matr. nr. x og  

 y.  

 Det fremgår af slutseddelen, at I/S B var ejet af C (57 %), F (16 %) og G (27  

 %). Af skødet fremgår blandt andet følgende:
 Handlen er indgået på følgende vilkår:
 4.
Købesum Købesummen er aftalt til kr. 17.000.000,00 skriver sytten millioner kroner 00 øre, der berigtiges således:
A Køber overtager pr. overtagelsesdagen følgende lån:
1. H kontantlån, stort opr. kr. 4.321.000,00, opkrævet rente 8,8028% p.a. uaflyst til rest pr. 30/9 1995 nedbragt tilkr. 4.302.815,50 2. H kontantlån, stort opr. kr. 4.093.000,00, opkrævet rente 8,8188% p.a. uaflyst til rest pr. 30/9 1995 nedbragt tilkr. 4.076.657,15 B Restkøbesummenkr. 8.620.527,35 berigtiget ved udstedelse af pantebrev til sælger eller ordre på nærmere aftale vilkår_____________ Købesum ialtkr. 17.000.000,00 Det betingede skøde blev tinglyst den 31. oktober 1996. Den 17.  

 februar 1998 blev der udstedt et endeligt skøde, der blev tinglyst den 25.  

 februar 1998.
 As personligt drevne virksomhed, I, udstedte den 11. august  

 1997 en faktura til I/S B på handelsomkostninger ifølge prospekt på 1.500.000  

 kr. (1.875.000 kr. inkl. moms). Beløbet blev betalt den 24. november 1997.
Skatteankenævnet har godkendt fradrag for afskrivninger med  

 100.749 kr. for indkomståret 1997, 100.749 kr. for 1998 og 81.250 kr. for  

 1999.  

 Nævnet har lagt til grund, at ejendommens afskrivningsgrundlag er 17.000.000  

 kr. svarende til købesummen på det betingede skøde dateret den 2. juli 1996.  

 Fakturaen af 11. august 1997 på 1.500.000 kr. er ikke anset at vedrøre  

 direkte  

 handelsomkostninger vedrørende selve handlen med ejendommen, men  

 prospektomkostninger vedrørende udbud og etablering af I/S B.
Der er tale om  

 etableringsomkostninger til strukturering og tilrettelæggelse af den  

 finansielle organisering af prospektet samt forundersøgelser og  

 projektgennemgang mv.
Sådanne omkostninger indgår ikke i  

 afskrivningsgrundlaget, jf. afskrivningslovens § 17.
Omkostningerne er ikke anset at være fradragsberettigede efter  

 statsskattelovens § 6, stk. 1, litra a.
De er heller ikke anset for  

 omkostninger til markedsundersøgelser, jf. ligningslovens § 8 I eller  

 omkostninger til advokat og revisor, jf. ligningslovens § 8 J.
 Der er henvist til Ligningsrådets bindende forhåndsbesked i TfS  

 2000.199.
 Klagerens repræsentant har principalt fremsat påstand om, at det  

 ved ansættelsen lægges til grund, at afskrivningsgrundlaget udgør 1.850.000  

 kr., subsidiært 1.820.000 kr.
Til støtte for den principale påstand har repræsentanten anført,  

 at klageren har købt en interessentskabsandel for 1.850.000 kr., som skal  

 fordeles på interessentskabets aktiver, som udelukkende består af den  

 omhandlede ejendom.
I/S B har senest den 2. juli 1996 erhvervet ejendommen.  

 Det  

 betingede skøde blev lyst første gang den 31. oktober 1996, hvilket ikke  

 kunne  

 ske, hvis I/S B ikke havde været etableret som en selvstændig juridisk  

 person.  

 Klageren købte den 2. oktober 1996 en ideel andel af I/S B for 1.850.000 kr.  

 Da  

 interessentskabet ikke ejer andre aktiver end ejendommen, betyder det, at  

 klageren har erhvervet en ideel tiendedel af ejendommen for 1.850.000 kr.,  

 som  

 derved bliver den afskrivningsberettigede anskaffelsessum.
Forskellen mellem  

 udbyders anskaffelsessum og investorernes anskaffelsessum er udbyders  

 fortjeneste på ejendommen.
Der indgår ikke advokatomkostninger,  

 stempeludgifter  

 eller lignende i dette beløb.
Disse udgifter er indeholdt i de 17.000.000 kr.
Det fremgår af ligningsvejledningens afsnit E.I.6, at ind- og  

 udtræden af interessentskaber eller ændringer af ideelle andele betragtes som  

 køb og salg af den til ændringen svarende del af interessentskabets  

 formuegoder.
Ifølge Told- og Skattestyrelsen viste halvårsstatistikken for  

 salg  

 af den omhandlede type ejendom til butikker i sammenlignelige kommuner med  

 udgangspunkt i indeks 100 i 1992 en absolut bund i 1994 med indeks 92  

 stigende  

 til 105 i 1996. Siden sælgers køb i 1994 for 17.000.000 kr. til videresalget  

 i  

 1996 er indekset således steget med ca. 15 %. Der er derfor ikke belæg for at  

 anfægte en fortjeneste på 1.500.000 kr. svarende til ca. 8,8 %. Der er  

 endvidere  

 ikke hjemmel til at omkvalificere en sælgers bruttoavance til en  

 etableringsudgift for klageren.
For så vidt angår den subsidiære påstand har repræsentanten  

 anført, at det af prospektmaterialet med udbydererklæring af 1. august 1996  

 fremgår, at I/S B gennem E A/S udbyder ejendommen til salg ved tegning af  

 interessentskabsandele til en pris på 1.850.000 kr. pr. andel.
Af side 9 i  

 prospektmaterialet fremgår, at købsprisen for ejendommen er fastsat til  

 18.500.000 kr., opgjort som tinglyst købspris (17.000.000 kr.) +  

 købsomkostninger (1.200.000 kr.) + låneomkostninger (300.000 kr.). Der er  

 endvidere foretaget følgende opgørelse af afskrivningsgrundlaget:
Anskaffelsessum 18.500.000 kr.
- låneomkostninger 300.000 kr.
- grundværdi 1.073.631 kr.
Afskrivningsgrundlag 17.126.369 kr.
Ved underskrivelsen af det betingede skøde har I/S B reelt  

 opnået en ejers beføjelser over ejendommen og dermed mulighed for opdeling og  

 videresalg i interessentskabsandele.
De 1.850.000 kr. var klagerens  

 anskaffelsessum for en ideel andel af ejendommen, da han underskrev den  

 bindende tegningsaftale den 2. oktober 1996. Sælger fik dækket sine  

 omkostninger med avancen ved salget af ejendommen.
Hvordan udbyders avance  

 skal  

 behandles skattemæssigt, er imidlertid uden betydning for investorernes  

 skatteforhold.
Repræsentanten er enig i, at låneomkostninger ikke kan indgå i  

 afskrivningsgrundlaget, hvis det lægges til grund, at der er tale om  

 klagerens  

 egne finansieringsomkostninger.
Afskrivningsgrundlaget skal derfor reduceres  

 forholdsmæssigt med 30.000 kr.
Der er ikke tale om et tillæg til købesummen som i den bindende  

 forhåndsbesked, men en del af selve købesummen, som samtidig indgår i  

 udbyders  

 skattepligtige indkomst.
I den bindende forhåndsbesked var der ikke identitet  

 mellem sælgeren af vindmøllerne, og den der stod for projektering af mv.,  

 idet  

 købet skete direkte hos producenten, mens omkostningerne skulle afholdes over  

 for tredjemand.
Repræsentanten har henvist til artiklen i Tidsskrift for  

 Skatter og Afgifter 2001.724.
 Repræsentanten har ingen oplysninger om selskabet I udover de,  

 der fremgår af fakturaen.
Repræsentanten har henvist til Landsskatterettens kendelse af  

 28. juni 2000, hvor det udtales: Den påklagede afgørelse nedsættes  

 således, at  

 der ved opgørelsen af klagerens indkomst under virksomhedsordningen medregnes  

 underskud, renteindtægter og renteudgifter efter de af Landsskatteretten  

 angivne retningslinier herfor.
Ejendommens anskaffelsessum korrigeres tillige  

 i  

 overensstemmelse hermed. Skattemyndighederne har afvist, at afgørelsen  

 skulle  

 have præjudikatsværdi, da den ikke blev indbragt for domstolene.
Retten tog  

 konkret stilling til, i hvilket omfang skatteyderens indkomst skulle  

 nedsættes.  

 Det er forkert, at et spørgsmål om projektomkostninger ikke i sin tid blev  

 påklaget.  

 Skatteforvaltningens afgørelse blev påklaget i sin helhed.
Efter  

 Landsskatterettens afgørelse forelå, er det kun den skatteforvaltning, der i  

 sin tid rejste sagen mod en enkelt interessent, der har givet udtryk for, at  

 der skal ske regulering af ejendommens anskaffelsessum for så vidt angår  

 prospektomkostninger.
De øvrige interessenters kommuner foretog kun  

 regulering  

 i relation til finansieringsomkostninger.
 Landsskatteretten skal  

 udtale:
 Af den dagældende afskrivningslovs § 19 A fremgår følgende:
Anskaffelses- og afståelsessummen for bygninger og  

 installationer i afskrivningsberettigede bygninger omregnes til kontantværdi  

 efter regler, der fastsættes af skatteministeren.
Skattemæssige afskrivninger  

 foretages på grundlag af den således omregnede anskaffelsessum. Efter praksis indgår omkostninger, der umiddelbart kan henføres  

 til erhvervelsen af et bestemt aktiv, i afskrivningsgrundlaget for det  

 pågældende aktiv.
Retten finder, at forskellen mellem udbyders købspris for  

 ejendommen og investorernes anskaffelsessum for andelene i projektet er  

 udbyderens honorar for tilrettelæggelse af det samlede projekt og den  

 knowhow,  

 der ligger til grund for tilrettelæggelsen.
Forskellen mellem udbyders  

 købspris  

 for ejendommen og investorernes anskaffelsessum for andelene kan ikke anses  

 for  

 en del af anskaffelsessummen for ejendommen.
Udbyderens honorar er i det hele  

 en etableringsudgift for klageren, og udgiften kan ikke medregnes i  

 afskrivningsgrundlaget for ejendommen eller fradrages ved indkomstopgørelsen.  

 Det bemærkes, at der ikke indgår udgifter til stempel og advokat i honoraret,  

 idet udgifterne til overdragelsen af ejendommen var indeholdt i  

 interessentskabets anskaffelsessum på 17.000.000 kr.
 Skatteankenævnets afgørelse stadfæstes derfor.
