Klage over, at operation for brækket lårben blev udskudt Nævnet fandt grundlag for at kritisere den ledende overlæge for behandlingen.
 Nævnet fandt ikke grundlag for at kritisere kirurgen for behandlingen.
Det var nævnets vurdering, at patienter med hoftebrud bør opereres indenfor 48 timer efter, at pågældende er gjort klar til operation.
I situationer med særlig spidsbelastning, hvor afdelingen ikke kan overholde de anbefalede ventetider for patienter med et akut operationsbehov og patienterne samtidig er fastende med henblik på operation, da bør disse patienters operation prioriteres frem for planlagte, ikke akutte operationer.
 Nævnet lagde vægt på, at afdelingsledelsen af kirurgerne var blevet orienteret om den konkrete situation, hvor den 88-årige kvinde ventede fastende til operation på tredje døgn.
