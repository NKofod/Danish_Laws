Grænseoverskridende skattefri fusion med  

 stiftelse af svensk SE-selskab SKAT har meddelt tilladelse til skattefri fusion  

 af et dansk selskab med søsterselskaber i Norge, Finland og Sverige i henhold  

 til fusionsskattelovens § 15, stk. 4. Selskaberne var alle ejet af et svensk  

 holdingselskab.
Ved fusionen omdannedes det svenske modtagende selskab til  

 SE-selskab med hjemsted i Sverige.
 Fusionen gennemføres med skattemæssig virkning  

 fra 1. januar 2005. Denne dato er sammenfaldende med den første dag i det  

 fortsættende selskabs regnskabsperiode.
 Mindst en aktie vil blive udstedt af  

 SE-selskabet til holdingselskabet som vederlag for aktierne i det indskydende  

 selskab.
 Samtlige aktiver og passiver i det indskydende  

 selskab vil blive allokeret til en dansk filial, der etableres af  

 SE-selskabet.  

 De nuværende aktiviteter i det indskydende selskab vil således forblive  

 underlagt dansk beskatning.
 Det fremgår af fusionsskattelovens § 15, stk. 4,  

 at reglerne i fusionsskattelovens kapitel 1 finder anvendelse, når et i  

 Danmark  

 hjemmehørende selskab ophører ved fusion med et udenlandsk selskab, og begge  

 selskaber er omfattet af begrebet selskab i en medlemsstat i artikel 3 i  

 direktiv 90/434/EØF.
 Fusionsskattelovens § 8, stk. 1-4, finder dog  

 alene anvendelse på de af det indskydende selskabs aktiver og passiver m.v.,  

 der som følge af fusionen er knyttet til det modtagende selskabs faste  

 driftssted eller faste ejendom her i landet, jf. fusionsskattelovens § 15,  

 stk.  

 4, 2. pkt.
 For øvrige aktiver og passiver gælder, at der  

 skal ske beskatning i henhold til selskabsskattelovens § 5.
 Der er i sagen fremlagt balancer for det  

 indskydende selskab pr. 31. december 2004 og for den kommende danske filial  

 pr.  

 1. januar 2005. Det er i sagen oplyst, at samtlige aktiver og passiver i det  

 indskydende selskab efter fusionen vil være at genfinde i den danske filial,  

 på  

 nær nogle aktier, der er solgt i februar 2005. Den nuværende aktivitet i det  

 indskydende selskab vil efter fusionen fortsætte uændret i den danske filial  

 af  

 SE-selskabet.
 Det følger af fusionsskattelovens § 15, stk. 4,  

 at for så vidt de aktiver og passiver, der forbliver under dansk beskatning,  

 overdrages disse med succession i forbindelse med fusionen.
Det har ikke været SKAT muligt under sagen at få  

 klarhed over, hvorvidt der ved fusionen er immaterielle aktiver, som  

 eksempelvis goodwill, der må anses overdraget til det svenske SE-selskab, og  

 dermed udgår af dansk beskatning.
Nærværende tilladelse er derfor givet med  

 forbehold om, at tilladelsen til skattefri fusion alene omfatter de aktiver  

 og  

 passiver, som forbliver under dansk beskatning.
For øvrige aktiver og  

 passiver  

 gælder, at der skal ske beskatning i henhold til selskabsskattelovens § 5.  

 Dersom der er tale om, at der i forbindelse med fusionen er goodwill, der  

 udgår  

 af dansk beskatning, skal der således ske beskatning ved overdragelsen heraf  

 efter gældende regler.
