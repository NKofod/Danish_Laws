Bekendtgørelse om ændring af bekendtgørelse om tilladelse og godkendelse m.v. af husdyrbrug (Frikommuneforsøg) § 1 I bekendtgørelse nr. 294 af 31. marts 2009 om tilladelse og godkendelse m.v. af husdyrbrug, som ændret ved bekendtgørelse nr. 1681 af 22. december 2010, bekendtgørelse nr. 291 af 6. april 2011, bekendtgørelse nr. 1344 af 21. december 2011 og bekendtgørelse nr. 120 af 1. februar 2012, foretages følgende ændringer:
 1. Indledningen affattes således:
»I medfør af § 7, stk. 2 og 4, § 9, stk. 4, § 17, stk. 1-3, § 18, stk. 2 og 3, § 34, stk. 1-3, § 35, § 41, stk. 2 og 4, § 55, stk. 9 og 10, § 66, § 75, stk. 1, § 78 og § 111 i lov om miljøgodkendelse m.v. af husdyrbrug, jf. lovbekendtgørelse nr. 1486 af 4. december 2009, som ændret ved lov nr. 122 af 23. februar 2011, lov nr. 341 af 27. april 2011 og lov nr. 1273 af 21. december 2011, § 35, stk. 2, i lov om miljøbeskyttelse, jf. lovbekendtgørelse nr. 879 af 26. juni 2010 og § 3 i lov om frikommuner, jf. lov nr. 550 af 18. juni 2012, fastsættes:« 2. Efter § 26 indsættes som nyt kapitel:
»Kapitel 8 a Frikommuneforsøg § 26 a.
Miljøstyrelsen kan godkende frikommuneforsøg, jf. lov om frikommuner, hvorefter kommunalbestyrelsen i en frikommune kan fravige følgende bestemmelser i kapitel 7:
 1) § 19, stk. 1, for så vidt angår bygningstyper.
2) § 19 a, stk. 1 og 4, for så vidt angår størrelsesgrænsen og afstandskravene for de nævnte ensilagepladser.
Afstandskravene i stk. 4 kan ikke reduceres, men Miljøstyrelsen kan efter omstændighederne stille krav til en forøgelse af afstandskravene.
3) § 19 b, stk. 1, for så vidt angår kapacitetsgrænserne for de nævnte gødningsopbevaringsanlæg.
Afstandskravene i stk. 3 kan ikke reduceres, men Miljøstyrelsen kan efter omstændighederne stille krav om en forøgelse af afstandskravene.
Stk. 2. Kommunalbestyrelsen i frikommunen sender ansøgning om frikommuneforsøg til Miljøstyrelsen senest den 31. december 2013.« § 2 Stk. 1. Bekendtgørelsen træder i kraft den 1. september 2012.
 Stk. 2. § 26 a, som affattet ved denne bekendtgørelses § 1, nr. 2, ophæves den 1. januar 2016.
