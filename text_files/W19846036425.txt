Ikke fundet, at udskifning af vinduer, der bliver 2-3 cm mindre i  

 bredden og højden, er en væsentlig ombygning efter byggelovens § 2 Byggelovsklage vedrørende ejendommene matr. nr. ne 362, 363 og 364,  

 Amagerbros kvarter, Hollænderdybet 29 og 31, Kongedybet 18-26 og Norgesgade  

 24-40.
 I skrivelse af 2. maj 1983 meddelte byggestyrelsen, at Deres klage af 21.  

 april 1983 over magistratens afgørelse blev sendt til magistraten til  

 udtalelse.
 Magistraten har skrivelse af 15. juni 1983 fastholdt, at der skal udføres  

 kæde eller beslag som forlangt i byggetilladelse af 28. april 1982 og i  

 afgørelsen af 24. marts 1983. Kommunen har herunder bl.a. udtalt følgende:
 »Med hensyn til det i skrivelse af 21. april 1983 fra Guntofte og  

 Bech anførte om, at der er tale om en vinduesudskiftning uden nogen som helst  

 ændring af vinduernes størrelse, form og oplukkemåde, skal man oplyse, at  

 dette ikke er i overensstemmelse med det i ansøgning af 8. marts 1982  

 anførte, hvorefter alle nye vinduer bliver 2 fugebredder mindre i bredden og  

 højden, svarende til 2-3 cm.
 Magistraten er derfor af den opfattelse at en vinduesudskiftning som den  

 heromhandlede, der medfører indskrænkning af redningsåbningerne, ikke kan  

 udføres uden byggetilladelse.
Magistraten har ved sagens behandling lagt vægt på, at der sker en omend  

 ringe ændring af vinduerne og ikke kun en egentlig reparation eller  

 udskiftning af de bestående vinduer.
De nye vinduer bør derfor principielt  

 udføres under iagttagelse af betemmelserne i bygningsreglement 1977, kap.  

 3.3., stk. 3 (nu bygningsreglement 1982, kap. 3.3., stk. 3) for så vidt angår  

 oplukkemåde for vinduer anbragt lavere end 2,2 m over terræn.
Det forhold, at de ved bebyggelsens opførelse indsatte vinduer lovligt  

 kunne åbnes ud over vej eller andet færdselsareal, kan efter magistratens  

 skøn ikke medføre, at også nye vinduer, det isættes, kan tillades udført med  

 en åbningsmåde, der er i strid med de nugældende bestemmelser.« Til Deres orientering vedlægges en kopi af magistratens svar.
 I den anledning skal man meddele, at byggestyrelsen finder, at magistraten  

 ikke har haft hjemmel til at kræve byggetilladelse til udskiftning af de  

 vinduer, der bliver 2 - 3 cm mindre i bredden og højden, idet man er af den  

 opfattelse, at reduktionen ikke kan siges at være væsentlig i forhold til  

 bestemmelser i byggeloven eller de i medfør af loven udfærdigede  

 bestemmelser, jf. lovens § 16, stk. 1 og § 2, stk. 1, litra b.
 Magistraten har således heller ikke kunnet anvende bygningsreglement 1982,  

 kap. 3.3., stk. 3 på de udskiftede vinduer, og har dermed ikke haft hjemmel  

 til at opstille betingelser for dispensation fra bestemmelsen.
 Med nærværende skrivelse har byggestyrelsen ikke taget stilling til,  

 hvorvidt krav om beslag eller kæde eventuelt vil kunne stilles i medfør af  

 anden lovgivning.
 Byggestyrelsen har anmodet magistraten om at frafalde sit krav om kæde  

 eller beslag, stillet i medfør af byggeloven og bygningsreglementet.
 Man beklager den sene besvarelse.
Der henvises til sag nr. 81365/PLB.' Idet der henvises til magistratens j.nr.
AM 503, skal byggestyrelsen  

 anmode magistraten om at frafalde sit krav om kæde eller beslag, stillet i  

 medfør af byggeloven og bygningsreglementet.
