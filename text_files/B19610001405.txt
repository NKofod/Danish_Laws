 I medfør af §§ 17 og 29 i lov nr. 226 af 11. juni 1954 om almindelig  

 arbejdsbeskyttelse, §§ 9 og 11 i lov nr. 227 af samme dato om  

 arbejderbeskyttelse indenfor handels- og kontorvirksomhed og §§ 9 og 21 i lov  

 nr. 228 af samme dato om arbejderbeskyttelse indenfor landbrug, skovbrug og  

 gartneri fastsættes herved følgende:
 § 1.  Ved fremstilling, levering, opstilling og brug  

 af mekanisk drevne slibemaskiner med kunstigt fremstillede slibeskiver (* 1)  

 skal de i bilag til nærværende bekendtgørelse optagne  

 »Sikkerhedsforskrifter for mekanisk drevne slibemaskiner« samt de  

 nedenfor i §§ 2, 3 og 4 indeholdte regler følges.
 Stk. 2.  For naturlige slibeskiver gælder tilsvarende  

 regler samt endvidere følgende bestemmelser:
a.
Periferihastigheden pr. sekund må ikke overskride 11 m ved våd slibning  

 af råt støbegods og 15 m ved anden slibning.
b.
Har naturlige skibeskiver mindre periferihastighed end 10 m pr. sekund,  

 forlanges de i de ovenfor nævnte sikkerhedsforskrifter punkt 20 og 21  

 beskrevne spændeflanger ikke.
 § 2.  Når omdrejningshastigheden for en slibeskive,  

 hvis diameter er formindsket ved slid, sættes op i overensstemmelse med  

 reglen i anmærkningen til forskrifternes punkt 31, skal skiven, forinden den  

 påny tages i brug, afprøves som foreskrevet i punkt 35.
 Stk. 2.  Trapperemskiver til variation af  

 omdrejningstallet må kun anvendes, når det på betryggende måde er sikret, at  

 den tilladelige periferihastighed for slibeskiven ikke kan overskrides.
 § 3.  Slibemaskiner over 200 kg skal være forsynet med  

 vægtangivelse.
 § 4.  Indtræffer sprængning af en slibeskive, skal  

 dette af brugeren (ejeren, arbejdsgiveren) uopholdeligt anmeldes til den  

 stedlige fabrikinspektør med oplysning om skivens leverandør og de nærmere  

 omstændigheder ved sprængningen.
 § 5.  Skønner arbejdstilsynet, at en slibeskives eller  

 slibemaskines tilstand eller anbringelse rummer alvorlig fare, kan tilsynet  

 nedlægge forbud mod brugen.
 § 6.  Direktoratet for Arbejdstilsynet kan i de  

 enkelte tilfælde eller ved særlige typer af slibeskiver tillade afvigelser  

 fra bestemmelserne i nærværende bekendtgørelse og de til denne knyttede  

 sikkerhedsforskrifter, når omstændighederne gør det rimeligt og forsvarligt.
 Stk. 2.  Ved slibeskiver, der på grund af deres  

 anvendelsesmåde frembyder særlig stor fare, kan direktoratet stille  

 yderligere sikkerhedskrav end de i bestemmelserne i nærværende bekendtgørelse  

 og de nævnte forskrifter indeholdte.
 Stk. 3.  Når gentagne sprængninger af af skiver af et  

 bestemt fabrikat er sket uden, at der har kunnet påvises fejl fra brugerens  

 side eller andre årsager, som ikke kan henføres til slibeskiverne, kan  

 direktøren for arbejdstilsynet give påbud om begrænsning af  

 omdrejningshastigheden for alle skiver af dette fabrikat.
§ 7.  De af tilsynet nedlagte forbud og i øvrigt  

 trufne afgørelser kan inden for et tidsrum af 3 uger indankes for direktøren  

 for arbejdstilsynet.
Direktørens afgørelser kan inden for et ridsrum af 14  

 dage indankes for socialministeren, jfr. lov nr. 226 af 11. juni 1954 om  

 almindelig arbejderbeskyttelse § 56, jfr. § 55. Indankning af forbud (§ 5)  

 har ingen opsættende virkning.
 § 8.  Overtrædelse af §§ 1, 2, 3 og 4 og af de i  

 medfør af §§ 5 og 6 meddelte forbud og påbud samt af de i § 1 nævnte  

 sikkerhedsforskrifter straffes i henhold til lov nr 226 af 11. juni 1954 om  

 almindelig arbejderbeskyttelse § 71, lov nr. 227 af samme dato om  

 arbejderbeskyttelse indenfor handels- og kontorvirksomhed § 25 og lov nr. 228  

 af samme dato om arbejderbeskyttelse indenfor landbrug, skovbrug og gartneri  

 § 24, med bøder, for så vidt forholdet ikke efter lovgivningens almindelige  

 bestemmelser medfører højere straf.
§ 9.  Denne bekendtgørelse træder i kraft den 1. juli  

 1961. Samtidig ophæves bekendtgørelse nr. 242 af 22. juli 1937 om  

 indretningen og brugen af mekanisk drevne slibeskiver for hele det område,  

 for hvilket den er sat i kraft, jfr.
Socialministeriets bekendtgørelse nr.  

 323 af 6. december 1956.
 Stk. 2.  For slibemaskiner og slibeskiver, der er taget  

 i brug før nærværende bekendtgørelses ikrafttræden, skal de krav. der går ud  

 over kravene i bekendtgørelsen af 22. juli 1937, først være opfyldt inden en  

 af direktoratet for Arbejdstilsynet meddelt frist, der dog ikke kan overstige  

 5 år.
 Socialministeriet, den 26. januar 1961.
Jul.
Bomholdt.
/K.
Kampmann.
Bilag SIKKERHEDSFORSKRIFTER for mekanisk drevne slibemaskiner.
--------- Forskrifter, ansvar og pligter.
De tekniske bestemmelser i disse forskrifter er udarbejdet af  

 »Nordisk Maskinkomite«.
Slibemaskiner, der opfylder kravene i disse  

 bestemmelser, godkendes i samtlige nordiske lande.
 A.
 Gældende bestemmelser.
 Mekanisk drevne slibemaskiner og deres tilbehør skal være udført  

 forsvarligt og hensigtsmæssigt, være forsynet med det foreskrevne  

 sikkerhedsudstyr og i eet og alt være indrettet i overensstemmelse med  

 »Almene sikkerhedsforskrifter for maskineri, redskaber og  

 værktøjer« (Direktoratet for Arbejdstilsynet 1953) (* 2)) og nærværende  

 »Sikkerhedsforskrifter for mekanisk drevne slibemaskiner«, så at  

 arbejdet ved slibemaskinerne kan udføres under betryggende sikkerhed mod  

 ulykkes- og sundhedsfare.
 B.
 Leverandør (fabrikant, importør, forhandler).
 Det er forbudt at levere (sælge, udleje, udlåne), udlevere til brug eller  

 udstille mekanisk drevne slibemaskiner eller tilbehør, som ikke er  

 forskriftsmæssigt indrettet.
 Ved levering skal nærværende forskrifter medfølge, medmindre modtageren i  

 forvejen er i besiddelse af dem.
 C.
 Opstiller.
 Den, der som selvstændig virksomhed forestår opstilling af en  

 slibemaskine, er ansvarlig for, at opstillingen sker forskriftsmæssigt, og at  

 det foreskrevne sikkerhedsudstyr anbringes således, at maskinen afleveres i  

 forskriftmæssig stand.
 D.
 Bruger (ejer, arbejdsgiver).
Arbejdsgiveren er ansvarlig for, at der - under hensyn til arbejdets art,  

 arbejdsforholdene samt beskæftigedes alder, uddannelse og øvrige  

 forudsætninger for arbejdet - foretages alt, hvad der med rimelighed kan  

 kræves for at forebygge, at nogen hos ham beskæftiget pådrager sig sygdom som  

 følge af arbejdet eller rammes af ulykkestilfælde derved.
Uanset leverandørs  

 og opstillers særskilte ansvar er arbejdsgiveren således ansvarlig for, at  

 enhver i hans virksomhed benyttet slibemaskine og dens tilbehør til enhver  

 tid er i forskriftmæssig stand og benyttes på forskriftmæssig måde.
 E.
 Arbejder.
Den ved slibemaskine beskæftigede har pligt til at benytte udleveret  

 forskriftsmæssigt sikkerhedsudstyr og til i øvrigt at udvise tilbørlig  

 forsigtighed og orden og for sit vedkommende medvirke til at forebygge  

 sundhedsfare og ulykkestilfælde.
Således skal enhver sikkerhedsmæssig mangel,  

 som den beskæftigede finder ved slibemaskinen og ikke straks selv afhjælper,  

 omgående meddeles rette vedkommende i virksomheden.
 Almindelige bestemmelser.
 1. Denne vejledning gælder for mekanisk drevne  

 slibemaskiner med kunstige slibeskiver med diameter over 50 mm (2 tommer) med  

 plane sider - og desuden for koniske skiver, tallerkenskiver, kopskiver og  

 cylinderskiver i den udstrækning, hvori bestemmelserne er anvendelige for dem  

 samt for diamantskiver.
 2. For alle slibemaskiner gælder de i indledningen  

 omtalte »Almene sikkerhedsforskrifter for maskineri, redskaber og  

 værktøjer«.
3. Slibeskiver af enhver type og størrelse skal være  

 forsvarligt udført af materialer, som tåler de påvirkninger, de normalt  

 bliver udsat for under brugen.
De skal være sikkert befæstet til maskinerne  

 og være forsynet med de nødvendige sikringsdele.
 Slibeskiver.
 Afprøvning og afmærkning.
 4. Slibeskiver skal have ensartet struktur og være  

 godt afbalancerede og omhyggeligt kontrollerede af fabrikanten før  

 leveringen.
 5. Slibeskiver skal være prøvekørt af fabrikanten med  

 mindst 50 pct. over største tilladte periferihastighed ved tomgang, når denne  

 er over 25 m/sek., og mindst 25 pct. ved mindre hastigheder.
Keramiske skiver for tørslibning med mere end 33 m/sek. skal være afprøvet  

 med mindst 75 pct. større hastighed.
For skæreskiver skal prøvehastigheden  

 ligge mindst 20 pct. over den største tilladte periferihastighed.
Anm.
Slibeskiver under 150 mm diameter samt diamantskiver med  

 stål- eller metalmidte er undtaget fra bestemmelserne om afprøvning, dersom  

 den tilladte periferihastighed er lig med eller mindre end 33m/sek. ved  

 keramisk og 48 m/sek. ved organisk bindemiddel.
For afprøvning af  

 tekstilforstærkede rondeller med arbejdshastigheder op til 80 m/sek. kan  

 bestemte prøvehastigheder ikke angives (se dog punkt 3).
6. Ved leveringen skal, hvor det er praktisk muligt,  

 alle slibeskiver på begge sider være forsynet med en påklistret rund etiket,  

 hvis diameter skal være mindst halv så stor som skivediameteren.
På  

 etiketten, som bør være fremstillet således, at den tillige kan tjene som  

 mellemlag mellem spændeflanger og skiven (se pkt. 33), skal tydeligt angives:
a.
Fabrikantens navn og adresse.
b.
Fabrikantens typebetegnelse for slibeskiven, dens dimensioner og det  

 anvendte bindemiddels type.
c.
Højest tilladte periferihastighed i meter pr. sekund samt tilsvarende  

 omdrejningstal for ny slibeskive.
d.
For skiver, der er afprøvet i henhold til pkt. 5, at den foreskrevne  

 prøve er foretaget.
Prøvehastigheden skal ikke angives, da den af  

 brugeren let kan forveksles med den tilladte hastighed.
7. Dersom etiket ikke lader sig anbringe, skal der til  

 hver slibeskive eller gruppe af sådanne slibeskiver være fastgjort en  

 mærkeseddel af karton eller andet lige så holdbart materiale indeholdende  

 samtlige forlangte oplysninger.
Hver skive i en sådan gruppe med fælles  

 mærkekort skal desuden have påstemplet eller på anden måde være afmærket med  

 største tiladte omdrejningstal.
 8. Slibeskiver, der ikke af fabrikanten tydeligt er  

 afmærket som ovenfor angivet, må ikke benyttes.
9. Slibeskivernes hul skal have plustolerance, således  

 at skiverne kan lade sig skyde let ind på akslen.
For planskiver bør  

 standardisering af dimensioner og huldiametre søges gennemført efter tabel 1.
 Tilladte hastigheder.
 10. De største tilladte periferihastigheder for  

 skivetyper med de forskellige bindemidler og hårdheder må ikke overstige de  

 nedenfor angivne værdier målt under maskinens tomgang (tabel 2). Se i øvrigt  

 pkt. 11.
 Større hastigheder kan tillades under særlige forhold, som direktoratet  

 for Arbejdstilsynet i hvert enkelt tilfælde vil fastsætte.
Anm.
De maksimale hastigheder er baseret på skivernes brudstyrke  

 og ikke på deres slibeevne.
Den bedste brugshastighed kan undertiden ligge  

 adskilligt lavere.
 11. Den af fabrikanten angivne største tilladte  

 periferihastighed må ikke overskrides, selv om den er lavere end angivet i  

 tabel 2. Dette vil ofte være tilfældet særlig for skiver til  

 frihåndsslibning.
Anm.
Når omdrejningstallet er kendt, kan periferihastigheden  

 beregnes efter formlen: Dn v = ----, hvor 19,1 v = periferihastighed i meter pr. sekund, n = omdrejningstal pr. minut, D = skivens diameter i meter.
 Opbevaring og transport.
 12. Slibeskiver skal opbevares sikkert på et tørt sted  

 og være beskyttet mod stød og fugtighed under transport.
Anm.
Skæreskiver, tynde cylinderskiver og store kopskiver bør  

 opbevares liggende på et plant og solidt horizontalt underlag.
 Slibemaskiner.
 Konstruktion og opstilling.
 13. Slibemaskiner skal være forsvarligt konstrueret.  

 Stationære maskiner skal stå sikkert og, hvor det er nødvendigt, på eget  

 fundament.
 Skilt.
14. Slibemaskiner skal være forsynet med et tydeligt  

 og let synligt skilt med angivelse af fabrikantens navn og adresse, af  

 akslens omdrejningstal og af den tilhørende slibeskives huldiameter og  

 største tykkelse.
På importerede maskiner skal tillige importørens navn og  

 adresse være angivet.
Anm.
Diameteren på den største slibeskive, der kan monteres på  

 maskinen, bestemmes af skivens højest tilladte periferihastighed.
 Aksel.
 15. Slibemaskinens aksel skal være stærk nok til at  

 kunne bære den største anvendte slibeskive og skal passe nøjagtigt i lejerne.  

 Stivheden skal være så stor, at der opnås så vibrationsfri gang som muligt.
 16. Akseltappen skal have minustolerance og bør være  

 udført, så at den passer for skiver med standardiseret hul (tabel 1). Den  

 skal mindst have en diameter, som svarer til de i nedenstående tabel angivne  

 dimensioner (tabel 3).
Anm.
Akseltappe med mindre diameter end de i tabel 1 angivne kan  

 forsynes med en fastgjort bøsning med ydre diameter svarende til denne  

 standard.
 17. Gevindet i enden af akslen skal være skåret  

 således, at møtrikken skrues på i modsat retning af akslens rotationsretning.  

 Gevindet skal være så langt, at møtrikken i hele sin højde har fat i  

 gevindet, når slibeskive og spændeflanger er anbragt.
 18. Aksel og møtrikker skal i reglen være sikret mod  

 berøring (se pkt. 26).
 Hastighedsforandring.
19. Slibemaskiner, som bliver drevet af kraftmaskiner  

 med variabel hastighed, skal være forsynet med en anordning, som hindrer  

 maskinen i at gå med et større omdrejningstal, end slibeskiven er beregnet  

 til.
Såfremt dette ikke er muligt, skal maskinens omkoblingsorgan være låst,  

 så hastigheden kun kan ændres af en særlig kyndig person.
Det samme gælder.  

 når akselhastigheden kan forandres ved omlægning af en rem.
 Spændeflanger.
20. Slibeskiver, som ikke er befæstet i særlige  

 jernbøsninger eller faststøbt til metalplader eller på anden måde sikkert  

 monteret på akslen, skal være indspændt mellem lige store spændeflanger.
Den  

 inderste skal sidde fast på akslen, men begge flanger skal let kunne tages af  

 og sættes på.
De skal være fremstillet af et sejt materiale som stål eller  

 stålstøbegods.
Almindeligt støbejern eller tilsvarende materiale må kun  

 benyttes, hvor særlig tilladelse fra direktoratet for Arbejdstilsynet  

 foreligger.
Anm.
Sådan tilladelse vil ikke blive givet for transportable  

 håndslibemaskiner.
 Tabel 1.
 Fig.1. Planskive.
 Fig. 2. Planskive med udsparing på den ene side.
 Fig. 3. Planskive med udsparing på begge sider.
 Fig. 4. Konisk skive.
 Fig. 5. Tallerkenskive.
 Fig. 6. Tallerkenskive.
 Fig. 7. Cylinderskive.
 Fig. 8. Svalehaleforsænkning.
 Fig. 9. Konisk kopskive.
 Fig. 10. Plan kopskive (lige).
 Tabel 3.
 Mindste tilladte akseltapdiameter for slibeskiver af forskellige diametre  

 og tykkelser på den fri ende.
 G = tykkelsen på midten.
 E = tykkelsen langs omkredsen.
21. Spændeflangernes udvendige diameter bør være lig  

 slibeskivens halve diameter og skal mindst være 1/3 af diameteren.
For  

 maskiner uden sikringsskærm gælder pkt. 22. Spændeflangerne skal være  

 forsynet med en mindst 1,5 mm dyb udsparing på den side, der er nærmest  

 skiven, således at anlægsfladerne mod slibeskiven kommer til at ligge langs  

 flangernes yderrand og får en radial bredde af ca. 1/8 af spændeflangernes  

 diameter.
Anlægsfladerne skal være helt plane og vinkelret på akselhullets  

 centerlinie (fig. 11). I tabel 4 er angivet dimensioner for spændeflanger for  

 plane slibeskiver med små huller (sml. tabel 1).
22. Hvor arbejdets art umuliggør benyttelse af  

 sikringsskærm, skal hastigheden nedsættes eller slibeskiven forsynes med  

 spændeflanger, der giver større sikkerhed.
Disse flanger skal have en  

 udvendig diameter, som mindst er 2/3 af slibeskivens diameter, eller være  

 udformet på en sådan måde, at de så vidt muligt hindrer udslyngning af skiven  

 i tilfælde af brud.
 Anlæg.
23. Faststående slibemaskiner for håndslibning skal  

 være forsynet med passende anlæg, der er tilstrækkeligt solide og sikkert  

 anbragt.
Anlægget skal være let indstilleligt og være anbragt i højst 2 mm  

 afstand fra slibeskiven og under dennes vandrette diameter.
U-formede anlæg  

 må ikke anvendes.
 Sikringsskærm.
24. Slibeskiver skal være omsluttet af en  

 sikringsskærm (fig. 13), der er tilstrækkeligt solid til at kunne opfange  

 brudstykker af skiven, dersom denne skulle sprænges.
Sikringsskærm er dog  

 unødvendig ved indvendig slibning og ved hastigheder under 15 m/sek. samt i  

 tilfælde, hvor der er truffet særlige forholdsregler.
Skærmen skal også  

 beskytte mod tilfældig berøring af skiven og skal for skiver, der er 178 mm i  

 diameter eller mere, være udført af et sejt materiale som stål eller  

 stålstøbegods.
For mindre skiver kan materiale som aducergods eller en  

 aluminiumslegering af tilsvarende styrke og sejhed godkendes, når  

 godstykkelsen er tilstrækkelig stor.
Skærme af almindeligt støbejern eller  

 tilsvarende materiale er tilladt for skæreskiver med diameter op til 406 mm.
Anm.
For slibeskiver med diameter til og med 610 mm og  

 periferihastigheder op til 30 m/sek. kan direktoratet for arbejdstilsynet  

 tillade sikringsskærme udført af aduceret støbejern af høj værdi.
 25. Skærmen skal være fremstillet med godstykkelser,  

 der ikke er mindre end angivet i tabellerne 5 og 6 (Fig. 14). Den skal være  

 så godt fastgjort til slibemaskinens stativ eller fundament, at befæstelsen  

 er mindst lige så stærk som selve skærmen.
26. Skærmen skal dække begge sider af slibeskiven med  

 akselende og møtrik.
For slibeskiver med en diameter af 203 mm og derunder,  

 eller hvor slibningen foregår på hele skivens sideflade, og arbejdsstykket  

 giver tilstrækkelig beskyttelse, kan skærmens yderside være åben.  

 Periferidækningen skal da gøres så bred, at den når uden for skiven med  

 mindst 1/4 af dennes tykkelse, såfremt dette er muligt for arbejdets  

 udførelse.
Anm.
Skærmen må være således udformet, at sprøjt fra slibningen  

 ikke straks rammer dens inderside.
Glødende jernspåner vil ellers let brænde  

 sig fast og danne klumper.
 27. På faststående slibemaskiner med skivediameter på  

 229 mm og derover skal skærmens forkant ved toppen af åbningen i reglen være  

 radialt indstillelig (Fig. 15). Ved mindre slibeskiver bør skærmens forkant  

 så vidt muligt gøres indstillelig, så at skiven hele tiden er bedst muligt  

 dækket, idet skærmkanten holdes så nær skivens periferi som muligt (Fig. 16).
 Spændeflanger og skærme.
 Sikringsskærm for slibemaskiner.
 Tabel 5.
 Mindste godstykkelser i sikringsskærme for plane skiver.
 A = periferidækningens tykkelse.
 B = sidedækningens tykkelse.
 Alle mål i mm.
 Skærmåbning.
28. Skærmen må ikke have større åbning end nødvendigt  

 for arbejdet.
Ved almindelige bænkslibemaskiner og søjleslibemaskiner bør  

 totalåbningen ved almindelig grovslibning ikke overstige 90 grader og må  

 aldrig være mere end 65 grader over akslens horizontalplan (Fig. 17). Dersom  

 det er nødvendigt at have en større åbning under dette plan, kan  

 totalåbningen forøges til 125 grader (Fig. 18). For rundslibemaskiner er  

 maksimumsåbningen 180 grader, men må heller ikke her nå mere end 65 grader  

 over horizontalplanet (Fig. 19). For skæremaskiner og planslibemaskiner, hvor  

 slibningen foregår på periferien, må åbningen ikke nå højere op end 15 grader  

 under horizontalplanet og maksimalt være 150 grader (Fig. 20), og på  

 pendelmaskiner og transportable slibemaskiner maksimalt 180 grader, idet den  

 øvre halvpart af skiven altid skal være dækket (Fig. 21). Hvor det er  

 nødvendigt at slibe på toppen af skiven, skal åbningen være så lille som  

 mulig og ikke være over 60 grader (Fig. 22).
 Tabel 6.
 Godstykkelser i sikringsskærme for skæreskiver.
 A = periferidækningens tykkelse.
 B = sidedækningens tykkelse.
 Alle mål i mm.
 Skærmåbninger.
 29. Sikringsskærm på slibemaskiner, som ikke er  

 forsynet med afsugningsanordning for støv, skal være fremstillet med en  

 åbning, hvortil sugeledning eventuelt let kan tilkobles, dersom maskinerne er  

 af en sådan art, at afsugning senere kan blive påkrævet. Åbningens form og  

 størrelse må være i overensstemmelse med bestemmelserne for sugeledninger i  

 afsnittet: Beskyttelse mod støv.
 30. Dersom fabrikanten ikke er vidende om, at køberen  

 straks vil forsyne maskinen med afsugning, skal åbningen være dækket af en  

 plade eller lignende, der er således fremstillet og anbragt, at den får samme  

 styrke som skærmen.
 Befæstelse og brug af slibeskiver.
 Slibeskivekontrol.
 31. Før en slibeskive monteres i maskinen, skal det  

 kontrolleres, at akslens omdrejningstal ikke overstiger slibeskivens højest  

 tilladte omdrejningstal.
Anm.
For en brugt og nedslidt skive fra en anden maskine kan det  

 nye tilladte omdrejningstal findes af formlen:
 D = skivens diameter i m.
 32. Før en ny slibeskive anbringes på akslen, skal det  

 undersøges, om skiven er hel og tør.
Anm.
Kontrollen udføres simplest ved at slå let med en trækølle  

 eller lignende på skiven, medens denne er frit ophængt.
En fejlfri skive  

 giver en klar og ren metallisk tone, medens dette ikke er tilfældet med  

 sprukne, fugtige eller imprægnerede skiver.
Organisk bundne skiver giver ikke  

 samme klare tone som keramiske eller silikatbundne skiver.
 Mellemlag.
33. Mellem slibeskiven og spændeflangerne skal være  

 anbragt et mellemlag af et passende materiale.
Det skal tjene til at fordele  

 trykket jævnt over hele anlægsfladen og bør være større i diameter end  

 flangerne.
Etiketten kan anerkendes som mellemlag, når den er fremstillet med  

 dette for øje.
Anvendes trækpapir eller pap, må tykkelsen være 1/2 - 3/4 mm.
 Anbringelse på akslen.
34. Slibeskiven skal gå let ind på akslen og må aldrig  

 presses på plads.
Metalforinger må ikke springe frem for skivens sider.  

 Møtrikken på akslen må ikke trækkes for hårdt til, da et for stærkt pres kan  

 frembringe farlige spændinger i skiven.
 Afprøvning.
35. Før en nyanbragt slibeskive tages i brug, skal den  

 først prøvekøres med fuld hastighed under iagttagelse af fornøden  

 forsigtighed.
Herunder skal det påses, at alle tilstedeværende holder sig i  

 sikker afstand, og at ingen befinder sig foran skiven.
Hvis skiven vibrerer,  

 må den afrettes, evt. afbalanceres, forinden afprøvningen.
 Afretning og skærpning.
36. Afretning og skærpning af en slibeskive, der ved  

 brugen har mistet sin runde form, må kun udføres af en kyndig person og med  

 dertil bestemt værktøj, som tillader bearbejdning, uden at slibeskiven derved  

 udsættes for farlige påvirkninger.
Afretterværktøj af Huntingtontypen eller  

 lignende skal være forsynet med værn mod splinter samt have en støtte- og  

 styreanordning.
 Fastgørelse af arbejdsstykke.
37. Magnetborde skal være forsynet med betryggende  

 beskyttelse i tilfælde af strømbrud.
Ved brug af skæreskiver må  

 arbejdsstykket være fast og sikkert anbragt.
 Vådslibning.
38. Efter vådslibning skal skiven rotere mindst 2 min.  

 i tomgang for at få vandet ud af porerne.
Vandet vil ellers samle sig i  

 skivens laveste del og derved bringe skiven ud af balance, hvilket kan  

 medføre sprængning ved næste igangsætning.
 Hastighedskontrol.
 39. Ved luftdrevne maskiner eller lignende, hvor der  

 er fare for, at den normale hastighed kan overskrides, skal hastigheden  

 regelmæssigt kontrolleres.
 Diverse.
 Belysning.
40. Arbejdspladsen ved slibemaskiner skal være godt  

 belyst.
Armaturen skal være blændfri.
 Øjenbeskyttelse.
 Skærm eller briller.
41. Ved tørslibning samt i øvrigt, når det er  

 påkrævet, bør der på slibemaskinen være anbragt en indstillelig skærm med  

 splintfri, gennemsigtig rude, medmindre arbejderne er forsynet med praktiske,  

 solide beskyttelsesbriller eller ansigtsskærm til værn mod sprøjtet.
Dersom  

 de nævnte beskyttelsesmidler bliver anbragt ved maskinen, skal det være på et  

 hensigtsmæssigt sted.
 Opslag.
42. Ved faststående slibemaskiner skal der forefindes  

 et let synligt opslag med pålæg om at bruge øjenbeskyttelse under slibningen,  

 hvor dette er påkrævet, samt et kort uddrag af bestemmelserne i afsnittet  

 »Befæstelse og brug af slibeskiver«.
Ved transportable  

 slibemaskiner skal der i værkstederne på steder, hvor maskinerne anbringes,  

 når de ikke er i brug, forefindes et tilsvarende opslag, der tillige skal  

 indeholde oplysning om de foran under punkt 22 omhandlede bestemmelser.
 Beskyttelse mod støv.
43. Følgende i punkterne 44-50 fastsatte bestemmelser  

 for beskyttelse mod støv er at betragte som mindstekrav ved sædvanemæssig  

 metalslibning.
Mere effektiv udsugning kan være nødvendig ved anden slibning  

 og ved særligt sundhedsfarligt støv.
 Afsugning.
44. Faststående slibemaskiner skal være forsynet med  

 en effektiv afsugningsanordning.
Dersom slibningen foregår som vådslibning  

 eller kun lejlighedsvis, er støvafsugning som regel ikke påkrævet.
 Ved håndslibemaskiner skal der tilvejebringes afsugning, hvor arbejdets  

 art ikke hindrer dette.
 Konstruktion af afsugningsanordning.
45. Tilslutningsrørets diameter er afhængigt af  

 slibeskivens størrelse og hastighed.
Passende dimensioner for slibeskiver med  

 normal hastighed 28-33 m/sek. kan findes i tabel 7. Ved tykkere skiver end  

 angivet i tabellen og for skiver med større hastighed end normalt må  

 dimensionerne forøges tilsvarende.
46. Forgreningsrør og hovedrør forenes i så spids  

 vinkel som muligt i luftstrømmens retning.
Vinklen bør ikke være over 10  

 grader.
Dersom de lokale forhold kræver det, kan man gå op til 15 grader.  

 Større vinkler frarådes, da udsugningens effektivtet derved forringes.  

 Rørbøjninger bør have en indre radius på mindst 2 gange rørdiameteren (Fig.  

 23).
 Forgreningsrør for afsugning ved slibemaskiner.
 Tabel 7.
 Afsugningsrør for slibemaskiner.
 47. Rørledningerne skal være forsynet med nødvendige  

 renseluger, så at de let kan inspiceres og rengøres.
 48. Luftens gennemsnitshastighed i  

 udsugningsledningerne må være tilstrækkelig stor og i reglen ikke mindre end  

 20 m/sek.
 49. Sugeåbningen i skærmen over slibeskiven må strække  

 sig over hele skærmbredden, og skærmen bør så vidt muligt opfange sprøjtet  

 direkte fra slibningen.
 Masker.
50. Hvor forholdene gør det påkrævet, skal arbejderne  

 have udleveret og benytte hver sin støvmaske.
Maskerne skal holdes rene, og  

 støvfiltrene udskiftes efter behov.
 Aldersgrænse.
51. Slibemaskiner må ikke betjenes af unge mennesker  

 under den i Socialministeriets bekendtgørelse nr. 149 af 30. maj 1956 om unge  

 menneskers farlige arbejde fastsatte aldersgrænse.
INDHOLDSFORTEGNELSE Side (* 1) Ved slibeskiver forstås her omdrejningslegemer, opbygget af skærende  

 korn sammenholdt med et bindemiddel, eventuelt armerede eller  

 tekstilforstærkede.
 (* 2) Kan rekvireres hos den stedlige fabrikinspektør eller fra  

 direktoratet for Arbejdstilsynet.
 (* 3) Hullets tolerance: + 0,1 til + 0,3 mm.
 (* 4) Speciel standard, som så vidt muligt bør undgås.
 (* 5) Huldiameter for skiver af alle størrelser for centerlessmaskiner.
 (* 6) Organisk bundne skiver for grovslibning.
 (* 7) Huldiameter for skiver af alle størrelser for centerlessmaskiner og  

 for maskiner med tykke skiver til indvendig slibning.
 (* 8) Opretholdt ved ikraftholdelses bekendtgørelsen.
