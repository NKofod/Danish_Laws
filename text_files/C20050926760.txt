Vejledning  

 om omskæring af drenge Sundhedsstyrelsen er i forbindelse med behandling af  

 indberetningssager blevet opmærksom på særlige problemer knyttet til  

 omskæring  

 af drenge og har fundet det nødvendigt at udarbejde en vejledning vedrørende  

 omskæring af drenge under 18 år.
Hvem må  

 foretage omskæring Omskæring af drenge er efter Sundhedsstyrelsens opfattelse et  

 operativt indgreb i lægelovens forstand, og dermed forbeholdt læger.
Læger med ret til selvstændigt virke kan anvende medhjælp, jf. den  

 almindelige regel herom i lægeloven.  

1)  

  Læger skal i den  

 forbindelse udvise omhu og samvittighedsfuldhed.
Lægen skal således sikre  

 sig,  

 at medhjælpen er tilstrækkeligt uddannet og instrueret til at kunne varetage  

 opgaven forsvarligt, samt føre det nødvendige tilsyn med medhjælpens  

 virksomhed.
Dette indebærer efter Sundhedsstyrelsens opfattelse, i relation  

 til  

 omskæring af drenge, at lægen skal være tilstede under indgrebet.
Lægen er  

 ansvarlig for det udførte indgreb, så længe medhjælpen holder sig til lægens  

 instrukser.
 Eventuelle sager om erstatning vil, efter omstændighederne, kunne  

 dækkes af Patientforsikringen, som også omfatter privatpraktiserende læger.
Information  

 og samtykke Omskæring af drenge under 15 år må ikke udføres, uden at der  

 foreligger et informeret samtykke fra forældremyndighedens indehaver.
Hvis  

 der  

 er tale om fælles forældremyndighed, skal begge parter informeres og give  

 samtykke til indgrebets udførelse.
En ung, der er fyldt 15 år, kan selv give  

 informeret samtykke til omskæring.  

2)  

  Den, der skal  

 give samtykke til omskæring, skal forinden modtage en fyldestgørende  

 information om indgrebet.
Informationen skal gives på en forståelig måde og  

 skal indeholde oplysning om:
  

 	  

 hvordan indgrebet  

 udføres   

 	  

 smerter ved  

 indgrebet og smertelindring   

 	  

 behov for pleje og  

 smertelindring efter indgrebet   

 	  

 risici for  

 komplikationer og bivirkninger.
 Informationen skal gives mundtligt, men bør efter  

 Sundhedsstyrelsens opfattelse tillige suppleres med skriftlig information.
I det omfang, et barn under 15 år er i stand til at forstå  

 situationen, skal barnet informeres og inddrages i beslutningsprocessen vedr.  

 indgrebet.
Barnets tilkendegivelser skal, i det omfang de er aktuelle og  

 relevante, tillægges betydning.
Den læge, der er ansvarlig for indgrebet, er ansvarlig for, at den  

 givne information er fyldestgørende og forståelig.
Lægen skal desuden sikre  

 sig, at det fornødne samtykke foreligger.
Hygiejne Den læge, som har ansvaret for indgrebet, skal sikre sig, at  

 almindelig god faglig standard vedr. kirurgisk hygiejne overholdes, herunder  

 at  

 operationsområdet vaskes sterilt, afdækkes og at der anvendes sterile  

 instrumenter.
Smertelindring Alle børn, også spædbørn, skal sikres den nødvendige,  

 tilstrækkelige og tidssvarende smertelindring, som indgrebet og den  

 postoperative periode kræver.
Der skal ved valg af smertelindring tages  

 hensyn  

 til barnets alder, modenhedsgrad og øvrige medicinske forhold.
Den  

 smertelindring,  

 der vælges, skal desuden være så god som mulig med så lille risiko for  

 bivirkninger og komplikationer som muligt.
Operationsteknik Omskæring af drenge kan udføres på flere måder.
Lægen skal følge  

 den faglige udvikling på området og sikre sig, at han har de nødvendige  

 forudsætninger  

 for både indgrebet og smertelindringen.
Efter  

 operationen Den ansvarlige læge skal sikre sig, at forældrene eller  

 forældremyndighedsindehaveren gives information om den postoperative pleje  

 herunder hygiejniske forholdsregler samt smertelindring.
Journalføring Ved omskæring skal der føres journal efter vanlige retningslinjer  

 for journalføring.  

3) Sundhedsstyrelsen, den 23. maj 2005 Michael von Magnus /Lena Graversen 1)  

 Lægelovens § 6, jf.
Lovbekendtgørelse nr. 272 af 19. april 2001.
 2)  

 Lov om patienters retsstilling nr. 482 af 1. juli 1998, §§ 6-12.
 3)  

 Bekendtgørelse nr. 846 af 10. oktober 2003 om lægers pligt til at føre  

 ordnede  

 optegnelser (journalføring) og Vejledning nr. 118 af 13. oktober 2003 om  

 lægers  

 journalføring.
