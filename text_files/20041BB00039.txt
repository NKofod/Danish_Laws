Fremsat den 26. oktober 2004 af  

 Klaus Hækkerup (S), Ole Stavad (S),  

 Aage Frandsen (SF), Kristen Touborg (SF),  

 Marianne Jelved (RV), Margrethe Vestager (RV),  

 Line Barfod (EL) og Mogens Nørgaard&nbsp  

 ;Pedersen (KD) Forslag til folketingsbeslutning om  

 tilbagebetaling af strafafgift på skattestigninger i 2003 Folketinget pålægger regeringen inden udgangen af 2004 fra  

 overskuddet på statens drifts-, anlægs- og udlånsbudget at tilbagebetale de  

 121  

 mio. kr. til Vestsjællands Amt og 25 mio. kr. til Frederiksberg Kommune, som  

 henholdsvis amtet og kommunen fik pålagt i strafafgift, fordi de satte  

 skatten  

 op med 0,4 procentpoint for 2003, svarende til et brud på regeringens  

 skattestop med 0,02 procentpoint.
Bemærkninger til forslaget Forslagsstillerne lægger afgørende vægt på, at der er lighed for  

 loven og forudsigelighed i forvaltningen.
VK-regeringens helt skønsmæssige  

 strafaktioner mod nogle, men ikke mod andre i samme situation, bryder med  

 disse  

 principper.
Forslagsstillerne ønsker at gøre op med dette helt uacceptable  

 forhold ved fremsættelsen af dette beslutningsforslag.
 Ved sin tiltræden efter folketingsvalget den 20. november 2001,  

 gennemførte VK-regeringen et skattestop som en del af sin politik, herunder  

 også et forbud mod, at de kommunale skattesatser  set under ét   

 blev sat op.
 De kommunale budgetter for 2002 var vedtaget ved regeringens  

 tiltræden, og skattestoppet fik derfor først virkning fra 2003.
For 2003 overholdt primærkommunerne samlet set skattestoppet,  

 medens det amtskommunale skattetryk steg, idet Vestsjællands Amt og  

 Frederiksberg Kommune begge satte udskrivningsprocenten op med 0,4  

 procentpoint,  

 svarende til et brud på regeringens skattestop med 0,02 procentpoint.
Det  

 samlede provenu herved var for Vestsjællands Amts vedkommende 121 mio. kr. og  

 for Frederiksberg Kommunes vedkommende (for den amtskommunale del af  

 kommunen)  

 25 mio. kr.
Dette beløb blev modregnet i statstilskuddet til de to enheder  

 over  

 de næste to år, med halvdelen af beløbet hvert af årene.
I 2003 og i 2004  

 blev  

 statstilskuddet hvert af årene således sat ned med 60,5 mio. kr. til  

 Vestsjællands  

 Amt og med 12,5 mio. kr. til Frederiksberg Kommune.
Hjemmelen til at reducere  

 statstilskuddet fik regeringen ved vedtagelsen af lovforslag nr.
L 92,  

 forslag  

 til lov om regulering af statstilskud til amtskommuner ved ændringer i den  

 amtskommunale udskrivningsprocent, i folketingsåret 2002-03. Begge  

 regeringspartierne og Dansk Folkeparti stemte for lovforslaget.
Af  

 bemærkningerne til lovforslaget fremgår det, at »Regeringen agter at  

 gennemføre  

 en tilsvarende neutralisering overfor kommunerne ved et eventuelt fremtidigt  

 brud på skattestoppet.
Regeringen vil i givet fald søge tilslutning til at  

 udvide den permanente hjemmel til at inddrage et merprovenu til også at  

 omfatte  

 den primærkommunale sektor.« For 2004 overholdt amterne det statslige skattestop, og  

 primærkommunerne satte samlet set skatten op med 0,009 procentpoint.  

 Regeringen  

 valgte at betragte dette som en så bagatelagtig overskridelse, at den ikke  

 ville gennemføre indgreb over for kommunerne.
For 2005 (de netop vedtagne budgetter) gælder det, at amterne  

 har overholdt regeringens skattestop, medens kommunerne samlet set  

 overskrider  

 skattestoppet med 152 mio. kr., svarende til et brud på regeringens  

 skattestop  

 på 0,02 procentpoint.
Altså en overskridelse på helt samme niveau som den  

 amtskommunale overskridelse i 2003. Regeringen har imidlertid tilkendegivet,  

 at  

 den ikke vil straffe kommunerne, selv om skatten skrider en smule, jf.  

 finansminister Thor Pedersens udtalelse i Politiken mandag den 18. oktober  

 2004  

 om, at regeringen i stedet vil »tage initiativ til at reducere de statslige  

 skatter, således at den samlede beskatning ikke stiger.« At amterne blev straffet for en overskridelse på 146 mio. kr. i  

 2003 virker som en helt urimelig og uretfærdig forskelsbehandling set i  

 forhold  

 til, at en overskridelse af primærkommunerne for 2005 på 152 mio. kr. af  

 regeringen bliver betragtet som så bagatelagtig, at det ikke vil medføre  

 nogen  

 reaktion.
En konklusion, som oppositionen er enig i, men som ud fra en  

 lighedsbetragtning så også bør forpligte regeringen til at tilbagebetale  

 strafafgiften for 2003 til Vestsjællands Amt og Frederiksberg Kommune.
Oppositionen fremhævede flere gange under behandlingen af lovforslag  

 nr.
L 92 det problematiske i, at ministeren fik en generel hjemmel til at  

 definere, hvornår skattestoppet var overtrådt, især fordi det ville blive  

 uigennemsigtigt, hvornår princippet i loven skulle anvendes, herunder hvornår  

 det eventuelt skulle gælde for kommunerne.
Det skaber efter oppositionens  

 opfattelse usikkerhed og vilkårlighed i administrationen af et regelsæt, som  

 i  

 sidste ende påvirker det lokale selvstyre og det lokale serviceniveau for  

 borgerne i en negativ retning.
 Forslagsstillerne stemte imod indgrebet i den kommunale  

 skatteudskrivning i 2003 og var enige i, at der ikke skulle foretages noget  

 på baggrund  

 af den bagatelagtige overskridelse i 2004. Forslagsstillerne kan ligeledes  

 tilslutte sig, at der ikke foretages indgreb over for primærkommunerne for  

 2005.
 Forslagsstillerne finder imidlertid, at almindelige  

 lighedsprincipper tilsiger, at Vestsjællands Amt og Frederiksberg Kommune  

 bliver behandlet på samme måde, som man nu vil behandle den primærkommunale  

 overskridelse af skattestoppet, og at straffeafgiften som følge heraf  

 tilbagebetales  

 til de to amtskommunale enheder, og at tilbagebetalingen finansieres via  

 overskuddet på statens budget for indeværende år.
Skriftlig fremsættelse Klaus Hækkerup  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om tilbagebetaling af strafafgift på skattestigninger i  

 2003.
(Beslutningsforslag nr.
B 39).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
