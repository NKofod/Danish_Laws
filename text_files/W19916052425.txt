 Ankenævnet stadfæstede Patentdirektoratets afgørelse om, at et  

 »apparat i miniudgave til personlig beskyttelse mod virkning af  

 jordstråler« ikke fandtes at adskille sig væsentligt fra kendte  

 udførelsesformer, som hævdes at modvirke den påståede stråling.
 Nævnet tog ikke stilling til eksistensen af jordstråling.
År 1991, den 18. december afsagde Patentankenævnet (Grønning-Nielsen, Hans  

 Chr.
Thomsen, Herborg, Laubst, Asger Nielsen) følgende Den 9. juni 1987 indleverede klageren en ansøgning om patent på  

 »apparat i miniudgave til personlig beskyttelse mod virkning af  

 jordstråler«.
 Ansøgningens krav lød således:
 »1. Apparat i miniudgave til personlig beskyttelse mod jordstråling  

 eller virkningen af denne, og nærmere bestemt af den art, som er baseret på  

 effekten af et permanent magnetfelt i kombination med en kobberspole,  

kendetegnet ved , at omfatte i det mindste en, dog fortrinsvis to  

 eller flere permanentmagneter (3) fortrinsvis fremstillet af pulveriseret  

 permanentmagnetisk materiale og hver især indkapslet i et plastmateriale (2)  

 eller lignende ikke elektrisk ledende materiale, at magneterne (i tilfælde af  

 to eller flere) er placeret i en vis indbyrdes afstand for frembringelse af  

 et kraftigt koncentreret magnetisk felt mellem og omkring magneterne, og at  

 magneten eller magneterne er omsluttet af en kobberleder (4) i sluttet eller  

 åben ringform.
 2. Apparat ifølge krav, 1,  kendetegnet ved , at magneten eller  

 magneterne (3) og kobberlederen (4) er tæt indkapslet i en kapsel (1) af  

 plast eller lignende ikke elektrisk ledende materiale.
 3. Apparat ifølge krav 2,  kendetegnet ved , at kapslen (1) har  

 lommestørrelse eller er udformet som et smykke (6), fx et halssmykke for  

 anbringelse i en halskæde eller et armstykke for anbringelse på eller i en  

 armlænke.
 4. Apparat ifølge krav 1,  kendetegnet ved , at magneten eller  

 magneterne udføres af sædvanlige faste permanentmagneter, eksempelvis af  

 sintret magnetmateriale.
5. Apparat ifølge krav 1,  kendetegnet ved , at kobberlederen (4)  

 er opdelt i to eller flere separate ledningsstykker (4a), som er placeret i  

 krans omkring magneten eller magneterne.« Patentdirektoratet udtaltet i skrivelse af 7. marts 1988:
 »1. Vi har behandlet Deres patentansøgning og må meddele Dem, at den  

 efter vores vurdering ikke kan føre til patent, da opfindelsen ikke adskiller  

 sig væsentligt fra kendt teknik, som den forelå før ansøgningens  

 indleringsdag.
 2. Vores begrundelse er som følger:
Der kendes flere eksempler på genstande i miniudgave til beskyttelse mod  

 jordstråler evt. udformet som et smykke, hvor princippet mod indkapsling af  

 en permanent magnet er anvendt.
Vi henviser til FI offentliggørelsesskrift  

 nr. 842.647 (uddrag af oversættelse vedlagt), som viser en genstand til  

 beskyttelse mod jordstråling, med ydre mål på 0,5x1,5x2 cm, hvor en magnet er  

 omringet af en zinkskal.
 Desuden viser DE offentliggørelsesskrift nr. 3.403.094 en permanentmagnet  

 indkapslet i en hylse og omsluttet af en elektrisk leder.
 Endelig viser GB patentskrift nr. 1.068.435 en genstand til beskyttelse  

 mod jordstråler, udformet som et smykke.
3. Vi erkender, at Deres konstruktion som beskrevet i kravene ikke direkte  

 kan udledes af ovennævnte publikationen, men når formålet som De anfører i  

 beskrivelsens almindelige del inddrages i vurderingen, (formålet opfyldes ved  

 de kendte konstruktioner), kan vi ikke se Deres opfindelse adskiller sig så  

 væsentligt fra kendt teknik, at patent kan stilles i udsigt.« Hertil anførte klageren i skrivelse af 28. marts 1988 bl.a.:
 »Den foreliggende opfindelse adskiller sig fra den kendte teknik ved  

 følgende forhold:
a) kompakt form, til anvendelse som et smykke eller til at medbringe i en  

 lomme, b) beskyttelsesvirkning opnået ved fri udstråling fra kraftigt magnetfelt, c) tilpasning af effekt ved valg af antal magneter, d) åben eller lukket ringformet leder af kobber uden kontakt med magneter,  

 mulighed for vilkårligt antal magneter indenfor ringform, e) sintrede magneter af pulveriseret permanentmagnetmateriale fikseret i  

 en hærdemasse, fx af plast.
Magnetfelt opbygget af den samlede virkning fra  

 det store antal separate magnetkorn i massen, hvorved opnås den epokegørende  

 feltvirkning, som kendetegner apparatet.
Apparatet har vist sin brugsværdi i  

 praksis ved allerede at være solgt til adskillige tilfredse kunder, hvis af  

 jordstråling forårsagede gener er afhjulpet.« Klageren gennemgik i skrivelsen af de enkelte patentskrifter og redegjorde  

 for forskelle mellem den ansøgte opfindelse og de i skrifterne beskrevne  

 opfindelser.
 Direktoratet fastholdt i skrivelse af 6. juli 1989, at ansøgningen ikke  

 vedrører en patenterbar opfindelse.
 Direktoratet anførte bl.a. følgende:
 »1. Vi har påny behandlet Deres patentansøgning, og er fortsat af den  

 mening, at Deres opfindelse ikke adskiller sig væsentligt fra den kendte  

 teknik, jf. nedenfor.
 2. De lægger i Deres ovennævnte svar vægt på at Deres oprindelse adskiller  

 sig fra den kendte teknik ved følgende aspekter:
a.
Kompakt form, f.eks. som et smykke.
b.
Fri udstråling fra et magnetfelt.
c.
Tilpasning af effekt ved valg af antal magneter.
d.
Særlig udformning af magneterne i eventuelt plast.
e.
Ringformet (åben eller lukket), leder af kobber uden kontakt med  

 magneter.
Af disse aspekter har a, b og c ikke direkte betydning for opfindelsens  

 principper i relation til konstruktionens virkning, der er at beskytte mod  

 jordstråler.
Hertil er ifølge opfindelsens principper udformningen af  

 magneterne med omsluttet kobberleder (aspekt d og e), de afgørende  

 bestanddele.
Disse bestanddele mener vi dog fortsat ikke adskiller sig så  

 væsentligt fra kendt teknik, at patent kan stilles i udsigt.
For yderligere,  

 i forhold til vor argumentation i vort brev af 7. marts 1988, at understrege  

 dette, vedlægger vi DE offentliggørelse nr. 3619825, som viser en måtte (som  

 ganske vist er temmelig stor), hvori der er indlagt permanente magneter og  

 trådnet af f.eks. kobberl.
Selv om vi fremdeles godt kan se at de kendte  

 konstruktioner ikke er identiske med Deres, kan vi ikke se at Deres  

 konstruktion giver nogen virkning udover hvad der måtte forventes ved  

 konstruktion af Deres apparat til beskyttelse mod jordstråler.
Endeligt  

 bemærker vi at det er vanskeligt for os at se, hvilken betydning det har at  

 kobberlederne ikke må berøre magneterne.« I skrivelse af 3. december 1989 fastholdt klageren, at ansøgningen  

 vedrører en patenterbar opfindelse, idet den adskiller sig væsentlig fra  

 kendt jordstråleteknik.
Klageren anførte bl.a., at den teknik, der kommer  

 tættest på patentkravene, er GB patent nr. 1.068.435, hvilket patent  

 imidlertid vedrører kosmisk stråling, hvorfor patentet ikke skønnes at kunne  

 afvises som foregribende.
 Vedrørende kobberlederne anførte klageren følgende:
»På spørgsmålet om, hvilken betydning det har, at kobberlederne ikke  

 berører magneterne og at kobberspolen er åben, kan siges, at de fysiske  

 fænomener der opstår i og omkring magneterne og magnetfeltet er vanskelig at  

 give en eksakt forklaring på, men at forsøg i praksis har vist, at  

 konstruktionsprincippet er overlegent i forhold til apparater, hvor  

 kobberlederen er viklet direkte omkring magneten i en lukket spoleform.  

 Formodentlig skyldes den bedre virkning, at det udstrålende felt fra magneten  

 forstærkes ved et interferensfænomen, der opstår i rummet mellem magneten og  

 spolen.« Direktoratet afslog ved skrivelse af 6. februar 1990 ansøgningen med  

 følgende begrundelse: »...
 2. Vi fastholder at Deres konstruktion defineret i kravene af 29. maj  

 1987, ikke adskiller sig væsentligt fra kendt teknik, at de i vore breve af  

 7. september 1987 og 6. juli 1989 anførte grunde, d.v.s.
a.
Det er fra FI offentliggørelsesskrift nr. 842.647 kendt, at udforme en  

 genstand i miniudgave til beskyttelse mod jordstråler, hvor en permanent  

 magnet indgår i konstruktionen og er omringet af ledende materiale.
Vi  

 bemærker i denne forbindelse, at vi ikke er enig med Dem i (jf.
Deres brev af  

 5. april 1988, 1. afsnit), at denne kendte genstand skulle være virkningsløs  

 uden jordforbindelse, da det udtrykkeligt i publikationen er anført, at den  

 virker ved et areal på 10x10 m. uden jordforbindelse, se oversættelsen linie  

 24-26.
b.
DE offentliggørelsesskrift nr. 3.619.825 viser en måtte til beskyttelse  

 mod jordstråler, hvor bl.a. en permanent magnet (11) er omsluttet af  

 kobberledere (1, 3), d.v.s. i princippet på samme måde som vist i Deres  

 ansøgnings fig. 3. Sammenfattende er det altså kendt, at fremstille genstande  

 i miniudgave til beskyttelse mod jordstråler, og at anvende princippet med en  

 permanent magnet omsluttet af en kobberleder.
 3. Selv om kravenes indhold ikke til fulde kan udledes af ovennævnte  

 publikationer (f.eks. at magneterne er indkapslet i plast, og at genstanden  

 er udformet som et smykke, hvilket ikke har betydning for den tekniske  

 effekt), er vi fortsat af den opfattelse, at Deres ansøgning ikke definerer  

 en opfindelse, der adskiller sig væsentligt fra kendt teknik.
4. Vi bemærker yderligere, at vi ikke er enig med Dem i, at GB  

 patentskrift nr. 1.068.435 angiver den teknik, som kommer nærmest  

 opfindelsen, da der ikke er tale om at udnytte permanente magneter.
Skriftet  

 var fremdraget, for at vise at det er kendt, at udforme genstande til  

 beskyttelse mod stråler (kosmiske stråler og ikke jordstråler, som vi  

 fejlagtigt anførte i vort brev af 6. juli 1989), udformet som et  

 smykke.« Denne afgørelse har klageren ved skrivelse af 4. april 1990 indbragt for  

 Patentankenævnet.
 Klageren har i ankebegrundelsen bl.a. anført:
»Til argumentationen i skrivelsen af 3. december 1989 kan tilføjes,  

 at det forhold, at permanentmagneteten eller -magneterne er fremstillet af  

 sintret, pulveriseret permanentmagnetisk materiale i praksis har vist sig at  

 bidrage positivt til apparatets terapeutiske virkning. Årsagen hertil ligger  

 formodentlig i det forhold, at de mange små magneter, som permanentmagneten  

 er sammensat af, hver bidrager med et felt som åbenbart øger effekten af  

 apparatet.« Klageren anmodede i ankeskrivelsen om, at der ikke ville blive truffet  

 afgørelse i sagen, før klageren havde haft mulighed for at indsende  

 dokumentation for opfindelsens terapeutiske virkning.
I skrivelse af 28. juli  

 1991 har klageren indsendt en udtalelse af 20. april 1991 fra dyrlæge Niels  

 Løwig Larsen, hvilken udtalelse - med vedhæftede bilag Ankenævnet er anmodet  

 om at tage i betragtning ved vurderingen af opfindelsens gavnlige virkning.
 Ankenævnet har behandlet sagen på sit møde den 14. august 1991.
 Klageren gav ikke møde.
 Ankenævnet skal udtale:
 Den ansøgte opfindelse findes ikke at adskille sig væsentligt fra kendte  

 udførselsesformer, som hævdes at modvirke den påståede stråling.
 Nævnet har ikke herved taget stilling til eksistensen af jordstråling  

 eller de anførte modholds tekniske kvaliteteter.
 Herefter bestemmes:
 Direktoratets afslag på at meddele patent stadfæstes.
