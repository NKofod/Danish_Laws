Fremsat den 12. november 2002 af  

 Anne Baastrup (SF), Aage Frandsen (SF),  

 Kristen Touborg (SF) og Kamal Qureshi (SF) Forslag til Lov om ændring af lov om kommunernes  

 styrelse (Ligestilling af etniske minoriteter) § 1 I lov om kommunernes styrelse, jf. lovbekendtgørelse nr. 629 af 29.  

 juni 2001, som senest ændret ved § 3 i lov nr. 145  af  25. marts 2002  

 om ændring af forskellige love som følge af  

 sammenlægningen af de bornholmske kommuner, foretages følgende  

 ændringer:
 1. Efter § 62, stk. 3, indsættes som nyt stykke:
» a)	hvorvidt kommunen har formuleret en politik for ligestilling af  

 etniske minoriteter, og i givet fald det nærmere indhold af denne  

 og b)	andre forhold, der skønnes at have betydning for vurderingen  

 af kommunens indsats på området for ligestilling af etniske  

 minoriteter.« § 2 Loven træder i kraft den 1. juli 2003.
Bemærkninger til lovforslaget Almindelige bemærkninger Med lovforslaget får kommunerne en forpligtelse til  

 over for kommunens beboere mindst en gang hvert andet år at  

 redegøre for situationen med hensyn til ligestilling af etniske  

 minoriteter blandt de kommunalt ansatte.
Redegørelsen skal bl.a.  

 indeholde oplysninger om, hvorvidt kommunen har formuleret en politik for  

 ligestilling af etniske minoriteter, og i givet fald det nærmere  

 indhold af denne.
 Formålet er at skabe synlighed med hensyn til  

 kommunernes arbejde med at integrere etniske minoriteter på  

 arbejdsmarkedet ved at fokusere på den interne politik i kommunen  

 vedrørende etnisk ligestilling på de kommunale arbejdspladser.  

 Samtidig hermed sættes ligestilling af etniske minoriteter på  

 dagsordenen i de enkelte kommuner, og det giver kommunerne et større  

 incitament  til at arbejde på at sikre en ligelig repræsentation  

 af de forskellige etniske minoriteter på egne arbejdspladser.
 Ifølge den gældende § 62 i lov om kommunernes  

 styrelse har kommunalbestyrelsen en forpligtelse til at redegøre  

 for:
indholdet og omfanget af de væsentlige kommunale ydelser, der  

 tilbydes eller vil blive tilbudt kommunens beboere.
Redegørelsen skal  

 tillige indeholde oplysninger om de mål, som kommunalbestyrelsen har  

 sat for udviklingen på de pågældende områder.
driftsopgaver, der efter udbud udføres af andre end kommunen  

 selv.
Redegørelsen skal bl.a. indeholde en vurdering af  

 opgaveudførelsen.
situationen med hensyn til ligestilling mellem kvinder og mænd  

 blandt de kommunalt ansatte.
Redegørelsen skal indeholde oplysning om  

 kommunens ligestillingspolitik, den kønsmæssige fordeling i de  

 enkelte stillingskategorier og andre forhold, der skønnes at  

 være relevant for en vurdering af kommunens indsats på  

 området.
Bestemmelsen blev sat ind i loven ved vedtagelsen af lov  

 nr. 380 af 14. juni 1995 om lov om ændring af lov om kommunernes  

 styrelse.
Under forhandlingerne om lovforslaget stillede Enhedslisten og SF  

 forslag om, at der i lovens § 62 også skulle være et krav om en  

 redegørelse fra kommunalbestyrelsens om situationen med hensyn til den  

 etniske ligestilling blandt de kommunalt ansatte.
 De økonomiske og administrative konsekvenser for det offentlige.
 Der må forventes at skulle bruge ressourcer i et  

 mindre omfang til udarbejdelsen af redegørelsen i de enkelte kommuner  

 og amtskommuner.
 De økonomiske og administrative konsekvenser for erhvervslivet  

 m.v.
 En kommunal redegørelse for situationen med hensyn  

 til ligestilling af etniske minoriteter blandt de kommunalt ansatte skaber en  

 større tilgængelighed og forudsigelighed vedrørende  

 kommunens arbejde for såvel borgerne som erhvervslivet i kommunen, og  

 det kan have en positiv effekt for borgerne og erhvervslivet.
De miljømæssige konsekvenser Forslaget har ingen miljømæssige  

 konsekvenser.
Forholdet til EU-retten Forholdet påvirker ikke EU-retten.
Bemærkninger til lovforslagets enkelte  

 bestemmelser Til § 1 Formålet med bestemmelsen er at sikre, at der  

 på et kvalificeret niveau oplyses om ligestilling af de etniske  

 minoriteter i den enkelte kommune.
 I de tilfælde, hvor politikken er formuleret ved  

 udarbejdelse af en handlingsplan for arbejdet med etnisk ligestilling i  

 kommunen, vil kravet om oplysning om målsætningerne være  

 opfyldt ved en redegørelse for indholdet af  

 målsætningerne, der følger af handlingsplanen.
 Redegørelsen skal endelig indeholde andre forhold,  

 der skønnes at have betydning for vurderingen af kommunens indsats  

 på området for ligestilling af etniske minoriteter, f.eks. om den  

 enkelte kommune har igangsat særlige initiativer på  

 området.
Til § 2 Det foreslås, at loven skal træde i kraft den  

 1. juli 2003. Forslagsstillerne forestiller sig, at de første  

 redegørelser foreligger ultimo 2005.
Skriftlig fremsættelse Anne Baastrup Som ordfører for forslagsstillerne tillader jeg mig  

 herved at fremsætte:
 Forslag til lov om ændring af lov om kommunernes  

 styrelse. (Ligestilling af etniske minoriteter).
(Lovforslag nr.
L 84).
 Jeg henviser i øvrigt til de bemærkninger,  

 der ledsager lovforslaget, og anbefaler det til Tingets velvillige  

 behandling.
Bilag Lovforslaget sammenholdt med gældende lov Gældende formulering Lovforslaget § 62 Kommunalbestyrelsen skal over for kommunens beboere redegøre for  

 indholdet og omfanget af de væsentligste kommunale ydelser, der  

 tilbydes eller vil blive tilbudt kommunes beboere.
Redegørelsen skal  

 tillige indeholde oplysninger om de mål, som kommunalbestyrelsen har  

 sat for udviklingen på de pågældende områder.  

 Redegørelsen skal afgives mindst hvert andet år.
Stk. 2. Kommunalbestyrelsen skal over for kommunens  

 beboere mindst hvert andet år redegøre for de driftsopgaver, der  

 efter udbud udføres af andre end kommunen selv.
Redegørelse  

 skal indeholde oplysninger om, hvornår opgaverne har været  

 udbudt, hvorvidt opgaverne udføres af andre kommuner, andre offentlige  

 myndigheder eller private, samt hvorvidt kommunen selv har budt på  

 opgaveudførelsen.
Endvidere skal redegørelsen indeholde en  

 vurdering af opgaveudførelsen.
Stk. 3. Kommunalbestyrelsen skal over for kommunens  

 beboere mindst hvert andet år redegøre for situationen med  

 hensyn til ligestillingen mellem kvinder og mænd blandt de kommunalt  

 ansatte.
Redegørelsen skal indeholde oplysning om a)	hvorvidt kommunen har formuleret en ligestillingspolitik, og i givet  

 fald det nærmere indhold af denne, b)	den kønsmæssige fordeling i forhold til de enkelte  

 stillingskategorier og c)	andre forhold, der skønnes at have betydning for vurderingen  

 af kommunens indsats på ligestillingsområdet.
 1. Efter § 62, stk. 3, indsættes som nyt stykke:
