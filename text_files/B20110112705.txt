Bekendtgørelse om ændring af bekendtgørelse om salmonella hos svin § 1 I bekendtgørelse nr. 1722 af 22. december 2010 om salmonella hos svin foretages følgende ændringer:
 1. Overalt i bekendtgørelsen ændres »fødevareregionen« og »fødevareregionens« til henholdsvis »Fødevarestyrelsen« og »Fødevarestyrelsens«.
 2. § 18, stk. 6 affattes således:
»Stk. 6. Den ansvarlige for virksomheden skal sikre, at resultatet af overvågningen for den pågældende måned indberettes senest 14 dage inde i den efterfølgende måned.
Indberetningen af serotypen kan dog ske, når den foreligger.
Indberetningen sker til Fødevarestyrelsen efter styrelsens anvisninger.« 3. § 29 affattes således:
»§ 29. Laboratoriet skal straks indberette enhver bakteriologisk eller serologisk påvisning af salmonellabakterier eller antistoffer mod salmonella i prøver udtaget efter reglerne i § 3, stk. 2 og 4, § 4, § 10, stk. 4, § 15 eller § 17, til Fødevarestyrelsen.« 4. Bilag 9 affattes som bilag 1 til denne bekendtgørelse.
§ 2 Bekendtgørelsen træder i kraft den 8. december 2011.
