§ 1.  Fra 1. april 1969 ændres registreringen af  

 arbejdsgivere efter § 14 i arbejdsministeriets bekendtgørelse nr. 47 af 7.  

 marts 1964 vedrørende loven om Arbejdsmarkedets Tillægspension således, at  

 arbejdsgivere, der den 1. april 1969 eller senere bliver omfattet af loven om  

 Arbejdsmarkedets Tillægspension, registreres i Arbejdsmarkets Tillægspension  

 på grundlag af en blanket, der er fælles for tilmeldelse til henholdsvis  

 Arbejdsmarkedets Tillægspension og det centrale register over  

 indeholdelsespligtige i henhold til kildeskatteloven, og som indsendes til  

 kildeskattedirektoratet.
Der udstedes herefter et registreringsbevis  

 udvisende det arbejdsgivernummer, der af arbejdsgiveren skal benyttes ved  

 indbetaling af bidrag til Arbejdsmarkedets Tillægspension.
 Stk. 2.  Arbejdsgivere, der efter at være tilmeldt det  

 centrale register over indeholdelsespligtige efter kildeskatteloven bliver  

 omfattet af loven om Arbejdsmarkedets Tillægspension, skal ved tilmeldelse  

 til Arbejdsmarkedets Tillægspension benytte en med det modtagne  

 registreringsbevis fulgt blanket.
 § 2.  Arbejdsgivere, der bliver omfattet af loven om  

 Arbejdsmarkedets Tillægspension i tiden fra 1. april 1969 til og med 8. maj  

 1969 skal foretage den i § 1 foreskrevne tilmeldelse senest den 16. maj 1969.  

 Arbejdsgivere, der bliver omfattet af loven om Arbejdsmarkedets  

 Tillægspension efter den 8. maj 1969, skal foretage tilmeldelse senest 8 dage  

 efter første lønudbetaling, dog at tilmeldelse, hvis lønningsperioden er  

 længere end 1 måned, skal ske senest 1 måned efter arbejdsforholdets  

 begyndelse.
 Stk. 2.  For så vidt angår arbejdsgivere, der bliver  

 omfattet af loven om Arbejdsmarkedets Tillægspension uden at være  

 indeholdelsespligtige efter kildeskatteloven, kan bestyrelsen for  

 Arbejdsmarkedets Tillægspension fastsætte en længere frist end i stk. 1  

 nævnt.
 Arbejdsministeriet, den 18. april 1969.
 Lauge Dahlgaard.
/K.
Kampmann.
