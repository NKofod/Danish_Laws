 I medfør af § 22, 2. punktum, i lov om arbejdsbeskyttelse inden for  

 landbrug, skovbrug og gartneri, jfr. lovbekendtgørelse nr. 299 af 4. juli  

 1968, fastsættes:
 Ulykkes- og sundhedsfarer.
 § 1.  Til arbejde med de tekniske anlæg, hjælpemidler  

 og materialer og med de arbejdsprocesser og arbejdsmetoder, der er angivet i  

 vedføjede fortegnelse, må børn under 14 år ikke anvendes.
 Stk. 2.  Forbudet omfatter selvstændigt arbejde,  

 herunder navnlig pasning eller betjening, og hvad dermed kan ligestilles i  

 henseende til faglighed.
 § 2.  Hvor der i medfør af § 21, nr. 1, i lov om  

 arbejderbeskyttelse inden for landbrug, skovbrug og gartneri er udfærdiget  

 nærmere forskrifter (* 1) for benyttelse af særlige farlige tekniske  

 hjælpemidler samt vedrørende arbejdsprocesser, der rummer alvorlig  

 eksplosions-, brand- eller sundhedsfare, gælder den i sådan forskrift  

 eventuelt fastsatte lavalder.
 Fælles bestemmelser.
 § 3.  Direktoratet for arbejdstilsynet kan tage den i  

 § 1 omhandlede fortegnelse op til årlig revision og kan efter forhandling med  

 landboorganisationernes maskinudvalg og eventuelt arbejdsgiver- og  

 arbejderorganisationer inden for vedkommende fag gøre indstilling om  

 eventuelle ændringer.
 Stk. 2.  Direktoratet kan endvidere i den mellem de  

 årlige revisioner liggende periode foreslå lempelser og udvidelser i  

 fortegnelsen.
 § 4.  Når særlige forhold i de enkelte tilfælde gør  

 det rimeligt og forsvarligt, kan direktoratet for arbejdstilsynet indrømme  

 undtagelser fra forbudet i § 1.
 Stk. 2.  Skønner tilsynet, at anvendelsen af børn under  

 14 år ved et bestemt arbejde medfører overhængende betydelig fare for deres  

 liv eller sundhed, kan det nedlægge foreløbigt forbud mod denne anvendelse,  

 uanset om forholdet er optaget i fortegnelsen eller ej.
 § 5.  Direktoratet for arbejdstilsynet kan påbyde  

 fremstillere, sælgere, udstillere, udlejere, udlånere eller brugere af de i §  

 1 omhandlede maskiner at forsyne disse med et af direktoratet godkendt opslag  

 om, at pågældende maskine ikke må passes af børn under 14 år.
 Straffebestemmelser.
 § 6.  Overtrædelse af denne bekendtgørelse straffes  

 efter lov om arbejderbeskyttelse inden for landbrug, skovbrug og gartneri §  

 24, jfr. lovbekendtgørelse nr. 297 af 4. juli 1968 af lov om almindelig  

 arbejderbeskyttelse § 71, med bøder, for så vidt forholdet ikke efter  

 lovgivningens almindelige bestemmelser medfører højere straf.
 Ikrafttrædelsesbestemmelser.
 § 7.  Denne bekendtgørelse træder i kraft den 1. april  

 1969.
 Stk. 2.  Socialministeriets bekendtgørelse nr. 233 af  

 31. august 1956 om børns og unge menneskers farlige arbejde inden for  

 landbrug, skovbrug og gartneri, ophæves.
 Arbejdsministeriet, den 13. marts 1969.
 Lauge Dahlgaard.
 /Lundbeck.
 Fortegnelse.
 Ulykkes- og sundhedsfarer.
Supplement Lov om arbejderbeskyttelse inden for landbrug, skovbrug og  

 gartneri,  jfr. lovbekendtgørelse nr. 299 af 4. juli 1968:
 § 11,  stk. 5:
»Under maskineriets gang må pålægning af remme, snore o.lign.,  

 rensning, smøring og eftersyn af drivværk og maskiner kun foretages, når det  

 er uomgængeligt nødvendigt, og da kun under iagttagelse af særlig  

 forsigtighed, derunder at vedkommende arbejder (medhjælper) ikke er iført  

 klæder, der forøger faren ved arbejdet.
Personer under 18 år må aldrig  

 anvendes til dette arbejde.« § 16,  stk. 1:
»Til pasning af dampkedler, kogekedler og dampbeholdere under tryk  

 samt sådanne andre beholdere, hvori væske findes opvarmet over kogepunktet  

 ved atmosfærens tryk, må kun anvendes pålidelige personer, der er fyldt 19  

 år.« Hvad angår de yderligere krav, der stilles til kedelpassere, henvises til  

 ordlyden i selve loven.
 § 19A, stk. 4:
»Ved arbejde, der udsætter de beskæftigede for ioniserende stråling,  

 må personer under 18 år ikke anvendes.« Bendtgørelser.
Bekendtgørelse nr. 233 af 1. august 1934,om  

 indretningen og brugen af acetylengasværker § 22:
»Pasning af acetylengasværker må kun udføres af pålidelige personer,  

 der er fyldt 18 år og har modtaget den fornødne vejledning i pasningen,  

 derunder nøje oplysning om de nedenfor angivne forsigtighedsregler (§§  

 23-27).« Bekendtgørelse nr. 309 af 16. november 1935 om indretningen og brugen  

 af mekanisk drevne elevatorer § 23, stk. 1 og stk. 4:
»Betjening og brug.
Når en person-elevator ikke er kontinuerligt  

 gående (paternoster-elevatorer) eller er indrettet til farefri betjening af  

 de befordrede personer selv (elektrisk trykknap-styring o.lign.), skal  

 elevatoren betjenes af en fører.
Denne skal være en pålidelig person over 16  

 år, som er fuldt fortrolig med elevatorens styring.« »Gods-elevatorer må ikke betjenes eller betrædes af personer under 16  

 år.« Bekendtgørelse nr. 273 af 27. maj 1940 om indretningen og brugen af  

 stationære generatorgasanlæg til drift af motorer § 9, stk. 1, og den  

 enslydende § 10, stk. 1, i bekendtgørelse nr. 170 af 29. marts 1943 om  

 indretningen og brugen af stationære anlæg til fremstilling af generatorgas  

 til forbrænding:
»Pasning - herunder rensning og eftersyn - af anlægget må kun udføres  

 af pålidelige personer, der er fyldt 18 år og har modtaget den fornødne  

 vejledning i pasningen.« Bekendtgørelse nr. 401 af 27. juli 1945 om indretningen og brugen af  

 mekanisk drevne kraner § 5, stk. 1:
»Til betjening af kraner, der er bestemt til fast kranfører, må kun  

 anvendes en ædruelig og pålidelig person, der er fyldt 20 år og er fortrolig  

 med betjeningen af kranen.« Bekendtgørelse nr. 539 af 30. december 1950 om indretningen og brugen  

 af køleanlæg § 14, stk. 1:
»Pasning af køleanlæg må kun udføres af personer, der er fyldt 18 år  

 og er tilbørligt instrueret om pasningen.« Bekendtgørelse nr. 3 af 3. januar 1956 om indretningen og brugen af  

 mekanisk drevne vridemaskiner § 9, stk. 1.:
»Det er forbudt at beskæftige personer under 16 år ved mekanisk  

 drevne vridemaskiner.« Bekendtgørelse nr. 295 af 15. september 1958 om indretningen og brugen  

 af mekanisk drevne excenterpresser o.lign., som ændret ved bekendtgørelse nr.  

 380 af 11. oktober 1965, bilagets Sikkerhedsforskrifter, pkt. 24, stk. 2:
»For beskæftigelse af unge mennesker under 18 år ved excenterpresser  

 gælder reglerne i den til enhver tid gældende bekendtgørelse om unge  

 menneskers farlige arbejde, udstedt i medfør af § 38, stk. 5 i lov nr. 226 af  

 11. juni 1954 om almindelig arbejderbeskyttelse.« Bekendtgørelse nr. 14 af 26. januar 1961, som ændret ved  

 bekendtgørelse nr. 215 af 20. juni 1961, om sikkerhedsforskrifter for  

 mekanisk drevne slibemaskiner og slibeskiver, bilagets pkt. 51:
»Slibemaskiner må ikke betjenes af unge mennesker under den i  

 socialministeriets bekendtgørelse nr. 149 af 30. maj 1956 om unge menneskers  

 farlige arbejde fastsatte aldersgrænse (16 år).« (* 1) Se herom det til bekendtgørelsens fortegnelse føjede supplement.
