 I medfør af § 2, stk. 5, § 3, § 5, § 6, § 11, stk. 2, § 12, stk. 2, og §  

 28 i lov om skibes sikkerhed m.v., jf. lovbekendtgørelse nr. 400 af 18. juni  

 1993, og efter bemyndigelse i bekendtgørelse nr. 570 af 26. september 1988  

 fastsættes:
 § 1.  I denne forskrift betyder åbne, lette  

 kystredningsfartøjer: åbne, hurtiggående fartøjer af en fast konstruktion  

 eller en kombination af en fast og opskummet konstruktion til gennemførelse  

 af eftersøgnings- og redningsaktioner i kystområder.
 § 2.  Forskriften finder anvendelse for bygning og  

 udstyr m.v. af kystredningstjenestens åbne, lette kystredningsfartøjer med en  

 bruttotonnage under 20.
 Stk. 2.  Forskriften omfatter fartøjer, hvis køl er lagt  

 eller som befinder sig på et tilsvarende konstruktionsstadium den 1.  

 september 1993 eller senere.
 Stk. 3.  For fartøjer, der er bygget før den 1.  

 september 1993, men som efter denne dato underkastes ombygning, herunder  

 motorudskiftning, finder bestemmelserne anvendelse på den del af fartøjet,  

 der er berørt af ombygningen.
 § 3.  De nærmere bestemmelser for fartøjernes bygning  

 og udstyr m.v. er optrykt som bilag til denne forskrift.
 § 4.  Overtrædelse af denne forskrift straffes med  

 bøde, hæfte eller fængsel.
 § 5.  Forskriften træder i kraft den 1. september  

 1993.
Søfartsstyrelsen, den 6. august 1993 Niels J.
Bagge /Peter Lauridsen Bilag til teknisk forskrift om åbne, lette kystredningsfartøjer Indholdsfortegnelse  1 Definitioner 2 Ækvivalens og afprøvning 3  

 Godkendelse og synsterminer 4 Funktionskrav 5 Konstruktion og arrangement 6  

 Opdrift 7 Fribord og stabilitet 8 Mærkning 9 Fremdrivningsmaskineri 9.1  

 Fremdrivningsanlæg 9.2 Motorkasse 9.3 Propelbeskyttelse 9.4 Instrumentering  

 9.5 Afskærmning 9.6 Startsystem 9.7 Brændstofsystem 9.8 Udstødssystem 9.9  

 Kølvandssystem og søforbindelser 9.10 Smøreoliesystemet 9.11 Lænsning 9.12  

 El-installationer 9.13 Landtilslutning 9.14 Brandslukning 10 Udrustning 1 Definitioner 1.1 »Lette kystredningsfartøjer«: kystredningstjenestens åbne,  

 hurtiggående fartøjer af en fast konstruktion eller en kombination af fast og  

 opskummet konstruktion.
 1.2 »Åbne fartøjer«: fartøjer, som ikke er heldækket og hvor der  

 ikke findes huse, lukafer eller andre former for aflukkede rum, hvor de  

 ombordværende kan opholde sig.
 1.3 »Maksimale antal personer«: det antal personer, der kan  

 placeres siddende i fartøjet inden for lønningen, idet der regnes med en  

 cirkel med en diameter på 0,50 m for hver person.
 1.4 »Længde overalt«: fartøjets længde overalt i meter,  

 eksklusive eventuelle fenderlister, såfremt disse ikke indgår i opdriften.
 1.5 »Bredde«: fartøjets største bredde, eksklusive eventuelle  

 fenderlister, såfremt disse ikke indgår i opdriften.
 1.6 »En person«: svarer til en person med en gennemsnitsvægt på  

 75 kg.
2 Ækvivalens og afprøvning 2.1 Dersom denne forskrift kræver, at et bestemt tilbehør, materiale,  

 anordning eller apparat, eller type heraf, skal anbringes eller forefindes i  

 et fartøj, eller at der skal træffes en bestemt foranstaltning, eller der  

 stilles bestemte krav til bygning og konstruktion, skal Søfartsstyrelsen  

 tillade, at der anbringes eller forefindes et andet tilbehør, materiale,  

 anordning eller apparat, eller type heraf, eller at der træffes en anden  

 foranstaltning i fartøjet, eller fartøjet er bygget eller konstrueret på  

 anden måde, hvis den ved afprøvning heraf eller på anden måde finder det  

 godtgjort, at et sådant tilbehør, materiale, anordning eller apparat, eller  

 type heraf, eller foranstaltning, eller bygning og konstruktion, er mindst  

 lige så effektiv som det, der kræves efter forskriften.
 2.2 Søfartsstyrelsen accepterer afprøvninger, der udføres af anerkendte  

 prøveinstitutter, herunder af prøveinstitutter i andre EF-medlemsstater, som  

 giver passende og tilfredsstillende garantier af en teknisk, fagmæssig og  

 uafhængig art.
3 Godkendelse og synsterminer 3.1 Disse forskrifter er generelt baseret på, at der bygges en prototype  

 af fartøjet i overensstemmelse med kravene i punkterne 4-10. Prototypen skal  

 herefter underkastes prototypeprøve, jf.
Søfartsstyrelsens vejledning om  

 prototypeprøver for åbne, lette kystredningsfartøjer.
3.2 Når en fartøjstype er typegodkendt, skal efterfølgende producerede  

 fartøjer være identiske med prototypen.
For en serie af ens  

 kystredningsfartøjer skal fabrikanten indføre en procedure for  

 kvalitetskontrol, der sikrer, at fartøjerne fremstilles til samme standard  

 som prototypen.
Samtlige producerede fartøjer skal underkastes et første  

 hovedsyn af Søfartsstyrelsen inden de sættes i fart.
 3.3 For fartøjer, der produceres som enkeltstyksproduktion gælder, at der  

 ikke udstedes typegodkendelse, men hvert enkelt fartøj skal underkastes  

 kontrol, syn og prøver iht. disse forskrifter.
 3.4 Ethvert fartøj, der har undergået en væsentlig reparation eller  

 fornyelse, skal underkastes syn.
 3.5 Efter det lovpligtige første hovedsyn skal fartøjet underkastes  

 periodisk hovedsyn med mellemrum af højst 24 måneder regnet fra sidste  

 hovedsyn.
 3.6 Såfremt fartøjet mellem operationerne opbevares tørt under beskyttende  

 forhold, kan perioden mellem syn forlænges, dog til maksimalt 48 måneder.
4 Funktionskrav 4.1 Fartøjet skal kunne rumme minimum 9 personer, heraf 2  

 besætningsmedlemmer og 1 person på båre.
 4.2 Fartøjet skal fuldt udrustet og med 3 personer om bord kunne sejle med  

 en hastighed på minimum 25 knob.
 4.3 Fartøjet skal i konditionen anført i pkt. 4.2 kunne accelerere fra  

 stilstand til 25 knob på højst 15 sekunder, og med fuld motorydelse skal have  

 en operationstid på minimum 4 timer.
 4.4 Fartøjet skal være selvoprettende eller være udstyret med apparatur,  

 der ved manuel betjening kan rette fartøjet op efter en kæntring.
 4.5 Selvlænsearrangementet med stilleliggende fartøj skal være effektivt,  

 hvilket skal demonstreres under praktiske søprøver.
 4.6 Fartøjet skal have manøvreevner, der er passende til  

 anvendelsesformålet.
5 Konstruktion og arrangement 5.1 Fartøjer, der har en motoreffekt, som giver en maksimal fart på 30  

 knob eller derunder i en kondition som angivet i pkt. 4.2, skal i princippet  

 konstrueres i henhold til gældende regler for redningsbåde, som er angivet i  

 Meddelelser fra Søfartsstyrelsen B.
Dog skal fald- og stødprøver udføres ved  

 vægte svarende til kravene i pkt. 4.2.
 5.2 Hvor konstruktionen på grund af fartøjets særlige anvendelse udsættes  

 for større påvirkninger end normalt for en redningsbåd, skal de konstruktive  

 elementer, såsom fundamenter, understøtninger, afstivninger m.m. udføres, så  

 de kan modstå sådanne påvirkninger.
5.3 Fartøjer, der har en motoreffekt, som giver en maksimal fart på mere  

 end 30 knob, skal dimensioneres iht. et anerkendt klassifikationsselskabs  

 regler for redningsfartøjer.
Dog skal servicefactoren angivet i selskabets  

 regler fordobles.
Fartøjet skal dog som minimum dimensioneres til at modstå  

 en påvirkning svarende til 10 gange tyngdeaccelerationen målt vertikalt i  

 fartøjets tyngdepunkt.
Faldprøvehøjden skal for sådanne fartøjer øges til 4  

 meter.
 5.4 Fartøjet skal, fuldt udrustet med minimum 9 personer om bord, have et  

 tilfredsstillende fribord og en tilfredsstillende stabilitet, når fartøjet  

 opererer.
5.5 Fartøjet skal have en tilfredsstillende positiv stabilitet, når det er  

 lastet med det antal personer, som kan være om bord i henhold til  

 siddepladsprøven og har lækager på et hvilket som helst sted på skroget  

 og/eller fenderlisten, hvis denne indgår i opdriften.
Dog således at  

 maksimalt 2 rum bliver vandfyldte.
 5.6 Medmindre fartøjet har tilstrækkeligt spring, skal det være forsynet  

 med et overdække i stævnen, der strækker sig over mindst 10% og højst 15% af  

 fartøjets længde overalt.
5.7 Der skal til besætningen forefindes siddepladser (3 personer), som  

 skal være sikrede på betryggende måde.
De øvrige personer, fartøjet er  

 beregnet til, skal kunne sidde på en betryggende måde inden for essingen  

 eller fenderne.
 5.8 Der skal være plads til en forsvarlig anbringelse af en båre  

 (Pladskrav 2,0m x 0,6m).
 5.9 En redningsline, der kan flyde på vandet, skal være fastgjort hele  

 vejen rundt udenbords på fartøjet, undtagen i nærheden af ror og  

 propeller/drev.
 5.10 Et arrangement af gribeanordninger, der giver tilsvarende muligheder  

 for at gribe fat i fartøjet, uanset om dette ligger på ret køl eller med  

 bunden i vejret, vil kunne accepteres i stedet for redningslinen krævet i  

 punkt 5.9.
 5.11 Der skal forefindes egnede beslag til sikring af fanglinerne for og  

 agter og de redningsliner, som er fastgjort udenbords og inde i fartøjet.
 5.12 Afhængig af fartøjets konstruktion og fribord skal der etableres en  

 fast lejder eller et redningsnet.
 5.13 Afhængig af fartøjets konstruktion skal der etableres en bøjle fra  

 styrepulten til stævnen.
6 Opdrift 6.1 Fartøjet skal i sig selv have tilstrækkelig opdrift eller skal være  

 forsynet med et godkendt opdriftsmateriale til at holde fartøjet med  

 udrustning flydende, når de rum, der ikke er fyldt med fast  

 opdriftsmateriale, er vandfyldte og i åben forbindelse med søen.
 6.2 Herudover skal der forefindes godkendt opdriftsmiddel, der i sig selv  

 har opdrift svarende til 280 N pr. person for fartøjets maksimale antal  

 personer.
 6.3 Fartøjets nødvendige opdriftsvolumen kan tilvejebringes ved:
 6.3.1 Indvendige skumfyldte tanke integrerede i skrogkonstruktionen.
 6.3.2 Udvendige fast påsatte opskummede fendere/slanger.
 6.3.3 En kombination af de foranstående løsninger.
6.4 Såfremt flydeevnen helt eller delvist er tilvejebragt ved udvendige  

 fendere/slanger, der ikke er en integreret del af skroget, skal disse være  

 opdelt i sektioner, som hver for sig ikke må overstige en længde på 20% af  

 fartøjets længde overalt.
Dette gælder dog ikke for massive fendere.
 6.5 Fenderen skal strække sig hele vejen rundt om fartøjet og beskytte  

 fremdrivningsaggregatet, medmindre anden beskyttelse er arrangeret.
7 Fribord og stabilitet 7.1 Der skal, når fartøjet er lastet med 50% af det antal personer, det er  

 beregnet til, og disse sidder på deres normale pladser på den ene side af  

 centerlinien, være en afstand målt fra vandlinien til overkant af dæk, faste  

 fendere eller opdriftsslanger på det laveste sted på mindst 1,5% af fartøjets  

 længde eller 100 mm alt efter, hvad der er størst.
 7.2 Såfremt fartøjet ikke er konstrueret som selvoprettende, skal det være  

 udstyret med et apparatur, som skal kunne bringe fartøjet på ret køl igen  

 efter en kæntring i maksimalt 5 minutter, og som skal være manuelt betjent  

 fra søen.
 7.3 7.3 Der skal på bunden eller på agterspejlet monteres håndlister, som  

 gør det muligt for den person, der betjener udløserarrangementet, at holde  

 sig fast.
8 Mærkning 8.1 Fartøjet skal være påmærket med kendingssignal og hjemsted med  

 tydelige, uudslettelige bogstaver og tal.
 8.2 Fartøjet skal desuden være påmærket fabrikantens navn eller varemærke,  

 byggenummer samt fabrikationsdato.
8.3 Fartøjet skal overalt være af en stærk synlig farve samt forsynet med  

 retro-refleksivt materiale som på en redningsbåd, jf.
Søfartsstyrelsens  

 tekniske forskrift om retro-refleksive materialer på redningsmidler.
9 Fremdrivningsmaskineri 9.1 Fremdrivningsanlæg 9.1.1 Der skal være to af hinanden uafhængige fremdrivningsanlæg, der er  

 velafpassede til de forhold, hvorunder de skal fungere.
Motorerne kan  

 anbringes i samme rum jf. 9.2.1 Under særlige omstændigheder kan et enkelt  

 fremdrivningsanlæg tillades.
 9.1.2 Motorerne skal være udstyret med termostyrede motorvarmere, der som  

 minimum kan holde motorerne på 0 grader C, ved en omgivelsestemperatur på  

 minus 15 grader C.
 9.1.3 Benzinmotorer må kun anvendes, såfremt de er anbragt uden for  

 skroget.
 9.1.4 Motorer, koblinger og gear skal opfylde SOLAS-bestemmelserne for  

 redningsbådsmotorer og afprøves i henhold til IMO-resolution A.689(17).
 9.1.5 Motorerne skal stoppe hvis bådføreren falder overbord, og der skal  

 være truffet sådanne foranstaltninger, at motorerne let kan genopstartes.
9.2 Motorkasse 9.2.1 Motorer og gear skal være anbragt i en lykket, brandhæmmende og  

 støjabsorberende kasse.
 9.2.2 Motorkassen skal være udformet således, at motorerne med udstyr  

 holdes i tør og driftsmæssig stand, samt sikres den nødvendige lufttilførsel  

 under drift.
 9.2.3 Alle motorkassens åbninger skal kunne lukkes.
 9.2.4 Under hver motor skal der være en spildevandssump og midler til at  

 hindre, at bundvand sprøjter op på motoren.
9.3 Propelbeskyttelse 9.3.1 Hvor drivskrue anvendes, skal denne omgives af en dyse, gitter eller  

 tilsvarende for at beskytte personer i vandet.
Et nedsænkbart gitter, der  

 anvendes i forbindelse med opsamling af personer, vil kunne godkendes.
9.4 Instrumentering 9.4.1 Ved styrepladsen skal der være instrumenter, som viser  

 fremdrivningsmaskinernes smøreolietryk, omdrejninger, kølevandstemperatur og  

 amperemeter for batteriladning.
Det skal være muligt at aflæse disse  

 instrumenter om natten.
9.5 Afskærmning 9.5.1 Samtlige varme og roterende dele inde i fartøjet, herunder  

 propellerakslerne, skal være beskyttede mod utilsigtet berøring.
9.6 Startsystem 9.6.1 Manøvrering samt start og stop af motorerne skal kunne foretages fra  

 styrepladsen.
 9.6.2 Drivskruer, vand-jet o.l. fremdrivningskomponenter skal kunne kobles  

 ind og ud fra styrepladsen.
 9.6.3 Hver motor skal kunne startes elektrisk, og der skal forefindes  

 mindst to af hinanden uafhængige akkumulatorbatterier, der med et fast  

 arrangement er tilsluttet såvel start- som ladearrangement, og som hver især  

 er i stand til uden fornyet opladning at levere energi til seks starter.  

 Omskiftelige koblinger må ikke anvendes.
9.7 Brændstofsystem 9.7.1 Brændstofsystemet skal være indrettet således, at indtrængen af  

 søvand, selv under en kæntring, ikke finder sted.
 9.7.2 Brændstoftanke af godkendt materiale skal være fast monteret til  

 konstruktionen.
 9.7.3 Filtre til brændstofsystemet skal være dublerede og anbragt  

 parallelt med omskiftere, der er let tilgængelige.
 9.7.4 Som afspærringsmidler i brændstofsystemet må kun anvendes ventiler.
 9.7.5 Brændstofledninger skal være udført i stålrør.
 9.7.5.1 I brændstofledninger for andet end benzin kan anvendes korte  

 godkendte slanger med forskruninger.
 9.7.5.2 Til udenbordsmotorer skal anvendes godkendte slanger med  

 forskruninger imellem motor og motorbrønd eller agterspejl.
9.8 Udstødssystem 9.8.1 Udstødssystemet skal være indrettet således, at der ikke trænger  

 vand ind i motorerne under drift og i forbindelse med kæntring.
9.9 Kølevandssystem og søforbindelser 9.9.1 Anvendes søvand til direkte køling af motor eller udstødssystem,  

 skal der enten monteres en udvendig rist i forbindelse med søvandsindtag,  

 eller der skal på kølevandsledningens tilgangsside monteres et let  

 tilgængeligt filter, der skal kunne renses uden anvendelse af værktøj.
 9.9.2 Kølevandsindtagene må ikke være fælles, men skal være placeret så  

 langt fra hinanden som praktisk muligt.
9.10 Smøreoliesystemet 9.10.1 Smøreoliesystemet skal være udformet således, at motorerne ikke  

 mister smøreolien ved kæntring, og motorerne skal uden risiko for haveri  

 kunne genopstartes.
9.11 Lænsning 9.11.1 Der skal forefindes en håndlænsepumpe med sugning fra  

 spildevandssump.
Trykstudsen skal være forsynet med en slange.
Pumpens  

 kapacitet per slagfrekvens må ikke være mindre end 0,7 l.
9.12 El-installationer 9.12.1 El-installationer skal udføres som 2-leder, isoleret.
 9.12.2 Det primære el-system skal kunne fungere under alle forhold, selv  

 efter en kæntring.
 9.12.3 Akkumulatorbatterier skal uden tab af væske kunne drejes 360 grader  

 om en vandret akse, herunder være fastholdt i 8 minutter i den mest ugunstige  

 position med hensyn til tab af væske.
 9.12.4 Under drift må søvand ikke kunne trænge ind i rum og kasser for  

 akkumulatorer.
 9.12.5 Der skal forefindes midler til genopladning af alle akkumulatorer.
 9.12.6 Pinol- og rørsikringer samt sikringer med automatisk tilkobling må  

 ikke anvendes.
 9.12.7 Elektriske instrumenter, lanterner, startere, generatorer, kabler  

 m.v. skal sikres i nødvendigt omfang.
9.13 Landtilslutning 9.13.1 Ved tilslutning fra land til fartøjets elektriske system med  

 spændinger større end 50 volt, skal tilslutningen være elektrisk adskilt fra  

 fartøjets el-system.
9.13.2 Som landtilslutningskabel skal anvendes et egnet, kraftigt  

 gummikabel.
Tilslutningen skal monteres på et hensigtsmæssigt sted og  

 beskyttes mod stænk og vejrlig.
Tilslutning i fartøjet må ikke foretages ved  

 brug af en stikprop på tilslutningskablet (hanstik).
 9.13.3 Apparat for landtilslutning skal indeholde tilslutning til  

 landanlæggets beskyttelsesjord.
 9.13.4 Der skal ved apparatet for landtilslutningen være angivet, hvilken  

 strømart og spænding, der må tilføres anlægget.
9.14 Brandslukning 9.14.1 Til slukning af brand skal i hver motorkasse være monteret et  

 manuelt betjent brandslukningsanlæg.
9.15 Nødbetjening 9.15.1 Der skal være udarbejdet en plan for betjening under sejlads med en  

 eller flere komponenter ude af drift.
 9.15.2 Besætningen skal være uddannet og trænet i nødbetjening.
10 Udrustning 10.1 Alle fartøjets udrustningsgenstande skal være sikrede inde i fartøjet  

 ved hjælp af surringer, eller opbevaret i egnede skabe eller rum.  

 Udrustningsgenstande må ikke opbevares i rum, som af hensyn til fartøjets  

 sikre drift skal holdes vandtæt lukkede i søen.
10.2 Fartøjet skal være forsynet med lanterner samt lydsignalgiver i et  

 sådant omfang, at det kan opfylde bestemmelserne i de internationale  

 søvejsregler.
Endvidere kan der vises et blåt blinklys.
 10.3 Besætningen skal være iført enten redningsdragter og redningsvest  

 eller beskyttelsesdragter og redningsveste.
 10.4 Fartøjets normale udrustning skal bestå af:
10.4.1 To pagajer til at bevæge fartøjet i smult vand.
Pagajerne skal  

 kunne flyde på vandet.
 10.4.2 Et kompas, der er selvlysende eller er forsynet med egnede  

 belysningsmidler.
 10.4.3 Et drivanker med indhalerline af et tov, som har tilstrækkelig  

 styrke og er mindst 10 m langt.
 10.4.4 Ankerudrustning.
 10.4.5 En fangline af tilstrækkelig længde og styrke, fastgjort forrest i  

 fartøjet.
 10.4.6 En line, der kan flyde på vandet, og som er mindst 50 m lang og af  

 tilstrækkelig styrke til bugsering af en redningsflåde.
 10.4.7 To vandtætte elektriske lygter, der er egnet til morselignalering,  

 samt et sæt reserveelementer og en reservepære i en vandtæt beholder.
 10.4.8 En fløjte eller tilsvarende lydsignalgiver.
 10.4.9 Godkendt førstehjælpsudstyr indpakket i vandtæt emballage, som skal  

 indeholde følgende:
 10.4.9.1 En forbindingskasse indeholdende: 4 stk. godkendte termiske  

 beskyttelsesmidler 1 sæt trykbandager (arme og ben), 4 stk. hovedbandager, 4  

 stk. armklæder og 6 stk. kompresforbindinger.
 10.4.9.2 1 stk. supplementskasse til medicinkiste 4.
 10.4.9.3 1 stk. gasførstehjælpsudstyr for de fartøjer, der opererer i  

 områder med risiko for opfiskning af krigsgas.
 10.4.9.4 1 stk. genoplivningsudstyr.
 10.4.10 To redningskasteringe, der kan flyde på vandet, fastgjort til  

 mindst 30 m line, der kan flyde på vandet.
 10.4.11 Et effektivt søgelys i vandtæt udførelse.
 10.4.12 En effektiv radarreflektor.
 10.4.13 To maritime VHF-anlæg:
 10.4.13.1 Et fast installeret maritimt VHF-anlæg, enten i vandtæt  

 udførelse eller anbragt i vandtæt kasse (IP 67).
 10.4.13.2 Et bærbart maritimt VHF-anlæg i vandtæt udførelse til 1 meter  

 vanddybde (IP 67). Anlægget skal være placeret i holder og med fuldt opladt  

 batteri.
 10.4.14 Midler til vandtæt opbevaring af små udrustningsgenstande.
 10.4.15 Et sæt signalmidler (pyrotekniske) bestående af:
10.4.15.1 6 godkendte håndblus, 10.4.15.2 4 godkendte faldskærmssignaler og 10.4.15.3 6 hvide blus.
 10.4.16 En bådshage.
 10.4.17 En pøs.
 10.4.18 En kniv eller kapøkse.
 10.4.19 En 6 kg ildslutter af en type, der er egnet til brug i fartøjet.
 10.5 Oprettersystemet skal efterses og afprøves årligt ved et af  

 autoriseret værksted.
