Cirkulære om kontrol med  

 håndtering af specificeret risikomateriale (Til samtlige fødevareregioner) I henhold til TSE-forordningen1  og  

 de danske regler vedr.
SRM2 skal specificeret risikomateriale  

 (SRM) fjernes fra slagtedyr (kvæg, får og geder), før  

 kødet anvendes til konsum.
Det er den ansvarlige for slagtningen  

 (slagteriet, landmanden der får foretaget hjemmeslagtning), der er  

 ansvarlig for fjernelse af SRM i forbindelse med slagtningen.
Dog kan  

 rygsøjle fra kvæg og rygmarv fra får og geder fjernes i  

 opskæringsvirksomheder og endelig kan rygsøjle fra kvæg  

 fjernes i detailslagterbutikker.
SRM skal behandles i en SRM-virksomhed (destruktionsanstalt godkendt til  

 behandling af SRM) før endelig disponering ved forbrænding.
Det  

 er SRM-virksomhedens ansvar at sikre, at alt modtaget materiale behandles og  

 disponeres som SRM.
Den 1. april 2002 trådte en ændringsforordning til  

 TSE-forordningen i kraft, der blandt andet har medført nye krav til  

 handelsdokumenter og de mærkesedler, som til enhver tid er foreskrevet  

 af reglerne for obligatorisk mærkning af oksekød3,  

 jf. også de danske regler vedr. obligatorisk  

 oksekødsmærkning4. Formålet med disse regler er  

 at sikre forbedret identifikation og sporbarhed af fersk kød af  

 kvæg med påsiddende rygsøjle (eventuel SRM) hele vejen ud  

 i detailleddet.
Det er virksomhedernes ansvar at opfylde disse krav til  

 handelsdokumenter og mærkesedler.
Den 25. august 2002 trådte en ny ændringsforordning til  

 TSE-fordningen i kraft.
Denne præciserer blandt andet, hvilke dele af  

 rygsøjlen, der skal betragtes som SRM.
 Der er i forbindelse hermed udarbejdet en vejledning om BSE og fjernelse  

 af specificeret risikomateriale (SRM) fra kvæg, får og geder.  

 Vejledningen orienterer om reglerne for fjernelse, håndtering og  

 bortskaffelse af SRM og indeholder udover en generel orientering om BSE en  

 nærmere beskrivelse af de pligter som påhviler slagterier,  

 opskæringsvirksomheder og detailvirksomheder, samt landmænd som  

 får foretaget hjemmeslagtning.
 I henhold til TSE-forordningen (bilag XI, afsnit A, pkt. 11, jf.  

 ændringsforordning 270/2002) skal der føres hyppig offentlig  

 kontrol med, at virksomhederne overholder reglerne vedrørende SRM.
I det følgende fastsættes, hvordan fødevareregionernes  

 kontrol med fødevarevirksomhedernes håndtering af SRM (herunder  

 rygsøjle) skal foregå.
Det fastsættes desuden, hvordan  

 fødevareregionerne skal registrere resultaterne af kontrollen.
Afsnit I Generelt om kontrollen Fødevareregionen skal føre kontrol med, at virksomheden  

 gennem sin egenkontrol sørger for korrekt håndtering af SRM,  

 herunder foretager egenkontrol med, at der er overensstemmelse mellem  

 produceret mængde SRM og antal slagtede dyr eller opskårne  

 slagtekroppe eller dele af slagtekroppe fra virksomheden.
Desuden skal det  

 kontrolleres, at anvendelse af handelsdokumenter og mærkning med  

 blå stribe sker korrekt.
Baggrunden for denne kontrol er, at fjernelse  

 af SRM er den vigtigste beskyttelse af forbrugerne mod den potentielle risiko  

 for smitte med BSE.
Herudover skal fødevareregionen føre krydskontrol med, om  

 der er overensstemmelse mellem de mængder af SRM, som virksomheden har  

 registreret at have afsendt, og de mængder af SRM, som SRM-virksomheden  

 har registreret at have modtaget.
Baggrunden for denne kontrol er, at  

 fjernelse af SRM fra foder- og fødevarekæden er en vigtig faktor  

 i bekæmpelsen af BSE/TSE.
Kapitel 1 Kontrol med håndtering af SRM Fødevarevirksomheden skal udarbejde en skriftlig beskrivelse af  

 sine procedurer (egenkontrolprogram) vedr. håndtering af SRM, herunder  

 beskrive, hvordan den fører kontrol med, at der er en passende  

 overensstemmelse mellem produceret mængde SRM og antal slagtede dyr  

 eller opskårne slagtekroppe eller dele af slagtekroppe fra  

 virksomheden.
Egenkontrolprogrammet skal ligeledes indeholde beskrivelse af  

 brugen af handelsdokumenter, både vedr. afsendelse af kød og  

 modtagelse af kød, samt mærkning med blå stribe på  

 mærkeseddel for oksekød med påsiddende rygsøjle,  

 igen hvad enten virksomheden selv har ansvar for mærkning eller  

 modtager oksekød, som skal være mærket.  

 Egenkontrolprogrammet skal bl.a. indeholde en beskrivelse af de  

 undersøgelser og kontrolforanstaltninger, som  

 fødevarevirksomheden anvender.
Undersøgelser og  

 kontrolforanstaltninger skal være skriftligt dokumenteret.
Fødevareregionen skal vurdere og godkende  

 fødevarevirksomhedens egenkontrolprogram, eller i givet fald stille  

 krav om de nødvendige forbedringer.
Fødevarevirksomheden  

 må ikke operere uden et godkendt egenkontrolprogram.
Det er vigtigt at  

 vurdere, om fødevarevirksomhedens undersøgelser og  

 kontrolforanstaltninger er tilstrækkeligt beskrevet og dokumenteret  

 til, at de kan danne grundlag for fødevareregionens kontrol og  

 verificering af effektiviteten af egenkontrolprogrammet.
Fødevareregionen skal føre kontrol med overholdelsen af  

 disse forhold som led i den generelle kontrol med  

 fødevarevirksomhedernes overholdelse af egenkontrolprogrammet.  

 Vedrørende mængden af produceret SRM skal  

 fødevareregionen kontrollere, at virksomheden udfører denne  

 kontrol, og derudover stikprøvevis verificere beregningerne.  

 Fødevarevirksomheden skal stille det nødvendige  

 baggrundsmateriale til rådighed.
Fødevareregionen skal  

 føre skriftlige optegnelser over denne kontrol med  

 fødevarevirksomhedernes egenkontrolprocedurer for så vidt  

 angår fjernelse af SRM.
Til dette brug skal anvendes skemaerne i bilag  

 1-4 eller tilsvarende skemaer med mindst samme oplysninger som dokumentation  

 for udført kontrol.
Kapitel 2 Krydskontrol med mængder af SRM Fødevareregionen skal foretage krydskontrol af, om der er  

 overensstemmelse mellem de mængder af SRM, som virksomheden har  

 registreret at have afsendt, og de mængder af SRM, som SRM-virksomheden  

 har registreret at have modtaget.
Som led i kontrollen af vægten  

 udføres samtidig en kontrol af, at antallet af forsendelser af SRM,  

 som den enkelte fødevarevirksomhed har registreret at have afsendt til  

 SRM-virksomheden, svarer til antallet af forsendelser, som SRM-virksomheden  

 har registreret at have modtaget fra fødevarevirksomheden.
SRM skal afhentes i fødevarevirksomhederne af SRM-virksomheden  

 eller en anden destruktionsvirksomhed, som derefter leverer SRM til  

 SRM-virksomheden.
Fødevarevirksomheden skal før afsendelse  

 enten veje eller foretage et skøn over vægten af det SRM, som  

 afsendes.
Ved modtagelse på SRM-virksomheden vejes den modtagne  

 mængde SRM.
Fødevarevirksomheden modtager en faktura fra  

 SRM-virksomheden, hvoraf den indvejede mængde SRM fremgår.
 Krydskontrollen vedrørende mængde af SRM er principielt  

 baseret på en sammenligning mellem den mængde SRM,  

 fødevarevirksomheden angiver at have afsendt, og den mængde SRM  

 som SRM-virksomheden angiver på fakturaen at have modtaget.
 Krydskontrollen vedrørende antallet af forsendelser af SRM  

 gennemføres ved at sammenligne antallet af forsendelser, som  

 fødevarevirksomheden har registreret at have afsendt, med antallet af  

 forsendelser, som SRM-virksomheden har registreret at have modtaget.
Ved kontrollen anvendes den af SRM-virksomheden angivne vægt af  

 modtaget SRM som basis.
Såfremt den af fødevarevirksomheden  

 angivne vægt af afsendt SRM udgør mindre end 90% eller mere end  

 110% heraf, skal fødevareregionen foretage nærmere  

 undersøgelse af sagen.
Såfremt der er tale om læs  

 bestående af dellæs, skal det enkelte dellæs overholde  

 denne grænse, og summen af dellæssene skal overholde  

 grænsen i forhold til den samlede vægt af hele læsset.
 Vedrørende antallet af forsendelser fra den enkelte virksomhed,  

 tolereres ingen afvigelser.
Kontrol af hele læs På fødevarevirksomheder, hvor SRM-virksomheden afhenter et  

 helt læs SRM af gangen og ikke foretager sammenblanding med SRM eller  

 andet affald fra andre virksomheder, kan der foretages en direkte kontrol  

 mellem den mængde SRM, som virksomheden angiver at have afsendt, og den  

 mængde SRM, som SRM-virksomheden angiver på fakturaen at have  

 modtaget.
Fødevareregionen kan på fødevarevirksomheden  

 få adgang til fødevarevirksomhedens egne optegnelser om afsendte  

 mængder SRM og de fra SRM-virksomheden modtagne fakturaer med oplysning  

 om mængder af SRM modtaget på SRM-virksomheden.
Kontrol af antallet af læs gennemføres ved at sammenligne  

 fødevarevirksomhedens registreringer af antallet af afsendte læs  

 med oplysninger i SRM-virksomhedens registre.
Oplysninger om antallet af  

 afsendte læs fra de enkelte fødevarevirksomheder fremsendes til  

 Fødevareregion Århus, som foretager sammenligningen med  

 SRM-virksomhedens registre.
Kontrol af dellæs I andre situationer besværliggøres krydskontrollen af, at  

 SRM-virksomheden i forbindelse med afhentning af SRM på visse  

 virksomheder sammenblander SRM fra forskellige virksomheder, eller  

 sammenblander SRM med ikke-SRM affald fra andre virksomheder.
Dette betyder,  

 at der ikke altid er en entydig sammenhæng mellem den indvejede  

 mængde af det totale læs og den mængde, der angives  

 på fakturaen, idet SRM-virksomheden fordeler mængderne på  

 de enkelte virksomheder ved et skøn.
Derfor er der i disse  

 tilfælde behov for at kontrollere, at der er en passende  

 sammenhæng mellem den samlede vægt af et læs modtaget  

 på SRM-virksomheden og den samlede vægt af de mængder SRM  

 og andet affald, der er afhentet på de enkelte  

 fødevarevirksomheder.
 I disse situationer med dellæs er der behov for at samordne  

 kontrollen mellem fødevareregionerne.
SRM-virksomheden har pligt til at orientere den offentlige kontrol om de  

 modtagne mængder af SRM samt hvem SRM er modtaget fra, herunder hvilke  

 fødevarevirksomheder, der har bidraget med dele af læs, som er  

 sammensat af flere dellæs.
Denne orienteringspligt gælder kun  

 overfor den myndighed, der fører kontrol med SRM-virksomheden (p.t.  

 Fødevareregion Århus). SRM-virksomheden har således ikke  

 pligt til at sende oplysninger til andre fødevareregioner.
Alle fødevareregioner skal således fremsende oplysninger til  

 Fødevareregion Århus om registreringer i de i regionen  

 beliggende fødevarevirksomheder af afsendte mængder af SRM.  

 Fødevareregion Århus foretager derefter sammenligningerne med  

 oplysningerne fra SRM-virksomhedens registreringer af modtagne mængder  

 af SRM.
Såfremt der i et læs indgår ikke-SRM affald fra en  

 fødevarevirksomhed, som ikke har tilladelse til at håndtere SRM  

 og derfor heller ikke pligt til at foretage vejning eller skøn over  

 vægten af det afsendte affald, anvendes SRM-virksomhedens skøn  

 over vægten af affaldet fra denne virksomhed.
 Opfølgning over for fødevarevirksomhederne, såfremt  

 der viser sig at være uoverensstemmelser, foretages af den  

 fødevareregion, hvor fødevarevirksomheden er beliggende.  

 Såfremt der er behov for yderligere oplysninger fra SRM-virksomheden,  

 indhentes disse gennem Fødevareregion Århus.
Gennemførelse af krydskontrollen med vægt  

 af de enkelte læs Krydskontrollen skal omfatte 5 arbejdsdage hver måned.  

 Fødevareregion Århus sender den 5. i hver måned (eller den  

 nærmeste hverdag efter den 5.) besked til alle fødevareregioner  

 om, hvilke 5 dage i den foregående måned, kontrollen skal  

 omfatte.
De enkelte fødevareregioner foretager selv krydskontrollen for  

 hellæs.
Kontrollen skal være afsluttet senest den 5. i den  

 følgende måned.
Der skal udarbejdes en rapport over  

 kontrollen.
Vedrørende dellæs skal alle fødevareregioner senest  

 den 20. i måneden til Fødevareregion Århus fremsende  

 oplysninger om registreringer i hver af de i regionen beliggende  

 fødevarevirksomheder af afsendte mængder af SRM i de  

 pågældende 5 dage.
Fødevareregion Århus foretager  

 derefter sammenligningerne med oplysningerne fra SRM-virksomhedens  

 registreringer af modtagne mængder af SRM.
Rapport om sammenligningerne  

 fremsendes fra Fødevareregion Århus til de øvrige  

 fødevareregioner senest den 5. i den følgende måned.
Såfremt Fødevareregion Århus ved sammenligningerne  

 påviser uregelmæssigheder, skal der straks tages kontakt til den  

 eller de pågældende fødevareregioner, som straks skal  

 påbegynde opfølgning over for den eller de  

 pågældende fødevarevirksomheder.
Der skal udarbejdes  

 rapport over opfølgningerne.
Rapporten sendes til  

 Fødevareregion Århus til orientering.
Gennemførelse af krydskontrollen med antallet af  

 læs Krydskontrollen skal omfatte de samme 5 arbejdsdage hver måned som  

 anvendes i forbindelse med krydskontrollen med vægt af de enkelte  

 læs.
For hele læs fremsender hver fødevareregion senest den 20. i  

 hver måned oplysninger om antallet af hele læs af SRM, som den  

 enkelte fødevarevirksomhed har registreret at have afsendt.  

 Fødevareregion Århus foretager derefter sammenligningerne med  

 oplysningerne fra SRM-virksomhedens registreringer af antal modtagne  

 læs af SRM.
Rapport om sammenligningerne fremsendes fra  

 Fødevareregion Århus til de øvrige  

 fødevareregioner senest den 5. i den følgende måned.
For dellæs foretager Fødevareregion Århus krydskontrol  

 med antallet af læs samtidig med krydskontrol af vægten.
Rapport  

 om sammenligningerne fremsendes fra Fødevareregion Århus til de  

 øvrige fødevareregioner senest den 5. i den følgende  

 måned.
Såfremt Fødevareregion Århus ved sammenligningerne  

 påviser uregelmæssigheder, skal der straks tages kontakt til den  

 eller de pågældende fødevareregioner, som straks skal  

 påbegynde opfølgning over for den eller de  

 pågældende fødevarevirksomheder.
Der skal udarbejdes  

 rapport over opfølgningerne.
Rapporten sendes til  

 Fødevareregion Århus til orientering.
Afsnit II Metodik og frekvenser for kontrol Kontrollen beskrevet i dette afsnit gennemføres med de frekvenser,  

 der er angivet i bilag 5.
Kapitel 3 Slagterier Fødevareregionerne skal på hjemmemarkeds- og  

 eksportslagterier foretage kontrol med håndtering af SRM og  

 krydskontrol med mængder af SRM på følgende  

 måde:
1)	Kontrol af korrekt fjernelse af SRM.
Kontrollen foretages på  

 forskellige ugedage fra gang til gang.
Såfremt der den  

 pågældende dag slagtes 10 eller flere drøvtyggere,  

 undersøges 10 dyr, ellers undersøges samtlige slagtede  

 drøvtyggere den pågældende dag.
Kontrollen skal omfatte  

 inspektion af slagtekroppen, hvor kvaliteten af midtflækning og  

 fjernelse af rygmarv vurderes for kvæg og i givet fald for får og  

 geder, samt slagteaffaldet, hvor det kontrolleres, at de korrekte dele  

 håndteres som SRM.
Såfremt der ikke sker opdeling i SRM og  

 ikke-SRM affald, kan kontrollen af slagteaffald indskrænkes til kontrol  

 af, at intet SRM omsættes som fødevare.
2)	Kontrol af korrekt håndtering af SRM.
Kontrollen foretages  

 på forskellige ugedage fra gang til gang.
Det skal kontrolleres, at  

 procedurer for at undgå risiko for krydskontamination overholdes.
Det  

 skal herunder kontrolleres, at hænder, værktøj og udstyr,  

 som anvendes til fjernelse af SRM, vaskes og desinficeres før  

 slagtekroppen eller andre fødevarer håndteres.
Det skal  

 endvidere i givet fald kontrolleres, at slagteriet fjerner alt SRM, herunder  

 rygsøjle, i forbindelse med producentslagtninger.
3)	Kontrol af opsamling af SRM.
Kontrollen foretages på  

 forskellige ugedage fra gang til gang.
Det skal kontrolleres, at SRM opsamles  

 adskilt fra ikke-SRM affald, såfremt virksomheden foretager opdeling.  

 Beholdere til SRM skal være særligt opmærkede, uanset om  

 virksomheden foretager opdeling eller ej.
Opmærkningen kan f.eks.  

 være en særlig farve.
Opmærkningen skal fremgå af  

 virksomhedens egenkontrolprogram.
Såfremt SRM afsendes fra virksomheden  

 i en beholder, som forud har stået på virksomheden, skal  

 beholderen være tydeligt mærket med: »Må ikke anvendes til menneskeføde eller  

 dyrefoder«.
4)	Kontrol af farvning eller mærkning af SRM.
Kontrollen  

 foretages på forskellige ugedage fra gang til gang.
Såfremt der  

 anvendes farvning, skal det kontrolleres, at alle dele af SRM er farvet.  

 Såfremt det er nødvendigt for at få alle dele farvet, skal  

 farvningen foretages på slagtegangen efterhånden som beholderen  

 fyldes.
Såfremt der anvendes mærkning af SRM, f.eks. med  

 radioisotoper, skal virksomheden kunne dokumentere målinger af dette  

 overfor fødevareregionen.
5)	Kontrol af handelsdokumenter.
Kontrollen foretages på  

 forskellige ugedage fra gang til gang.
Det skal kontrolleres, at der  

 følger handelsdokument med alle forsendelser af kød af  

 kvæg med påsiddende rygsøjle og at de krævede  

 oplysninger fremgår af handelsdokumenterne.
6)	Kontrol af blå stribe på mærkeseddel.
Kontrollen  

 foretages på forskellige ugedage fra gang til gang.
Det skal  

 kontrolleres, at alle dyr, der skal forsynes med blå stribe på  

 mærkesedlen, også bliver det.
7)	Krydskontrol af mængde af SRM.
Kontrollen udføres som  

 beskrevet i afsnit I, kapitel 2.
Kapitel 4 Opskæringsvirksomheder Fødevareregionerne skal på hjemmemarkeds- og  

 eksportopskæringsvirksomheder foretage kontrol med håndtering af  

 SRM og krydskontrol med mængder af SRM på følgende  

 måde:
1)	Kontrol af korrekt fjernelse af SRM.
Kontrollen foretages på  

 forskellige ugedage fra gang til gang.
På opskæringsvirksomheder  

 kan fjernes rygsøjle fra kvæg og rygmarv fra får og geder.  

 Det skal kontrolleres, at alt SRM er fjernet fra færdigopskåret  

 kød.
2)	Kontrol af korrekt håndtering af SRM.
Kontrollen foretages  

 på forskellige ugedage fra gang til gang.
Det skal kontrolleres, at alt  

 SRM er fjernet fra færdigopskåret kød.
Det skal  

 kontrolleres, at procedurer for at undgå risiko for krydskontamination  

 overholdes.
Det skal herunder kontrolleres, at hænder,  

 værktøj og udstyr, som anvendes til fjernelse af rygmarv fra  

 får og geder, vaskes og desinficeres før andre fødevarer  

 håndteres.
3)	Kontrol af opsamling af SRM.
Kontrollen foretages på  

 forskellige ugedage fra gang til gang.
Det skal kontrolleres, at SRM opsamles  

 adskilt fra ikke-SRM affald, såfremt virksomheden foretager opdeling.  

 Vedrørende fjernelse af rygsøjle kan fødevareregionen  

 dog meddele særlig tilladelse til at anvende normale  

 kødbeholdere som første transportbeholder, jf. kapitel 7.  

 Beholdere til SRM skal være særligt opmærkede, uanset om  

 virksomheden foretager opdeling eller ej.
Opmærkningen kan f.eks.  

 være en særlig farve.
Opmærkningen skal fremgå af  

 virksomhedens egenkontrolprogram.
Såfremt SRM afsendes fra virksomheden  

 i en beholder, som forud har stået på virksomheden, skal  

 beholderen være tydeligt mærket med: »Må ikke anvendes til menneskeføde eller  

 dyrefoder«.
4)	Kontrol af farvning eller mærkning af SRM.
Kontrollen  

 foretages på forskellige ugedage fra gang til gang.
Såfremt der  

 anvendes farvning, skal det kontrolleres, at alle dele af SRM er farvet.  

 Såfremt det er nødvendigt for at få alle dele farvet, skal  

 farvningen foretages i opskæringslokalet efterhånden som  

 beholderen fyldes.
Såfremt der anvendes mærkning af SRM, f.eks.  

 med radioisotoper, skal virksomheden kunne dokumentere målinger af  

 dette overfor fødevareregionen.
5)	Kontrol af handelsdokumenter.
Kontrollen foretages på  

 forskellige ugedage fra gang til gang.
Det skal kontrolleres, at der  

 følger handelsdokument med alle forsendelser af kød af  

 kvæg med påsiddende rygsøjle og at de krævede  

 oplysninger fremgår af handelsdokumenterne.
6)	Kontrol af blå stribe på mærkeseddel.
Kontrollen  

 foretages på forskellige ugedage fra gang til gang.
Det skal  

 kontrolleres, at alle dyr, der skal være forsynet med blå stribe  

 på mærkesedlen, også er det.
7)	Krydskontrol af mængde af SRM.
Kontrollen udføres som  

 beskrevet i afsnit I, kapitel 2.
Kapitel 5 Detailslagterbutikker Fødevareregionerne skal i detailslagterbutikker, herunder  

 slagterafdelingen i supermarkeder, som er registreret til at måtte  

 fjerne SRM i form af rygsøjle fra kvæg, foretage kontrol med  

 håndtering af SRM og krydskontrol med mængder af SRM på  

 følgende måde:
1)	Kontrol af korrekt håndtering af SRM.
Kontrollen foretages  

 på forskellige ugedage fra gang til gang.
I detailslagterbutikker kan  

 fjernes rygsøjle fra kvæg.
Det skal kontrolleres, at alt SRM er  

 fjernet fra færdigopskåret kød.
Det skal desuden  

 kontrolleres, at procedurer for at undgå risiko for krydskontamination  

 overholdes.
Det skal herunder kontrolleres, at hænder,  

 værktøj og udstyr, som anvendes i forbindelse med  

 håndtering af rygsøjle, vaskes og desinficeres før andre  

 fødevarer håndteres, såfremt der kunne være risiko  

 for krydskontamination.
2)	Kontrol af opsamling af SRM.
Kontrollen foretages på  

 forskellige ugedage fra gang til gang.
Det skal kontrolleres, at alt animalsk  

 og vegetabilsk affald fra detailbutikken behandles som SRM, medmindre der for  

 et supermarked er meddelt tilladelse til at behandle affaldet fra  

 slagterafdelingen særskilt fra andet affald fra supermarkedet.  

 Beholdere til SRM skal være særligt opmærkede, uanset om  

 virksomheden foretager opdeling eller ej.
Opmærkningen kan f.eks.  

 være en særlig farve.
Opmærkningen skal fremgå af  

 virksomhedens egenkontrolprogram.
Såfremt SRM afsendes fra virksomheden  

 i en beholder, som forud har stået på virksomheden, skal  

 beholderen være tydeligt mærket med: »Må ikke anvende til menneskeføde eller  

 dyrefoder«.
3)	Kontrol af farvning eller mærkning af SRM.
Kontrollen  

 foretages på forskellige ugedage fra gang til gang.
Såfremt der  

 anvendes farvning, skal det kontrolleres, at alle dele af affaldet er farvet.  

 Såfremt det er nødvendigt for at få alle dele farvet, skal  

 farvningen foretages efterhånden som beholderen fyldes.
Såfremt  

 der anvendes mærkning af SRM, f.eks. med radioisotoper, skal  

 virksomheden kunne dokumentere målinger af dette overfor  

 fødevareregionen.
4)	Kontrol af handelsdokumenter.
Såfremt der siden sidste kontrol  

 har været 10 eller flere modtagelser af kød, som skulle have  

 været ledsaget af handelsdokument, kontrolleres de 10 seneste  

 forsendelser, ellers undersøges samtlige modtagelser siden sidste  

 kontrol.
Det skal kontrolleres, at der følger handelsdokument med alle  

 forsendelser af kød af kvæg med påsiddende rygsøjle  

 og at de krævede oplysninger fremgår af handelsdokumenterne.
5)	Kontrol af blå stribe på mærkeseddel.
Kontrollen  

 foretages på forskellige ugedage fra gang til gang.
Det skal  

 kontrolleres, at alle dyr, der skal være forsynet med blå stribe  

 på mærkesedlen, også er det.
6)	Krydskontrol af mængde af SRM.
Kontrollen udføres som  

 beskrevet i afsnit I, kapitel 2.
Kapitel 6 Dokumentation af fødevareregionens kontrol Fødevareregionen skal registrere sine kontrolaktiviteter,  

 således at det til enhver tid kan dokumenteres, hvad der er  

 kontrolleret, hvor og hvornår kontrollen er foretaget, samt resultatet  

 af kontrollen og eventuelle tiltag som følge af kontrollen.
Til denne  

 dokumentation skal anvendes det relevante skema i bilag 1-4 eller tilsvarende  

 skemaer med mindst tilsvarende oplysninger.
Afsnit III Bemyndigelse til fødevareregionerne til at meddele  

 særlige tilladelser Fødevareregionerne bemyndiges til at meddele slagterier  

 særlig tilladelse til at fjerne rygsøjle fra kvæg,  

 får og geder (opskæring). Det er en forudsætning, at  

 slagteriet har de nødvendige faciliteter til, at fjernelsen kan ske  

 på hygiejnisk forsvarlig måde.
Slagteriet skal indarbejde  

 procedurer for fjernelse af rygsøjle i sit egenkontrolprogram.
Fødevareregionerne bemyndiges til at meddele  

 opskæringsvirksomheder særlig tilladelse til i forbindelse med  

 udbening eller opskæring at anbringe SRM i form af rygsøjle i  

 samme type beholdere, som virksomheden i øvrigt anvender til  

 kød, indtil rygsøjlen anbringes i den endelige mærkede  

 SRM-beholder.
Denne mulighed kan f.eks. anvendes i forbindelse med en  

 indretning af opskæringslokalet, hvor kødet transporteres rundt  

 i bakker, der automatisk føres fra operatøren til  

 kølerum, pakkerum e.l.
Det er en forudsætning, at virksomheden  

 kan dokumentere, at der ikke er nogen kontaminationsrisiko.
Det er endvidere  

 en forudsætning, at alt materiale i den bakke, som indeholder den  

 udbenede rygsøjle, bliver betragtet som SRM, og at beholderen tydeligt  

 og hele vejen fra opskæring til indholdet overføres til den  

 endelige SRM-beholder skal kunne identificeres som indeholdende SRM, f.eks.  

 ved at den person, som skærer rygsøjle af, med en seddel  

 afmærker beholderen.
Afsnit IV Ikrafttræden og ophævelse Cirkulæret træder i kraft den 1. oktober 2002.
 Kontrol med håndtering af SRM skal påbegyndes senest 1.  

 oktober 2002.
Krydskontrol med mængder af SRM skal foretages fra 1. oktober 2002,  

 dvs.
Fødevareregion Århus udmelder torsdag den 7. november 2002  

 hvilke 5 arbejdsdage i oktober, kontrollen skal omfatte.
Dette cirkulære erstatter Skrivelse af 19. marts 2002 (j.nr.
FA  

 3101-663/02) om kontrol med specificeret risikomateriale.
Bilag 1 Skema til dokumentation af kontrol af korrekt fjernelse af  

 SRM i slagterier og opskæringsvirksomheder Virksomhedens navn og adresse (slagteri/opskæringsvirksomhed) Aut.nr.
Kontrol udført af (navn på tilsynsførende) Dato Emne kontrolleret Ja Nej Bemærkninger Antal dyr kontrolleret (anføres under bemærkninger)(mindst 10 slagtedyr, eller alle,  

 hvis der slagtes færre end 10) Korrekt midtflækning (er rygmarvskanalen åben hele vejen) Fjernelse af rygmarv (fjernes rygmarv fuldstændigt; fjernes rygmarv fra får og  

 geder på korrekt måde) Fjernelse af tarm og mesenterium (fjernes, behandles og bortskaffes tarmen og mesenterium som SRM) Fjernelse af milt fra får og geder (fjernes, behandles og bortskaffes milten som SRM) Korrekt fjernelse af rygsøjle defineret som SRM (er alle dele af rygsøjle defineret som SRM fjernet fra  

 færdigopskåret kød før levering til den endelige  

 forbruger, inkl. producentslagtninger) Bilag 2 Skema til dokumentation af kontrol af håndtering af  

 SRM i slagterier Virksomhedens navn og adresse (slagteri) Aut.nr.
Kontrol udført af (navn på tilsynsførende) Dato Emne kontrolleret Ja Nej Bemærkninger Bedøvelse og aflivning (reduceres risiko for spredning af SRM under bedøvelses- og  

 aflivningsprocesser; opsamles evt. udtrængt hjernemateriale og  

 bortskaffes som SRM) Slagtemæssig behandling af hovedet (reduceres risiko for spredning af SRM ved afslagtning; undgås  

 kontaminering ved afskæring af kæbemuskulatur) Udbening af hovedet (fjernes, behandles og bortskaffes tonsiller som SRM; foretages udbening  

 af hovedet; bortskaffes kranium med hjerne og øjne som SRM på  

 korrekt måde) Fjernelse af rygmarv (foretages midtflækning så risiko for forurening med savsmuld  

 eller rygmarv reduceres mest muligt; er rygmarvskanalen åbnet hele  

 vejen; fjernes rygmarv fuldstændigt; fjernes rygmarv fra får og  

 geder på korrekt måde) Fjernelse af tarm og mesenterium (fjernes, behandles og bortskaffes tarmen og mesenterium som SRM) Fjernelse af milt fra får og geder (fjernes, behandles og bortskaffes milten som SRM) Særligt for inventar og redskaber i berøring med SRM (udvises særlig omhu ved håndtering af SRM; benyttes  

 overtrækshandsker over brynjehandsker) Behandling og bortskaffelse af SRM (anbringes SRM hurtigst muligt i særligt opmærkede beholdere;  

 overføres indholdet i disse beholdere med passende mellemrum til anden  

 beholder mhp. afhentning til SRM-virksomhed; er afsendelsesbeholder korrekt  

 mærket) Farvning eller mærkning af SRM (farves SRM hurtigst muligt på hele overfladen; kan virksomheden  

 dokumentere en evt. mærkning) Vægt af SRM (vejes eller skønnes vægten af SRM før afsendelse;  

 sammenholdes med antal slagtede dyr m.v.; sammenholdes med  

 vægtangivelser fra SRM-virksomheden) Handelsdokumenter for fersk kød af kvæg med påsiddende  

 rygsøjle (fremgår det af handelsdokumentet, hvor mange dyr i forsendelsen,  

 der skal have fjernet eller ikke fjernet rygsøjlen; udstedes der  

 handelsdokument for alle forsendelser) Mærkning med blå stribe (er mærkesedlen for fersk kød af kvæg med  

 påsiddende rygsøjle, som ikke er SRM, mærket med blå  

 stribe) Producentslagtning (fjernes rygsøjle inden tilbagelevering til producenten) Egenkontrol (er der procedurer for korrekt fjernelse af SRM; er der procedurer for  

 håndtering af SRM; dokumenterer virksomheden egenkontrollen) Bilag 3 Skema til dokumentation af kontrol af håndtering af  

 SRM i opskæringsvirksomheder Virksomhedens navn og adresse (opskæringsvirksomhed) Aut.nr.
Kontrol udført af (navn på tilsynsførende) Dato Emne kontrolleret Ja Nej Bemærkninger Fjernelse af rygmarv (fjernes rygmarv fra får eller geder; fjernes rygmarv  

 fuldstændigt; foretages midtflækning så risiko for  

 forurening med savsmuld eller rygmarv reduceres mest muligt; er  

 rygmarvskanalen åbnet hele vejen; anvendes anden metode til fjernelse  

 af rygmarv) Særligt for inventar og redskaber i berøring med SRM (udvises særlig omhu ved håndtering af SRM; benyttes  

 overtrækshandsker over brynjehandsker) Behandling og bortskaffelse af SRM (anbringes SRM hurtigst muligt i særligt opmærkede beholdere;  

 overføres indholdet i disse beholdere med passende mellemrum til anden  

 beholder mhp. afhentning til SRM-virksomhed; er afsendelsesbeholder korrekt  

 mærket) Farvning eller mærkning af SRM (farves SRM hurtigst muligt på hele overfladen; kan virksomheden  

 dokumentere en evt. mærkning) Vægt af SRM (vejes eller skønnes vægten af SRM før afsendelse;  

 sammenholdes med antal opskårne dyr m.v.; sammenholdes med  

 vægtangivelser fra SRM-virksomheden) Handelsdokumenter for fersk kød af kvæg med påsiddende  

 rygsøjle (fremgår det af handelsdokumentet, hvor mange dyr i forsendelsen,  

 der skal have fjernet eller ikke fjernet rygsøjlen; modtages eller  

 udstedes handelsdokument for alle forsendelser) Mærkning med blå stribe (er mærkesedlen for fersk kød af kvæg med  

 påsiddende rygsøjle, som ikke er SRM, mærket med blå  

 stribe) Producentslagtning   opskæring efter særlig tilladelse (foretages opskæring; fjernes rygsøjle inden tilbagelevering  

 til producenten) Egenkontrol (er der procedurer for korrekt fjernelse af SRM; er der procedurer for  

 håndtering af SRM; dokumenterer virksomheden egenkontrollen) Bilag 4 Skema til dokumentation af kontrol med håndtering af  

 SRM i slagterbutikker Virksomhedens navn og adresse (detailslagter/slagterafdeling i  

 supermarked) Eventuelt nr.
Kontrol udført af (navn på tilsynsførende) Dato Emne kontrolleret Ja Nej Bemærkninger Korrekt fjernelse af rygsøjle defineret som SRM (er alle dele af rygsøjle defineret som SRM fjernet fra  

 færdigopskåret kød før levering til den endelige  

 forbruger) Særligt for inventar og redskaber i berøring med SRM (udvises særlig omhu ved håndtering af SRM; benyttes  

 overtrækshandsker over brynjehandsker) Behandling og bortskaffelse af SRM (anbringes SRM hurtigst muligt i særligt opmærkede beholdere;  

 overføres indholdet i disse beholdere med passende mellemrum til anden  

 beholder mhp. afhentning til SRM-virksomhed; er afsendelsesbeholder korrekt  

 mærket) Farvning eller mærkning af SRM (farves SRM hurtigst muligt på hele overfladen; kan virksomheden  

 dokumentere en evt. mærkning) Vægt af SRM (vejes eller skønnes vægten af SRM før afsendelse;  

 sammenholdes med antal opskårne dyr m.v.; sammenholdes med  

 vægtangivelser fra SRM-virksomheden) Handelsdokumenter for fersk kød af kvæg med påsiddende  

 rygsøjle (fremgår det af handelsdokumentet, hvor mange dyr i forsendelsen,  

 der skal have fjernet eller ikke fjernet rygsøjlen; modtages eller  

 udstedes handelsdokument for alle forsendelser) Mærkning med blå stribe (er mærkesedlen for fersk kød af kvæg med  

 påsiddende rygsøjle, som ikke er SRM, mærket med blå  

 stribe) Producentslagtning   opskæring efter særlig tilladelse (foretages opskæring; fjernes rygsøjle inden tilbagelevering  

 til producenten) Egenkontrol (er der procedurer for korrekt fjernelse af SRM; er der procedurer for  

 håndtering af SRM; dokumenterer virksomheden egenkontrollen) Bilag 5 Frekvenser for kontrol Kontrolaktivitet Slagterier Opskæringsvirksomheder Detailslagtere Kontrol af korrekt fjernelse af SRM 1 gang pr. uge 1 gang pr. måned 1 gang pr. kvartal Kontrol af korrekt håndtering af SRM 1 gang pr. måned 1 gang pr. måned 1 gang pr. kvartal Kontrol af opsamling af SRM 1 gang pr. måned 1 gang pr. måned 1 gang pr. kvartal Kontrol af farvning eller mærkning af SRM 1 gang pr. måned 1 gang pr. måned 1 gang pr. kvartal Kontrol af handelsdokumenter 1 gang pr. måned 1 gang pr. måned 1 gang pr. kvartal Kontrol af blå stribe på mærkeseddel 1 gang pr. måned 1 gang pr. måned 1 gang pr. kvartal Krydskontrol af mængde af SRM 1 gang pr. måned 1 gang pr. måned 1 gang pr. måned 1   Europa-Parlamentets og Rådets  

 forordning (EF) nr. 999/2001 af 22. maj 2001 om fastsættelse af regler  

 for forebyggelse af, kontrol med og udryddelse af visse transmissible  

 spongiforme encephalopatier (EF-Tidende 2001 L 147 s. 1), som ændret  

 ved Kommissionens forordning (EF) nr. 1248/2001 af 22. juni 2001 om  

 ændring af bilag III, bilag X og bilag XI til Europa-Parlamentets og  

 Rådets Forordning (EF) nr. 999/2001 af 22. maj 2001 om  

 fastsættelse af regler for forebyggelse af, kontrol med og udryddelse  

 af visse transmissible spongiforme encephalopatier (EF-Tidende 2001 L 173 s.  

 12), Kommissionens forordning (EF) nr. 1326/2001 af 29. juni 2001 om  

 fastsættelse af overgangsforanstaltninger med henblik på overgang  

 til Europa-Parlamentets og Rådets forordning (EF) nr. 999/2001 om  

 fastsættelse af regler for forebyggelse af, kontrol med og udryddelse  

 af visse transmissible spongiforme encephalopatier og om ændring af  

 bilag VII og XI til forordningen (EF-Tidende 2001 L 177 s. 60), Kommissionens  

 forordning (EF) nr. 270/2002 af 14. februar 2002 om ændring af  

 Europa-Parlamentets og Rådets forordning (EF) nr. 999/2001 for så  

 vidt angår specificeret risikomateriale og epidemiologisk  

 overvågning af transmissible spongiforme encephalopatier og om  

 ændring af forordning (EF) nr. 1326/2001 for så vidt angår  

 foder og markedsføring af får og geder samt produkter heraf  

 (EF-Tidende 2002 L 45 s. 4) og Kommissionens forordning (EF) nr. 1494/2002 af  

 21. august 2002 om ændring af bilag III, VII og XI til  

 Europa-Parlamentets og Rådets forordning (EF) nr. 999/2001 for så  

 vidt angår overvågning af bovin spongiform encephalopati,  

 fjernelse af specificeret risikomateriale samt regler for import af levende  

 dyr og animalske produkter (EF-Tidende 2002 L 225 s. 3).
