Betænkning afgivet af Udlændinge- og Integrationsudvalget den 29. maj 2018 Betænkning over Forslag til lov om ændring af udlændingeloven, ferieloven og lov om danskuddannelse til voksne udlændinge m.fl.
(Afskaffelse af au pair-ordningen) [af Martin Henriksen (DF) og Karsten Hønge (SF) m.fl.]:
1. Udvalgsarbejdet Lovforslaget blev fremsat den 23. marts 2018 og var til 1. behandling den 8. maj 2018. Lovforslaget blev efter 1. behandling henvist til behandling i Udlændinge- og Integrationsudvalget.
Møder Udvalget har behandlet lovforslaget i 3 møder.
Høring Lovforslaget har efter fremsættelsen været sendt i høring, og de modtagne høringssvar og et notat herom er omdelt som bilag.
Spørgsmål Udvalget har stillet 9 spørgsmål til udlændinge- og integrationsministeren til skriftlig besvarelse, som denne har besvaret.
2. Indstillinger og politiske bemærkninger Et flertal i udvalget (S, V, LA, RV og KF) indstiller lovforslaget til forkastelse ved 3. behandling.
 Et mindretal i udvalget (DF, EL og SF) indstiller lovforslaget til vedtagelse uændret.
 Et andet mindretal i udvalget (ALT) vil stemme hverken for eller imod lovforslaget ved 3. behandling.
Alternativets medlemmer af udvalget stemmer hverken for eller imod lovforslaget.
For Alternativet er det afgørende, at unge mennesker fra hele verden fortsat har mulighed for at komme til Danmark med det formål at lære en ny kultur og et nyt sprog at kende gennem kulturel udveksling med en værtsfamilie.
Samtidig anerkender Alternativet også, at den gældende au pair-ordning på flere områder er problematisk og er konstrueret på en måde, der giver anledning til misbrug.
Efter Alternativets opfattelse er det helt afgørende, at en ordning som au pair-ordningen er til for de mennesker, der kommer hertil som au pairer, og beskytter deres rettigheder, hvilket den gældende ordning ikke er eller gør tilstrækkeligt i dag.
Alternativet er helt på linje med de anbefalinger til en forbedring af ordningen, som bl.a.
Caritas Danmark og FOA foreslår i høringssvarene (jf. bilag 2). Derfor kan Alternativet hverken stemme for eller imod forslaget.
 Inuit Ataqatigiit, Nunatta Qitornai, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
Martin Henriksen (DF) fmd.
Peter Skaarup (DF) Christian Langballe (DF) Marie Krarup (DF) Peter Kofod Poulsen (DF) Pernille Bendixen (DF) Marcus Knuth (V) Britt Bager (V) Preben Bang Henriksen (V) Martin Geertsen (V) Erling Bonnesen (V) Jan E.
Jørgensen (V) Laura Lindahl (LA) Villum Christensen (LA) Naser Khader (KF) Dan Jørgensen (S) Kaare Dybvad (S) Thomas Jensen (S) Karen J.
Klint (S) Astrid Krag (S) nfmd.
Mattias Tesfaye (S) Stine Brix (EL) Nikolaj Villumsen (EL) Carolina Magdalene Maier (ALT) Josephine Fock (ALT) Marlene Borst Hansen (RV) Sofie Carsten Nielsen (RV) Jacob Mark (SF) Holger K.
Nielsen (SF) Inuit Ataqatigiit, Nunatta Qitornai, Tjóðveldi og Javnaðarflokkurin havde ikke medlemmer i udvalget.
