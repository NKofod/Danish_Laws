 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om påligningen af indkomst- og formueskat til staten, jfr.  

 lovbekendtgørelse nr. 296 af 29. maj 1972, som ændret ved lov nr. 411 af 15.  

 september 1972, foretages følgende ændringer:
 1. I § 7, litra i, indsættes som 2. pkt.:
"Det samme gælder tillæggene efter § 44, nr. 1 og 3, i  

 invalidepensionloven, i det omfang de træder i stedet for invaliditetsbeløb  

 eller invaliditetsydelse." 2. § 14B, stk. 3, affattes således:
"Stk. 3. Beløb, der frigives ved bindingsperiodens udløb, samt beløb,  

 der frigives eller tilbagebetales efter boligreguleringslovens § 33, stk. 4  

 eller 6, medregnes ved opgørelsen af den berettigedes skattepligtige indkomst  

 for det indkomstår, hvori beløbet kan kræves udbetalt.
Beløb, der frigives  

 efter boligreguleringslovens § 33, stk. 3, medregnes ikke i den  

 skattepligtige indkomst, jfr. § 14C." 3. § 30 ophæves.
 4. I § 32D, stk. 3, indsættes som 2. pkt.:
"Finansministeren bestemmer endvidere, hvilke myndigheder der skal  

 opkræve de efter kildeskattelovens bestemmelser administrativt ikendte bøder,  

 herunder bøder efter lovens § 79." § 2 I lov nr. 149 af 10. april 1922 om indkomst- og formueskat til staten  

 foretages følgende ændring:
 I § 22, stk. 1, udgår ordene "inden udgangen af januar måned - eller,  

 for deres vedkommende, der er forpligtet til at føre autoriserede  

 handelsbøger," og ændres "de ovennævnte frister" til:  

 "den ovennævnte frist".
§ 3 § 1,  nr. 1, har virkning fra og med indkomståret  

 1973. § 1, nr. 2, § 1, nr. 3, og § 2 har virkning fra og med indkomståret  

 1972. § 1, nr. 4, træder i kraft den 1. januar 1973.
 Givet på Christiansborg slot, den 8.  

 november 1972.
 Under Vor Kongelige Hånd og Segl.
 MARGRETHE R.
 Henry Gruenbaum.
