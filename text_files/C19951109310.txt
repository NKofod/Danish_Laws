 De vejledende retningslinier for fastsættelse af højere børnebidrag end  

 normalbidraget er senest blevet reguleret pr. 1. januar 1995. Normalbidraget  

 blev dengang forhøjet til 8.472 kr. årligt, og det blev lagt til grund, at  

 den gennemsnitlige årsindtægt for mandlige arbejdere i 1994 var steget med  

 ca. 3% i 1994.
 Ved Socialministeriets bekendtgørelse nr. 844 af 6. november 1995 om  

 størrelsen af ydelser efter børnetilskudsloven pr. 1. januar 1996, er  

 normalbidraget pr. 1. januar 1996 forhøjet til 8.676 kr. årligt.
 Ved Civilretsdirektoratets regulering af de vejledende retningslinier for  

 fastsættelse af højere børnebidrag end normalbidraget har man i år lagt til  

 grund, at lønstigningen for arbejdere i 1995 har været omkring 4%.  

 Civilretsdirektoratet har under hensyn hertil skønsmæssigt lagt til grund, at  

 den gennemsnitlige indtægt for en almindelig arbejder i 1996 vil været et  

 beløb i størrelsesorden af 225.000 kr.
Ved behandlingen af fastsættelse af højere bidrag end normalbidraget er  

 det Civilretsdirektoratets opfattelse, at der kun bør pålægges forhøjet  

 bidrag, hvis den, der skal betale bidraget, har en væsentligt bedre økonomisk  

 stilling end en almindelig arbejder.
Der henvises herved til § 14, stk. 1, i  

 lov om børns retsstilling, jf. lovbekendtgørelse nr. 634 af 15. september  

 1986, hvorefter bidraget bl.a. skal fastsættes under hensyn til forældrenes  

 økonomiske kår.
Er begge forældre ubemidlede, fastsættes bidraget i  

 almindelighed til det for barnets opholdssted til enhver tid gældende  

 normalbidrag.
 Under henvisning hertil finder Civilretsdirektoratet, at der med virkning  

 fra den 1. januar 1996 ved fastsættelse af disse bidrag bør tages  

 udgangspunkt i følgende retningslinier:
 Disse retningslinier for forhøjelse af børnebidrag er alene vejledende,  

 idet bidragsfastsættelsen som hidtil i overensstemmelse med sædvanlige  

 udmålingsprincipper må ske efter et konkret skøn over samtlige omstændigheder  

 i den enkelte sag.
Med venlig hilsen C.
Rosholm Jonna Waage Til samtlige statsamter, herunder Københavns Overpræsidium,  

 Rigsombudsmanden i Grønland og Rigsombudsmanden på Færøerne.
