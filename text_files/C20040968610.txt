Cirkulære  

 om jubilæumsgratiale til personale ved selvejende institutioner under  

 Undervisningsministeriet omfattet af selvejeloven samt af loven om  

 institutioner for erhvervsrettet uddannelse (Til selvejende institutioner under  

 Undervisningsministeriet omfattet af selvejeloven eller af loven om  

 institutioner for erhvervsrettet uddannelse) I tilslutning til Finansministeriets cirkulære af 28. december  

 1989 om jubilæumsgratiale til personale i statens tjeneste fastsættes  

 følgende  

 bestemmelser om ydelse af jubilæumsgratiale til ansatte ved selvejende  

 institutioner under Undervisningsministeriet omfattet af selvejeloven eller  

 af  

 loven om institutioner for erhvervsrettet uddannelse:
 1. Gratiale gives ved 25, 40 og 50 års jubilæer.
 I forbindelse med jubilæet kan udstedes et diplom underskrevet  

 af vedkommende institutions leder.
 Diplomets udseende og indhold bestemmes af den enkelte  

 institutions ledelse.
 Gratiale og diplom gives kun til ansatte, der har udført  

 tilfredsstillende tjeneste.
 Afgørelse af, om gratiale og diplom skal gives, træffes af  

 vedkommende institution.
 2. Jubilæumsgratiale udgør 4.000 kr. ved 25 års tjeneste, 5.000  

 kr. ved 40 års tjeneste og 6.000 kr. ved 50 års tjeneste uanset  

 beskæftigelsesgrad.
 Jubilæumsgratiale regnes fra den første ansættelse ved  

 institutionen.
 Er der sket afbrydelse af tjenesten, sammenlægges  

 ansættelsesperioderne.
 Ved selvejende institutioner omfattet af selvejeloven eller af  

 lov om institutioner for erhvervsrettet udannelse medregnes beskæftigelse ved  

 de af den nævnte lovgivning omfattede institutioner i jubilæumsancienniteten.
 Beskæftigelse i statslige institutioner og virksomheder samt i  

 folkeskolen og folkekirken medregnes i jubilæumsancienniteten efter de for  

 disse ansættelsesområder gældende regler.
Ved opgørelsen af jubilæumsancienniteten medregnes feriedage og  

 sygedage under beskæftigelsen.
Endvidere medregnes fravær på grund af  

 militærtjeneste, hvis den pågældende på tidspunktet for aftjening af  

 værnepligt  

 var ansat ved institutionen, eller i en statslig institution.
 Den tid, hvori en ansat har tjenestefrihed uden løn, medregnes  

 ikke i jubilæumsancienniteten, medmindre vedkommende har været ansat ved en  

 statsinstitution eller ved en af nærværende cirkulære omfattet institution,  

 eller tjenestefriheden i øvrigt medregnes i lønancienniteten.
Jubilæumsancienniteten opgøres af institutionens leder.
Hvis  

 denne ikke er i besiddelse af nøjagtige oplysninger om tidspunktet for første  

 ansættelse eller om varigheden af tidligere beskæftigelsesperioder,  

 fastsættes  

 ancienniteten på grundlag af de for institutionens leder foreliggende  

 oplysninger.
 Tjeneste efter det fyldte 70. år kan ikke medregnes ved  

 opgørelsen af jubilæumsancienniteten.
 3. Som jubilæumsdag regnes den dag, hvor den ansatte har gjort  

 henholdsvis 25, 40 og 50 års tjeneste, som efter nærværende cirkulære kan  

 medregnes i jubilæumsancienniteten.
 4. Der gives den ansatte en fridag med løn i anledning af  

 jubilæet.
 5. Udgiften til jubilæumsgratiale afholdes af institutionen.
6. Gratialerne reguleres hvert andet år pr. 1. april på grundlag  

 af lønudviklingen i den forløbne 2-års periode.
Finansministeriet udsender  

 meddelelse om nye gratialesatser.  

1) 7. Dette cirkulære har virkning fra 1. januar 2001. Samtidig  

 ophæves Undervisningsministeriets cirkulære af 6. december 1990 om  

 jubilæumsgratiale til personale ved selvejende institutioner under  

 Undervisningsministeriet, bortset fra friskoler og private grundskoler mv. og  

 Arbejdsmarkedsstyrelsens cirkulære af 11. oktober 1996 om jubilæumsgratiale  

 til  

 personale ansat ved de selvejende AMU-centre.
 Hidtidig opnået jubilæumsanciennitet skal opgøres efter de før  

 den 1. januar 2001 gældende regler eller praksis og tillægges den  

 anciennitet,  

 der opnås i henhold til dette cirkulære.
Undervisningsminsiteriet,  

 Institutionsstyrelsen, den 30. juni 2004 P.m.v.ebBente Ørum 1)  

 Gratialerne udgør pr. 1. april 2003 henholdsvis 5.200 kr., 6.500 kr. og 7.800  

 kr.
