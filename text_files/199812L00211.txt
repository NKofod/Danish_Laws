Fremsat den 25. marts 1999 af skatteministeren (Ole  

 Stavad) Forslag til Lov om ændring af registreringsafgiftsloven og ligningsloven (Løbende registreringsafgift af udenlandske  

 firmabiler m.v.) § 1 I lov om registreringsafgift af motorkøretøjer m.v., jf.  

 lovbekendtgørelse nr. 741 af 22. september 1997 som ændret ved  

 § 4 i lov nr. 979 af 17. december 1997, § 30 i lov nr. 1098 af 29.  

 december 1997, § 1 i lov nr. 436 af 26. juni 1998 og § 9 i lov nr.  

 1056 af 23. december 1998, foretages følgende ændringer:
 1. I § 1 indsættes efter  

 stk. 1:
» Stk. 2. bliver herefter stk. 3.
 2. I § 1, stk. 2, som bliver stk. 3,  

 indsættes som 3. og 4. pkt.:
» 3. § 3, stk. 1, ophæves.
Stk. 2-6  

 bliver herefter stk. 1-5.
 4. Efter § 3 indsættes:
» 1)	motorkøretøjet tilhører en udlænding og  

 af denne benyttes her i landet under et tidsbegrænset ophold, eller 2)	motorkøretøjet af en virksomhed eller et fast  

 driftssted, der er beliggende i udlandet, stilles til rådighed for en  

 herboende med henblik på erhvervsmæssig og privat anvendelse i  

 det pågældende udland og her i landet, når  

 beskæftigelse ved virksomheden eller det faste driftssted udgør  

 den pågældendes hovederhverv.
Stk. 2. Afgiften betales kvartalsvis forud med 3 pct. pr.  

 påbegyndt kvartal af den beregnede afgift.
Ved betalingen  

 tillægges 1,5 pct. pr. påbegyndt kvartal af den  

 registreringsafgift, der resterer efter den foretagne betaling.
Ved betaling  

 første gang betales desuden et depositum svarende til første  

 kvartals afgift og tillæg til dækning af eventuelle restancer  

 vedrørende registreringsforholdet.
Stk. 3. For betaling af afgift efter stk. 1, nr. 2,  

 hæfter den, der stiller køretøjet til rådighed for  

 den herboende.
Overskrides en i en erindringsskrivelse fastsat frist for  

 betaling af afgift og tillæg, bortfalder en udstedt tilladelse, og  

 resten af afgiften efter stk. 5 forfalder til betaling, medmindre  

 registreringspligten ophører.
Stk. 4. Pligten til betaling af afgift og tillæg  

 ophører ved udgangen af den måned, hvori registreringspligten  

 ophører eller motorkøretøjet udgår af ordningen,  

 jf. § 1, stk. 3. Ophører registreringspligten eller  

 udgår motorkøretøjet af ordningen, jf. § 1,  

 stk. 3, tilbagebetaler de statslige told- og skattemyndigheder  

 depositumet samt for meget betalt afgift og tillæg.
De statslige told-  

 og skattemyndigheder tilbagebetaler endvidere depositumet, når den  

 samlede afgift er betalt, eller der sker afgiftsberigtigelse efter  

 stk. 5.
 Stk. 5. Overgår et motorkøretøj til varig  

 anvendelse her i landet ved salg eller anden overdragelse eller i forbindelse  

 med, at ejeren af et køretøj omfattet af stk. 1, nr. 1,  

 tager varigt ophold her i landet, forfalder resten af afgiften, medmindre  

 afgiften af motorkøretøjet i stedet berigtiges efter reglerne i  

 § 4, stk. 3-6.
 Stk. 6. Bestemmelserne i stk. 1-5 finder tilsvarende  

 anvendelse for motorkøretøjer omfattet af stk. 1, nr. 2,  

 som er registreret med udenlandske nummerplader.
Stk. 7. For motorkøretøjer som nævnt i  

 § 4 og § 5, stk. 1, som en herboende alene anvender her i  

 landet til udførelse af arbejde for en arbejdsgiver som omhandlet i  

 stk. 1, nr. 2, kan told- og skattemyndighederne tillade, at der betales  

 afgift pr. dag motorkøretøjet anvendes her.
Afgiften  

 udgør 60 kr. pr. dag for motorkøretøjer omhandlet af  

 § 4 og 30 kr. for motorkøretøjer omhandlet af § 5,  

 stk. 1. Der betales ikke afgift af motorkøretøjer som  

 nævnt i § 5, stk. 3 og 5, når den herboende alene  

 anvender motorkøretøjerne her i landet til udførelse af  

 arbejde for en arbejdsgiver som omhandlet i stk. 1, nr. 2.
 Stk. 8.
Skatteministeren kan fastsætte nærmere regler om  

 meddelelse og fremvisning af tilladelse og om betaling af de i stk. 1-7  

 nævnte afgifter og tillæg. «.
 5. I § 19, stk. 1, ændres "§ 3,  

 stk. 1," til: "§ 3 a".
 6. I § 19, stk. 2, indsættes efter  

»køretøjet registreres«: », jf. dog § 3 a,  

 stk. 3« .
 7. I § 25, stk. 1, indsættes som nyt 3.  

 pkt.:
» 8. I § 25, stk. 5, ændres »§ 3, stk. 3,« til: »§ 3, stk. 2,«.
 9. § 27, stk. 1, nr. 3, ophæves.
 10. § 29 a, stk. 1, affattes således:
» 1)	spørgsmål om, hvorvidt et motorkøretøj er  

 afgiftspligtigt efter § 1, stk. 2 og 3, 2)	spørgsmål om omfanget af en afgiftsfritagelse efter  

 §§ 2 og 3, stk. 1-4, 3)	spørgsmål om afgiftens beregning efter §§ 4-6,  

 og 4)	spørgsmål om den afgiftspligtige værdi efter  

 § 8.« § 2 I lov om påligningen af indkomstskat til staten (ligningsloven), jf.  

 lovbekendtgørelse nr. 819 af 3. november 1997, som ændret ved  

 § 1 i lov nr. 427 af 26. juni 1998 og senest ved lov nr. 1032 af 23.  

 december 1998, foretages følgende ændringer:
 1. I § 16, stk. 4, indsættes efter 4.  

 pkt.:
» 2. I § 16, stk. 4, ændres »1.-4. pkt.« til: »1.-5. pkt.«.
 3. I § 16, stk. 4, ændres »6. pkt.« til: »7. pkt.«.
 4. I § 16, stk. 4, ændres »1.-6. pkt.« til: »1.-7. pkt.«.
§ 3 Stk. 1. Loven træder i kraft den 1. juli 1999.
 Stk. 2. Tilladelser, der er meddelt efter de gældende  

 regler, gælder fortsat og kan forlænges i indtil 3 år efter  

 meddelelse af tilladelsen.
Bemærkninger til lovforslaget Almindelige bemærkninger Baggrund Afgifter på motorkøretøjer er ikke  

 harmoniseret på EU-plan.
Afgifter i forbindelse med registrering eller  

 køb samt periodiske afgifter i forbindelse med ejerskab eller brug af  

 motorkøretøjer er knyttet til køretøjets  

 registreringssted.
Registreringsafgifter varierer betydeligt mellem  

 EU-landene spændende fra ingen afgift og op til afgift af betydelig  

 størrelse som den danske med en marginalsats på 180 pct.
Som  

 værn mod udhuling af afgiftsprovenuet fra bilafgifterne har Danmark i  

 lighed med visse andre EU-lande regler, hvorefter personer med bopæl i  

 Danmark som udgangspunkt ikke må anvende udenlandsk indregistrerede  

 køretøjer til kørsel her i landet.
Reglerne findes i  

 Trafikministeriets bekendtgørelse om registrering og syn af  

 køretøjer m.v.
Disse regler er blevet kritiseret for at virke urimelige i  

 tilfælde, hvor en person, der er bosiddende i Danmark, får  

 arbejde i en virksomhed i udlandet, og af den udenlandske arbejdsgiver  

 får stillet et motorkøretøj til rådighed med  

 henblik på udførelse af arbejdsopgaver i Danmark samt evt.  

 privat anvendelse som firmabil.
EU-Kommissionen har indledt en  

 traktatkrænkelsesprocedure mod Danmark om forbudet, som Kommissionen  

 anser for at stride mod reglerne i EØF-Traktatens artikel 48 om  

 arbejdskraftens fri bevægelighed og artikel 59 om den frie udveksling  

 af tjenesteydelser.
 Med nærværende lovforslag lægges op til  

 en ændring af registreringsbekendtgørelsen, så der kan  

 gives tilladelse til kørsel som nævnt.
 Med forslaget undgås en udhuling af provenuet som  

 følge af ændringerne.
Lovforslagets indhold Registreringsafgift I registreringsafgiftsloven foreslås en ordning for  

 de nævnte udenlandske firmabiler, der bygger på principperne i  

 den nugældende ordning i registreringsafgiftslovens § 3,  

 stk. 1, vedrørende køretøjer tilhørende  

 udlændinge, som er under tidsbegrænset ophold her i landet i  

 indtil 3 år.
For disse køretøjer kan  

 registreringsafgiften betales med 1 pct. af den beregnede registreringsafgift  

 pr. påbegyndt måned.
Det foreslås, at der fremover bliver  

 en fælles ordning for udlændingebilerne og firmabilerne, og at 3  

 års grænsen for udlændingebiler ophæves.
En herboende  

 med arbejde i en virksomhed beliggende i udlandet vil herefter kunne få  

 tilladelse til at anvende en firmabil, som er stillet til rådighed af  

 den udenlandske arbejdsgiver, til udførelse af arbejdsopgaver og til  

 privat brug her i landet mod betaling af procentafgiften.
De udenlandske  

 firmabiler vil kunne registreres på danske plader eller beholde de  

 udenlandske.
Der betales afgift, så længe  

 motorkøretøjet anvendes her i landet, eller indtil hele  

 afgiften er betalt.
Afgiften foreslås opkrævet af told- og  

 skattemyndighederne ved betaling forud med 3 pct. pr. påbegyndt  

 kvartal.
Samtidig betales et tillæg på 1,5 pct. pr.  

 påbegyndt kvartal af den registreringsafgift, der henstår som  

 saldo efter kvartalets indbetaling til kompensation for statens  

 likviditetstab ved ordningen.
I visse situationer stilles køretøjer alene  

 til rådighed for arbejdstageren til brug for udførelse af  

 arbejdet og ikke til privat brug.
Samtidig vil der som hovedregel være  

 tale om køretøjer, der kun lejlighedsvis anvendes her i landet.  

 I disse situationer foreslås, at køretøjerne kan anvendes  

 her i landet af den herboende mod betaling af en afgift pr. dag,  

 køretøjet anvendes.
Afgiften foreslås fastsat til 60 kr.  

 pr. dag for personmotorkøretøjer og 30 kr. pr. dag for  

 varebiler under to tons samt andre varebiler, der er omfattet af  

 registreringsafgiftslovens § 5, stk. 1, hvor afgiftssatsen  

 udgør 95 pct. af køretøjets værdi ud over 12.100  

 kr.
For varebiler over to tons, som er omfattet af registreringsafgiftslovens  

 § 5, stk. 3 og 5, og hvor afgiften udgør 30 pct. af  

 værdien over 30.000 kr. betales ikke afgift for anvendelse her i  

 landet.
Dansk registrerede motordrevne køretøjer  

 skal i henhold til § 105, stk. 1, i færdselsloven  

 (lovbekendtgørelse nr. 735 af 24. august 1992 som ændret ved lov  

 nr. 317 af 17. maj 1995) være ansvarsforsikret i et selskab, der har  

 Finanstilsynets tilladelse til at drive forsikringsvirksomhed.
Forsikringen  

 kan efter EU-regler under nærmere angivne betingelser tillige tegnes i  

 et udenlandsk selskab.
Alle forsikringsselskaber, der ønsker at tegne  

 ansvarsforsikring for registreringspligtige motordrevne  

 køretøjer i Danmark skal anmelde dette til Centralregisteret  

 for Motorkøretøjer, og selskaberne skal være medlem af  

 Dansk Forening for International Motorkøretøjsforsikring  

 (DFIM).
 De køretøjer, der omfattes af lovforslaget,  

 vil på linje med andre køretøjer være undergivet  

 registreringslandets regler om forsikring.
Ligningsloven Personer, der er bosat (hjemmehørende) i Danmark og  

 arbejder i et andet land (grænsegængere), er fuldt skattepligtige  

 til Danmark og beskattes dermed af deres globale indkomst her i landet.  

 Skattepligten omfatter således også lønindkomst, herunder  

 personalegoder.
Beskatningen af grænsegængere reguleres desuden  

 af de dobbeltbeskatningsaftaler, Danmark har indgået, for eksempel  

 aftalerne med de nærmeste nabolande - Sverige og Tyskland.
Den  

 eksisterende regel i ligningslovens § 16 foreslås derfor  

 præciseret, så der ved værdiansættelsen af biler, der  

 ikke indregistreres her i landet eller er omfattet af  

 registreringsafgiftslovens § 3 a, stk. 6, skal anvendes den  

 værdi, som ville blive lagt til grund ved værdiansættelsen  

 af en tilsvarende bil efter ligningslovens § 16, stk. 4, 3. eller 4.  

 pkt.
Provenumæssige konsekvenser Under forudsætning af at i alt 300 biler vil komme  

 under firmabilordningen og 100 biler under dagkortordningen over de  

 næste 3 år, kan provenutabet vurderes at blive ca. 20 mio.  

 kr./år i de første 2-3 år og henved 10 mio. kr. i  

 årene derefter.
Administrative konsekvenser for det offentlige og erhvervslivet Forslaget skønnes at medføre engangsudgifter  

 for Told og Skat på 150.000 kr. i 1999, hovedsagelig til information.  

 Herudover skønnes forslaget ikke at medføre  

 nævneværdige administrative konsekvenser.
Erhvervsøkonomiske konsekvenser For virksomheder med grænseoverskridende aktiviteter  

 vil den foreslåede ordning på firmabilområdet indgå  

 som en del af virksomhedernes overvejelser vedrørende finansiering og  

 lokalisering.
Herudover skønnes forslaget ikke at have  

 erhvervsøkonomiske konsekvenser for danske virksomheder.
Miljømæssige konsekvenser Forslaget forventes ikke at få  

 nævneværdige miljømæssige konsekvenser, men vil i  

 meget begrænset omfang medføre en reduktion i omkostningerne ved  

 at stille firmabil til rådighed for danskere ansat i udenlandske  

 virksomheder.
Forholdet til EU-retten Formålet med lovændringerne er som nævnt  

 at give mulighed for en ophævelse af forbudet mod herboendes  

 kørsel her i landet i udenlandske firmabiler uden samtidig at  

 tilsidesætte bagved liggende fiskale hensyn.
Det er på  

 tidspunktet for forslagets fremsættelse uvist, om Kommissionen vil  

 fortsætte traktatkrænkelsesproceduren om de gældende  

 regler, uanset om disse er ophævet på tidspunktet, hvor Domstolen  

 i givet fald behandler sagen.
Det foreslåede nye system med en periodisk afgift  

 eller dagafgift har været drøftet med Kommissionen og vurderes  

 ikke at være stridende med afgiftsbestemmelser i traktaterne eller den  

 afledede EU-ret på det fiskale område.
Det er efter  

 drøftelser med Kommissionen ikke afklaret, om Kommissionen vil anse  

 enhver afgift for herboendes anvendelse af udenlandske firmabiler her i  

 landet for at udgøre en hindring for arbejdskraftens frie  

 bevægelighed.
Et system, hvor også udenlandske  

 køretøjer betaler ved kørsel i et andet EU-land end  

 registreringslandet kendes fra vejbenyttelsesafgiften, hvor udenlandske  

 lastbiler over 12 tons betaler for anvendelsen af danske motorveje.
Spørgsmålet om afgiftsbetaling i forbindelse  

 med forskellige former for midlertidig indførsel af  

 motorkøretøjer er reguleret af direktiv 83/182/EØF.  

 Direktivet nævner ikke den foreliggende situation.
I et forslag til et  

 nyt direktiv foreslår Kommissionen dog bl.a., at firmabiler i den her  

 foreliggende situation skal kunne være under midlertidig  

 indførsel uden betaling af afgift.
Forslaget, der blev fremsat i  

 februar 1998, har ikke været til realitetsbehandling i Rådet.
Høring Den del af lovforslaget, som vedrører  

 løbende registreringsafgift af udenlandske firmabiler m.v., har  

 været sendt til høring hos Motorcykelbranchens Landsforbund,  

 Centralforeningen af Autoreparatører i Danmark, Erhvervenes  

 Transportudvalg, Dansk Automobilhandler Forening, Arbejderbevægelsens  

 Erhvervsråd, De Danske Bilimportører, Dansk  

 Arbejdsgiverforening, Erhvervenes Skattesekretariat, Dansk Handel &  

 Service, Entreprenørforeningen, Håndværksrådet,  

 Foreningen af Registrerede Revisorer, Foreningen af Statsautoriserede  

 Revisorer, Dansk Industri, Det Danske Handelskammer, Dansk Transport og  

 Logistik, Deutsches Generalsekretariat, Foreningen af Europæiske  

 Grænsependlere, Danske Biludlejere, Centralregisteret for  

 Motorkøretøjer, Trafikministeriet og Justitsministeriet.
Foreningen af Statsautoriserede Revisorer har i den  

 forbindelse foreslået, at den samlede periode for betaling af den  

 løbende afgift for udenlandske firmabiler i højere grad  

 bør afspejle bilens normale levetid.
En periode på 8 år og  

 4 måneder er efter foreningens opfattelse for kort.
Hertil  

 bemærkes, at når der tages hensyn til, at firmabiler, herunder  

 biler, der benyttes af sælgere, typisk har et væsentligt  

 højere kilometerforbrug pr. år end privatbiler skønnes en  

 gennemsnitlig levetid på 8 år og 4 måneder ikke at  

 være lavere end den faktiske levetid.
Forslaget er derfor ikke  

 imødekommet.
Foreningen af Statsautoriserede Revisorer finder det  

 desuden uhensigtsmæssigt, at der beregnes registreringsafgift af et  

 momsbeløb, der rent faktisk ikke betales.  

 Registreringsafgiftsberegningen bør afspejle, at der ikke skal  

 opkræves dansk moms i forbindelse med bilens indførelse til  

 Danmark.
Hertil bemærkes, at ved forslagets udarbejdelse er der taget  

 udgangspunkt i, at de omfattede biler ikke skal stilles bedre end tilsvarende  

 danske biler.
Grundlaget er derfor det danske prisniveau, hvori indgår  

 dansk moms.
Den pris og moms, som er betalt i udlandet, er uden betydning for  

 de hjemlige priser på biler.
Forslaget er derfor ikke  

 imødekommet.
Dansk Industri, Det Danske Handelskammer og Danmarks  

 Automobilhandler Forening har udtrykt ønske om, at danske virksomheder  

 også bør have mulighed for at blive omfattet af en ordning med  

 løbende afgiftsbetaling.
Det har bl.a. været nævnt, at den  

 foreslåede ordning for udenlandske firmabiler indebærer en  

 konkurrencefordel for de udenlandske virksomheder, idet den er forbundet med  

 en likviditetsfordel.
Som nævnt fremsættes forslaget på  

 baggrund af, at EU-Kommissionen har indledt en traktatkrænkelsessag mod  

 Danmark.
En ordning, hvor danske virksomheder overgår til  

 løbende betaling af registreringsafgift vil medføre et  

 betydeligt provenu-/likviditetstab for statskassen.
Forslaget er derfor ikke  

 imødekommet.
Bl.a.
Dansk Industri og Dansk Automobilhandler Forening  

 har nævnt, at forslaget indebærer en forskelsbehandling af danske  

 og udenlandske virksomheder, idet udenlandske firmabiler vil kunne  

 "eksporteres" uden afgift.
Imødekommelse af ønsket om  

 tilbagebetaling af residualafgiften ved eksport af brugte danske biler vil  

 indebære et brud på princippet om, at éngangsafgifter ikke  

 tilbagebetales, uanset hvad forbrugeren senere vælger at anvende  

 produktet til.
Opmærksomheden henledes i den forbindelse på, at  

 lovforslaget omfatter en omlægning fra éngangsafgift til  

 løbende afgift for en mindre gruppe af køretøjer, som  

 principielt set ikke eksporteres, når de ophører med at  

 være registreringspligtige her i landet.
Forholdene er således  

 ikke sammenlignelige.
En tilbagebetalingsordning vil have ikke ubetydelige  

 administrative og provenumæssige konsekvenser samtidig med, at der vil  

 være betydelig risiko for, at ordningen kan være et brud på  

 reglerne om statsstøtte.
Forslaget er derfor ikke  

 imødekommet.
Det er Arbejderbevægelsens Erhvervsråds  

 opfattelse, at det bør tilstræbes at nå et niveau, der  

 indebærer, at staten ikke får et provenutab.
I  

 provenubemærkningerne er det lagt til grund, at for hver bil der kommer  

 ind under ordningen, vil der være et tab af dansk afgift, bl.a. som  

 følge af et likviditetstab for statskassen og fordi der ikke skal  

 betales vægtafgift m.v. af bilerne.
Der kan derfor ikke opnås  

 fuld provenuneutralitet.
Den Europæiske Grænsependlerforening mener, at  

 man i stedet for den foreslåede ordning burde give tilladelse til  

 vederlagsfri benyttelse af udenlandske firmabiler i Danmark.
Forslaget vil  

 indebære en reel konkurrenceforvridning i forholdet mellem danske og  

 udenlandske virksomheder, som i givet fald kun vil kunne  

 imødegås ved ophævelse af registreringsafgiften for danske  

 firmabiler, hvilket vil indebære meget betydelige provenutab.
Forslaget  

 er derfor ikke imødekommet.
 Arbejderbevægelsens Erhvervsråd og Det Danske  

 Handelskammer bemærker, at de støtter intentionerne i  

 lovforslaget.
Vurdering af konsekvenser af lovforslaget Positive konsekvenser Negative konsekvenser Økonomiske konsekvenser for stat, amter og  

 kommuner Indkomstårsvirkning: 0 Finansårsvirkning: 0 0 Under forudsætning af at i alt 300 biler vil komme under  

 firmabilordningen og 100 biler under dagkortordningen over de næste 3  

 år, kan provenutabet for staten vurderes at blive ca. 20 mio.  

 kr./år i de første 2-3 år og henved 10 mio. kr. i  

 årene derefter.
Administrative konsekvenser for stat, amter og  

 kommuner Ingen Forslaget skønnes at medføre engangsudgifter  

 på 150.000 kr. for Told og Skat.
Herudover forventes 1  

 årsværk afsat til administration og kontrol.
Økonomiske konsekvenser for erhvervslivet Ingen Ingen for dansk erhvervsliv Administrative konsekvenser for erhvervslivet Ingen Ingen for dansk erhvervsliv Miljømæssige konsekvenser Ingen Ingen Administrative konsekvenser for borgerne Personer, som ønsker at benytte ordningen med firmabil  

 eller med dagsbeviser skal dels ansøge om tilladelse dels betale  

 afgiften.
Forholdet til EU-retten Forslaget har til hensigt at imødegå kritik, som  

 har været rettet mod de bestående regler, og som bl.a. har  

 ført til, at EU-Kommissionen har indledt en  

 traktatkrænkelsesprocedure mod Danmark vedrørende EF-Traktatens  

 artikel 48 og artikel 59.
Bemærkninger til de enkelte  

 bestemmelser Til § 1 Til nr. 1.
 Det foreslås, at der i registreringsafgiftslovens  

 § 1, stk. 2, fastsættes afgiftspligt for  

 køretøjer, som er registreret med udenlandske nummerplader, og  

 som benyttes af en herboende, jf. bemærkningerne nedenfor til nr. 4.  

 Bestemmelsen præciserer afgiftspligtens indtræden, når der  

 gives tilladelse til, at et køretøj registreret på  

 udenlandske nummerplader tages i brug af en herboende.
 Ved herboende forstås personer, som efter reglerne i  

 færdselslovgivningen hos Centralregisteret for  

 Motorkøretøjer skal registrere køretøjer, de  

 benytter her i landet.
 Til nr. 2.
Efter forslaget skal der beregnes et nyt afgiftstilsvar  

 for et køretøj omfattet af § 3 a, stk. 1 eller 6,  

 når køretøjet efter reparation eller ombygning i  

 afgiftsmæssig henseende ikke længere er identisk med det  

 tidligere køretøj.
Det oprindelige køretøj anses  

 herefter for at være udgået af den tilladelsesordning, som  

 omtales nedenfor under bemærkningerne til nr. 4. Forslaget  

 indebærer, at de gældende regler og praksis om  

 køretøjers identitetskifte også finder anvendelse  

 på køretøjer henført under ordningen.
 Til nr. 3.
Reglen i § 3, stk. 1, om procentafgift for  

 køretøjer tilhørende udlændinge under  

 tidsbegrænset ophold her i landet foreslås ophævet.
I  

 stedet foreslås reglen omfattet af den nye § 3 a, jf.  

 bemærkningerne til nr. 4.
 Til nr. 4.
Efter de gældende regler i bekendtgørelse om  

 registrering og syn af motorkøretøjer m.v. kan herboende kun  

 under ganske særlige omstændigheder anvende udenlandsk  

 indregistrerede køretøjer her i landet.
Udenfor disse  

 tilfælde skal køretøjerne registreres her i landet.
Dette  

 indebærer almindeligvis, at der skal betales fuld registreringsafgift  

 af et køretøj som led i køretøjets  

 registrering.
 Det foreslås, at de statslige told- og  

 skattemyndigheder under omstændigheder som fastsat i forslagets  

 § 3 a, stk. 1, nr. 1 og 2, efter ansøgning skal kunne  

 meddele tilladelse til, at afgiften af registreringspligtige  

 køretøjer, der registreres med henblik på  

 tidsbegrænset anvendelse her i landet, kan betales løbende med  

 en procentdel pr. kvartal af den beregnede registreringsafgift.
 I medfør af den nugældende § 3,  

 stk. 1, i registreringsafgiftsloven kan udlændinge få  

 tilladelse til at betale registreringsafgiften af deres  

 køretøjer med 1 pct. pr. påbegyndt måned, når  

 de pågældende er her i landet på et tidsbegrænset  

 ophold af højst 3 års varighed.
 Den foreslåede regel i § 3 a, stk. 1, nr.  

 1, afløser den nuværende regel i § 3, stk. 1. Efter  

 forslaget kan køretøjer, der tilhører udlændinge,  

 og som disse skal benytte under et tidsbegrænset ophold her i landet,  

 omfattes af ordningen.
Den foreslåede regel er som udgangspunkt en  

 videreførsel af den nuværende ordning.
Dog bliver der  

 indført et tillæg til afgiften, jf. nedenfor, og den  

 nuværende grænse på tre år ophæves, idet der  

 ikke er fundet grundlag for at operere med to forskellige ordninger, da  

 forholdene i alt væsentligt kan sidestilles.
Tre års grænsen afløses af en  

 bestemmelse om, at tilladelsen bortfalder, når udlændingen tager  

 varigt ophold her i landet.
Varigt ophold foreligger eksempelvis i  

 forbindelse med en permanent opholdstilladelse.
Efter forslaget til § 3 a, stk. 1, nr. 2, kan  

 køretøjer, som en virksomhed eller et fast driftssted i  

 udlandet som led i arbejdsforholdet stiller til rådighed for en  

 herboende med henblik på arbejdsmæssig og privat anvendelse i det  

 pågældende udland eller her i landet omfattes af ordningen,  

 når beskæftigelse hos virksomheden eller det faste driftssted  

 udgør den herboendes hovederhverv.
Der sigtes herved til den  

 traditionelle firmabilsituation, men hvor brugeren er  

 grænsegænger.
Ordningen gælder både for  

 køretøjer, som virksomheden selv ejer og for  

 køretøjer, som virksomheden leaser, uanset om leasingaftalen  

 indgås med et dansk eller et udenlandsk leasingselskab.
Der er  

 således ikke noget til hinder for indgåelse af en leasingaftale  

 mellem en udenlandsk virksomhed og et dansk leasingselskab vedrørende  

 køretøjer, der er omfattet af reglen i loven § 2,  

 stk. 1, nr. 15 (valutaudlejningbiler). Stiller den udenlandske  

 virksomhed et sådant køretøj til rådighed for en  

 herboende ansat, bl.a. med henblik på køretøjets  

 anvendelse her i landet, bliver køretøjet registreringspligtigt  

 og kan, såfremt betingelserne herfor er opfyldt, henføres under  

 ordningen med betaling af løbende registreringsafgift.
I alle andre  

 tilfælde vil det forsat være i strid med reglerne at udleje  

 afgiftsfrie danske eller udenlandske biler til herboende, der anvender dem  

 her i landet.
Et leasingfirma kan således fortsat ikke stille en  

 afgiftsfri valutaudlejningbil til rådighed direkte overfor en  

 herboende.
Køretøjerne kan vælges indregistreret  

 på danske plader eller beholde de udenlandske nummerplader.
Forskellen  

 ligger i, at ved registrering på danske plader betales vægtafgift  

 eller grøn ejerafgift til Danmark, hvorimod køretøjer  

 på udenlandske plader betaler periodiske afgifter til det land, hvor de  

 er registreret For at kunne omfattes af ordningen, skal den  

 pågældende virksomhed have hjemsted i udlandet eller være  

 en virksomhed med et fast driftssted i udlandet.
Virksomheden skal  

 således drives af en fysisk eller juridisk person, der er  

 skattemæssigt hjemmehørende i en fremmed stat, herunder efter en  

 dobbeltbeskatningsoverenskomt.
Fast driftssted fastlægges på  

 grundlag af definitionen i OECD s modeloverenskomst til undgåelse af  

 dobbeltbeskatning.
Det er en betingelse, at den herboende, som får  

 firmabilen stillet til rådighed, har sit hovederhverv ved at  

 gøre tjeneste for den udenlandske virksomhed.
Et hovederhverv  

 foreligger, når den herboende er beskæftiget hos den udenlandske  

 virksomhed i, hvad der normalt svarer til en fuldtidsstilling inden for det  

 pågældende erhverv, eller den pågældende som minimum  

 oppebærer mere end halvdelen af sin arbejdsindkomst fra arbejde for den  

 udenlandske virksomhed.
Det er endvidere ikke tilstrækkeligt, at den  

 herboende formelt er ansat i den udenlandske virksomhed, men faktisk  

 udfører sit arbejde for et herværende moderselskab,  

 datterselskab, fast driftssted eller lignende.
En firmabil, der stilles til rådighed for en  

 grænsegænger, anses som udgangspunkt for at skulle anvendes i  

 både arbejdsgiver- og arbejdstagerstaten, hvilket også er lagt  

 til grund i nærværende forslag.
I en teoretisk situation, hvor en  

 herboende udelukkende skal anvende bilen her i landet, foreligger der ikke  

 grænseoverskridende virksomhed med køretøjet, og dermed  

 er der ikke basis for at køretøjet omfattes af ordningen.
En  

 herboende, der fx. har ansættelse i en virksomhed i USA, kan  

 således ikke få en firmabil fra den amerikanske arbejdsgiver ind  

 under ordningen, da køretøjet ikke kan antages at blive stillet  

 til rådighed med henblik på grænseoverskridende  

 kørsel.
Køretøjer, der omfattes af forslaget til  

 § 3 a, stk. 1, kan anvendes til både arbejdsmæssig og  

 privat kørsel her i landet og i udlandet af den herboende.
Den  

 herboendes husstand kan desuden anvende køretøjet til privat  

 kørsel.
Ved udstedelse af en tilladelse beregnes  

 registreringsafgiften af køretøjet.
Opgørelsen danner  

 grundlag for fastsættelse af den kvartalsvise afgiftsbetaling på  

 3 pct. af den beregnede afgift.
Der svares afgift fra og med den måned,  

 hvori køretøjet bliver registreringspligtig.
Udover afgiften betales et tillæg på 1,5 pct.  

 pr. påbegyndt kvartal, der beregnes på grundlag af den afgift,  

 der står tilbage på saldoen, når afgiften for det  

 pågældende kvartal er betalt.
Den udsættelse med  

 afgiftsbetalingen, som ordningen med løbende afgiftsbetaling  

 indebærer, giver en likviditetsfordel.
Ordningen indebærer  

 samtidig et likviditetstab for staten.
Tillægget har til hensigt  

 delvist at udligne disse virkninger.
 Afgift og tillæg opkræves af Told og Skat.
Første gang, der skal betales afgift og  

 tillæg, skal der desuden betales et depositum svarende til  

 første kvartals afgift og tillæg.
Depositumet henstår hos  

 Told og Skat som sikkerhed i forbindelse med restancer vedrørende  

 registreringsforholdet, indtil køretøjet udgår af  

 ordningen.
Da afgift og tillæg som nævnt betales forud, vil  

 depositumet som alt overvejende hovedregel være tilstrækkeligt  

 til at dække restancer opstået som følge af manglende  

 rettidig betaling af afgift.
I de forventeligt meget få tilfælde,  

 hvor den udenlandske virksomhed opbygger restancer, der overstiger det  

 indbetalte depositum, kan det blive nødvendigt at tvangsinddrive  

 restancerne i det pågældende udland.
Drives virksomheden i et  

 land, som Danmark har indgået en aftale med om gensidig bistand til  

 inddrivelse af fordringer, der omfatter registreringsafgift, vil det  

 pågældende lands myndigheder efter anmodning bistå med  

 tvangsinddrivelsen af restancen.
I andre tilfælde vil der blive tale om  

 at indhente bistand fra en advokat, der driver virksomhed i det  

 pågældende land.
 I de i stk. 1, nr. 2, nævnte tilfælde  

 påhviler pligten til at betale afgiften og tillægget den, der  

 stiller firmabilen til rådighed for den herboende.
En tilladelse udstedt i medfør af stk. 1  

 bortfalder, såfremt en frist for betaling af afgift og tillæg  

 fastsat i en rykkerskrivelse overskrides.
Medmindre køretøjets  

 registreringspligt ophører, skal der i sådanne tilfælde  

 betales den resterende afgiftssaldo for køretøjet.
Pligten til betaling af afgift og tillæg  

 ophører ved udgangen af den måned, hvori registreringspligten  

 ophører, eller køretøjet efter reparation eller  

 ombygning udgår af ordningen, jf. § 1, stk. 3. Ophører  

 registreringspligten i løbet af et kvartal eller udgår  

 køretøjet af ordningen efter § 1, stk. 3,  

 tilbagebetaler de statslige told- og skattemyndigheder depositumet samt for  

 meget betalt afgift og tillæg.
Tilbagebetaling af afgift og  

 tillæg sker med 1/3, for hver måned der er indbetalt for meget.  

 De statslige told- og skattemyndigheder tilbagebetaler desuden depositumet,  

 når den samlede afgift er betalt, eller køretøjet  

 afgiftsberigtiges efter stk. 5. I tilfælde, hvor  

 køretøjet afgiftsberigtiges efter stk. 5, kan de statslige  

 told- og skattemyndigheder i stedet modregne depositumet samt for meget  

 betalte afgifter og tillæg i afgiftstilsvaret.
Spørgsmål om registreringspligtens  

 ophør afgøres efter færdselslovens regler herom.
Efter  

 disse regler skal et køretøj eksempelvis ikke registreres her i  

 landet, hvis det registreres i udlandet og anvendes af en dérboende.  

 Er der fx. tale om, at et køretøj, der har været  

 midlertidigt registreret her i landet, udføres til udlandet for at  

 blive anvendt af en person bosiddende dér, vil køretøjet  

 ikke længere være registreringspligtig her i landet.
Overgår et køretøj til varig  

 anvendelse her i landet ved salg eller anden overdragelse eller i forbindelse  

 med at en udlænding tager permanent ophold her i landet, forfalder  

 resten af afgiften.
Køretøjet kan dog i stedet berigtiges efter  

 reglerne om afgiftsberigtigelse af brugte køretøjer.
Anvendes et køretøj omfattet af § 4 og  

 § 5, stk. 1, alene til udførelse af arbejde for en  

 arbejdsgiver som nævnt i stk. 1, nr. 2, men ikke privat, kan told-  

 og skattemyndighederne give tilladelse til, at der betales et  

 afgiftsbeløb pr. dag køretøjet anvendes her i landet.  

 Afgiften udgør 60 kr. pr. dag for personmotorkøretøjer  

 og 30 kr. pr. dag for varebiler.
Der skal dog ikke betales afgift af  

 varebiler på mellem 2 og 4 tons, der er omfattet af 30 pct.  

 værdiafgift efter registreringsafgiftsloven.
 De her nævnte regler gælder kun i de  

 tilfælde, hvor køretøjet ikke må anvendes privat,  

 herunder til kørsel mellem hjem og arbejde, medmindre  

 sidstnævnte kørsel udtrykkeligt sker i virksomhedens  

 interesse.
 Forslaget sigter især på den situation, hvor  

 en herboende en gang imellem udfører en arbejdsopgave her i landet for  

 sin udenlandske arbejdsgiver, og i den forbindelse benytter arbejdsgiverens  

 køretøj.
Afgiftsberigtigelsen for  

 personmotorkøretøjer og varebiler omfattet af § 5,  

 stk. 1, forventes tilrettelagt i et system, hvor afgiftsbeviserne  

 bestilles forud for kørslen hos told- og skattemyndighederne.
Der vil  

 kunne bestilles et antal beviser forud, der leveres uudfyldt, og som udfyldes  

 med dato, når en kørsel finder sted.
Beviset anbringes på  

 køretøjet, så det er synligt udefra.
Senere kan blanke  

 beviser efterbestilles.
Beviserne er forsynet med køretøjets  

 registreringsnummer ved leveringen til brugeren.
Også kørsel efter disse bestemmelser  

 forventes af kontrolhensyn baseret på en tilladelse fra Told og Skat,  

 som medbringes under kørslen, og bl.a. i forbindelse med politikontrol  

 legitimerer den herboendes adgang til anvendelsen her i landet af det  

 udenlandsk indregistrerede køretøj.
En sådan tilladelse  

 kan udstedes for en vis periode, eksempelvis 1 eller 2 år.
Det foreslås desuden, at skatteministeren kan  

 fastsætte nærmere regler om meddelelse og fremvisning af  

 tilladelse og om betaling af de i stk. 1-7 nævnte afgifter og  

 tillæg.
Der forventes bl.a. udstedt regler om, at ordningen med afgift  

 pr. dag kan udformes efter en model, der minder om den, der bruges ved  

 vejbenyttelsesafgift for udenlandske lastbiler, jf. ovenfor.
 Kontrol med overholdelse af reglerne om  

 køretøjernes anvendelse varetages af politiet, mens de  

 statslige told- og skattemyndigheder udfører kontrollen med  

 afgifternes betaling o.l.
 Til nr. 5, 6, 8, 9 og 10.
 De foreslåede ændringer er  

 konsekvensændringer, der følger af ændringerne i  

 forslagets § 1, nr. 1, 3 og 4.
 Til nr. 7.
 Det foreslås, at der tilføjes et nyt 3. pkt.  

 til § 25, stk. 1, således at også brugerne får  

 pligt til at afgive nødvendige oplysninger til brug for beregningen af  

 afgiften for køretøjer omfattet af § 3 a, stk. 1.  

 Forslaget er en følge af, at det ofte vil være lettere at  

 få kontakt med herboende brugere af køretøjer fremfor den  

 udenlandske virksomhed.
Til § 2 Til nr. 1 Stiller arbejdsgiveren helt eller delvist vederlagsfrit en  

 bil til rådighed, som den ansatte kan anvende privat, er der tale om et  

 skattepligtigt personalegode i henhold til ligningslovens § 16.
 Hvis der er tale om en bil, som ikke er anvendelig som  

 alternativ til en privat bil, f.eks. en kranvogn o.l., sker  

 værdiansættelsen af godet efter hovedreglen i ligningslovens  

 § 16, stk. 3 (markedslejen i låneperioden).
 Hvis der er tale om en bil, som er anvendelig som  

 alternativ til en privat bil, sker værdiansættelsen af godet  

 efter reglerne i ligningslovens § 16, stk. 4  

 (procentreglerne/skematiserede regler).
Det skattepligtige beløb udgør en procentdel  

 af bilens værdi.
Procentdelen er i 1999 24 pct. og fra år 2000 25  

 pct.
Bilens værdi skal fra og med indkomståret 1999 minimum  

 udgøre 160.000 kr. og kan maksimum udgøre 450.000 kr.
 Ved beregning af bilens værdi skelnes imellem, om  

 arbejdsgiveren har anskaffet bilen højst tre år efter bilens  

 første registrering i Centralregistret for  

 Motorkøretøjer eller ej.
Har firmaet anskaffet bilen højst tre år  

 efter bilens første indregistrering, fastsættes  

 beregningsgrundlaget med udgangspunkt i nyvognsprisen.
I det 3.  

 indkomstår efter indregistreringsindkomståret nedsættes  

 beregningsgrundlaget til 75% af nyvognsprisen.
 Nyvognsprisen udgør den pris, som forhandleren  

 faktisk benytter ved Afgiftsberigtigelsen (inkl. (5/7,5 pct.)  

 forhandleravance) inklusive registreringsafgift, moms, leveringsomkostninger  

 og alt normalt tilbehør.
Hvis bilen på anskaffelsestidspunktet er over 3  

 år, regnet fra datoen for 1. indregistrering, opgøres bilens  

 værdi til arbejdsgiverens købspris inklusive moms og eventuelle  

 istandsættelsesudgifter.
Det samme gælder tidligere hyrevogne,  

 der anskaffes uden berigtigelse af registreringsafgift.
Med lovforslagets § 2 præciseres det, at  

 kørsel i en udenlandsk registreret firmabil skal  

 værdiansættes som om kørslen foregår i en  

 tilsvarende dansk indregistreret firmabil.
Det gælder dels  

 tilfælde, hvor der køres i en udenlandsk indregistreret firmabil  

 her i landet og dels tilfælde, hvor der uden for Danmark køres i  

 en udenlandsk registreret firmabil.
Ved vurderingen af, om den udenlandske  

 firmabil er en "ny" eller "gammel" firmabil, jf.  

 ligningslovens § 16, stk. 4, 3. og 4. pkt., kan der lægges  

 vægt på tidspunktet for en eventuel udenlandsk indregistrering  

 eller købstidspunktet.
Personer, der er bosat (hjemmehørende) i Danmark og  

 arbejder i et andet land (grænsegængere), er fuldt skattepligtige  

 til Danmark og beskattes dermed af deres globale indkomst her i landet.  

 Skattepligten omfatter således også lønindkomst inkl.  

 personalegoder.
Samtidig vil grænsegængere typisk også  

 være begrænset skattepligtige af lønindkomsten i det land,  

 hvor arbejdet udføres efter dette lands lovgivning.
Beskatningen af grænsegængere reguleres  

 desuden af de dobbeltbeskatningsoverenskomster om fordeling af  

 beskatningsretten, som Danmark har indgået med andre lande.  

 Hovedprincippet heri er i overensstemmelse med OECD s modeloverenskomst, at  

 lønindkomst beskattes i arbejdsstaten.
Dette princip gælder  

 også i forhold til Danmarks nærmeste nabolande, Sverige og  

 Tyskland.
Dansk bosatte grænsegængere, der har lønindkomst  

 fra henholdsvis Sverige og Tyskland, beskattes således af denne  

 indkomst i henholdsvis Sverige og Tyskland.
I begge lande er værdien af  

 fri firmabil skattepligtig efter gældende regler.
Lønindkomsten  

 er ligeledes skattepligtig i Danmark, der ved skatteberegningen lemper for  

 den udenlandske skat.
 Den foreslåede præcisering af  

 værdiansættelsen for udenlandske firmabiler vil som hovedregel  

 ikke få betydning for beregningen af arbejdsmarkedsbidrag.  

 Lønmodtagere bosat (hjemmehørende) i Danmark beskæftiget  

 for udenlandske arbejdsgivere er således alene bidragspligtige af  

 løn m.v., herunder fri firmabil, efter arbejdsmarkedsfondsloven,  

 såfremt beskæftigelsen udføres her i landet.
Til nr. 2-4 De foreslåede ændringer er  

 konsekvensrettelser, der følger af ændringen i nr. 1.
Til § 3 Det foreslås, at loven træder i kraft den 1.  

 juli 1999. Samtidig foreslås, at tilladelser, der er meddelt efter de  

 gældende regler, fortsat skal være gældende og at de kan  

 forlænges i indtil 3 år efter at tilladelsen blev meddelt  

 første gang.
Tilladelser udstedt i medfør af § 3,  

 stk. 1, forbliver således i kraft.
Da disse tilladelser udstedes  

 for 1 år ad gangen, er der givet mulighed for, at de i overensstemmelse  

 med reglen i den hidtil gældende lovs § 3, stk. 1, kan  

 forlænges i indtil 3 år fra udstedelsen af den første  

 tilladelse.
Bilag Lovforslaget sammenholdt med gældende lov Gældende formulering Lovforslaget Registreringsafgiftsloven § 1 Lov om ændring af lov om registreringsafgift af  

 motorkøretøjer m.v. og lov om påligningen af indkomstskat  

 til staten (ligningsloven).  

 (Betaling af afgiften af udenlandske firmabiler) § 1. Der svares afgift til statskassen af  

 motorkøretøjer, som skal registreres efter færdselsloven,  

 og af påhængs- og sættevogne til sådanne  

 motorkøretøjer.
Afgiften svares i forbindelse med et  

 køretøjs første registrering, medmindre andet  

 følger af bestemmelserne i denne lov.
 1. I § 1 indsættes efter stk. 1:
» Stk. 2. Der svares afgift af køretøjer som  

 nævnt i stk. 1, som efter reparation eller ombygning ikke i  

 afgiftsmæssig henseende er identisk med et tidligere afgiftsberigtiget  

 køretøj.
Afgiften svares inden et køretøj tages i  

 brug efter reparation eller ombygning.
 Stk. 2. bliver herefter stk. 3.
 2. I § 1, stk. 2, som bliver  

 stk. 3, indsættes som 3. og 4. pkt.:
» § 3. Efter regler, som skatteministeren fastsætter, kan  

 de statslige told- og skattemyndigheder tillade, at afgiften af  

 motorkøretøjer, der tilhører udlændinge, og som  

 disse skal benytte her i landet under et tidsbegrænset ophold, men  

 under omstændigheder, der medfører registreringspligt for  

 køretøjerne, betales med 1 pct. af afgiftsbeløbet pr.  

 påbegyndt måned fra og med den måned, hvori registrering  

 skal ske, og til udgangen af den måned, hvori opholdet afsluttes.  

 Overskrider opholdet det tidsrum, der omfattes af tilladelsen, forfalder  

 resten af afgiften.
3. § 3, stk. 1 ophæves.
Stk. 2-6 bliver  

 herefter stk. 1-5.
 4. Efter § 3 indsættes:
» 1)	motorkøretøjet tilhører en udlænding og  

 af denne benyttes her i landet under et tidsbegrænset ophold,  

 eller 2)	motorkøretøjet med henblik på  

 arbejdsmæssig og privat anvendelse stilles til rådighed af en  

 virksomhed eller et fast driftssted, der er beliggende i udlandet, for en  

 herboende, hvis beskæftigelse ved virksomheden eller det faste  

 driftssted udgør den pågældendes hovederhverv.
Stk. 2. Afgiften betales kvartalsvis forud med 3 pct. pr.  

 påbegyndt kvartal af den beregnede afgift.
Ved betalingen  

 tillægges 1,5 pct. pr. påbegyndt kvartal af den  

 registreringsafgift, der resterer efter den foretagne betaling.
Ved betaling  

 første gang betales desuden et depositum svarende til første  

 kvartals afgift og tillæg til dækning af eventuelle restancer  

 vedrørende registreringsforholdet.
Stk. 3. For betaling af afgift efter stk. 1, nr. 2,  

 hæfter den, der stiller køretøjet til rådighed for  

 den herboende.
Overskrides en i en erindringsskrivelse fastsat frist for  

 betaling af afgift og tillæg, bortfalder en udstedt tilladelse, og  

 resten af afgiften efter stk. 5 forfalder til betaling, medmindre  

 registreringspligten ophører.
Stk. 4. Pligten til betaling af afgift og tillæg  

 ophører ved udgangen af den måned, hvori registreringspligten  

 ophører eller motorkøretøjet udgår af ordningen,  

 jf. § 1, stk. 3. Ophører registreringspligten eller  

 udgår motorkøretøjet af ordningen, jf. § 1,  

 stk. 3, tilbagebetaler de statslige told- og skattemyndigheder  

 depositumet samt for meget betalt afgift og tillæg.
De statslige told-  

 og skattemyndigheder tilbagebetaler endvidere depositumet, når den  

 samlede afgift er betalt, eller der sker afgiftsberigtigelse efter  

 stk. 5.
 Stk. 5. Overgår et motorkøretøj til varig  

 anvendelse her i landet ved salg eller anden overdragelse eller i forbindelse  

 med, at ejeren af et køretøj omfattet af stk. 1, nr. 1,  

 tager varigt ophold her i landet, forfalder resten af afgiften, medmindre  

 afgiften af motorkøretøjet i stedet berigtiges efter reglerne i  

 § 4, stk. 3-6.
 Stk. 6. Bestemmelserne i stk. 1-5 finder tilsvarende  

 anvendelse for motorkøretøjer omfattet af stk. 1, nr. 2,  

 som er registreret med udenlandske nummerplader.
Stk. 7. For motorkøretøjer som nævnt i  

 § 4 og § 5, stk. 1, som en herboende alene anvender her i  

 landet til udførelse af arbejde for en arbejdsgiver som omhandlet i  

 stk. 1, nr. 2, kan told- og skattemyndighederne tillade, at der betales  

 afgift pr. dag motorkøretøjet anvendes her.
Afgiften  

 udgør 60 kr. pr. dag for motorkøretøjer omhandlet af  

 § 4 og 30 kr. for motorkøretøjer omhandlet af § 5,  

 stk. 1. Der betales ikke afgift af motorkøretøjer som  

 nævnt i § 5, stk. 3 og 5, når den herboende alene  

 anvender motorkøretøjerne her i landet til udførelse af  

 arbejde for en arbejdsgiver som omhandlet i stk. 1, nr. 2.
 Stk. 8. Skatteministeren kan fastsætte nærmere  

 regler om meddelelse og fremvisning af tilladelse og om betaling af de i stk.  

 1-7 nævnte afgifter og tillæg.«.
 § 19. I tilfælde, hvor det ikke efter § 15  

 påhviler en registreret virksomhed at svare afgift af et  

 køretøj, skal afgiften være betalt til de statslige told-  

 og skattemyndigheder, forinden køretøjet anmeldes til  

 registrering eller anmeldelse af ejerskifte for køretøjet  

 finder sted, jf. dog § 3, stk. 1, eller inden  

 køretøjet tages i brug efter reparation eller ombygning.
 5. I § 19, stk. 1, ændres »§ 3, stk. 1,« til:  

»§ 3 a«.
 Stk. 2. For betaling af afgift hæfter ejeren eller den,  

 i hvis navn køretøjet registreres.
 6. I § 19, stk. 2, indsættes efter  

»køretøjet registreres«: », jf. dog § 3 a,  

 stk. 3« .
§ 25. De statslige told- og skattemyndigheder kan forlange  

 ethvert køretøj fremstillet til eftersyn, for så vidt det  

 skønnes nødvendigt af afgiftsmæssige grunde.
Enhver  

 køber og sælger af køretøjer skal efter anmodning  

 give de statslige told- og skattemyndigheder de nødvendige oplysninger  

 til brug ved beregningen af afgiften.
 7. I § 25, stk. 1, indsættes som nyt 3.  

 pkt.:
» § 25.
 Stk. 1...
 Stk. 2....
 Stk. 3...
 Stk. 4...
 Stk. 5. De statslige told- og skattemyndigheder kan hos  

 forsikringsselskaber og automobilværksteder m.m. indhente enhver  

 oplysning, som er nødvendig for kontrollen med de i medfør af  

 § 3, stk. 3, fastsatte regler.
 8. I § 25, stk. 5, ændres »§ 3, stk. 3,« til: »§ 3, stk. 2,«.
 § 27. Med bøde straffes den, der forsætligt eller  

 groft uagtsomt:
 1)	...
 2)	...
3)	tilsidesætter vilkår, som er fastsat i tilladelser efter  

 § 3, stk. 1, 9. § 27, stk. 1, nr. 3, ophæves.
§ 29 a.
Landsskatteretten påkender klager over de  

 statslige told- og skattemyndigheders afgørelser i 1. instans af:
 10. § 29 a, stk. 1, affattes således:
» 1)	Spørgsmål om, hvorvidt et køretøj er  

 afgiftspligtigt efter § 1, stk. 2.
1)	spørgsmål om, hvorvidt et motorkøretøj er  

 afgiftspligtigt efter § 1, stk. 2 og 3, 2)	Spørgsmål om omfanget af en afgiftsfritagelse efter  

 §§ 2 og 3, stk. 1-5.
2)	spørgsmål om omfanget af en afgiftsfritagelse efter  

 §§ 2 og 3, stk. 1-4, 3)	Spørgsmål om afgiftens beregning efter  

 §§ 4-6.
3)	spørgsmål om afgiftens beregning efter §§ 4-6,  

 og 4)	Spørgsmål om den afgiftspligtige værdi efter  

 § 8.
4)	spørgsmål om den afgiftspligtige værdi efter  

 § 8.« Ligningsloven § 2 I lov om påligningen af indkomstskat til staten (ligningsloven), jf.  

 lovbekendtgørelse nr. 819 af 3. november 1997, som senest ændret  

 ved lov nr. 1032 af 23. december 1998, foretages følgende  

 ændringer:
 § 16.
Stk. 4. Den skattepligtige værdi af en bil, der er  

 stillet til rådighed for den skattepligtiges private benyttelse af en  

 arbejdsgiver som nævnt i stk. 1, sættes til en årlig  

 værdi på en procentdel af bilens værdi, dog mindst af  

 160.000 kr. og højst af 450.000 kr.
For indkomståret 1999  

 udgør procentdelen 24, og for indkomståret 2000 og  

 følgende indkomstår udgør procentdelen 25. For biler, der  

 er anskaffet af arbejdsgiveren højst tre år efter første  

 indregistrering, opgøres bilens værdi i det indkomstår,  

 hvori første indregistrering er foretaget, og i de to følgende  

 indkomstår til den oprindelige nyvognspris og herefter til 75 pct. af  

 nyvognsprisen.
For biler, der er anskaffet mere end tre år efter  

 første indregistrering, og for tidligere hyrevogne, der anskaffes uden  

 berigtigelse af registreringsafgift, opgøres bilens værdi til  

 arbejdsgiverens købspris inklusive eventuelle  

 istandsættelsesudgifter.
 1. I § 16, stk. 4, indsættes efter 4. pkt.  

 som nyt punktum:
» Er bilen kun til rådighed en del af året,  

 nedsættes den skattepligtige værdi svarende til det antal hele  

 måneder, hvori bilen ikke har været til rådighed.
Hvis en  

 bil, der af arbejdsgiveren m.v. er stillet til rådighed for den  

 skattepligtige udelukkende for erhvervsmæssig kørsel, benyttes  

 privat, beskattes værdien af den private benyttelse i det  

 pågældende år efter reglerne i 1.-4. pkt.
Kørsel  

 mellem hjem og virksomheden højst 1 dag om ugen anses ved anvendelsen  

 af reglerne i 6. pkt. ikke for privat kørsel for skattepligtige, der  

 som led i kundeopsøgende arbejde fra hjemmet i øvrigt  

 udelukkende kører erhvervsmæssigt.
Den skattepligtige  

 værdi efter 1.-6. pkt. nedsættes med den skattepligtiges betaling  

 i indkomståret til arbejdsgiveren m.v. for råderetten, men  

 nedsættes ikke med eventuelle beløb, der beskattes efter reglen  

 i § 9 C, stk. 7.
 2. I § 16, stk. 4, ændres  

»1.-4. pkt.« til: »1.-5. pkt.«.
 3. I § 16, stk. 4, ændres  

»6. pkt.« til: »7. pkt.«.
 4. I § 16, stk. 4, ændres  

»1.-6. pkt.« til: »1.-7. pkt.«.
