Rumopvarmning Reference:
 Elafgiftslovens § 11, stk. 3 og 4, nr. 1, 1.pkt.
 X kommunes klage til Landsskatteretten skyldtes, at told- og  

 skatteregionen ved afgørelse af 3. juni 1998 havde fundet, at  

 opvarmning af indendørs procesanlæg som pumpesumpe og  

 pumpeteknikrum ved hjælp af elradiatorer og -temporatorer i  

 afgiftsmæssig henseende skulle behandles efter reglerne om rumvarme,  

 jf. elafgiftslovens § 11, stk. 3.
Det var oplyst, at X Kommune, Drifts- og Anlægsforvaltningen, med  

 henblik på installation af et automatisk registreringssystem til  

 logning af elforbrug anvendt til rumvarmeformål, den 20. november 1997  

 fremsendte en redegørelse for den påtænkte opdeling af  

 bl.a. elforbrug fordelt på anvendelse til rumopvarmning og til  

 procesvarme til told- og skatteregionen.
Det fremgik heraf, at der anvendtes  

 el til at producere varme på følgende måder:
 Ved afgørelse af 16. januar 1998 meddelte Told- og Skatteregionen,  

 at det under punkt 3 anførte elforbrug måtte anses som rumvarme.  

 Det blev herved anført, at opvarmning af rum, der skete af  

 produktionstekniske hensyn, generelt var omfattet af rumvarmereglerne.  

 Rumopvarmning kunne alene anses som procesvarme, hvis der var tale om  

 særligt indrettede rum, hvor varmen indgik aktivt i forarbejdningen af  

 en vare.
Foranlediget af førnævnte afgørelse blev der den 17.  

 februar 1998 afholdt en besigtigelse af 2 pumpestationer, en med  

 mellemdæk og en med overbygning.
Det blev ved besigtigelsen  

 præciseret, at eltemperatorerne kun havde til formål at skabe  

 overtryk så aggressive luftarter fra spildevandet ikke tærede  

 installationerne, samt holde installationerne kondens- og frostfrie af hensyn  

 til en stabil og effektiv pumpedrift.
I fortsættelse heraf meddelte regionen den 3. juni 1998, at man  

 fastholdt afgørelsen om den afgiftsmæssige status for  

 pumpestationer som de omhandlede.
Regionen lagde herved vægt på,  

 at pumpehusene - der henholdsvis var opført i beton og indrettet i et  

 træskur - fysisk fremtrådte som lukkede rum, hvori der var  

 installeret forskelligt teknisk udstyr.
I henhold til elafgiftslovens § 11,  

 stk. 4, nr. 1, var adgangen til afgiftsgodtgørelse - foruden specifikt  

 nævnte lokaler - begrænset til særligt indrettede rum, hvor  

 varmen indgik aktivt i forarbejdningen af varer og derved ændrede  

 varernes karakter.
Pumpestationerne kunne ikke anses at være omfattet  

 af disse godtgørelseskriterier.
 Den klagende kommune havde over for Landsskatteretten nedlagt  

 påstand om, at der skulle ske afgiftsgodtgørelse for elforbrug  

 anvendt i forbindelse med opvarmning af indendørs procesanlæg,  

 jf. redegørelsens punkt 3.
Det var til støtte herfor anført, at det i elafgiftslovens §  

 11, stk. 3, var fastslået, at tilbagebetalingen ikke kunne finde sted  

 for afgiftspligtig elektricitet og varme, som var forbrugt i vandvarmere,  

 varmepumper til opvarmning af brugsvand samt fast installerede elektriske  

 radiatorer, strålevarmeanlæg, varmeblæsere,  

 konvektionsovne, varmepumper og lignende anlæg beregnet til  

 rumopvarmning.
I § 11, stk. 4, var herefter angivet en række  

 undtagelser.
At de omhandlede installationer ikke henhørte under disse  

 undtagelser var kommunen som udgangspunkt enige i.
Imidlertid var det  

 kommunens opfattelse, at det omhandlede elforbrug ikke var omfattet af § 11,  

 stk. 3, idet der ikke var tale om anlæg beregnet til rumopvarmning.  

 Anlæggene til opvarmning var alene beregnet for at sikre driften af  

 udstyr i form af pumper og tilhørende el-teknisk udstyr, i  

 øvrigt helt på lige fod med de udendørs placerede  

 anlæg, jf. redegørelsens punkt 4.
 Dette understøttedes endvidere af, at bekendtgørelsen  

 på disse områder tydeligt rettede sig mod  

 produktionsvirksomheder, idet der refereredes til "rum til fremstilling af  

 varer" og "forarbejdning af varer". I nærværende tilfælde,  

 var der tale om pumpestationer til spildevandspumpning i rørledninger,  

 og dermed ikke "rum" i førnævnte forstand, og slet ikke til  

 produktionstekniske hensyn.
Kloakpumpestationerne var for fleres vedkommende alene "et hul i jorden",  

 hvor der var indsat pumper i en rørledning.
Pumpestationer med  

 overbygninger var alene overjordiske af hensyn til mulighederne for  

 servicering, ved reparationer, rensning af rørledningen i forbindelse  

 med tilstopning af pumpen etc.
Disse stationer var således langt mere  

 arbejdsmiljøvenlige, idet man ikke skulle ned i en kloaksump, men  

 kunne arbejde på jorden.
Endvidere var det anført, at det ikke  

 var tekniske muligt at sikre overbygningerne mod frost uden brug af en eller  

 anden form for opvarmning af installationerne.
I princippet kunne pumperne  

 være placeret i det fri, med et vejrbestandigt el-skab.
En  

 afskærmning var dog nødvendig for at sikre installationerne mod  

 hærværk og pilfingre, samt af æstetiske årsager.  

 Opvarmningen i pumpestationerne var således ikke rumopvarmning til  

 ære for mandskabet, som sjældent var til stede, men direkte en  

 driftssikring af det el-teknisk udstyr, på lige fod med andet  

 sådant udstyr, som var placeret udendørs.
 Landsskatteretten udtalte:
 I henhold til elafgiftslovens § 11, stk. 1, kunne momsregistrerede  

 virksomheder som hovedregel få tilbagebetalt afgiften af forbrugt  

 afgiftspligtig elektricitet.
 Som en undtagelse hertil var i lovens § 11, stk. 3, anført  

 følgende:
"Tilbagebetaling kan ikke finde sted for afgiftspligtig elektricitet og  

 varme, som forbruges i vandvarmere, varmepumper til opvarmning af brugsvand  

 samt fast installerede elektriske radiatorer, strålevarmeanlæg,  

 varmeblæsere, konvektionsovne, varmepumper og lignende anlæg  

 beregnet til rumopvarmning." Derudover var i lovens § 11, stk. 4, opregnet en række  

 tilfælde, hvor der dog var ydet godtgørelse for afgiftspligtig  

 elektricitet omfattet af stk. 3.
Efter det oplyste lagde retten til grund, at de i sagen omhandlede  

 installationer (elradiatorer og -temporatorer) var placeret i lukkede rum  

 samt, at den forbrugte elektricitet var anvendt til opretholdelse af et  

 maksimalt temperaturniveau i pumpestationerne på 4 oC, således at  

 det deri placerede tekniske udstyr var frostsikret.
Herefter fandt retten, at  

 det omhandlede elforbrug var medgået til rumopvarmning i relation til  

 elafgiftslovens § 11, stk 3.
 Uanset at det efter det oplyste om temperaturniveau og anvendelse af  

 lokaliteterne videre kunne lægges til grund, at rumopvarmningen alene  

 var betinget af produktionstekniske forhold, fandt retten, at der ikke i  

 elafgiftsloven forefandtes hjemmel til tilbagebetaling af elafgiften.  

 Hjemmelen til afgiftsgodtgørelse vedrørende opvarmning af rum,  

 der havde karakter af procesanlæg, som procesenergi forefandtes i  

 lovens § 11, stk. 4, nr. 1, 1. pkt., i.f., hvilken bestemmelse de i sagen  

 omhandlede pumpestationer ikke var omfattet af.
 Den påklagede afgørelse blev stadfæstet.
