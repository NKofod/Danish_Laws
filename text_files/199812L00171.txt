Fremsat den 3. februar 1999 af Kirsten Jacobsen (FP), Kim  

 Behnke (FP), Merete Behrndt (FP) og Thorkild B.
Fransgaard (FP) Forslag til Lov om ændring af lov om social  

 service (Tilskud til høreapparater) § 1 I lov om social service, jf. lovbekendtgørelse  nr. 581 af 6.  

 august 1998, som ændret senest ved § 2 i lov nr. 1045 af 23. december  

 1998 foretages følgende ændring:
 1. Efter § 97 indsættes som ny paragraf:
»§ 97 a.
Støtte til anskaffelse af  

 høreapparater til personer med nedsat hørelse skal ydes,  

 når en audiologisk afdeling eller en privatpraktiserende audiolog har  

 godtgjort, at ansøgeren har behov herfor.
Støtte til  

 høreapparater ydes efter de samme regler, som gælder for  

 støtte til særligt personlige hjælpemidler, jf. § 97, stk.  

 4.« § 2 Loven træder i kraft den 1. juli 1999.
Bemærkninger til lovforslaget Almindelige bemærkninger Lovforslaget er til dels en genfremsættelse af  

 lovforslag nr.
L 87, folketingsåret 1997-98, 2. samling, jf.  

 Folketingstidende 1997-98, 2. samling, Folketingets forhandlinger side 2079  

 og 2416, tillæg A side 2172-2174 og tillæg B side 359.
Den 1. juli 1997 ændredes bistandsloven  

 således, at det ikke længere var kommunerne, men amtskommunerne,  

 der yder støtte til høreapparater.
Serviceloven, der  

 trådte i stedet for bistandsloven den 1. juli 1998, viderefører  

 denne ordning.
 Hensigten med ændringen af reglerne pr. 1. juli 1997  

 var at nedbringe ventetiden på at få et høreapparat ved at  

 åbne mulighed for, at også private høreklinikker kunne  

 tilpasse og udlevere høreapparater.
Afgørelsen om tildeling af høreapparater  

 træffes af sygehusenes audiologiske afdelinger.
Ventetiden til  

 undersøgelse på disse offentlige hørecentraler er stadig  

 meget lang.
Ifølge Sundhedsministeriets Ventetidsinformation, januar  

 1999, er ventetiden til den første undersøgelse nu i gennemsnit  

 9 måneder.
I flere amtskommuner er der en ventetid til den  

 første undersøgelse på omkring 1 år.
 Det må altså konstateres, at de initiativer,  

 der indtil nu er taget for at få nedbragt ventelisterne, ikke har  

 medført de ønskede resultater.
For at få tilskud til et høreapparat, der  

 udleveres fra en privat høreklinik, kræves det, at amtskommunen  

 har indgået overenskomst med klinikken.
Man kan altså ikke  

 få tilskud til høreapparatet, hvis man vælger behandling  

 på en privat høreklinik, som ikke har indgået overenskomst  

 med amtskommunen.
Det udvalgsarbejde, som skal tage stilling til, hvordan  

 amtskommunen skal inddrage den private sektor, er stadig ikke afsluttet.
Der  

 er altså stadig ikke givet retningslinjer for, hvordan amtskommunerne  

 skal træffe aftale med de private klinikker.
Derfor er det fortsat  

 umuligt for de privatpraktiserende læger at undersøge  

 hørehæmmede og udlevere høreapparater med tilskud.
Forslagsstillerne ønsker med lovforslaget at tvinge  

 amtskommunerne til at give et kontanttilskud ved anskaffelse af et  

 høreapparat på grundlag af privatpraktiserende audiologers  

 undersøgelse og tilpasning, også selv om den  

 pågældende klinik ikke har indgået overenskomst med  

 amtskommunen.
Ved at inddrage den ekstra kapacitet, som findes hos de  

 privatpraktiserende speciallæger, der også er audiologer, og som  

 har audiologisk udstyr, vil ventetiden automatisk nedbringes.
Hensigten er,  

 at hørehæmmede frit skal kunne købe høreapparater,  

 hvor de har lyst, når først undersøgelsen og  

 diagnosticeringen er foretaget hos de privatpraktiserende speciallæger.  

 Forslagsstillerne forudsætter, at kun audiologer med den  

 fornødne ekspertise og apparatur til at kunne bedømme personers  

 behov for et høreapparat vil kunne anvise høreapparater.
Den hørehæmmede skal hurtigst muligt have  

 frit forbrugsvalg på samme måde som andre brugere af  

 særligt personlige hjælpemidler.
Amtskommunen skal yde tilskud  

 til høreapparatet, selv om den hørehæmmede vælger  

 en anden leverandør end den, amtskommunen normalt bruger.
Tilskuddet  

 til høreapparatet ydes på samme måde som tilskud til  

 særligt personlige hjælpemidler.
Det vil sige, at tilskuddet skal  

 udgøre det beløb, som amtskommunerne normalt yder i forbindelse  

 med tildelingen af høreapparater.
Hvis den hørehømmede  

 vælger et apparat, der er dyrere, må vedkommende selv betale  

 differencen.
Lovforslaget vil derfor ikke have økonomiske konsekvenser  

 for amtskommunerne.
Konkurrencestyrelsen gennemførte i januar 1998 en  

 analyse af høreapparatområdet.
Analysen viser, at de ufleksible  

 regler på området medfører, at der ikke er  

 tilstrækkelig konkurrence, og at den gennemsnitlige ventetid i et  

 almindeligt behandlingsforløb på audiologiske afdelinger er  

 steget med godt 2 måneder i perioden fra 1990 til 1996.
Bemærkninger til lovforslagets enkelte  

 bestemmelser Til § 1 Til nr. 1 Det foreslås, at amtskommunerne skal yde  

 støtte til anskaffelse af et høreapparat på grundlag af  

 en privatpraktiserende audiologs anvisning, og at høreapparater  

 ligestilles med særligt personlige hjælpemidler, således at  

 det bliver muligt for den hørehæmmede at vælge en anden  

 leverandør end den, amtskommunen har valgt.
Det tilskud, som  

 amtskommunen skal yde til køb af høreapparatet, udgør  

 det beløb, som amtskommunen kunne have erhvervet høreapparatet  

 til hos sin leverandør.
Er høreapparatet dyrere, må den  

 hørehæmmede selv betale differencen.
Til § 2 Det foreslås, at loven træder i kraft den 1.  

 juli 1999.
Skriftlig fremsættelse Kirsten Jacobsen (FP):
 Som ordfører for forslagsstillerne tillader jeg mig  

 herved at fremsætte:
 Forslag til lov om ændring af lov om social  

 service. (Tilskud til høreapparater).
(Lovforslag nr.
L 171).
 Jeg henviser i øvrigt til de bemærkninger,  

 der ledsager lovforslaget, og anbefaler det til Tingets velvillige  

 behandling.
Bilag Lovforslaget sammenholdt med gældende lov Gældende formulering Lovforslaget Hjælpemidler § 97. Kommunen yder støtte til hjælpemidler til  

 personer med varigt nedsat fysisk eller psykisk funktionsevne, når  

 hjælpemidlet 1)	i væsentlig grad kan afhjælpe de varige følger af  

 den nedsatte funktionsevne, 2)	i væsentlig grad kan lette den daglige tilværelse i  

 hjemmet eller 3)	er nødvendigt for, at pågældende kan udøve  

 et erhverv.
Stk. 2. Amtskommunen yder støtte til 1)	optiske synshjælpemidler til personer med en varigt nedsat  

 synsfunktion eller medicinsk-optisk definerede, varige  

 øjenlidelser, 2)	arm- og benproteser, 3)	høreapparater og 4)	særlige informationsteknologiske hjælpemidler.
Stk. 3. Kommunen eller amtskommunen kan bestemme, at et  

 hjælpemiddel skal leveres af bestemte leverandører.
I  

 forbindelse med kommunens eller amtskommunens indgåelse af  

 leverandøraftaler inddrages repræsentanter for brugerne ved  

 udarbejdelse af kravspecifikationerne.
Stk. 4. For særligt personlige hjælpemidler  

 kan ansøgeren, såfremt den pågældende ønsker  

 at benytte en anden leverandør end den af kommunen eller amtskommunen  

 valgte, vælge selv at indkøbe hjælpemidlet og få  

 udgifterne hertil refunderet, dog højst med et beløb svarende  

 til den pris, kommunen eller amtskommunen kunne have erhvervet  

 hjælpemidlet til hos sin leverandør.
Har kommunen eller  

 amtskommunen ikke indgået leverandøraftale, kan ansøgeren  

 vælge leverandør.
Ved særligt personlige  

 hjælpemidler forstås ortopædisk fodtøj, arm- og  

 benproteser, tandproteser, støttekorsetter og bandager m.v., parykker,  

 brystproteser, stomihjælpemidler og kropsbårne  

 synshjælpemidler til personer med en varigt nedsat synsfunktion eller  

 medicinsk-optisk definerede, varige øjenlidelser.
Stk. 5. Socialministeren kan fastsætte regler  

 om 1)	afgrænsningen af de hjælpemidler, hvortil der kan ydes  

 støtte, og adgangen til genanskaffelse, 2)	i hvilket omfang modtageren selv betaler en del af udgiften til  

 anskaffelse, reparation og drift af et hjælpemiddel, 3)	hvornår støtte til et hjælpemiddel kan ydes som  

 udlån eller udleveres som naturalydelse, 4)	hvorvidt der skal gælde særlige betingelser for  

 støtte til visse hjælpemidler, herunder muligheden for  

 udlevering af visse hjælpemidler fra en offentlig institution, 5)	hvorvidt visse hjælpemidler kan stilles til rådighed som  

 led i et botilbud og 6)	afgrænsningen mellem de hjælpemidler, der ydes af  

 kommunen efter stk. 1, og hjælpemidler, der ydes af amtskommunen efter  

 stk. 2.
 1. Efter § 97 indsættes som ny paragraf:
»§ 97 a.
Støtte til anskaffelse af høreapparater til  

 personer med nedsat hørelse skal ydes, når en audiologisk  

 afdeling eller en privatpraktiserende audiolog har godtgjort, at  

 ansøgeren har behov herfor.
Støtte til høreapparater  

 ydes efter de samme regler, som gælder for støtte til  

 særligt personlige hjælpemidler, jf. § 97, stk. 4.« § 2 Loven træder i kraft den 1. juli 1999.
