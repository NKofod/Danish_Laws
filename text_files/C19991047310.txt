 Vedrørende udstedelse af nye  

 legitimationskort til asylansøgere.
 Med virkning fra den 5. januar 1998 udsteder  

 Rigspolitiet legitimationskort i nyt format til asylansøgere i  

 Danmark.
 Kortet, som erstatter den blå paskvittering (blanket  

 R 650199), er gyldigt, indtil der er truffet endelig afgørelse i  

 asylsagen og indtil en eventuel udrejsefrists udløb eller indtil den  

 på kortet anførte udløbsdato.
Kortet har størrelse og form som et kreditkort (86  

 mm x 54 mm) og er på forsiden forsynet med foto og de  

 identitetsoplysninger, som asylansøgeren har oplyst i forbindelse med  

 indgivelse af ansøgningen om asyl (navn, fødedato og  

 nationalitet), samt med udlændingenummer, modtagedato og  

 udløbsdato.
Oplysningerne samt foto af den pågældende er  

 printet på kortet.
Kortet er alene bevis for, at den person, det er udstedt  

 til, har søgt om asyl i Danmark under den på kortet  

 anførte identitet.
Kortet kan ikke anvendes som identitetskort eller  

 som rejselegitimation, hvilket er anført på kortets bagside.
Kortets gyldighedsperiode kan ikke forlænges.
Der  

 skal således udstedes et nyt kort, hvis der ikke er truffet endelig  

 afgørelse i asylsagen på den på kortet anførte  

 udløbsdato.
 Retter en asylansøger henvendelse i den  

 politikreds, hvor den pågældende er indlogeret, for at få  

 forlænget kortets gyldighedsperiode, underrettes Den centrale  

 Politiafdeling, Modtagecenter Sandholm (telefon 48 10 75 00) på  

 hverdage mellem kl. 0900 og kl. 1400, hvorefter Rigspolitiet kontrollerer, om  

 betingelserne for udstedelse af et nyt legitimationskort er opfyldt.
 Udstedes et nyt kort, sendes dette til politikredsen, som  

 forestår inddragelse og tilintetgørelse af det udløbne  

 kort og udlevering af det nye.
 På tilsvarende måde udstedes erstatningskort,  

 såfremt en asylansøger mister sit legitimationskort.
 Tidligere udstedte paskvitteringer (blanket R 6501-99)  

 ombyttes ikke med nye legitimationskort, men skal fortsat forlænges.  

 Henvendelse herom rettes ligeledes til Modtagecenter Sandholm.
Der udstedes derimod et nyt legitimationskort til  

 asylansøgere, som har mistet den blå paskvittering.  

 Politikredsen skal i den forbindelse indsende et pasfoto af den  

 pågældende til Den centrale Politiafdeling, Modtagecenter  

 Sandholm, med oplysninger om ansøgerens udlændingenummer og  

 generalia.
Et nyt kort vil herefter blive sendt til politikredsen til  

 udlevering til asylansøgeren.
Der vedlægges farvefotokopi af den nye  

 identitetskorts for- og bagside.(*) Rundskrivelse af 2. juni 1993 (Hj.nr. 1993-500-13)  

 ophæves.
Boye (*) er ej med.
