Beskatning af  

 uafdækket pensionstilsagn til hovedaktionær Spørgsmål Vil direktør As pensionstilsagn blive anset som et  

 uafdækket pensionstilsagn såfremt, selskabet giver A et tilsagn om en  

 pension,  

 der kommer til udbetaling fra selskabet som enten en engangsudbetaling eller  

 en  

 løbende ydelse? Vil ordningen være omfattet af ligningslovens § 7 O, stk.1,  

 nr. 3 (afløsning af pensionstilsagn), hvis direktøren er skattemæssigt  

 hjemmehørende i udlandet på udbetalingstidspunktet? Vil ordningen være omfattet af statsskattelovens § 4 litra  

 c (løbende ydelse), hvis direktøren er skattemæssigt hjemmehørende i udlandet  

 på udbetalingstidspunktet? Hvis direktøren er skattemæssigt hjemmehørende i udlandet  

 på udbetalingstidspunktet og forpligtelsen på udbetalingstidspunktet afdækkes  

 i  

 et pensionsinstitut som en kapitel 1 ordning efter reglerne i  

 pensionsbeskatningsloven, vil indbetalingen så efter samme lovs regler være  

 omfattet af § 19 A-E? Svar Nej (Se begrundelse nedenfor).
 Nej (Se begrundelse nedenfor).
 Nej (Se begrundelse nedenfor).
 Nej (Se begrundelse nedenfor).
Beskrivelse af de faktiske  

 forhold A er direktør i B A/S.
Han er herudover eneanpartshaver i C  

 Holding ApS, der ejer hele aktiekapitalen i B A/S.
Det er oplyst, at hans  

 lønindkomst udgør årligt 420.000 kr.
Endvidere indskyder virksomheden årligt  

 350.000 kr. på en ratepension.
Forespørgeren påtænker at omlægge sin pensionsordning til et  

 uafdækket pensionstilsagn således, at han fremover oppebærer et  

 pensionstilsagn  

 svarende til 30 % af den årlige lønudbetaling.
Pensionstilsagnet vil være  

 beregnet på pensionsselskabernes G82-grundlag, grundlagsrente (2 eller 5  

 pct.),  

 som en livsvarig livrente fra det 64. år eller som en engangsydelse.
Den  

 løbende ydelse vil eventuelt blive afdækket i et pensionsinstitut ved starten  

 af de udbetalte udbetalinger.
For at modsvare denne forpligtelse indgår  

 selskabet aftale med et livs- og pensionsforsikringsselskab i EU om  

 indbetaling  

 af forsikringspræmie på en kapitallivsforsikring oprettet efter reglerne i  

 pensionsbeskatningslovens § 53 A, hvor selskabet er ejer og forsikringstager.  

 Depotet vil ikke være beskyttet mod selskabets kreditorer.
Ordningen oprettes  

 på direktørens liv, og direktøren har ikke råderet over ordningen.
Selskabet  

 vil som forsikringstager og ejer modtage forsikringssummen i overensstemmelse  

 med policens vilkår, hvorefter beløbet udbetales til direktøren som  

 engangsudbetaling eller afdækkede/uafdækkede løbende ydelser.
 Det er oplyst, at den påtænkte ændring af ratepensionsordningen er  

 begrundet i et ønske om en mere fleksibel pensionsordning med bla. mulighed  

 for  

 engangsudbetaling og lempeligere regler i forbindelse med fraflytning fra  

 Danmark.
 Det er selskabets opfattelse, at der er tale om en uafdækket  

 pensionsordning, og at indbetalingerne alene kan anses som en hensættelse til  

 dækning af en fremtidig udbetalingsforpligtelse, samt at udbetalingen af  

 depotets indestående på fratrædelsestidspunktet må anses som en afløsning af  

 pensionstilsagn, der beskattes efter ligningslovens § 7 O eller efter  

 statsskattelovens § 4 litra c om løbende ydelser.
Styrelsens indstilling og  

 begrundelse Det er oplyst, at selskabet påtænker at tegne en  

 kapitallivsforsikring på forespørgerens liv som tilsigter at svare til  

 værdien  

 af selskabets pensionstilsagn overfor direktøren.
Det er selskabet, der er  

 ejer  

 af ordningen og foretager de årlige indbetalinger, ligesom det ligeledes er  

 selskabet, der vil modtage udbetalingen fra ordningen.
Direktørpensionsordninger, der indgås som et uafdækket  

 pensionstilsagn, hvor arbejdsgiveren selv afholder pensionsudbetalingen, når  

 denne bliver aktuel ved direktørens pensionering, er ikke omfattet af  

 pensionsbeskatningsloven.
Arbejdsgiveren kan normalt først foretage fradrag  

 for  

 udgiften efter statsskattelovens § 6a når den afholdes, det vil sige på det  

 tidspunkt ydelsen udbetales til direktøren.
Ligesom direktøren først  

 beskattes,  

 når pensionsydelsen forfalder til betaling, jf. statsskattelovens § 4 litra c  

 og ligningslovens § 7 O, stk. 1, nr. 2.. Dette er begrundet i, at  

 arbejdsgiverens forpligtelse og direktørens tilsvarende rettighed først  

 indtræder på udbetalingstidspunktet, idet direktøren som udgangspunkt først  

 har  

 vundet endelig ret til beløbet, når det efter aftalen forfalder til  

 udbetaling  

 til ham.
En accept af, at en ratepension konverteres til et uafdækket  

 pensionstilsagn, vil formentlig være usædvanlig i et forhold mellem to  

 uafhængige parter, idet en uafdækket pensionsordning normalt er betydelig  

 mere  

 usikker for den ansatte.
Den heromhandlede pensionsordning adskiller sig  

 imidlertid fra en uafdækket ordning ved i realiteten at være risikofri for A,  

 da han har afgørende indflydelse på selskabets dispositioner, og det derfor  

 må  

 forventes, at han som eneaktionær i moderselskabet vil sikre sig, at  

 selskabet  

 opfylder sine forpligtelser til fordel for ham.
Endvidere kan han sikre sig  

 mod  

 selskabets kreditorer ved at få policen i håndpant.
Konverteringen, der giver  

 ham mulighed for at få udbetalt kapitallivsforsikringen som et engangsbeløb,  

 vil i tilfælde af fraflytning fra landet være en skattemæssig fordel, idet  

 han  

 undgår den afgift på 60 %, der vil være en realitet, såfremt ratepensionen  

 ophæves og beløbet udbetales.
Konverteringen har også den fordel, at  

 pensionstilsagnet og indbetalingerne til kapitalforsikringen kan forøges,  

 uden  

 indbetalingerne kan efterbeskattes efter fraflytningsreglerne i  

 pensionsbeskatningslovens  

 § 19 A-E.
Det må antages, at A ikke har nogen interesse - udover de  

 skattemæssige fordele - ved at konvertere pensionsordningen fra en  

 ratepension  

 til en uafdækket ordning.
Under disse omstændigheder er Told- og Skattestyrelsen af den  

 opfattelse, at ordningen ikke skattemæssigt vil kunne anses som en uafdækket  

 ordning.
Konverteringen af pensionsordningen vil ikke medføre en reel  

 udskydelse af retserhvervelsestidspunktet, og A må således anses for at være  

 den egentlig berettiget til kapitallivsforsikringen.
Der er ikke efter  

 styrelsens opfattelse nogen reel risiko for, at kapitallivsforsikringen ikke  

 vil tilfalde A.
For så vidt angår de skattemæssige konsekvenser af ordningen skal  

 Told- og Skattestyrelsen anføre, at livsforsikringer, der ikke er omfattet af  

 pensionsbeskatningslovens kapitel 1, er omfattet af § 53 A, jf. § 53 A, stk.  

 1.§ 53 A blev vedtaget ved lov nr. 560 af 24/6 1992, og ifølge  

 lovbemærkningerne skal reglerne gælde for alle ordninger, der ikke er  

 fradragsberettiget efter lovens kap. 1, bortset fra egentlige  

 risikoforsikringer.
Den heromhandlede kapitallivsforsikring må således være  

 omfattet af § 53 A.
Uagtet at selskabet efter det oplyste formelt både er  

 ejer  

 og forsikringsberettiget ifølge forsikringspolicen, må A, da ordningen er  

 tegnet  

 til fordel for ham, reelt anses som den egentlige forsikringsberettiget til  

 ordningen.
Efter § 53 A, stk. 2, skal præmier indbetalt på  

 kapitallivsforsikringen medregnes ved opgørelsen af den skattepligtige  

 indkomst, det vil sige, at A vil blive indkomstskattepligtig af de af  

 selskabet  

 betalte præmier.
Endvidere skal A ved opgørelsen af den skattepligtige  

 indkomst  

 medregne den årlige tilvækst af kapitallivsforsikringen som beskrevet i § 53  

 A,  

 stk. 3, som kapitalindkomst.
Til gengæld medregnes udbetalinger fra ordningen  

 ikke i den skattepligtige indkomst, jf. § 53 A, stk. 5.
 Ligningsrådet  

  

 tiltrådte  

 indstillingen.
