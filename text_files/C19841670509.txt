 I medfør af § 28, stk. 1, og § 31, stk. 1, i bekendtgørelse nr. 27 af 25.  

 januar 1984 om tilskudsbetingelser m.v. for folkehøjskoler, landbrugsskoler,  

 husholdningsskoler og efterskoler fastsættes med  virkning fra 1. januar 1984  

 følgende om afspadsering af overtimer, afvikling af undertimer og  

 overtimebetaling til  heltidsbeskæftigede lærere ved husholdningsskoler og  

 efterskoler, idet bemærkes, at kvotalærere ikke er omfattet af  

 bestemmelserne.
A.
Overtimer og undertimer for lærere ansat et helt finansår.
 § 1. Overtimer og undertimer bør så vidt muligt undgås.
 Stk. 2. Ved overtimer forstås det antal timer, som - ved opgørelsen ved  

 et finansårs slutning - ligger ud over henholdsvis 900 og 1080 løntimer, jfr.  

 tilskudsbetingelsesbekendtgørelsens § 26, stk. 2, og § 29, stk. 2. En  

 heltidsbeskæftiget husholdningsskolelærer må have maksimalt 100 overtimer pr.  

 finansår, og en heltidsbeskæftiget efterskolelærer må have maksimalt 120  

 overtimer pr. finansår.
 Stk. 3. Efter begrundet ansøgning kan direktoratet for folkeoplysning,  

 frie grundskoler m.v. dog give dispensation for overskridelse af den i stk. 2  

 nævnte maksimumsgrænse for overtimer i et finansår.
Stk. 4. Som undertimer betegnes det antal timer, der - ved opgørelsen ved  

 et finansårs slutning - kan fremkomme som forskel mellem henholdsvis 900 og  

 1080 løntimer, jfr. stk. 2, og et opgjort mindre løntimetal.
En  

 heltidsbeskæftiget husholdningsskolelærer må have maksimalt 33 undertimer pr.  

 finansår, og en heltidsbeskæftiget efterskolelærer må have maksimalt 40  

 undertimer pr. finansår.
B.
Overtimer og undertimer for lærere ansat en del af et finansår.
 § 2. Overtimer og undertimer bør så vidt muligt undgås.
 Stk. 2. Ved overtimer forstås det antal timer, som - ved opgørelsen på  

 fratrædelsestidspunktet henholdsvis finansårets slutning - ligger ud over en  

 til ansættelsesperioden svarende brøkdel af det årlige løntimetal, jfr. § 1,  

 stk. 2. Ved beregning af brøkdele af et år regnes i måneder, dvs. det antal  

 måneder den pågældende har været ansat.
 Stk. 3. Som undertimer betegnes det antal timer, der - ved opgørelsen på  

 fratrædelsestidspunktet henholdsvis finansårets slutning - ligger under en  

 til ansættelsesperioden svarende brøkdel af det årlige løntimetal beregnet  

 som nævnt i stk. 2.
C.
Afspadsering af overtimer for lærere ansat et helt finansår.
 § 3. Fremkomne overtimer i et finansår (år 1) skal afspadseres, således  

 at disse timer med et tillæg på 50% overføres til det følgende finansår (år  

 2).
Stk. 2. I år 2 indregnes de overførte overtimer incl. tillæg forlods i  

 lærerens årlige pligtige løntimetal.
Den overførte tid skal i videst muligt  

 omfang modsvares af en nedsættelse af lærerens løntimetal i dette finansår.
 Stk. 3. Opnår læreren i år 2 et samlet årligt løntimetal på over 900  

 henholdsvis 1080, skal overtimer med tillæg som nævnt i stk. 1 overføres til  

 det herefter følgende finansår (år 3) så vidt muligt således, at den  

 pågældendes årlige løntimetal dette finansår ikke overstiger 900 henholdsvis  

 1080.
 § 4. Hvis det vil være foreneligt med de tjenstlige hensyn, kan læreren  

 efter forudgående aftale med skolen vælge at opsamle overtimer for flere  

 finansår med henblik på samlet afspadsering i et senere finansår.
 Stk. 2. For sådanne overtimer ydes det i § 3, stk. 1, nævnte tillæg  

 først, når timerne indregnes i lærerens løntimetal på det aftalte tidspunkt  

 for afspadsering.
D.
Afvikling af undertimer for lærere ansat et helt finansår.
 § 5. Fremkomne undertimer ved årsopgørelsen for et finansår (år 1)  

 overføres efter nedsættelse med 25% til det følgende finansår (år 2).
Stk. 2. I år 2 tillægges de efter stk. 1 overførte undertimer lærerens  

 årlige pligtige løntimetal.
Den overførte tid skal i videst muligt omfang  

 modsvares af en forøgelse af lærerens løntimetal i dette finansår.
 Stk. 3. Hvis en lærer i 2 på hinanden følgende finansår opnår et årligt  

 løntimetal, der er mindre end 900 henoldsvis 1080, skal den pågældende lærer  

 afregnes som kvotalærer det følgende finansår (år 3), såfremt den pågældendes  

 løntimetal i dette finansår er mindre end 900 henholdsvis 1080.
E.
Afspadsering af overtimer for lærere ansat en del af et  finansår, og  

 som er ansat ved finansårets slutning.
 § 6. Fremkomne overtimer beregnet efter § 2, stk. 2, afspadseres i  

 henhold til de i § 3 og § 4 nævnte regler.
F.
Afvikling af undertimer for lærere ansat en del af et finansår,  og  

 som er ansat ved finansårets slutning.
 § 7. Fremkomne undertimer beregnet efter § 2, stk. 3, afvikles i henhold  

 til de i § 5 nævnte regler.
G.
Overtimebetaling.
 § 8. Overtimer, der ikke kan afvikles ved afspadsering som nævnt i § 3 og  

 § 4, vil med direktoratets godkendelse kunne afregnes med overtimebetaling,  

 jfr. tilskudsbetingelsesbekendtgørelsens § 28, stk. 1, og § 31, stk. 1.
 Stk. 2. Overtimer opgjort efter § 2, stk. 2, for en lærer, der fratræder,  

 vil kunne afregnes med overtimebetaling, jfr. stk. 1.
 Stk. 3. Undertimer opgjort efter § 2, stk. 3, for en lærer, der  

 fratræder, medfører ikke fradrag i den pågældende lærers løn.
H.
Særlige regler for forstandere.
 § 9. For forstandere, der i et finansår læser et højere eller mindre  

 timetal end det for stillingen pligtige, overføres det overskydende eller  

 manglende antal løntimer til det følgende finansår som nævnt i § 3 og § 5,  

 dog uden tillæg på 50% for overtimer eller nedsættelse med 25% for  

 undertimer.
Stk. 2. Hvis der ved opgørelsen ved en forstanders fratræden konstateres  

 overtimer, vederlægges disse pr. time med henholdsvis 1/900 eller 1/1080 af  

 den for den pågældende fastsatte fulde årlige løn.
Der kan ellers ikke ydes  

 betaling for overtimer til forstandere, jfr.  

 tilskudsbetingelsesbekendtgørelsens § 28, stk. 2, og § 31, stk. 2.
I.
Særlige regler for lærere med aldersreduktion.
§ 10. Overtimer, der med direktoratets godkendelse tillægges en lærer,  

 der har nedsat timetal som følge af, at vedkommende er fyldt 60 år, jfr.  

 tilskudsbetingelsesbekendtgørelsens § 28, stk. 3, og § 31, stk. 3,  

 afspadseres som nævnt i § 3, dog uden tillæg.
Hvis der ved opgørelsen i  

 forbindelse med fratræden af en lærer, der har nedsat timetal på grund af  

 alder, konstateres overtimer, vedlægges disse som nævnt i § 9, stk. 2.
 § 11. Løntimer, som skyldes timetillæg i forbindelse med afspadsering af  

 overtimer og afvikling af undertimer, medregnes i skolens løntimeforbrug i  

 medfør af tilskudsbetingelsesbekendtgørelsens § 6, stk. 3, nr. 7.
Undervisningsministeriet, den 19.  

 november 1984 P. m. v.
 e. b.
Ruth Bek Nielsen fm.
