 Til samtlige til eksport af fersk kød, fersk fjerkrækød og kødprodukter  

 autoriserede virksomheder samt dyrlægerne ved disse.
 Forsegling af containere m.v.
 Direktoratet for Toldvæsenet er pålagt at gennemføre en udførselskontrol  

 af landbrugsvarer, for hvilke der ønskes udbetalt støttebeløb i henhold til  

 EF's landbrugsordninger.
 Som led i denne kontrol kan der udtages prøver af varerne til konstatering  

 af vareart m.v. på udførselstidspunktet.
 Ved eksport af kød/kødprodukter til lande, som kræver veterinærforsegling  

 med nummereret forseglingsmateriale af containerne m.v., medfører dette, at  

 forseglingen bliver brudt med heraf følgende vanskeligheder ved ankomst til  

 modtagerlandet - herunder risiko for afvisning af partiet.
 Problemet har været drøftet mellem Direktoratet for Toldvæsenet,  

 landbrugsministeriet og veterinærdirektoratet, og der er truffet følgende  

 aftale.
 Efter gennemført udførselskontrol forsynes containerne m.v. af toldvæsenet  

 med ny veterinærforsegling af typen Tyden Seal. »Kopi til  

 toldvæsenet« af det ledsagende oprindelses- og sundhedscertifikat  

 forsynes på forsiden med attest om udskiftning af veterinærseglet ved  

 anvendelse af et stempel med følgende udformning:
------------------------------------------------------ ------------------------------------------------------- Distriktstoldkammeret tilbagesender samme dag certifikatet til dyrlægen  

 ved den afsendende virksomhed.
Nyt oprindelses- og sundhedscertifikat for det pågældende parti og med det  

 af distriktstoldkammeret opgivne forseglingsnummer kan herefter udstedes,  

 såfremt det oprindelige certifikat med tilhørende kopier er tilbageleveret  

 dyrlægen, eller der er skaffet vished for, at det vil blive tilbageleveret  

 dyrlægen inden en aftalt frist.
Overskrides fristen, indberettes til  

 pågældende veterinærinspektør.
 Det skal bemærkes, at det nye certifikat ikke skal forsynes med  

 påtegningen: »Dette certifikat erstatter og ugyldiggør .....«.
 P.V.V.
K.
Hermansen.
