Bekendtgørelse af lov om afgift af  

 affald og råstoffer Herved bekendtgøres lov om afgift af affald og  

 råstoffer, jf. lovbekendtgørelse nr. 335 af 10. maj 1997, med de  

 ændringer, der følger af § 3 i lov nr. 1098 af 29. december  

 1997, lov nr. 1099 af 29. december 1997 og § 6 i lov nr. 1107 af 29.  

 december 1997.
Kapitel 1 Råstoffer Afgiftspligtens omfang § 1. Den, der erhvervsmæssigt indvinder  

 råstoffer, som er omfattet af råstofloven, skal betale  

 afgift.
 Stk. 2. Den afgiftspligtige mængde råstoffer  

 omregnes til m3 efter de i bilag 1 anførte omregningsfaktorer.  

 Mængden nedrundes til nærmeste hele m3.
 § 2. Den, der erhvervsmæssigt fra udlandet  

 modtager de råstoffer, der er nævnt i bilag 2, skal betale  

 afgift.
 Stk. 2. Den afgiftspligtige mængde råstoffer  

 omregnes til m3 efter de i bilag 2 anførte omregningsfaktorer.  

 Mængden nedrundes til nærmeste hele m3.
§ 2 a.
Virksomheder, der indvinder eller fra  

 udlandet modtager under 200 m3 råstoffer årligt, skal ikke betale  

 afgift.
Afgiftssatser § 3. Afgiften udgør 5 kr. pr. m3 af  

 råstoffet.
Registrerede virksomheder § 4. Virksomheder, der erhvervsmæssigt  

 indvinder afgiftspligtige råstoffer, jf. § 1, stk. 1, eller  

 som erhvervsmæssigt modtager de i bilag 2 nævnte råstoffer  

 fra udlandet, skal registreres hos de statslige told- og  

 skattemyndigheder.
 Stk. 2. Registrerede virksomheder er berettiget til at modtage  

 afgiftspligtige råstoffer fra andre registrerede virksomheder eller fra  

 udlandet, uden at afgiften er berigtiget.
Opgørelse af den afgiftspligtige mængde § 5. Registrerede virksomheder, der udleverer  

 råstoffer, som enten ikke har været bearbejdet eller kun har  

 været underkastet en enkelt bearbejdning, sortering, nedknusning,  

 lufttørring eller lignende simpel bearbejdning, skal opgøre den  

 afgiftspligtige mængde som den mængde råstoffer, der i  

 afgiftsperioden er udleveret fra virksomheden.
 Stk. 2. Registrerede virksomheder, der anvender  

 råstoffer i videregående processer, der bortset fra vand  

 kræver tilført andre materialer, opvarmning, brænding og  

 lignende, skal medregne den udtagne mængde råstoffer til  

 udleveringen efter stk. 1.
 Stk. 3. I opgørelsen efter stk. 1 fradrages  

 mængden af afgiftspligtige råstoffer, der er blevet leveret til  

 udlandet, efter at de har været underkastet en bearbejdning på  

 land, eller som er udleveret til anden registreret virksomhed efter § 4,  

 stk. 2.
Afgiftsfritagelse § 6. Fritaget for afgift er:
 1)	Råstoffer, der indvindes til brug for strandfodring.
 2)	Havbundsmaterialer, der stammer fra oprensnings- og  

 uddybningsarbejder (klapmaterialer), og som nyttiggøres som  

 råstoffer.
 3)	Rest- og affaldsprodukter, der indvindes fra allerede afsluttede  

 depoter m.v.
 4)	Overjord og muld, der udleveres uden vederlag.
Afgiftsgodtgørelse § 7. Ved erhvervsmæssig levering til  

 udlandet af råstoffer, som har været underkastet en bearbejdning  

 på land, godtgør de statslige told- og skattemyndigheder den  

 betalte afgift.
§ 8. (Ophævet) Kapitel 2 Affald Afgiftspligtens omfang § 9. Der skal betales afgift af affald, der  

 tilføres en registreringspligtig virksomhed.
 Stk. 2. Der betales endvidere afgift af kalk, der  

 tilføres forbrændingsanlæg til røggasrensning ved  

 affaldsforbrænding.
 Stk. 3.2)  Fritaget for  

 afgift er:
 1)	Biomasseaffald, der kan tilføres  

 forbrændingsanlæg uden kommunal anvisning i henhold til  

 Miljø- og Energiministeriets bekendtgørelse nr. 638 af 3. juli  

 1997 om biomasseaffald, i læs, der udelukkende indeholder denne type  

 affald.
 2)	Rent jordfyld og ren jord, der tilføres et  

 deponeringsanlæg som hele selvstændige læs, og som anvendes  

 til daglig afdækning eller slutafdækning.
 3)	Kompost, der opfylder kravene til anvendelse uden særskilt  

 tilladelse efter miljøbeskyttelseslovens § 19, til  

 slutafdækning på lossepladser.
 4)	Affald, som fjernes fra afsluttede affaldsdeponeringsanlæg  

 (lossepladser, fyldpladser eller specialdepoter), der ikke er omfattet af  

 § 11, stk. 6.
 5)	Farligt affald, herunder klinisk risikoaffald, der tilføres  

 et forbrændingsanlæg i læs, der udelukkende indeholder  

 farligt affald.
Stk. 4. Ved efterfølgende miljøgodkendelse og  

 registrering af et affaldsdeponeringsanlæg svares der afgift af  

 affaldet.
De amtslige miljømyndigheder opgør vægten af  

 affaldet.
Afgiftssats § 10.3)  

  Afgiften udgør 335 kr. pr. t affald, der afleveres til  

 deponering.
Afgiften udgør 210 kr. pr. t ved deponering af  

 restprodukter fra kraftværker baseret på fossile brændsler  

 eller biomasse i de i § 11, stk. 5, nævnte anlæg.  

 Afgiften udgør 210 kr. pr. t affald, der afleveres til  

 forbrænding til elproduktion eller til samproduktion af elektricitet og  

 varme, forudsat at elektricitetsproduktionen udgør mindst 10 pct. af  

 anlæggets samlede energiproduktion i en afgiftsperiode.
For affald, der  

 afleveres til anden forbrænding, udgør afgiften 260 kr. pr. t.  

 Den afgiftspligtige vægt er affaldets bruttovægt, jf. dog  

 stk. 2 og 3.
 Stk. 2. For tørret spildevandsslam er den  

 afgiftspligtige vægt 3 gange bruttovægten.
Stk. 3. For slam fra rensningsanlæg, der brændes  

 på et slamforbrændingsanlæg beliggende på eller i  

 tilknytning til det pågældende rensningsanlæg, er den  

 afgiftspligtige vægt 4 gange vægten af  

 tørstofmængden.
Tørstofvægten opgøres  

 på baggrund af 1)	måling af slammængden efter stabilisering eller  

 udrådning, men før afvanding af slammet, og 2)	tørstofindholdet i slammet samme sted i anlægget  

 opgjort på baggrund af repræsentative stikprøver, der  

 udtages og analyseres af et uafhængigt, godkendt  

 laboratorium.
 Stk. 4. Den afgiftspligtige vægt skal fastsættes  

 ved hjælp af en vægt, jf. dog stk. 3, der kan godkendes af  

 de statslige told- og skattemyndigheder.
Registrerede virksomheder § 11. Virksomheder og anlæg, der til  

 deponering eller forbrænding modtager affald, der er omfattet af  

 kommunalbestyrelsens anvisningspligt eller en kommunal indsamlingsordning,  

 skal registreres hos de statslige told- og skattemyndigheder.
 Stk. 2. Virksomheder og anlæg, der på egen grund  

 deponerer eller forbrænder eget affald, som er omfattet af  

 kommunalbestyrelsens anvisningspligt, skal registreres hos de statslige told-  

 og skattemyndigheder.
 Stk. 3. Slamforbrændingsanlæg beliggende på  

 eller i tilknytning til et rensningsanlæg skal registreres hos de  

 statslige told og skattemyndigheder.
Stk. 4. Virksomheder og anlæg, der medforbrænder  

 affald med henblik på udnyttelse af materialer i affaldet i  

 virksomhedens eller anlæggets produktion, er registreringspligtige.
Der  

 betales alene afgift af affald, der er omfattet af den kommunale  

 anvisningspligt, og som tilføres produktionsanlægget sammen med  

 øvrige råstoffer m.v.
Stk. 5.3) Deponeringsanlæg til restprodukter  

 fra kraftværker baseret på fossile brændsler eller biomasse  

 skal registreres hos de statslige told- og skattemyndigheder.
Anvendelse af  

 restprodukter fra sådanne kraftværker i bygge- og  

 anlægsarbejder er fritaget for registrering, medmindre  

 registreringspligt følger af stk. 1.
 Stk. 6. Virksomheder, der modtager affald fra udlandet med  

 henblik på deponering eller forbrænding, skal ligeledes  

 registreres hos de statslige told- og skattemyndigheder.
 Stk. 7.3) Fritaget for registrering er:
 a)	Anlæg til forbrænding af klinisk risikoaffald.
 b)	Specielle anlæg til destruktion af farligt affald.
 c)	Anlæg til deponering af olie-, kemikalie-, eller  

 tungmetalforurenet jord og oprensningssedimenter.
 Stk. 8. Det er en betingelse for registreringsfritagelsen, at  

 det pågældende anlæg ikke modtager andet anvisningspligtigt  

 affald.
Opgørelse af afgiftspligtig vægt § 12. Registrerede virksomheder skal opgøre  

 den afgiftspligtige vægt for en afgiftsperiode på grundlag af den  

 mængde affald, der er tilført virksomheden i perioden,  

 fratrukket vægten af den del af det afgiftspligtige affald, der igen er  

 fraført virksomheden i perioden.
Hvis vægten af det  

 fraførte affald er større end vægten af det  

 tilførte affald i perioden, overføres den overskydende  

 vægt til fradrag i følgende afgiftsperioder.
 Stk. 2.3) Ved forbrænding af affald på  

 kraftværker baseret på fossile brændsler eller biomasse  

 opgøres den afgiftspligtige vægt af affaldet som vægten af  

 det affald, der er tilført virksomheden i perioden.
Stk. 3. Virksomheder, der er omfattet af registreringspligten  

 i § 11, stk. 4, og som ønsker at udnytte materialer i det  

 affald, der forbrændes, kan opnå afgiftsfritagelse for den del af  

 affaldet, der udnyttes i virksomhedens produktion.
Det er en betingelse for  

 fritagelsen, at virksomheden kan godtgøre, hvor stor en del af disse  

 emner der indgår i virksomhedens produkter.
§ 12 a.
Miljøministeren kan yde  

 kompensation til kommunalbestyrelsen til hel eller delvis dækning af de  

 udgifter, kommunalbestyrelsen påføres ved affaldsafgiften ved  

 aflevering af olie- og kemikalieforurenet sand fra strandrensning på  

 registreringspligtigt anlæg til forbrænding eller deponering, jf.  

 § 11.
 Stk. 2.2) Kompensation ydes på grundlag af  

 kommunalbestyrelsens opgørelse af mængden af olie- og  

 kemikalieforurenet sand fra strandrensning samt den af kommunalbestyrelsen  

 afholdte affaldsafgift.
 Stk. 3. Miljøministeren kan fastsætte  

 nærmere regler om ordningens administration.
 Stk. 4. Ministeren kan bemyndige en under ministeriet oprettet  

 styrelse eller tilsvarende institution til at udøve de  

 beføjelser, der i medfør af denne bestemmelse er tillagt  

 ministeren.
 Stk. 5.2) Ministeren kan fastsætte regler om  

 adgangen til at påklage afgørelser, der er truffet i henhold til  

 bemyndigelse efter stk. 4, herunder at afgørelserne ikke skal  

 kunne indbringes for ministeren.
Kapitel 3 Registrede virksomheders regnskabsførelse og  

 afregning m.v.
 Regnskab, angivelse m.v.
 § 13. Afgiftsperioden er kvartalet.
§ 14. Registrerede virksomheder skal føre  

 et regnskab, der kan danne grundlag for afregningen af afgiften og for  

 kontrollen med afgiftens betaling.
Regnskabsmateriale skal opbevares i 5  

 år efter regnskabsårets udløb.
 Stk. 2. Af indvejningssedler og lignende skal fremgå,  

 hvilken afgiftssats der er betalt, og den samlede størrelse af  

 afgiften.
 Stk. 3. Virksomheder, der indvinder eller fra udlandet  

 modtager råstoffer efter kapitel 1, skal føre regnskab over  

 udlevering af råstoffer eller færdigvarer som nævnt i  

 § 5, stk. 2. Endvidere skal føres regnskab over tilgangen af  

 uberigtigede varer.
 Stk. 4. Virksomheder, der skal betale afgift efter kapitel 2,  

 skal føre regnskab over tilførsel og fraførsel af  

 affald.
 § 15. Ved overførsel af afgiftspligtige  

 varer mellem registrerede virksomheder, hvor dette efter kapitel 1 og 2 kan  

 ske, uden at afgiften berigtiges, og ved afsætning af varer til  

 afgiftsfrit formål skal der udstedes en faktura med oplysning om  

 modtagerens navn og adresse og den afgiftspligtige mængde eller  

 værdi.
 § 16. Registrerede virksomheder skal efter  

 udløbet af hver afgiftsperiode og senest den 15. i den følgende  

 måned til de statslige told- og skattemyndigheder angive den  

 afgiftspligtige mængde, hvoraf der skal betales afgift samt  

 afgiftsbeløbet.
 Stk. 2. Angivelsen, der skal være underskrevet af  

 virksomhedens ansvarlige ledelse, skal angives på en særlig  

 blanket, hvori de statslige told- og skattemyndigheder kan kræve andre  

 oplysninger, der er nødvendige for kontrollen.
 Stk. 3. Afgives angivelsen ikke inden den i stk. 1  

 angivne frist, kan de statslige told- og skattemyndigheder inddrage  

 registreringen af virksomheden, indtil den manglende angivelse er de  

 statslige told- og skattemyndigheder i hænde.
Afregning § 17. Registrerede virksomheder skal indbetale  

 afgiften for en afgiftsperiode til de statslige told- og skattemyndigheder  

 senest den 15. i den måned, der følger efter afgiftsperioden.  

 Udgør afgiften under 50 kr., kan indbetaling af beløbet  

 undlades.
 Stk. 2. De statslige told- og skattemyndigheder  

 fastsætter nærmere regler for afgiftens indbetaling.
 Stk. 3. Der skal betales et gebyr på 65 kr. for  

 erindringsskrivelser vedrørende betaling af afgift.
Håndhævelse § 18. Betales afgiften ikke rettidigt, skal der  

 betales 1,3 pct. i månedlig rente for hver påbegyndt måned  

 fra den 1. i den måned, i hvilken beløbet skal betales af  

 virksomheden, dog mindst 50 kr.
 § 19. De statslige told- og skattemyndigheder kan  

 pålægge en virksomhed, der ikke betaler en afgift rettidigt, at  

 afgive den i § 16 omhandlede angivelse for kortere perioder end  

 nævnt i § 13. De statslige told- og skattemyndigheder kan under  

 samme omstændigheder pålægge en kortere betalingsfrist end  

 den, der er nævnt i § 17, og at der stilles sikkerhed for  

 afgiftens betaling.
 Stk. 2. Dør indehaveren af en registreret virksomhed,  

 og udstedes der proklama efter § 81 i lov om skifte af dødsboer,  

 skal arvingerne eller bobestyreren senest 30 dage efter bekendtgørelse  

 af proklama foretage angivelse efter § 16, stk. 1, for perioden fra  

 afgiftsperiodens begyndelse og indtil dødsdagen.
 § 20. Betales forfalden afgift ikke senest 14 dage  

 efter betalingsfristens udløb, kan de statslige told- og  

 skattemyndigheder inddrage registreringen af virksomheden, indtil de  

 forfaldne afgifter er betalt.
Stk. 2. Er der efter § 19, stk. 1, sket forkortelse  

 af afgiftsperioden eller betalingsfristen, og betales afgiften ikke  

 rettidigt, kan registreringen inddrages straks efter betalingsfristens  

 udløb.
Registreringen kan endvidere inddrages, hvis virksomheden  

 undlader at stille sikkerhed, når der er fremsat krav herom.
 § 21. Har en virksomhed indgivet urigtig angivelse  

 efter § 16 og således betalt for lidt i afgift, skal det skyldige  

 beløb betales senest 14 dage efter påkrav.
 Stk. 2. De statslige told- og skattemyndigheder kan foretage  

 skønsmæssig ansættelse af afgiftstilsvaret,  

 når:
 1)	Størrelsen af det afgiftsbeløb, der påhviler  

 virksomheden, ikke kan opgøres på grundlag af virksomhedens  

 regnskaber m.v.
 2)	En virksomhed ikke fører de påbudte regnskaber eller  

 ikke fører dem på behørig måde.
 Stk. 3. Betales den skyldige afgift efter stk. 1 og 2  

 ikke rettidigt, skal der betales 1,3 pct. i månedlig rente for hver  

 påbegyndt måned fra den 1. i den måned, i hvilken  

 beløbet skal betales af virksomheden, dog mindst 50 kr.
 § 22. De statslige told- og skattemyndigheder kan  

 tilbagekalde en i henhold til denne lov meddelt afgiftsfritagelse,  

 såfremt den pågældende overtræder de til  

 afgiftsfritagelsen knyttede betingelser.
 Hæftelser, oplysninger, henstand m.v.
 § 23. For betaling af afgift efter loven  

 hæfter den, der som ejer, forpagter eller lignende driver virksomheden  

 for egen regning.
 § 24. Den, der overdrager, erhverver, tilegner sig  

 eller anvender stoffer, varer eller produkter, hvoraf der ikke er betalt  

 afgift, som skulle være betalt efter denne lov, skal betale  

 afgiften.
 Stk. 2. Afgiften kan kræves til betaling inden 14  

 dage.
 § 25. De statslige told- og skattemyndigheder har,  

 hvis det skønnes nødvendigt, til enhver tid mod behørig  

 legitimation uden retskendelse adgang til at foretage eftersyn i  

 registreringspligtige virksomheder og efterse virksomhedens varebeholdning,  

 forretningsbøger og øvrige regnskabsmateriale samt  

 korrespondance m.v.
 Stk. 2. Den, der er ansvarlig for en registreringspligtig  

 virksomhed, samt de personer, der er beskæftiget i virksomheden, skal  

 yde de statslige told- og skattemyndigheder fornøden vejledning og  

 hjælp ved de i stk. 1 nævnte eftersyn.
Stk. 3. Politiet yder de statslige told- og skattemyndigheder  

 bistand ved kontrollens gennemførelse.
Justitsministeren kan efter  

 forhandling med skatteministeren fastsætte regler herom.
 Stk. 4. De statslige told- og skattemyndigheder er berettiget  

 til at foretage eftersyn af varer under transport, når disse varer  

 erhvervsmæssigt sælges fra udlandet eller erhvervsmæssigt  

 transporteres til andre end registrerede virksomheder.
 § 26. De statslige told- og skattemyndigheder har  

 endvidere, hvis det skønnes nødvendigt, uden retskendelse  

 adgang til at foretage eftersyn af regnskaber m.v. hos:
 1)	Leverandører af stoffer, råvarer, materialer og  

 lignende til fremstilling af afgiftspligtige stoffer, varer eller  

 produkter.
 2)	Personer og virksomheder, der leverer affald til virksomheder, der  

 er registreringspligtige efter kapitel 2.
 3)	Erhvervsdrivende, herunder virksomheder, der indkøber og  

 forhandler afgiftspligtige stoffer, varer og produkter.
 4)	Personer og virksomheder, der modtager affald fra en registreret  

 virksomhed efter kapitel 2, eller som uden at være registreret efter  

 kapitel 2 modtager affald til deponering, forbrænding, oparbejdning  

 eller behandling i øvrigt.
 Stk. 2. For de i stk. 1, nr. 3, nævnte virksomheder  

 kan de statslige told- og skattemyndigheder endvidere efterse  

 varebeholdningen.
 Stk. 3. § 25, stk. 3, finder tilsvarende  

 anvendelse.
 § 27. Det i §§ 25 og 26 nævnte  

 materiale skal på de statslige told- og skattemyndigheders anmodning  

 udleveres eller indsendes til de statslige told- og skattemyndigheder.
 § 28. Registrerede virksomheder skal på  

 begæring meddele de statslige told- og skattemyndigheder enhver  

 oplysning til brug for kontrollen med afgifter m.v., herunder oplysninger om  

 leverancer af varer til ikke afgiftspligtig anvendelse.
 Stk. 2. Leverandører som nævnt i § 26,  

 stk. 1, nr. 1, skal på begæring meddele de statslige told-  

 og skattemyndigheder oplysning om det leverede.
 Stk. 3. Personer og virksomheder, der leverer affald til  

 registrerede virksomheder efter kapitel 2, skal på begæring  

 meddele oplysning om den leverede mængde.
 Stk. 4. Erhvervsdrivende som nævnt i § 26,  

 stk. 1, nr. 3, skal på begæring meddele de statslige told-  

 og skattemyndigheder oplysning om deres indkøb af afgiftspligtige  

 stoffer, varer og produkter.
 Stk. 5. Personer og virksomheder som nævnt i § 26,  

 stk. 1, nr. 4, skal på begæring meddele de statslige told-  

 og skattemyndigheder oplysning om de modtagne affaldsmængder.
 § 29. Reglerne om eftergivelse og henstand i  

 merværdiafgiftslovens § 83 finder tilsvarende anvendelse på  

 afgift, renter, gebyrer og administrative bøder efter denne lov.  

 Reglerne finder ligeledes anvendelse på beløb, som personer er  

 pligtige at betale som erstatning for selskabers manglende betaling af  

 afgiften.
Kapitel 4 Administration § 30. De statslige told- og skattemyndigheder  

 administrerer afgifterne efter denne lov, herunder opkræver de i  

 kapitel 1 og 2 nævnte afgifter.
 Stk. 2. Ved registrering af virksomheder efter kapitel 1 og 2  

 udsteder de statslige told- og skattemyndigheder bevis for  

 registreringen.
 § 31. De statslige told- og skattemyndigheder  

 fastsætter regler om:
 1)	Specifikation af opgørelse efter § 5 og § 12.
 2)	Kontrol for fradrag efter § 5, stk. 3, og § 12.
 3)	Afgiftsgodtgørelse efter § 7.
 4)	Kontrol med afgifterne.
 5)	De registrerede virksomheders regnskabsførelse, herunder  

 udstedelse af fakturaer, lageropgørelse m.v.
 6)	Indbetaling af afgift til de statslige told- og  

 skattemyndigheder.
 7)	Opgørelse af den i § 10, stk. 1, omhandlede samlede  

 energiproduktion i en afgiftsperiode.
 Stk. 2. Miljø- og energiministeren kan fastsætte  

 regler om opgørelse af den i § 10, stk. 3, omhandlede  

 tørstofmængde.
§ 32.1)  

  Skatteministeren kan bemyndige de statslige told- og skattemyndigheder  

 til at træffe afgørelser efter denne lov.
Ministeren kan  

 fastsætte regler om adgangen til at klage over afgørelserne,  

 herunder om at afgørelserne ikke kan indbringes for højere  

 administrativ myndighed.
 § 32 a.1) Landsskatteretten  

 påkender klager over de statslige told- og skattemyndigheders  

 afgørelser i 1. instans af:
 1)	Spørgsmål om afgiftspligt efter kapitel 1 og 2.
 2)	Spørgsmål om opgørelse af den afgiftspligtige  

 mængde efter § 1, stk. 2, § 2, stk. 2, og  

 § 5.
 3)	Spørgsmål om omfanget af afgiftsfritagelser og  

 afgiftsgodtgørelser efter §§ 6 og 7.
 4)	Spørgsmål om den afgiftspligtige vægt efter  

 §§ 10 og 12.
 5)	Spørgsmål om virksomheders registreringspligt efter  

 kapitel 2.
 6)	Spørgsmål om skønsmæssig ansættelse  

 efter § 21.
 Stk. 2. Reglerne i skattestyrelseslovens kapitler 3 og 3 A  

 finder anvendelse ved klage til Landsskatteretten efter stk. 1.
§ 32 b.1) (Ophævet) Kapitel 5 Straf m.v.
§ 33. Medmindre højere straf er forskyldt  

 efter anden lovgivning, straffes med bøde den, der forsætligt  

 eller groft uagtsomt 1)	afgiver urigtige eller vildledende oplysninger eller fortier  

 oplysninger til brug for kontrollen med afgifterne, 2)	undlader at lade sig registrere hos de statslige told- og  

 skattemyndigheder efter § 4, stk. 1, og § 11, 3)	overtræder § 14, § 15, § 16, stk. 1 og 2,  

 § 19, stk. 2, § 25, stk. 2, § 27, § 28 og  

 § 37, 4)	undlader at efterkomme et påbud, der er meddelt efter  

 § 19, 5)	fortsætter driften af en registreringspligtig virksomhed,  

 efter at de statslige told- og skattemyndigheder har inddraget registreringen  

 efter § 16, stk. 3, og § 20, stk. 1 og 2, 6)	tilsidesætter vilkår, der er fastssat i medfør  

 af	§§ 6 og 7, 7)	undlader at benytte en vægt, som kan godkendes af de statslige  

 told- og skattemyndigheder, jf. § 10, stk. 4, 8)	undlader at angive vægten af afgiftspligtigt affald efter  

 § 12, 9)	overdrager, erhverver, tilegner sig eller anvender varer, hvoraf der  

 ikke er betalt afgift, som skulle have været betalt efter loven, eller  

 forsøger herpå.
 Stk. 2. Straffen kan stige til hæfte eller fængsel  

 i indtil 2 år, hvis overtrædelsen er begået med  

 forsæt til at unddrage statskassen afgift.
Stk. 3. I regler, der udstedes i medfør af loven, kan  

 der fastsættes straf i form af bøde.
Det kan endvidere  

 bestemmes, at straffen kan stige til hæfte eller fængsel i indtil  

 2 år under tilsvarende omstændigheder som anført i  

 stk. 2.
 Stk. 4. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 § 34. Skønnes en overtrædelse ikke at  

 ville medføre højere straf end bøde, kan  

 skatteministeren eller den, ministeren bemyndiger dertil, tilkendegive, at  

 sagen kan afgøres uden retslig forfølgning, såfremt den  

 pågældende erklærer sig skyldig i overtrædelsen og  

 erklærer sig rede til inden for en nærmere angivet frist, der  

 efter begæring kan forlænges, at betale en i tilkendegivelsen  

 angivet bøde.
 Stk. 2. Med hensyn til den i stk. 1 nævnte  

 tilkendegivelse finder bestemmelsen om tiltalerejsning i retsplejelovens  

 § 930, jf. § 926, tilsvarende anvendelse.
 Stk. 3. Betales bøden i rette tid, eller bliver den  

 efter vedtagelsen inddrevet eller afsonet, bortfalder videre  

 forfølgning.
 § 35. Ransagning i sager om overtrædelse af  

 bestemmelser i denne lov sker i overensstemmelse med retsplejelovens regler  

 om ransagning i sager, som efter loven kan medføre frihedsstraf.
Kapitel 6 Ikrafttrædelse m.v.
 § 36. Loven træder i kraft 1. januar  

 1990.
§§ 37 og 38. (Udeladt) § 39. Loven gælder ikke for  

 Færøerne og Grønland.
Bilag 1 Liste over afgiftspligtige råstoffer med  

 tilhørende omregningsfaktorer B runkul	1 t = 1,4 m3 Ekspanderende ler	1 t = 0,6 m3 Flint	1 t = 0,6 m3 Granit (knust og skærver)	1 t = 0,6 m3 Granit (brosten, kantsten, blokke og lign.)	1 t = 0,4 m3 Grus	1 t = 0,6 m3 Ildfast ler	1 t = 0,6 m3 Jord (fyldjord, råjord)	1 t = 0,6 m3 Kalk	1 t = 0,7 m3 Kalkfiller og foderkalk	1 t = 1,0 m3 Kalksten	1 t = 0,6 m3 Kaolin	1 t = 0,6 m3 Kildekalk, mosekalk og søkalk	1 t = 0,8 m3 Kiselgur (diatomejord), færdigvarer	1 t = 2,5 m3 Klæg	1 t = 1,0 m3 Kridt	1 t = 0,7 m3 Kvartssand	1 t = 0,6 m3 Ler	1 t = 0,6 m3 Mergel	1 t = 0,6 m3 Moler (jordfugtigt)	1 t = 1,0 m3 Moler (tørret, knust)	1 t = 1,6 m3 Muld	1 t = 0,6 m3 Myremalm	1 t = 0,5 m3 Sand	1 t = 0,6 m3 Sandsten	1 t = 0,6 m3 Skaller	1 t = 0,5 m3 Skifer	1 t = 0,6 m3 Spagnum, tørvesmuld og tørvestrøelse	1 t = 5,0  

 m3 Sten	1 t = 0,6 m3 Tungsand	1 t = 0,4 m3 Tørv (fugtig)	1 t = 1,6 m3 Tørv (lufttørret)	1 t = 2,5 m3 Bilag 22) Liste over indførte råstoffer,  

 der er omfattet af råstofafgiften.1) 25.05	Naturligt sand -2505.10.00	Kvartssand		1 t = 0,6 m3 -2505.90.00	Andre naturlige sandtyper (f.eks. søsand,  

 bakkesand m.m.)	1 t = 0,6 m3 25.08	Lerarter Bentonit -2508.10.00	Bentonit		1 t = 0,6 m3 Andre lerarter (f.eks. teglværksler og lignende lerarter)  

 bortset fra kaolin,  

 bentonit, blegejord og valkejord (fullerjord), ildfast ler:
-2508.40.00	Alle varer		1 t = 0,6 m3 25.09	Kridt -2509.00.00	Alle varer		1 t = 0,7 m3 25.12	Fossilt kiselmel med en tilsyneladende densitet på 1000  

 kg/m3 eller derunder, også brændt:
Ex. 2512.00.00 moler (jordfugtigt)		1 t = 1,0 m3 moler (tørret, knust)		1 t = 1,6 m3 25.16	Granit, porfyr, basalt, sandsten og andre monument- eller  

 bygningssten granit:
-2516.11.00	Rå eller groft tildannet		1 t = 0,4 m3 -2516.12.10	Tildannet til blokke eller plader tyndere end 25  

 cm		1 t = 0,4 m3 -2516.12.90	Tildannet på anden vis		1 t = 0,4 m3 sandsten:
-2516.21.00	Rå eller groft tildannet		1 t = 0,4 m3 -2516.22.10	Tildannet til blokke eller plader tyndere end 25  

 cm		1 t = 0,4 m3 -2516.22.90	Tildannet på anden vis		1 t = 0,4 m3 25.17	Tilslagsmaterialer m.v.:
-2517.10.10	Småsten, grus, singels og flint		1 t = 0,6  

 m3 -2517.10.80	Andre varer af lignende art (f.eks. knust granit)  

 bortset fra knust dolomit og knust kalksten		1 t = 0,6 m3 -2517.30.00	Tjæremakadam			1 t = 0,6 m3 -2517.49.00	Granulater, splinter og pulver af stenarter (bortset  

 fra  

 		marmor)		1 t = 0,6 m3 25.21	Kalksten til kalk- cement- eller  

 metalfremstilling:
-2521.00.00	Alle varer		1 t = 0,6 m3 25.22	Brændt kalk, læsket kalk og hydraulisk  

 kalk -2522.10.00	Brændt kalk		1 t = 1,6 m3 -2522.20.00	Læsket kalk		1 t = 1,3 m3 -2522.30.00	Hydraulisk kalk		1 t = 1,2 m3 25.23	Cement, også farvet eller i form af klinker:
-2523.10.00	Cementklinker		1 t = 1,1 m3 -2523.21.00	Portland cement: Hvid eller kunstigt farvet		1 t  

 = 1,1 m3 -2523.29.00	Portland cement, andre varer		1 t = 1,1 m3 -2523.30.00	Aluminatcement		1 t = 1,1 m3 -2523.90.10	Slaggecement		1 t = 1,1 m3 -2523.90.30	Puzzolancement		1 t = 1,1 m3 -2523.90.90	Anden hydraulisk cement		1 t = 1,1 m3 27.03	Tørv og tørvebriketter samt tørvesmuld og  

 tørvestrøelse, også agglomereret:
-2703.00.00	Alle varer		1 t = 5,0 m3 68.01	Brosten, kantsten og fortovssten af naturlige stenarter  

 (undtagen skifer) -6810.00.00	Alle varer		1 t = 0,4 m3 1)	Positionsteksterne er stedvis forkortet af pladsmæssige  

 grunde.
I tvivlstilfælde henvises til toldtariffen.« Skatteministeriet, den 3. august  

 1998 Ole Stavad /John Fuhrmann 1)   	Lov nr.  

 1098 af 29. december 1997 om ændring af forskellige skatte- og  

 afgiftslove (ændret klagestruktur m.v.) trådte i kraft den 1.  

 april 1998.
 2)   	Lov nr. 1099 af 29. december 1997  

 om ændring af lov om afgift af affald og råstoffer  

 (ophævelse af genanvendelsesvirksomheders adgang til kompensation for  

 affaldsafgiften m.v.) trådte i kraft den 1. januar 1998.
 3)   	Lov nr. 1107 af 29. december 1997  

 om ændring af forskellige punktafgiftslove (bl.a. ophævelse af  

 afgiftsfritagelse for slagger) trådte i kraft den 1. januar 1998.
