Ankestyrelsens principafgørelse O-50-92 om bachelorgrad - kandidatuddannelse - erhvervsmæssig placering usikker Resume:
 Da muligheden for en erhvervsmæssig placering med en bachelor juragrad ifølge foreliggende erfaringer måtte anses for usikker, varkommunen ikke berettiget til at afslå at yde bruttorevalide ringsydelse til resten af jurauddannelsen.
Ankestyrelsen fandt således, at ansøger med en bacheloruddannelse i jura ikke kunne anses for at være tilstrækkeligt kompenseret.
Det var i denne forbindelse uden betydning, at bachelorgraden medførte ret til arbejdsløshedsdagpenge.
 Kassation:
Der er kommet nye regler på området Love:
Lov om social bistand - lovbekendtgørelse nr. 829 af 1. oktober 1992 - § 42 Sagsfremstilling:
 En 37 årig mand startede i september 1988 på jurastudiets grundud dannelse med revalideringshjælp efter bistandslovens § 42. I oktober 1991 overgik han til bruttorevalideringsydelse efter § 43, stk. 2. I forbindelse med færdiggørelse af grunduddannelsen søgte han om fortsat støtte til resten af jurauddannelsen.
Kommunen afslog ansøgningen, da man ikke fandt, at der var grundlag for at antage, at han ikke ville kunne finde beskæftigelse med sin bachelorgrad.
Man lagde herved bl.a. vægt på, at ansøger var berettiget til arbejdsløshedsdagpenge, samt på at han måtte anses for kompenseret for sin erhvervshæmning.
 Det Sociale Ankenævn tiltrådte kommunens afgørelse med den yderligere begrundelse, at man efter det oplyste om ansøgers fremtidige forsørgelsesgrundlag ikke fandt, at det var påkrævet af hensyn til hans muligheder for fremtidigt at klare sig, at der blev ydet yderligere støtte efter § 43. Nævnet fandt herefter, at manden uagtet udsigten til arbejdsløshed, på trods af hans erhvervshæmning var bragt i stand til at opnå et arbejde på det almindelige arbejdsmarked i konkurrence med andre arbejdssøgende.
Sagen blev antaget med henblik på vurdering af, om opnåelse af grunduddannelse og hermed bachelorgrad er kompetencegivende, således at hjælp efter § 43 kan begrænses hertil, herunder betydningen af, atder efter grunduddannelsens afslutning kan modtages arbejdsløs hedsdagpenge.
Ved sagens behandling i Ankestyrelsen indhentede Ankestyrelsennærmere oplysninger om beskæftigelsessituationen for bachelor jurister.
Det fremgik bl.a. heraf, at der var stigende vanskelighedermed at finde beskæftigelse til cand.jur. -uddannede, og at bachelor juristuddannede alt andet lige ville have det sværere.
Det fremgik endvidere, at det ikke var muligt at tilmelde sig en bacheloruddannelse indenfor det juridiske fagområde.
Efter 3 års normeret studietid har juridiske studenter imidlertid ret til at framelde sig studiet og kalde sig Bachelor.
Det oplystes yderligere, at DJØF i sommeren 1991 havde tre medlemmer, som var bachelor-jurister.
Et af disse medlemmer var arbejdsløs, de øvrige to var under fortsat uddannelse.
 Afgørelse:
 Ankestyrelsen fandt, at ansøger var berettiget til økonomisk støtte efter bistandslovens § 43 til gennemførelse af kandidatuddannelsen i jura.
 Ankestyrelsen lagde ved afgørelsen vægt på, at de hidtil foreliggende erfaringer med hensyn til muligheden for erhvervsmæssig placering med en bachelor-juragrad var så usikre, at det var for tidligt at vurdere, om uddannelsen gav mulighed for en reel tilknytning til arbejdsmarkedet.
 Ankestyrelsen fandt herefter ikke, at, at ansøger med en bachelor uddannelse i jura kunne anses for at være tilstrækkeligt kompenseret.
 Ankestyrelsen fandt det ikke af afgørende betydning, at afslutning af grunduddannelsen udløste ret til arbejdsløshedsdagpenge.
 Ankestyrelsen ændrede således Det Sociale Ankenævns afgørelse.
