 Kriminalforsorgens anstalter, afdelinger, pensioner og arresthuse.
Finansministeriet har den 18. marts 1991 udsendt cirkulære om aftale om  

 arbejdstidsregler m.v. i forbindelse med kursusdeltagelse.
Et eksemplar af  

 cirkulæret vedlægges.
 I tilslutning hertil skal direktoratet meddele følgende:
1. Aftalen omfatter nu både tjenestemænd og  

 overenskomstansatte.
Aftalen gælder dog ikke for ansatte omfattet af  

 Akademikernes Centralorganisations forhandlingsret.
For disse ansatte  

 forholdes i overensstemmelse med hidtidig praksis.
 2. Aftalen omfatter alene obligatoriske kurser, hvori  

 ansatte deltager efter pålæg, det vil sige som hovedregel de obligatoriske  

 kurser, der er omfattet af kriminalforsorgens grund-, og videre- og  

 ledelsesuddannelse samt enkelte andre kurser, hvori deltagelsen er beordret.
 I forbindelse med deltagelse i de af Kriminalforsorgens Uddannelsescenter  

 arrangerede tilbudskurser samt anden frivillig kursusdeltagelse forholdes i  

 overensstemmelse med hidtidig praksis.
 Ved indkaldelse til de af uddannelsescenteret arrangerede kurser vil det  

 blive anført, om kurset er omfattet af de særlige regler.
 3. Eventuel timeopgørelse samt opgørelse af særlige  

 ydelser sker på den enkelte kursusdeltagers normale tjenestested.  

 Timerne/ydelserne påføres lønordre 9 B, eller for personale, der ikke  

 anvender denne, lønordre 9 A.
 Ved opgørelsen skal de programtider, der fremgår af  

 kursusprogrammet/-indkaldelsen, lægges til grund.
4. For ansatte, der ikke har højeste tjenestetid,  

 finder reglerne om beregning af arbejdstiden ikke anvendelse.
Derimod gælder  

 reglerne om udbetaling af særlige ydelser også for ansatte uden højeste  

 tjenestetid, i det omfang de er pålagt deltagelse i kurset.
5. Aftalen har virkning fra 18. marts 1991. Såfremt  

 der af enkelte ansatte rejses krav om efterbetaling af ydelser for kurser  

 afviklet efter 18. marts 1991, forholdes i overensstemmelse med ovenstående  

 regler.
Det bemærkes, at det påhviler den enkelte ansatte selv at rejse og  

 dokumentere kravet.
 6. Særligt for så vidt angår deltidsansattes  

 deltagelse i obligatoriske kurser bemærkes, at deltidsansatte godskrives et  

 antal timer svarende til forskellen mellem den pågældendes timetal og  

 fuldtidsbeskæftigelse (7,4 timer pr. dag). Timerne kan afvikles ved  

 afspadsering time for time eller eventuelt i særlige tilfælde udbetales  

 kontant efter forudgående godkendelse fra direktoratet, såfremt den enkelte  

 medarbejder ønsker det.
 7. Direktoratets skrivelse af 14. september 1988  

 vedrørende arbejdstidsregler m.v. i forbindelse med kursusdeltagelse ophæves  

 samtidig hermed.
 E.B.
