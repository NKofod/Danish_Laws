Fortolkning af virksomhedsskattelovens bestemmelser om hæverækkefølge  

 i relation til forbrug af egne varer, fri bil og bidrag til  

 arbejdsgiverforening Der har været rejst spørgsmål om hæverækkefølgen i  

 virksomhedsskatteordningen.
 Problemstillingen er først og fremmest, hvorvidt posterne »forbrug af  

 egne varer« og »fri bil« skal medregnes i den personlige  

 indkomst i »forbrugsåret« eller kan »opspares« til et  

 senere år.
 Beløb, der anses for overført, f.eks. beløb vedrørende privat kørsel i fri  

 bil til rådighed og forbrug af egne varer medregnes ved opgørelsen af  

 virksomhedens overskud og anses samtidig for overført til den skattepligtige  

 i hæverækkefølgen.
Overførsler fra virksomheden til indehaveren kan bestå af penge eller af  

 andre aktiver.
Overførsler kan også bestå i naturalier.
Virksomhedsskattelovens § 5 angiver i hvilken rækkefølge, beløb anses for  

 hævet i virksomheden og overført til indehaverens private økonomi i  

 skattemæssig henseende.
Hæverækkefølgen gælder både ved overførsel af  

 kontante beløb og andre aktiver.
Forbrug af egne varer og værdi af fri bil er ikke underkastet  

 »tvungen« overførsel og kan således principielt spares op i  

 virksomheden.
Forudsætningen er blot, at hævekravet i virksomhedsskattelovens  

 § 5 er opfyldt.
 I modsætning hertil gælder, at kapitalafkast efter virksomhedsskattelovens  

 § 7 og rentekorrektionsbeløb efter § 11, stk. 4, ikke kan opspares i  

 virksomheden.
Ved den anførte fremgangsmåde stilles skatteyder ens uanset, om der er  

 tale om salg af varer til 3. mand eller forbrug af egne varer.
Forbrug af  

 egne varer påvirker således virksomhedens overskud og dermed  

 opsparingsmuligheden.
Tilsvarende gælder for kontingent til arbejdsgiverforening, der er betalt  

 af virksomheden.
Beløbet er ikke fradragsberettiget i virksomhedens indkomst.  

 Hvis virksomheden betaler et sådant kontingent, anses det således for  

 overført til den skattepligtige i hæverækkefølgen.
Den skattepligtige kan  

 fradrage beløbet ved opgørelsen af den skattepligtige indkomst.
