Konkurrencerådet har på sit møde i dag behandlet fastprisordningen for  

 dagblade og magasiner.
Herunder har Rådet behandlet Dansk Magasinpresses  

 Udgiverforenings ansøgning af 28. november 1989 om dispensation fra  

 konkurrencelovens § 14 til at håndhæve de af blad- og magasinudgiverne trufne  

 bestemmelser om, at forhandlerne skal overholde de af blad- og  

 magasinudgiverne fastsatte salgspriser for dagblade og magasiner.
Til rådsmødet var udarbejdet et notat.
Dette vedlægges.
Efter sædvanlig  

 praksis er afslutning, indstilling samt bilag udeladt.
Notatet omfatter ud  

 over ansøgningen fra Dansk Magasinpresses Udgiverforening også henvendelser  

 fra Danske Dagblades Forening, Dansk Central Agentur - DCA og Dansk  

 Bladdistribution Aktieselskab.
Konkurrencerådet besluttede i henhold til konkurrencelovens § 14 stk. 1,  

 at godkende, at medlemmer af Dansk Magasinpresses Udgiverforening kan anvende  

 bindende videresalgspriser for salg af magasiner.
Rådet forbeholder sig ret  

 til at tage godkendelsen op til ny vurdering, hvis omstændighederne tilsiger  

 det.
Begrundelsen for den trufne afgørelse fremgår af notatet.
I den forbindelse har rådet lagt vægt på, at der er tale om et marked, der  

 udvikler sig.
Man har derfor ønsket at fremhæve, at dispensation gives indtil  

 videre, således at rådet vil tage godkendelsen op til behandling, såfremt  

 markedsudviklingen tilsiger dette.
Rådets afgørelse blev truffet ved afstemning.
Til stede var 12 medlemmer.  

 For afgørelsen stemte 8 medlemmer, og 4 stemte imod.
 Referat fra rådsmødet vil blive fremsendt, når det foreligger i sin  

 endelige form.
 Advokat Erik Mohr Mersing har modtaget en enslydende skrivelse.
Med venlig hilsen Birte Petersen fm.
