I vejledning nr.
I-6/85 af 2. maj 1985 om ydelse af støtte til privat  

 oplagring af svinekød, senest ændret ved vejledning nr.
I-11/86 af 17. juli  

 1986, foretages følgende ændringer:
1. I vejledningen indsættes som pkt. 4.3:  

 »Oplagreren skal endvidere drage omsorg for, at veterinærkontrollen ved  

 den virksomhed, hvor indfrysning finder sted, samt den virksomhed, hvor  

 oplagring finder sted, underrettes om varens ankomst.
Underretning skal gives  

 senest ved varens ankomst.« 2. Vejledningens pkt. 6.1 affattes som følger:  

 »Når indlagring af hele partiet er tilendebragt, skal oplagreren  

 hurtigst muligt udarbejde meddelelse herom på en af direktoratet udfærdiget  

 formular med genpart.« 3. Vejledningens pkt. 6.2, litra e, udgår.
 4. Vejledningens pkt. 6.3 affattes som følger:  

 »Oplagreren indsender snarest til EF-direktoratet genpart af meddelelse  

 om indlagring, som for hvert parti (delparti) skal være vedlagt duplikater af  

 veterinærattester samt vejeattester med tilhørende vægtspecifikationer  

 udstedt af en statsautoriseret vejer og måler«.
5. I vejledningen indsættes som pkt. 6.4:  

 »Original meddelelse om indlagring attesteres af veterinærkontrollen ved  

 frysehuset.
Veterinærkontrollen indsender denne original til  

 EF-direktoratet.« 6. Vejledningens pkt. 9.6 affattes som følger:  

 »Støttebeløbet udbetales af EF-direktoratet efter anmodning fra den  

 støtteberettigede (anmodningen skal affattes som bilag 3), og efter at  

 direktoratet har modtaget er erklæring fra frysehuset (affattet som bilag 4)  

 vedrørende tilstedeværelsen af varen i den aftalte oplagringsperiode.
Denne  

 erklæring skal være attesteret af og indsendt til EF-direktoratet af  

 veterinærkontrollen ved frysehuset.
Udbetalingen finder sted, snarest muligt  

 efter at direktoratet har konstateret, at kontraktens betingelser er  

 opfyldt.« 7. Vejledningens pkt. 15 affattes som følger: »  

 Anmodningsperiode Anmodning om oprettelse af kontrakt om privat oplagring af  

 de i bilag 2 nævnte produkter kan indgives fra den 19. januar 1987.« 8. I vejledningens bilag 1 affattes afsnit 1 således:  

 »Rådsforordning nr. 2759/75 af 29. oktober 1975 om den fælles  

 markedsordning for svinekød, senest ændret ved forordning nr. 1475/86 af 13.  

 maj 1986«, og afsnit 4 affattes således: »Kommissionsforordning nr.  

 107/87 af 15. januar 1987 om de særlige betingelser for ydelse af støtte til  

 privat oplagring inden for svinekødsektoren«.
