Indholdsfortegnelse 1. FORRETNINGSGANGE 2. LØBENDE FORBEDRINGSFORSLAG 3. LØN OG ANSÆTTELSESVILKÅR 4. BEHOLDNINGER 5. INDTÆGTSDÆKKET VIRKSOMHED (IDV) 6. TILSKUD 7. BYGGESAGER 8. BUDGETTER 9. PROTOKOL BILAG 1. Forretningsgange 2. Løbende forbedringsforslag 3. Løn og ansættelsesvilkår 4. Indtægtsdækket virksomhed 5. Budget og økonomistyring 6. Nøglefaktorer 7. Protokol I henhold til bekendtgørelse nr. 1157 af 19. december 1994 om revision  

 m.m. af Arbejdsmarkedsuddannelsescentre, fastsættes hermed følgende om  

 revision:
 1. Revisionen tilrettelægges og gennemføres under  

 hensyntagen til centrets forretningsgange og kontrolforanstaltninger, jf. §4  

 i bekendtgørelsen om revision m.m. ved Arbejdsmarkedsuddannelsescentre.
 2. Revisor skal påse og i revisionsprotokollen udtale  

 sig om, hvorvidt centrets dispositioner, registreringer og  

 regnskabsaflæggelse sker i overensstemmelse med:
a.
Bestemmelserne i love, bekendtgørelser, cirkulærer m.v. samt centrets  

 vedtægter.
b.
Generelle brugervejledninger for de etablerede løn- og  

 regnskabssystemer samt med reglerne i gældende regnskabscirkulærer,  

 AMU-centrenes kontoplan, budgetvejledningen m.v.
c.
Centrets institutionsinstruks.
d.
De af Arbejdsmarkedsstyrelsen, Erhvervsområdeudvalgene m.v. udsendte  

 bevillingsmeddelelser med de heri indeholdte forudsætninger for  

 bevillingerne.
1. Forretningsgange Revisor skal påse, at de af centret etablerede forretningsgange og interne  

 kontroller er betryggende i henhold til de i bilag 1 angivne retningslinier.  

 Revisor skal i protokollen erklære om centrets forretningsgange og interne  

 kontroller er betryggende.
2. Løbende forbedringsforslag Revisor skal løbende afgive særskilte notater omkring samtlige  

 forbedringsforslag til centrets drift, interne kontroller, forretningsgange  

 og procedurer m.v. (Bilag 2).
 Revisor skal løbende i protokollen redegøre for omfanget af centrets  

 tiltag vedrørende de af revisor udarbejdede notater.
3. Løn og ansættelsesvilkår Revisionen skal omfatte kontrol af, om løn- og ansættelsesvilkår er  

 foretaget i henhold til retningslinierne i bilag 3.
4. Beholdninger Revisor skal for centrets beholdninger påse:
at centret periodisk vurderer de udestående fordringer med henblik  

 på undgåelse af tab at centret foretager korrekte og rettidige registreringer og  

 afregninger af merværdiafgift og andre indeholdte beløb at centret registrerer udstyrs- og inventargenstande m.v. i  

 henhold til gældende regler, herunder stikprøvevis tilstedeværelseskontrol.
 at varebeholdninger er registreret og værdiansat i henhold til  

 gældende regler, herunder stikprøvevis tilstedeværelseskontrol.
5. Indtægtsdækket virksomhed (IDV) Revisor skal sikre, at centrets gennemførelse af IDV og andre aktiviteter,  

 ikke vurderes at indebære risiko for et uberettiget forbrug af statsmidler,  

 og om centrets vurdering af mulighederne for gennemførelse af tilsvarende  

 planlagt aktivitet tager hensyn til centrets likviditet og økonomiske  

 stilling.
Revisor skal i protokollen erklære om centrets forretningsgange og  

 procedurer, herunder kalkulationsgrundlag vedrørende centrets IDV aktivitet  

 er betryggende.
Der henvises til bilag 4.
6. Tilskud Taksttilskud Revisor skal kontrollere, at centrets oplysninger til brug ved beregning  

 af tilskud er rigtige, herunder at centrets registrering af antallet af  

 elevuger, kostskoleelevuger og kostelevuger er i overensstemmelse med  

 reglerne jf. kap. 7 i Bekendtgørelse om ydelse af statstilskud mv. til  

 Arbejdsmarkedsuddannelser, sammenholdt med Arbejdsministeriets bekendtgørelse  

 om adgang, deltagerstøtte, depositum m.v. ved deltagelse i  

 arbejdsmarkedsuddannelser samt Undervisningsministeriets bekendtgørelse om  

 elevers deltagelse i undervisningen i Erhvervsuddannelserne m.v.
 Revisor skal ved stikprøver kontrollere:
 at centrets opgørelse af elevugetal, kostskoleelevugetal og  

 kostelevugetal, på de enkelte uddannelser og områdeudvalg, er korrekt.
 at centrets indberetning af elevuger, kostskoleelevuger og  

 kostelevuger er i overensstemmelse med deltagerlister, mødejournal samt kopi  

 af blanketten om bevilling af kursusgodtgørelse.
 Revisors attestation til Arbejdsmarkedsstyrelsen skal afgives på en af  

 styrelsen udarbejdet blanket og indeholde oplysninger om eventuelle ændringer  

 og tilføjelser i forhold til tilskudsgrundlaget.
 Revisors erklæring skal afgives inden for nærmere fastsatte tidsfrister,  

 således at revisors bemærkninger kan nå at få virkning i den efterfølgende  

 måneds tilskudsudbetaling.
 Dersom centret helt eller delvist skal tilbagebetale et allerede anvist  

 tilskud, vil det ske ved en regulering i førstkommende anvisning.
Øvrige tilskud Med hensyn til tilskud m.v. skal revisor påse og i protokollen erklære:
 at udgifterne er korrekt bogført på fællesudgifter,  

 undervisningsudgifter og andet, således at tilskud til fællesudgifterne er  

 udbetalt på et korrekt grundlag.
 at indtægter, udgifter og tilskud er henført til rette regnskabsår  

 efter gældende regler.
7. Byggesager Revisor skal med hensyn til eventuelle byggesager, før påtegning af  

 byggeregnskabet, påse:
 at centret ved optagelse af realkreditlånet realiserer  

 obligationerne umiddelbart efter optagelsen af lånet, og at beløbet straks  

 returneres til SCR som overskydende kassebeholdning.
 at byggeregnskabet kun indeholder omkostninger, der kan henføres  

 til byggeriet.
 at byggerapportens regnskabsoversigt er korrekt udfyldt.
 Revisor skal udtale sig herom i førstkommende revisionsprotokol.
8. Budgetter Budgetprocedurer Revisor skal foretage gennemgang af centrets etablerede budgetprocedurer  

 og vurdere, om disse er tilstrækkelige og betryggende til at sikre, at  

 budgettet har den nødvendige kvalitet (bilag 5). Herudover skal revisor  

 gennemgå budgettet og vurdere om dette giver en pålidelig beskrivelse af  

 centrets forventede resultat i budgetperioden.
Revisor skal i  

 revisionsprotokollen udtale sig herom.
Alle forhold, som ikke vurderes fuldt  

 ud tilstrækkelige skal omtales i førstkommende revisionsprotokol.
Løbende budgetgennemgang Revisor skal efter hvert kvartal gennemgå centrets budget for den  

 resterende del af året med henblik på at sikre:
at den planlagte aktivitet for den resterende del af året er  

 korrekt afspejlet i budgettet at der er foretaget korrekt afgrænsning mellem perioderegnskabet  

 og budgettet.
 at den oprindeligt budgetterede aktivitet til dato er realiseret.
 at centrets løbende økonomistyring gennemføres tilfredsstillende  

 og på et tilstrækkeligt grundlag til brug for den løbende økonomistyring.
 Endvidere skal revisor i forbindelse med gennemgangen af budgetterne  

 udtale sig om de i bilag 6 oplistede nøglefaktorer for budget og  

 økonomistyring.
 Resultaterne af den kvartalsvise gennemgang skal løbende indføres i  

 revisionsprotokollen.
9. Protokol Revisor skal i sine protokollater redegøre for den udførte revision, samt  

 om alle væsentlige forhold, der har givet anledning til bemærkninger, jf.  

 Bekendtgørelsens § 8. Såfremt revisor er pålagt særlige undersøgelser eller  

 lignende, hvorom der er afgivet særskilt rapport, anføres i  

 revisionsprotokollatet formålet, omfang og konklusion på de udførte arbejder.
 Revisor skal påse at samtlige protokoller er godkendt af hele centrets  

 bestyrelse på førstkommende bestyrelsesmøde.
Øvrige forhold, der skal omtales i protokollen er beskrevet i bilag 7. I  

 forbindelse med den årlige regnskabsafslutning besvarer revisor et af  

 Arbejdsmarkedsstyrelsen udarbejdet spørgeskema, samt alle andre ønskede  

 oplysninger.
Dette fremsendes til styrelsen med genpart til centrets  

 bestyrelse.
 Såfremt Arbejdsmarkedsstyrelsen i forbindelse med sin gennemgang af  

 regnskaberne måtte ønske yderligere oplysninger, kan Styrelsen rette  

 henvendelse herom til såvel center som centrets revisor for centrets regning.
 Vejledningen har virkning for revisionen af årsregnskabet 1995 og følgende  

 år.
Arbejdsmarkedsstyrelsen, den 14. juli  

 1995 Ole Chr.
Jensen Bilag 1 FORRETNINGSGANGE Revisor skal ved sin gennemgangen af centrets forretningsgange påse:
 * Om centret følger de gældende interne disponerings- og  

 godkendelsesregler.
 * Om indtægts- og udgiftsposter er behørigt dokumenteret ved bilag,  

 kontrakter mv. og registreret på de rigtige konti, respektivt henført til det  

 rigtige formål.
 * Om centrets løbende økonomistyring gennemføres tilfredsstillende og på  

 et tilstrækkeligt grundlag til brug for den løbende økonomistyring.
 * Om der føres tilstrækkelig kontrol med eventuelle underkasser.
 * Om der er etableret tilstrækkelige kontrolforanstaltninger til sikring  

 af centrets aktiver, herunder lagerbeholdninger, samt til sikring af en  

 korrekt registrering af alle indtægter.
 * Om der er den fornødne personelle adskillelse mellem registrerings- og  

 frigivelsesfunktioner og systemadministratorfunktioner.
 * Om der er etableret tilstrækkelige kontrolforanstaltninger omkring  

 anvendelse af edb-systemer, herunder opbevaring af uddata-materiale.
 * Om centret har etableret betryggende arbejdsgange for registrering af  

 antallet af elevuger, kostskoleelevuger og kostelevuger.
 * Om centret har etableret betryggende forretningsgange vedrørende  

 rapportering af forbrugsoplysninger (regnskabstal), herunder sammenholdelse  

 af aktivitetsoplysninger med forbrug (regnskabstal).
 Gennemgangen af forretningsgange omfatter, ud over ovenstående, en  

 undersøgelse af centrets overholdelse af:
* Sparsommelighedsaspekt * Produktivitetsaspektet * Effektivitetsaspektet Revisor skal i gennemgangen påse følgende:
 Sparsommelighedsaspektet:
* Om centret afholder lønudgifter til et for rigeligt eller  

 overkvalificeret personale. (Om centret afholder lønudgifter på et rimeligt  

 niveau under hensyntagen til den ansattes stilling) * Om der er indhentet alternative tilbud ved køb af varer og  

 tjenesteydelser, der ikke er omfattet af aftaler indgået med Direktoratet for  

 statens indkøb.
 * Om foreliggende rabatmuligheder er udnyttet.
 * Om vedligeholdelses- og reparationsudgifter vedrørende ejendomme og  

 materiel er så betydelige, at nyanskaffelser må overvejes,og om centret  

 løbende foretager disse overvejelser.
 * Om likvide midler og lån forvaltes optimalt.
 * Om centrets lokaler, inventar, materiel m.v. udnyttes på en  

 hensigtsmæssig måde.
 * Om fakturering sker umiddelbart efter præstationen af ydelserne samt at  

 unødig kreditgivning undgås.
 * Om der foreligger et rimeligt kalkulationsgrundlag for indtægterne i  

 integrerede kantiner m.v.
 * Om tjenesteydelser og lignende, som opkræves af centret, er beregnet på  

 et fyldestgørende og tilstrækkeligt ajourført grundlag.
 Produktivitetsaspektet:
 * Undersøge, om centrets præstationsmål, gennem en årrække har udviklet  

 sig tilfredsstillende, eksempelvis ved udregning af nøgletal  

 (fællesudgifter/undervisningsudgifter %fordeling, udgift pr. elevuge til  

 lærerløn, gennemsnitligt undervisningstimetal pr. faglærer, lokaler m.v.).
 * Foretage sammenligning med andre AMU-centre, baseret på materiale  

 udsendt af Arbejdsmarkedsstyrelsen.
 * Undersøge om de af centret udarbejdede nøgletal til brug for den af  

 styrelsen udarbejdede analyse (årlig regnskabsanalyse), er udarbejdet på et  

 korrekt og fyldestgørende grundlag.
 Effektivitetsaspektet:
 * I forbindelse med effektivitetsbedømmelse foretages en vurdering af,  

 hvorvidt det enkelte centers virksomhed er i overensstemmelse med  

 intentionerne i lovgivningen:
- Revisor skal oplyse, om centret følger Arbejdsmarkedsstyrelsens  

 strategiplan - Revisor skal oplyse, om centrets formål er operationelt og om der  

 foreligger opsplitning af et overordnet formål i delmålsætninger og eventuelt  

 i strategier.
- Revisor skal oplyse, om centret anvender sine mål og delmål til styring  

 af centrets aktiviteter - Revisor skal oplyse, om centrets aktiviteter ligger uden for formålet  

 eller hvis der er sket ændringer i formålet.
Bilag 2 LØBENDE FORBEDRINGSFORSLAG Revisor skal beskrive de problemstillinger/observationer, der noteres i  

 forbindelse med det daglige arbejde på centret.
Notatet skal indeholde en  

 klar beskrivelse af observationen samt revisors forslag til forbedring.
 Notatet skal afleveres til centrets ledelse, som skal påføre sine  

 kommentarer til observationen og eventuelt hvilke tiltag man planlægger at  

 iværksætte for at imødekomme forbedringsforslaget.
 Alle notater skal således indeholde følgende afsnit:
1. Observation 2. Forslag til forbedring 3. Ledelsens kommentarer og forventede tiltag Notaterne skal være fortløbende nummererede og forefindes på centret i en  

 separat mappe.
 Eksempel:
Område: Normskemaer Bilag 3 LØN & ANSÆTTELSESVILKÅR Ved kontrollen af løn- og ansættelsesforhold skal revisor påse:
 * At indplacering, afsked, andre statusændringer, ydelse af tillæg samt  

 fravær er foretaget korrekt og af dertil bemyndigede personer.
 * At variable ydelser i form af over- og merarbejdsbetaling, timeløn samt  

 særlige ydelser mv. er korrekt opgjort og dokumenteret ved specifikation af  

 præstationer og attesteret af dertil bemyndigede personer.
 * Om foreliggende brugervejledninger og vejledninger vedrørende anvendelse  

 af SCL-lønsystemet er fulgt.
 Ved den stikprøvevise revision af enkeltlønninger påses bl.a.:
 * Om de udbetalte lønninger er i overensstemmelse med gældende  

 overenskomster og aftaler m.v.
 * Tilstedeværelseskontrol.
 * Om overtid er korrekt behandlet i forhold til arbejdsforpligtelsen, og  

 om øvrige regler for overarbejde er overholdt.
 * Om tillæg og vederlag m.v. er ydet i overensstemmelse med fastlagte  

 regler, herunder regler for anvendelse af lokallønsmidler eller konkrete  

 tilladelser fra Arbejdsmarkedsstyrelsen.
 * Om ydelser til timelærere er givet i overensstemmelse med gældende  

 regler.
 * Om kildeskattelovens bestemmelser om indberetning af A- og B-indkomst er  

 fulgt.
 * Om data, som indrapporteres til lønsystemet, er fuldstændige, nøjagtige,  

 autoriserede og korrekt konteret via de respektive lønkoder  

 (inddatabehandling).
 * Om indrapporteringer har fået den tilsigtede virkning og har givet sig  

 udslag i korrekt lønberegning (uddatakontrol).
Bilag 4 INDTÆGTSDÆKKET VIRKSOMHED Regler for omkostningsflytning Revisor skal påse at reglerne for IDV i henhold til »Vejledning  

 omkring Indtægtsdækket Virksomhed for AMUcentre« er overholdt.
Forretningsgange og procedurer Med hensyn til centrets forretningsgange og procedurer skal revisor bl.a.  

 påse, at:
 * Der foreligger et tilstrækkeligt og dokumenteret kalkulationsgrundlag  

 ved salg af IDV.
 * Der foreligger godkendte kalkulationer før afgivelse af tilbud på IDV.
 * Der er foretaget en betryggende kreditvurdering af kontrahenten i større  

 sager.
 * IDV aktiviteter er godkendt i henhold til centrets  

 godkendelsesprocedurer.
 * Overførsler mellem IDV, salg til Arbejdsmarkedsnævn m.v. og centrets  

 øvrige programmer finder sted løbende og på et tilfredsstillende grundlag.
 * Der ved IDV projekter foreligger efterkalkulationer til vurdering af  

 rentabiliteten.
 * Med hensyn til systemeksportforretninger skal revisor være specielt  

 opmærksom på, at centret har foretaget en tilstrækkelig risikovurdering af  

 f.eks:
- Kvalificerede og tilstrækkelige ressourcer til at udføre opgaven - Centret uafhængighed i forhold til klienten - Land / kulturelle forhold - Erfaring i lignende projekter (størrelse, kompetence, beregning af pris  

 osv.) - Industri, selskabsstruktur, ledelsen m.v.
Bilag 5 BUDGET OG ØKONOMISTYRING Ved gennemgangen skal revisor især have øje for, at:
 * Der er etableret skriftlige, veldokumenterede budgetprocedurer, som  

 sikrer det mest sandsynlige budget.
 * De i budgettet anvendte forudsætninger er understøttet af skriftligt  

 materiale, som dokumenterer rimeligheden af forudsætningerne.
Eksempel Et budget bør tage sit udgangspunkt i en planlagt aktivitet (undervisning,  

 investeringer mv.) som skal være skriftligt dokumenteret.
I det omfang der  

 ikke foreligger nøje beskrivelser af aktiviteten og muligheden for at  

 gennemføre denne, anses kvaliteten af budgetterne ikke at være tilstrækkelig.
 * Anvendte nøgletal, standardpriser, belægningsprocenter, normskemaer mv.  

 har en sådan kvalitet, at det er rimeligt at anvende disse i budgetteringen.
Eksempel Alle centre anvender normskemaer til at budgettere kursusomkostninger.  

 Imidlertid er kvaliteten ikke tilstrækkelig, såfremt normskemaomkostningerne  

 ikke i løbet af regnskabsåret verificeres ved sammenholdelse til realiserede  

 tal og tilrettes.
Denne sammenligning bør være skriftligt dokumenteret.
 * Der er skriftligt dokumenterede interne sammenhænge i budgettet.
Eksempel Den planlagte timetal undervisning genererer et forbrug af lærertimer pr.  

 lærer.
Det forventes, at et budget er understøttet af skriftlig dokumentation  

 for denne sammenhæng.
 De foretagne afskrivninger i aktivitetsbudgettet stemmer overens med de  

 samlede afskrivninger på alt materialet.
Bilag 6 NØGLEFAKTORER Revisor skal i forbindelse med gennemgangen af budgetterne udtale sig om  

 nedenstående nøglefaktorer.
Centret skal levere nedenstående informationer,  

 således at revisor kan kontrollere disse og udtale sig herom i protokollen.  

 Gennemgangen skal udføres hvert kvartal.
I forbindelse med nedenstående opgørelser af »planlagte timer«  

 for faglærerne og »planlagte elevuger« skal der tages højde for de  

 »planlagte kursusuger« i henhold til nedenstående definition.
Dvs.  

 der skal være nøje sammenhæng mellem planlagte kursusuger, planlagte elevuger  

 og faglærernes planlagte tidsanvendelse på undervisning.
 F.eks:
 Efter 1. kvartal.
Planlagte kursusuger for resten af året = 100 heraf kurser med dobbelt dækning = 20% Nomeret antal elever pr. kursus = 18 Forventet belægningsprocent = 95% Beregninger:
Planlagte elevuger i perioden 1/4 - 31/12 = 100 x 18 x 95% = 1.710 Planlagte faglærer timer i perioden 1/4 - 31/12 = 100 + 20% = 120 x 37,5=  

 4,500 Planlagte elevuger jf. ovenstående 1.710 skal indgå i nedenstående afsnit  

 1. anden spalte fordelt som anført og planlagte faglærer timer 4.500 skal  

 indgå i nedenstående afsnit 2. anden spalte.
1. Aktivitetsniveau samt forventet plan for resten af  

 året Aktivitetsniveauet for hvert kvartal skal opgøres, som følger:
 Ved undervisningstimer forstås faktiske konfrontationstimer.
 Ved beregningen af gns. undervisningstimer pr. faglærer, regnes der udfra  

 fuldtidsansatte lærere, dvs. ansættelse fra 1.7 - 31.12 regnes som en 1/2  

 lærer.
3. Belægningsprocenter Der ønskes en opgørelse af de gennemsnitlige belægningsprocenter på  

 kurserne i forhold til den budgetterede belægningsprocent.
Tallene skal  

 anføres.
4. Fællesomkostninger For at vurdere udviklingen i delkomponenterne af fællesudgifterne skal  

 nedenstående opstilling udarbejdes:
 Fællesomkostninger (kr. 1.000):
 Indirekte omkostninger = Fællesomkostninger m.v.
Bilag 7 PROTOKOL Blandt øvrige forhold, der giver anledning til omtale i de løbende  

 revisonsprotokoller samt protokollen ved årsafslutningen, kan nævnes:
 * Væsentlige afvigelser mellem budget og regnskab.
 * Væsentlige afvigelser mellem planlagte og gennemførte elevuger.
 * Negativt driftsresultat.
 * Manglende godkendelse af foretagne dispositioner, som i henhold til  

 gældende regler kræver godkendelse, herunder om centrets vedtægter er  

 overholdt.
 * Udstyrsanskaffelser, hvortil centret ikke har haft den fornødne  

 opsparing til finansieringen.
 Endvidere skal protokollen ved årsafslutningen indeholde specifikation af  

 følgende:
 * Bevægelserne på egenkapitalens enkelte poster.
 * Debitorer, der er mere end 3 måneder gamle.
