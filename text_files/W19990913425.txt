Ankenævnet udtalte bl.a., "Ordet FAMILIE findes at være  

 bruget som et særligt centralt element i markedsføringen.
I  

 hvert fald på det specielle produktområde, hvor  

 indsigermærket er indarbejdet, finder Ankenævnet derfor ikke, at  

 andre bør kunne opnå registrering af et varemærke, hvori  

 ordet FAMILIE eller FAMILY er et centralt element." Varemærket HARIBO FAMILY MIX fundet  

 forvekslelig med varemærket LAGERMAN FAMILIE GUF År 1997, den 22. december afsagde  

 Patentankenævnet (Hans Chr.
Thomsen,  Finn Mikkelsen,  J.C.  

 Warnich-Hansen) følgende KENDELSE i sagen j.nr.
V 4/96:
Klage fra Freia Marabou Suchard a.s., Norge, og Malaco  

 A/S, Slagelse, v/Patentbureau Budde, Schou & Co.
A/S over Patentdirektoratets afgørelse  af 23. november 1995  

 vedrørende gyldigheden af varemærkeregistrering VR 6582 1994 for  

 Haribo Lakrids A/S, Fakse.
 Den 8. juli 1994 indleverede Haribo Lakrids A/S en  

 ansøgning om registrering af varemærket HARIBO FAMILY MIX for  

 alle varer i klasse 30.
 Varemærket blev registreret den 30. september 1994.  

 Den 26. oktober 1994 blev registreringen offentliggjort i Dansk  

 Varemærketidende.
Ved skrivelse af 23. december 1994 nedlagde klagerne,  

 Freia Marabou Suchard A.S. og Malaco A/S, v/Budde, Schou & Co.
A/S,  

 indsigelse mod registreringens gyldighed.
Indsigelsen var begrundet med ".... de for indsigerne opståede  

 varemærkerettigheder til betegnelsen FAMILIE GUF ved brug af  

 denne betegnelse siden 1983 samt under henvisning til  

 varemærkeregistrering VR 182/85 Lagerman Familie GUF  

 <fig>." I skrivelse af 24. februar 1995 uddybede klageren  

 indsigelsesbegrundelsen som følger:
 "Det er indsigernes opfattelse, at der ved selskabet  

 Malaco/Lagerman's kontinuerlige brug af betegnelsen FAMILIE GUF siden 1983  

 for en sukkerkonfekture er opstået en varemærkeret til denne  

 betegnelse, og at denne ret kan gøres gældende over for VR  

 6582/94 HARIBO FAMILY MIX, således at den pågældende  

 registrering ikke kan endelig gyldiggøres som varemærke i det  

 offentliggjorte omfang.
 Til understøttelse af at der må anses at  

 være opstået en sådan varemærkeret, henvises til  

 nedennævnte punkter og de deri nævnte oplysninger og bilag, der  

 vedlægges.
 1)	Oversigt over lanceringstidspunkter for produkter fra Malaco  

 A/S.
2)	Prisliste pr. 1. januar 1984 3)	Oversigt over afsat tonnage af produktet FAMILIE GUF i årene  

 1986 - 1994, visende en stigning fra 298 tons til 1618 tons årligt.
 4)	Aim-Nielsen analyse af markedsandelene april-september 1994 for  

 sukkerkonfekture solgt under den branchemæssige betegnelse "Blandede  

 poser", hvoraf fremgår, at FAMILIE GUF har en markedsandel på  

 knap 25 %.
5)	Oversigt over Aim-Nielsen analyse af bekendtheden af produktet  

 FAMILIE GUF hos forbrugerne foretaget i årene 1991 - 1994, visende at i  

 første halvdel af 1994 var det 77 % af alle forbrugere, der spiser  

 sukkerkonfekture, der kendte produktet FAMILIE GUF.
Det kan tilføjes,  

 at 85 % af den danske befolkning spiser sukkerkonfekture.
6)	Reklameaktiviteter.
Siden 1988 har der for produktet FAMILIE GUF  

 været anvendt mellem 2 - 4 millioner kr. årligt på  

 reklameaktiviteter, dels ved annoncering i trykte medier og i TV og dels ved  

 forbrugervendte aktiviteter i detailhandelen.
For årene 1991 - 1994  

 vedlægges oversigter over anvendte reklamekroner ved annoncering i  

 trykte medier og i TV for bl.a. produktet FAMILIE GUF.
Hertil kommer  

 fortsatte forbrugeraktiviteter i detailhandelen.
Der vedlægges et  

 udvalg af fotos fra sådanne aktiviteter.
 7)	Fotos af produktet FAMILIE GUF og de enkelte sukkervarer, der  

 indgår i posens blanding.
 8)	Erklæring fra Chokolade- og Konfektureindustriens  

 Brancheforening, der bekræfter de mange års brug af betegnelsen  

 FAMILIE GUF for en sukkerkonfekture.
--- 000 --- Der påberåbes her varemærkeret til  

 betegnelsen FAMILIE GUF for sukkerkonfekturer, hvoraf der i 1994 solgtes 1618  

 tons på det danske marked.
Indehaverne af VR 6582/94 markedsfører i Danmark en  

 sukkerkonfekture af samme type som indsigers produkt, nemlig en  

 branchemæssigt betegnet "blandet pose" under varemærket HARIBO  

 MATADOR MIX.
Diverse oplysninger om det pågældende produkt og  

 dets markedsandele fremgår af de under punkt 4) ovenfor fremlagte  

 oplysninger.
Forekomsten af varemærket HARIBO FAMILY MIX, der nu  

 søges registreret, må give indsigerne den opfattelse, at  

 registreringshaveren enten måtte ønske at udskifte  

 varemærket HARIBO MATADOX MIX med mærket HARIBO FAMILY MIX eller  

 at lancere et supplerende produkt af blandede sukkerkonfekturer under  

 sidstnævnte betegnelse.
Forekomsten af ordet MIX i mærket  

 understøtter denne formodning.
Hvad enten det ene eller det andet  

 kriterium lægges til grund, vil forekomsten af et  

 sukkerkonfektureprodukt under et varemærke, der indeholder ordet  

 FAMILY, være en krænkelse af den varemærkeret, der er  

 opstået for indsigerne til ordet FAMILIE i mærket FAMILIE GUF.  

 Såvel indsigerne som registreringshaveren afsætter deres  

 sukkerkonfekture på markedet i emballager, der viser såvel  

 producentnavn som i fremhævet form selve mærkerne.
Ordet FAMILIE  

 er således stærkt fremhævet på indsigernes  

 emballager, jvf. de medfølgende fotos under punkt 7) ovenfor.  

 Såfremt der på markedet fremkommer et andet  

 sukkerkonfektureprodukt, hvor ordet FAMILY er stærkt fremhævet,  

 vil der opstå risiko for forveksling fra forbrugerens side.
Et produkt  

 med betegnelsen FAMILY MIX ville blive købt i stedet for det hos  

 forbrugeren velkendte produkt FAMILIE GUF.
Konfekture/slikprodukter  

 indkøbes uden større overvejelser før købet, idet  

 der ofte er tale om impulskøb.
Endvidere vil det ofte være  

 børn, der er indkøbere af sådanne produkter.
Tesen i  

 varemærkeretlig sammenhæng om det udviskede erindringsbillede hos  

 forbrugeren vil her gøre sig stærkt gældende.
Forbrugeren  

 vil huske et produkt betegnet med FAMILIE og tager ved en fejltagelse et  

 lignende produkt betegnet med FAMILY.
De to ord er nærmest identiske  

 rent visuelt og betyder det samme.
Uanset det forhold, at ord som FAMILIE og FAMILY i sig  

 selv måtte mangle tilstrækkeligt særpræg til  

 registrering som vremærker, da de kan angive, at der er tale om  

 produkter til "hele familien" eller brug "i familien" udelukker dette ikke,  

 at der ved intensiv indarbejdelse kan opstå varemærkeret til  

 sådanne ord.
En sådan opstået varemærkerettighed har  

 fuldt ud krav på retsordenens beskyttelse.
Vi henviser i denne  

 sammenhæng til afgørelsen i UfR 80/591 SH.
Varemærket  

 MAGASINET for et avistillæg.
Afslutningsvis skal vi gentage hovedpunkterne for  

 grundlaget i denne indsigelse, nemlig: Der må for indsigerne antages at  

 være opstået varemærkeret til betegnelsen FAMILIE GUF for  

 sukkerkonfekture ved brug af dette mærke siden 1983. Det er  

 følgelig krænkende for denne ret, såfremt der tillades  

 endelig gyldiggørelse af VR 6582/94 indeholdende betegnelsen FAMILY  

 MIX for så vidt angår konfekturevarer under den ansøgte  

 klasse 30. Det henstilles derfor, at endelig gyldiggørelse ikke finder  

 sted, førend behørig begrænsning af varefortegnelsen har  

 fundet sted i forhold til indsigernes rettigheder." Mærkeindehaveren anførte i skrivelse af 23.  

 juni 1995 følgende:
 "Indsiger giver i brev af 3. marts 1995 bl.a. udtryk for  

 opfattelse af, at vi måtte ønske at udskifte HARIBO MATADOR MIX  

 med HARIBO FAMILY MIX.
 Dette er absolut ikke tilfældet, idet det er vor  

 opfattelse, at vor markedsandel af HARIBO MATADOR MIX er på et  

 niveau, der naturligvis ikke peger mod udskiftning.
 Endvidere er det vor opfattelse, at HARIBO er det  

 dominerende element i varemærket HARIBO FAMILY MIX, medens  

 mærkedelen FAMILY må anses for det svage element, hvorfor vi ikke  

 mener risikoen for forveksling vil være af betydning.
 I indsigers registrerede mærke Lagerman Familie  

 Guf fremtræder Lagerman ligeledes som den dominerende  

 mærkedel.
Det er fortsat vor opfattelse, at vor registrering VR  

 HARIBO FAMILY MIX kan gyldiggøres i det offentliggjorde omfang." Indsigeren meddelte i skrivelse af 4. september 1995, at  

 man ikke havde supplerende bemærkninger at fremføre over for  

 mærkeindehaverens skrivelse af 23. juni 1995.
 Patentdirektoratet traf afgørelse i sagen den 23.  

 november 1995 og afviste indsigelsen med følgende begrundelse:
"I medfør af varemærkelovens § 13, jf. § 2,  

 kan der ikke opnås eneret til et varemærke, med mindre det er i  

 besiddelse af særpræg.
Der kan således ikke opnås  

 eneret til varemærker, der udelukkende består af tegn eller  

 angivelser, der kan tjene til at betegne bl.a. en vares art, beskaffenhed  

 eller anvendelse.
Ordet FAMILIE GUF findes at kunne angive, at der er tale  

 om lækre sager, der kan spises af alle i familien eller samlet i  

 familien.
Der kan således ikke som udgangspunkt opnås eneret til  

 betegnelsen FAMILIE GUF.
 Under behandlingen af indsigelsesagen har indsigerne  

 indsendt materiale til dokumentation for, at mærket FAMILIE GUF har  

 været brugt kontinuerligt siden 1983. Der er indsendt  

 dokumentationsmateriale i form af blandt andet AIM-analyser vedrørende  

 markedsandele og bekendthedsgrad, oversigt over afsat tonnage samt en  

 erklæring fra Chokolade- og Konfektureindustriens Brancheforening.
 Direktoratet finder på grundlag af dette materiale  

 samt kendskab til indsiger Malaco A/S's produkt i almindelighed, at  

 betegnelsen FAMILIE GUF har været brugt og er indarbejdet for indsiger  

 Malaco A/S, og at betegnelsen således har opnået adskillelsesevne  

 for følgende produkter: slik (konfekturevarer). Indsiger Malaco A/S  

 har for "slik (konfekturevarer)" opnået varemærkeret til  

 betegnelsen FAMILIE GUF i henhold til varemærkelovens § 3, stk. 1, nr.  

 2, jf. stk. 2 og stk. 3.
 To varemærker er forvekslelige i henhold til  

 varemærkelovens § 15, jf. § 4 stk. 1, når mærkerne ligner  

 hinanden så meget, at der er risiko for forveksling, og mærkerne  

 vedrører varer af samme eller lignende art.
 Der foreligger sammenfald af varer omfattet af indsigernes  

 registrerede varemærke VR 00.182 1985 LAGERMAN FAMILIE GUF samt  

 ibrugtagne og indarbejdede mærke FAMILIE GUF og den foreliggende  

 registrering, idet det bemærkes, at indsiger Malaco A/S alene har  

 opnået eneret til betegnelsen FAMILIE GUF for så vidt angår  

 varearten "slik (konfekturevarer)".
 Det er derimod direktoratets opfattelse, at  

 mærkelighed ikke er tilstede.
Mærkebestanddelen FAMILIE henholdsvis FAMILY  

 indgår i såvel indsigernes mærker som det foreliggende  

 mærke.
Der kan imidlertid som udgangspunkt ikke opnås eneret til  

 betegnelsen FAMILIE henholdsvis FAMILY, jf. ovenfor, hvorfor den  

 omstændighed, at mærkebestanddelen FAMILY indgår i det  

 foreliggende varemærke ikke i sig selv er tilstrækkelig til at  

 anse mærket for forveksleligt med indsigernes mærker.  

 Mærkerne adskiller sig således ved såvel  

 mærkebestanddelen MIX overfor GUF samt ved det dominerende  

 mærkeelement HARIBO og endelig hvad angår det regi-strerede  

 mærke VR 00.182 1985 ved mærkeelementet LAGERMAN.
Dette  

 indebærer, at mærkerne adskiller sig såvel  

 synsmæssigt og lydligt fra hinanden.
Det er således direktoratets opfattelse, at det  

 foreliggende mærke ikke ligner indsigernes registrerede og indarbejdede  

 varemærker i et sådant omfang, at risiko for forveksling,  

 herunder risiko for at der antages en forbindelse, er tilstede.
Indsigelsen  

 baseret på varemærkelovens § 15 kan derfor ikke tages til  

 følge." Denne afgørelse har klageren ved skrivelse af 22.  

 januar 1996 indbragt for Patentankenævnet med påstand om, at  

 Patentdirektoratets afgørelse ændres således, at  

 indsigelsen tages til følge, for så vidt angår de  

 produkter, for hvilke det anerkendes, at indsiger Malaco A/S har opnået  

 varemærkeret til betegnelsen FAMILIE GUF, nemlig "slik  

 (konfekturevarer)".
 I ankebegrundelsen har klageren bl.a. anført:
".... Supplerende ønsker indsiger at henvise til,  

 at uanset det af direktoratet tagne udgangspunkt, at eneret til betegnelsen  

 FAMILIE hhv.
FAMILY ikke kan opnås, medgives det dog, at der ved  

 indarbejdelse af betegnelsen FAMILIE GUF er opnået varemærkeret  

 til denne for "slik (konfekturevarer)".
 Ordet GUF, der indgår i betegnelsen, er et  

 almindeligt dansk ord for "noget lækkert". Vægten i den samlede  

 betegnelse FAMILIE GUF kommer således til at ligge på ordet  

 FAMILIE, og det må antages, at det er ordet FAMILIE mere end ordet GUF,  

 der i den samlede betegnelse vejer mest som begrundelse for, at det ved  

 indarbejdelse er muligt at give betegnelsen varemærkekarakter.
 Når det anerkendes, at indsiger, Malaco A/S, kan  

 tillægges varemærkeret til betegnelsen FAMILIE GUF for "slik  

 (konfekturevarer)", bør det ligeledes anerkendes, at Malaco A/S  

 herefter har krav på retsordenens beskyttelse af denne opnåede  

 ret.
Direktoratet har ikke fundet VR 6582/94 HARIBO FAMILY MIX  

 forvekslelig med FAMILIE GUF, idet man finder, at forekomsten af bestanddelen  

 FAMILY i mærket ikke i sig selv er tilstrækkelig til at anse  

 mærkerne forvekslelige.
Der henvises til mærkebestanddelene MIX  

 og GUF over for hinanden samt til det dominerende mærkeelement  

 MARIBO.
 Den ankende part er af den opfattelse, at den  

 varemærkeret til betegnelsen FAMILIE GUF, som direktoratet anerkender,  

 der foreligger for varearten "slik (konfekturevarer)", umiddelbart igen  

 bliver underkendt, hvis enhver, der sætter ordet FAMILIE eller det  

 meget lignende engelske ord FAMILY sammen med et stærkt dominerende  

 mærkeelement, vil kunne opnå registrering deraf også for  

 "slik (konfekturevarer)" i vareklasse 30.
 Den ankende part finder dette uacceptabelt, og det er  

 således begrundelsen for den nedlagte påstand, jfr. ovenfor.
Det henstilles følgelig, at varefortegnelsen for VR  

 6582/94 kræves begrænset for varearten "slik  

 (konfekturevarer)"." Mærkeindehaveren har i skrivelse af 8. marts 1996  

 nedlagt påstand om stadfæstelse og fremsat følgende  

 udtalelse:
"Det er vor opfattelse, at der ikke er tale om  

 mærkelighed mellem mærkerne LAGERMAN FAMILIE GUF og  

HARIBO FAMILY MIX.
Mellem de dominerende mærkeelementer  

Lagerman og Haribo samt mærkebestanddelen GUF  

 overfor MIX er der klar adskillelse.
I mærkebestanddelene  

FAMILIE og FAMILY er de første 2 stavelser ens, men med  

 lydmæssig forskel på anden stavelse, og sidste stavelser i  

 FAMILIE og stavelse i Family er ligeledes lydmæssigt  

 forskellige.
 Det er ligeledes vor opfattelse, at der visuelt ikke er  

 nogen væsentlig risiko for forveksling mellem mærkerne.
 Endvidere anses der ikke at være fornødent  

 særpræg over betegnelsen FAMILIE overfor FAMILY til  

 at opnå eneret.
I henhold til foranstående er det fortsat vor  

 opfattelse, at Patentdirektoratets afgørelse af den 23.11.1995 er  

 korrekt, og at indsigelsen ikke tages til følge." Ankenævnet har behandlet sagen på sit  

 møde den 15. september 1997.
 Ingen af parterne gav møde.
 Ankenævnet skal udtale:
Klageren findes at have godtgjort indarbejdelse af  

 indsigermærket, ligesom det findes godtgjort, at  

 mærkebestanddelen Lagerman under markedsføringen har fungeret  

 som et virksomhedslogo, der via ordets placering og typografi har været  

 holdt adskilt fra de andre mærkeelementer.
Herved har klageren gennem  

 indarbejdelsen også opnået varemærkeretlig beskyttelse af  

 ordene FAMILIE GUF isoleret fra logoet.
Ordet FAMILIE findes at være  

 brugt som et særligt centralt element i markedsføringen.
I hvert  

 fald på det specielle produktområde, hvor indsigermærket er  

 indarbejdet, finder Ankenævnet derfor ikke, at andre bør kunne  

 opnå registrering af et varemærke, hvori ordet FAMILIE eller  

 FAMILY er et centralt element.
Ankenævnet tager derfor klagerens  

 påstand til følge.
 Herefter bestemmes:
 Varemærkeregistrering VR 6582/1994 erklæres  

 ugyldig.
