 Den dansk-tyske dobbeltbeskatningsoverenskomst udvides til også at  

 gælde for det tidligere Østtyskland.
 Under henvisning til artikel 25 i den dansk-tyske  

 dobbeltbeskatningsoverenskomst af 30. januar 1962 (Bekendtgørelse nr. 7 af  

 25. februar 1964) er de kompetente myndigheder i Forbundsrepublikken Tyskland  

 og Danmark blevet enige om, at overenskomsten af 30. januar 1962 med  

 Forbundsrepublikken Tyskland til undgåelse af dobbeltbeskatning med virkning  

 fra den 1. januar 1991 også gælder for det område, der tidligere henhørte  

 under Den tyske demokratiske Republik, og at den fra samme dato at regne  

 erstatter overenskomst af 15. december 1980 med Den tyske demokratiske  

 Republik om gensidig fritagelse for beskatning af luftfartsindtægter.
