Betænkning afgivet af Udvalget for  

 Forretningsordenen den 10. december 1999 Betænkning over (Ændring vedrørende vederlag, eftervederlag og  

 egenpension m.v.) (Ændring af folketingsvederlaget m.v.) [af Ivar Hansen (V), Ole Løvig Simonsen (S), Henning  

 Grove (KF) og Margrete Auken (SF)] (Løn og pension) [af Ivar Hansen (V), Ole Løvig Simonsen (S), Henning  

 Grove (KF) og Margrete Auken (SF)] Udvalget har behandlet forslagene i 2 møder og har  

 herunder stillet spørgsmål til finansministeren om det under I  

 anførte lovforslag, som denne har besvaret dels i samråd, dels  

 skriftligt.
Udvalget har endvidere stillet spørgsmål til  

 Folketingets formand om det under III anførte lovforslag, som denne  

 har besvaret skriftligt.
Der er af finansministeren stillet ændringsforslag  

 til det under I anførte lovforslag, hvorom henvises til de ledsagende  

 bemærkninger.
Der er endvidere af et flertal og af forskellige  

 mindretal stillet ændringsforslag til det under III anførte  

 lovforslag, hvorom der ligeledes henvises til de ledsagende  

 bemærkninger.
 Herefter indstiller et  

flertal ( Socialdemokratiets, Venstres, Det Konservative Folkepartis,  

 Centrum-Demokraternes, Det Radikale Venstres og Kristeligt Folkepartis  

 medlemmer af udvalget) forslagene til vedtagelse med de af  

 finansministeren og de af udvalget stillede ændringsforslag.
 Et mindretal (Socialistisk Folkepartis medlemmer af  

 udvalget) indstiller forslagene til vedtagelse med de af  

 finansministeren, de af mindretallet og de af udvalget stillede  

 ændringsforslag.
Et andet mindretal (Dansk Folkepartis medlemmer af  

 udvalget) indstiller forslagene til forkastelse.
Mindretallet vil dog  

 stemme for de af finansministeren og de af udvalget stillede  

 ændringsforslag.
 Et tredje mindretal (Enhedslistens medlem af  

 udvalget) indstiller forslagene til forkastelse, men vil stemme for de  

 stillede ændringsforslag.
Et fjerde mindretal (Frihed 2000 s medlem af  

 udvalget) indstiller de under I, II og IV nævnte forslag til  

vedtagelse og det under III nævnte forslag til  

forkastelse.
Mindretallet vil stemme for de stillede  

 ændringsforslag.
For så vidt angår det under I nævnte  

 lovforslag om ministervederlag og -pension, udtaler mindretallet, at man  

 glæder sig over, at det nu endelig er lykkedes at få vedtaget  

 mindretallets forslag om, at ministre ikke skal have pension, før de  

 fylder 60 år.
Mindretallet har noteret sig, at statsministeren og  

 finansministeren vil udløse en lønforhøjelse til  

 regeringens ministre ved samme lejlighed.
Mindretallet finder, at  

 lønforhøjelsen er for stor, men mener, at det er regeringens  

 ansvar.
For så vidt angår det under III nævnte  

 lovforslag om folketingsvederlag, støtter mindretallet ændringen  

 af omkostningstillægget og indførelsen af godtgørelse af  

 boligudgifter som erstatning for det høje omkostningstillæg.  

 Mindretallet støtter ændringen af eftervederlaget, men mener, at  

 modregningen af anden indtægt skal ske for hele perioden.
Til  

 gengæld er mindretallet af den opfattelse, at det er alt for voldsomt,  

 når selve vederlaget bliver opreguleret med ca. 23 pct.
En  

 løbende regulering er rimelig, men ikke de store spring.
Ændringsforslag til I.
Forslag til lov om ændring af lov om vederlag  

 og pension m.v. for ministre (Ændring vedrørende vederlag, eftervederlag og  

 egenpension m.v.) Af	finansministeren, tiltrådt af  

udvalget:
Til § 1 1) I den under nr. 1 foreslåede affattelse af §  

 1, stk. 1, ændres »partiledere i  

 regeringen« til: »den  

 minister, der er nummer 2 i statsrådsrækkefølgen,«.
 2) I den under nr. 3 foreslåede affattelse af §  

 3, stk. 3, nr. 1, ændres »§ 109, stk..  

 2« til: »§ 109, stk.  

 3 «.
 3) I det under nr. 7 foreslåede § 5, stk. 4,  

 nr. 1, ændres »§ 109, stk. 2« til: »§ 109, stk. 3«.
Bemærkninger Til nr. 1 Efter lovforslaget udgør vederlaget til  

 statsministeren 125 pct. af grundvederlaget, og vederlaget til  

 udenrigsministeren og finansministeren samt til partiledere i regeringen  

 udgør 110 pct. af grundvederlaget.
Det foreslås, at »partiledere i regeringen«  

 ændres til »af den minister, der er nummer 2 i  

 statsrådsrækkefølgen«.
Herved opnås en mere  

 præcis afgrænsning af den personkreds, der omfattes af  

 bestemmelsen.
 For tiden er økonomiministeren og ministeren for  

 nordisk samarbejde nr. 2, finansministeren nr. 3 og udenrigsministeren nr. 4  

 i statsrådsrækkefølgen.
 Efter ændringsforslaget kan ingen minister  

 oppebære mere end ét vederlag efter bestemmelsen.
Til nr. 2 og 3 De foreslåede ændringer af henvisningerne til  

 lov om valg til Folketinget er af rent redaktionel karakter.
Ændringsforslag til III.
Forslag til lov om ændring af lov om valg til  

 Folketinget (Ændring af folketingsvederlaget m.v.) [af Ivar Hansen (V), Ole Løvig Simonsen (S), Henning  

 Grove (KF) og Margrete Auken (SF)] Til § 1 Af et mindretal (EL), tiltrådt af et mindretal  

 (FRI):
 1) I den under nr. 2 foreslåede affattelse af §  

 109, stk. 3, udgår »fra og med den 13.  

 måned«.
 Af	et mindretal (SF), tiltrådt af et mindretal (EL  

 og FRI):
 2) I den under nr. 6 foreslåede affattelse af §  

 120, stk. 1, 1. pkt., ændres »et  

 grundvederlag svarende til 125 pct. af grundvederlaget til ministre« til: »et grundvederlag efter samme regler, som gælder  

 for grundvederlag til ministre«.
 3) I den under nr. 7 foreslåede affattelse af §  

 121, stk. 1, ændres »statsministeren« til: »ministre«.
 Af	udvalget:
 4) Efter nr. 7 indsættes som nyt nummer:
» 5) I den under nr. 8 foreslåede § 126 g  

 indsættes efter 1. pkt. som nyt punktum:
» Bemærkninger Til nr. 1 Ved ændringsforslaget gennemføres en  

 modregning i eftervederlaget af de i det omhandlede stykke nævnte  

 poster straks fra det pågældende medlems udtræden af Tinget  

 i modsætning til lovforslagets bestemmelse om, at modregningen  

 først skal finde sted fra den 13. måned.
Til nr. 2 og 3 Forslagsstillerne finder ikke, at det ansvar, Folketingets  

 formand har, på nogen måde kan sammenlignes med statsministerens.  

 Forslagsstillerne ønsker derfor ikke, at formanden  

 vederlagsmæssigt skal følge statsministerens tillæg  

 på 25 pct. over de øvrige ministre.
Det ændrer ikke ved,  

 at forslagsstillerne finder, at Folketingets formand rangerer på samme  

 niveau som statsministeren.
Til nr. 4 § 126 d giver hjemmel til   efter samme regler som  

 regulering af tjenestemandspensioner   at regulere de personlige  

 tillæg, som tildeles i de tilfælde, hvor pensionsreformen af 1993  

 betyder en reduktion af pensionsdækningen.
Imidlertid er den foreslåede nye § 126 g ikke  

 eksplicit nævnt i den gældende § 126 d.
Den foreslåede  

 ændring til § 126 d stilles, fordi det vil give den ønskede  

 præcisering af, at der også vil være hjemmel til regulering  

 af tillæg efter § 126 g.
Til nr. 5 Bestemmelsen i § 126 g skal sikre, at de  

 folketingsmedlemmer, som går ud af Folketinget efter den 31. december  

 1999 og pensioneres i perioden frem til den 31. december 2001, får  

 samme pension som en tjenestemand, der i samme periode pensioneres fra en  

 stilling på skalatrin 51.
 Finansstyrelsen har over for Folketingets administration  

 peget på, at der kan rejses tvivl om, hvorvidt ændringsforslagets  

 formulering af § 126 g tilstrækkelig klart giver hjemmel til at  

 udmønte de resterende sjettedele af den udskudte stigning, jf.  

 pensionsreformen fra 1993. Tilføjelsen til § 126 g foreslås,  

 fordi det vil give den fornødne præcisering, således at  

 der ikke længere vil være tvivl om hjemmelen til  

 udmøntning.
