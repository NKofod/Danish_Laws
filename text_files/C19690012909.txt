Cirkulære om normalvedtægt og normalforretningsorden  

  

 for primærkommuner (Til samtlige kommunalbestyrelser).
I henhold til § 66 i lov nr. 223 af 31. maj 1968 om  

 kommunernes styrelse, der træder i kraft den 1. april 1970, skal  

 kommunalbestyrelsen inden et år efter lovens ikrafttræden indsende forslag  

 til  

 kommunens styrelsesvedtægt til indenrigsministerens stadfæstelse.
Indtil  

 sådan  

 stadfæstelse er meddelt, bevarer de nugældende vedtægter deres gyldighed med  

 de  

 ændringer, der følger af den nye lov.
 Indenrigsministeriet har efter forhandling med de kommunale  

 sammenslutninger udarbejdet en vejledende normalvedtægt for primærkommunernes  

 styrelse, hvoraf nogle eksemplarer vedlægges.
 Om vedtægtsbestemmelserne skal bemærkes følgende:
Efter vedtægtens § 3 vedtager kommunalbestyrelsen en  

 forretningsorden.
En af indenrigsministeriet udarbejdet, vejledende  

 normalforretningsorden vedlægges.
 Der vil senere blive udsendt nærmere retningslinier om de i  

 vedtægtens § 8, stk. 1, omhandlede tillæg til borgmesterens vederlag.
 Endvidere vil der senere blive udsendt et vejledende  

 normaludkast til det i vedtægtens § 8, stk. 2, omhandlede tillæg vedrørende  

 efterløn og pension til borgmesteren.
Bestemmelsen i vedtægtens § 17, stk. 2, svarer til lov om  

 kommunernes styrelse § 29, stk. 1. Opmærksomheden henledes imidlertid på, at  

 bestemmelsen alene indeholder minimumskrav.
Der vil i styrelsesvedtægten  

 kunne  

 optages bestemmelser, hvorefter der stilles strengere krav til de former,  

 hvorunder kommunalbestyrelsesmedlemmer kan indgå aftaler med kommunen.
 Den i vedtægtens kapitel V angivne beskrivelse af  

 opbygningen af de stående udvalg er alene tænkt som et eksempel.  

 Opmærksomheden  

 henledes dog på, at antallet af stående udvalg ikke bør være for stort.
Det er i bekendtgørelse nr. 169 af 13. maj 1965 om  

 folkebiblioteker § 9 fastsat, at ledelsen af et kommunalt bibliotek skal  

 henlægges til et stående udvalg.
Biblioteksvæsenet må derfor henføres under  

 et  

 af de stående udvalgs forretningsområde, hvorimod det ikke er nødvendigt, at  

 der nedsættes et stående udvalg alene for biblioteksvæsenet.
 Man skal endelig henlede opmærksomheden på, at en eventuel  

 ændring i kommunalbestyrelsens medlemstal, der ønskes gennemført med virkning  

 fra 1. april 1970, må ske ved ændring af den gældende vedtægt, medmindre der  

 i  

 sammenlægningsvilkår er tilvejebragt fornøden hjemmel for fastsættelsen af  

 medlemstallet.
Indenrigsministeriet, den 27. juni  

 1969 Zeuthen /Chr.
Hyltoft Bilag 2 Forretningsorden for kommunalbestyrelse Kommunalbestyrelsens møder.
§ 1.  

  

 Kommunalbestyrelsens møder er offentlige.
Kommunalbestyrelsen kan dog  

 bestemme,  

 at enkelte sager behandles for lukkede døre, jfr. lov om kommunernes styrelse  

 §  

 10.
 Stk. 2.  

  

 Følgende sager  

 skal  medmindre kommunalbestyrelsen i det enkelte tilfælde træffer  

 anden  

 bestemmelse  behandles for lukkede døre:
 1. Sager, hvis afgørelse forudsætter en bedømmelse af  

 personlige forhold.
 2. Sager om køb og salg af faste ejendomme.
 3. Overslag og tilbud vedrørende bygningsarbejder og  

 leverancer.
 Stk. 3.  

  

 Spørgsmålet om,  

 hvorvidt en sag giver grundlag for dørlukning, skal dig forud forhandles for  

 lukkede døre, hvis dette bestemmes af kommunalbestyrelsen eller borgmesteren,  

 jfr. lov om kommunernes styrelse § 10.
 Stk. 4.  

  

 Sager, der  

 behandles for lukkede døre, foretages så vidt muligt sidst.
Stk. 5.  

  

 Enhver har  

 adgang til at overvære kommunalbestyrelsens offentlige møder under  

 iagttagelse  

 af god ro og orden.
Såfremt en tilhører forstyrrer forhandlingerne, kan  

 borgmesteren udelukke den pågældende eller i fornødent fald samtlige  

 tilhørere  

 fra mødet.
Borgmesteren kan reservere særlige pladser for pressens  

 repræsentanter.
§ 2.  

  

 Er  

 et medlem forhindret i at deltage i et kommunalbestyrelsesmøde, meddeler han  

 borgmesteren dette inden mødets afholdelse.
I beslutningsprotokollen anføres  

 for hvert enkelt møde, hvilke medlemmer der har været fraværende.
 Udsendelse af dagsorden og sagernes fremlæggelse.
 § 3.  

  

 Dersom et medlem senest 8 dage forud for et ordinært møde har indgivet  

 skriftlig anmodning om behandling af en sag, sætter borgmesteren denne sag på  

 dagsordenen for førstkommende møde.
 Stk. 2.  

  

 Borgmesteren  

 foranlediger, at der senest 4 hverdage inden et ordinært mødes afholdelse  

 tilsendes hvert af kommunalbestyrelsens medlemmer en dagsorden.
 Stk. 3.  

  

 Når en sag er  

 optaget på dagsordenen for et ordinært møde, skal det fornødne materiale til  

 sagens bedømmelse  medmindre det forinden er tilsendt medlemmerne  

  være  

 tilgængeligt på kommunekontoret i mindst 3 hverdage inden mødet, heraf mindst  

 1  

 dag i tidsrummet kl. 18-20. En fortegnelse over sagerne skal samtidig være  

 fremlagt.
 Stk. 4.  

  

 Ved indkaldelse  

 til ekstraordinært møde giver borgmesteren i videst muligt omfang medlemmerne  

 underretning om de sager, der skal behandles på mødet.
 Beslutningsdygtighed, mødeledelse og sagernes  

 forelæggelse.
 § 4.  

  

 Kommunalbestyrelsen er beslutningsdygtig, når mindst halvdelen af medlemmerne  

 er til stede.
Stk. 2.  

  

 Borgmesteren og  

 i hans forfald første (anden) næstformand leder kommunalbestyrelsens møder.  

 Han  

 træffer bestemmelse i alle spørgsmål vedrørende forhandlingernes ledelse og  

 iagttagelse af god orden under mødet.
Endvidere formulerer han de punkter, om  

 hvilke der skal stemmes.
Stk. 3.  

  

 Enhver, der  

 ønsker ordet, skal henvende sig til borgmesteren, der giver ordet til  

 medlemmerne i den orden, hvori de har begæret det.
Hvis flere begærer ordet  

 på  

 én gang, bestemmer borgmesteren den orden, hvori de får adgang til at tale.  

 Ingen må tale uden at rejse sig fra sin plads, og talerne må ikke afbrydes af  

 andre end borgmesteren.
Stk. 4.  

  

 Ethvert medlem  

 skal efterkomme borgmesterens afgørelser angående overholdelsen af den  

 fornødne  

 orden.
Når et medlem i samme møde to gange er kaldt til orden, kan  

 kommunalbestyrelsen efter borgmesterens forslag nægte ham ordet i dette møde.
Stk. 5.  

  

 Ethvert forslag  

 under forhandlingerne rettes til borgmesteren.
Når borgmesteren finder  

 anledning dertil, eller når det begæres af 3 medlemmer, skal det sættes under  

 afstemning, om afslutning af en forhandling skal finde sted.
 Stk. 6.  

  

 Borgmesteren kan  

 lade spørgsmål, der henhører under hans afgørelse, afgøre af  

 kommunalbestyrelsen.
§ 5.  

  

 Sagerne foretages i mødet i den rækkefølge, som borgmesteren bestemmer, og  

 han  

 kan herved fravige den i dagsordenen angivne rækkefølge.
Kommunalbestyrelsen  

 afgør dog, i hvilken rækkefølge sagerne skal behandles, når mindst 3  

 medlemmer  

 fordrer afstemning herom.
 Stk. 2.  

  

 Ethvert medlem  

 kan ved mødets begyndelse begære ordet til dagsordenen, herunder med henblik  

 på  

 spørgsmålet om sagers overflytning fra behandling for lukkede døre til  

 behandling for åbne døre og omvendt.
 § 6.  

  

 En  

 sag undergives kun én behandling, medmindre andet er bestemt i lovgivningen  

 eller kommunalbestyrelsen vedtager at undergive den to behandlinger.  

 Årsbudgettet skal undergives 2 behandlinger, jfr. lov om kommunernes styrelse  

 §  

 38.
Stk. 2.  

  

 Ved 1.  

 behandling stemmes ikke om sagens realitet, men kun om dens overgang til 2.  

 behandling.
Ethvert medlem har ret til at få ordet for at ytre sig over den  

 foreliggende sag, forinden der af kommunalbestyrelsen træffes beslutning om  

 sagens overgang til 2. behandling.
Mellem 1. og 2. behandling skal der hengå  

 mindst 24 timer.
Mellem 1. og 2. behandling af årsbudgettet skal dog hengå  

 mindst 2 uger, jfr. lov om kommunernes styrelse § 38.
 Stk. 3.  

  

 Når en sag  

 undergives 2 behandlinger, skal dens dokumenter efter 1. behandling så vidt  

 muligt fremlægges til eftersyn for medlemmerne eller cirkulere blandt disse.
 Udvalg.
 § 7.  

  

 Dersom kommunalbestyrelsen finder, at en sag bør overvejes i et særligt  

 udvalg,  

 forinden sagen afgøres af kommunalbestyrelsen, nedsættes et sådant udvalg med  

 det antal medlemmer, som kommunalbestyrelsen fastsætter i det enkelte  

 tilfælde.
 Stk. 2.  

  

 Udvalget, der  

 selv vælger sin formand, skal afgive en skriftlig betænkning, der tilstilles  

 borgmesteren, som bringer den til medlemmernes kundskab i overensstemmelse  

 med  

 bestemmelserne i § 3.
 Stk. 3.  

  

 Kommunalbestyrelsen kan beslutte at henvise en sag, der ikke henhører under  

 et  

 bestemt udvalgs forretningsområde, til et af de bestående udvalg.
 Medlemmernes deltagelse i forhandlinger og afstemning.
§ 8.  

  

 Kommunalbestyrelsen træffer beslutning om, hvorvidt et medlems interesse i en  

 sag er af en sådan beskaffenhed, at han er udelukket fra at deltage i  

 kommunalbestyrelsens forhandling og afstemning om sagen.
I bekræftende fald  

 skal den pågældende under forhandling og afstemning om sagen forlade lokalet,  

 hvorimod han ikke er afskåret fra at deltage i kommunalbestyrelsens  

 forhandling  

 og afstemning om, hvorvidt han skal vige sit sæde under den pågældende sags  

 behandling.
 Stk. 2.  

  

 Et medlem skal  

 underrette kommunalbestyrelsen, hvis der foreligger forhold, der kan give  

 anledning til tvivl om hans habilitet.
 § 9.  

  

 Medlemmerne kan kun deltage i kommunalbestyrelsens afstemninger, når de  

 personlig er til stede under disse.
Afstemninger, ændrings- og underændringsforslag § 10.  

  

 Afstemning sker ved, at medlemmerne rejser sig fra deres pladser eller ved  

 håndsoprækning og kontraprøve foretages.
 Stk. 2.  

  

 Alle  

 beslutninger tages ved stemmeflerhed, for så vidt andet ikke er foreskrevet i  

 lovgivningen.
Stk. 3.  

  

 Skønner  

 borgmesteren, at en sags udfald er så utvivlsom, at afstemning vil være  

 overflødig, udtaler han dette med angivelse af den opfattelse, han har med  

 hensyn til sagens afgørelse.
Dersom intet medlem herefter forlanger  

 afstemning,  

 kan borgmesteren erklære sagen for afgjort i overensstemmelse med den af ham  

 angivne opfattelse.
Stk. 4.  

  

 Valg foregår ved  

 skriftlig afstemning på stemmesedler, der tilvejebringes og udleveres af  

 borgmesteren.
Finder borgmesteren det sandsynligt, at kommunalbestyrelsen vil  

 vælge eller genvælge en bestemt kandidat, kan han stille forslag om, at den  

 pågældende vælges uden skriftlig afstemning.
Dersom intet medlem herefter  

 forlanger sådan afstemning, er den foreslåede kandidat valgt.
 § 11.  

  

 Ændrings- og underændringsforslag kan fremsættes, så længe afstemning ikke er  

 påbegyndt, og behøver ikke at fremsættes eller forbeholdes under 1.  

 behandling  

 af en sag, der skal undergives 2 behandlinger, jfr. dog stk. 2.
 Stk. 2.  

  

 Kommunalbestyrelsen kan med hensyn til sager, som undergives 2 behandlinger,  

 vedtage at foreskrive en frist for fremsættelse af ændringsforslag og efter  

 omstændighederne også af underændringsforslag, og i så fald kan de ikke  

 fremsættes efter fristens udløb, medmindre kommunalbestyrelsen med  

 stemmeflerhed samtykker deri.
Stk. 3.  

  

 Hvis ændrings-  

 og underændringsforslag ikke er bragt til medlemmernes kundskab førend 2.  

 behandling, giver borgmesteren ved forhandlingens begyndelse meddelelse om  

 forslagene, for så vidt de da foreligger.
Borgmesteren bestemmer, i hvilken  

 orden der skal stemmes over ændringsforslagene, men således, at afstemningen  

 om  

 disse altid sker før afstemningen om hovedforslaget.
Stk. 4.  

  

 Forslag om  

 nedsættelse af udvalg, om en sags henvisning til et tidligere nedsat udvalg  

 eller til fortsat behandling i et udvalg, kan fremsættes, så længe afstemning  

 om sagen ikke er begyndt.
Når sådant forslag fremsættes efter at  

 forhandlingerne  

 om sagen er begyndt, standses disse, hvorefter kommunalbestyrelsen afgør  

 spørgsmålet om udvalgsbehandling.
 Flertalsvalg.
§ 12.  

  

 Ved flertalsvalg er den kandidat valgt, der opnår absolut flertal af de  

 afgivne  

 stemmer.
Opnås sådant flertal ikke ved første afstemning, foretages ny  

 afstemning.
Opnår en kandidat ej heller ved denne afstemning absolut flertal  

 af  

 de afgivne stemmer, foretages bundet valg mellem de to, der ved anden  

 afstemning har fået flest stemmer, således at det ved stemmelighed afgøres  

 ved  

 lodtrækning, på hvilke to der ved det bundne valg (tredje afstemning) skal  

 stemmes.
Står stemmerne lige ved tredje afstemning, træffes afgørelsen ved  

 lodtrækning, der foretages af borgmesteren.
 Stk. 2.  

  

 Ved ansættelse i  

 kommunens tjeneste foretages valget mellem flere ansøgere på den i stk. 1  

 angivne måde.
 Forholdstalsvalg.
 § 13.  

  

 Kommunalbestyrelsens valg af to eller flere medlemmer til udvalg,  

 kommissioner,  

 bestyrelser og lignende foretages som forholdstalsvalg.
Stk. 2.  

  

 Forholdstalsvalg  

 foretages efter følgende regler: Kommunalbestyrelsens medlemmer deles i de  

 grupper, hvori medlemmerne har anmeldt for borgmesteren at ville stemme  

 sammen  

 ved det pågældende valg.
Hver gruppes medlemstal deles med 1, 2, 3 o.s.v.
De  

 herefter fremkomne kvotienter angiver den rækkefølge, i hvilken de enkelte  

 grupper kan vælge deres repræsentanter.
Er to eller flere kvotienter lige  

 store, afgøres rækkefølgen ved lodtrækning, der foretages af borgmesteren.  

 Når  

 det antal repræsentanter, der tilkommer de enkelte grupper, er bestemt, skal  

 grupperne straks meddele borgmesteren, hvilke personer der udpeges til de dem  

 tilfaldne pladser.
Giver en gruppe afkald på sin ret til at få en eller flere  

 repræsentanter, fordeles de ledigblevne pladser mellem de andre grupper på  

 den  

 foran angivne måde.
Stk. 3.  

  

 Skal valg af  

 medlemmer til udvalg, kommissioner, bestyrelser og lignende foretages både  

 blandt medlemmer og ikke-medlemmer af kommunalbestyrelsen, foretages valget  

 af  

 samtlige de medlemmer, kommunalbestyrelsen skal vælge, under ét.
Grupperne  

 kan  

 i den rækkefølge, som mandaterne tilfalder dem, udpege medlemmer eller  

 ikke-medlemmer af kommunalbestyrelsen, indtil den ene eller den anden art af  

 pladserne er besat.
 Stk. 4.  

  

 Ved  

 kommunalbestyrelsens valg af medlemmer til udvalg, kommissioner, bestyrelser  

 og  

 lignende, hvori borgmesteren skal have sæde, regnes borgmesterens plads som  

 den  

 ene af de pladser, der kan tilkomme den gruppe inden for kommunalbestyrelsen,  

 til hvilken borgmesteren hører.
 Stk. 5.  

  

 Dersom et medlem  

 af et udvalg, en kommission, en bestyrelse eller lignende udpeges af  

 kommunalbestyrelsen i enighed eller i øvrigt uden afstemning, skal der  

 samtidig  

 træffes bestemmelse om, hvilken gruppe der ved ledighed skal besætte den  

 pågældende plads, jfr. stk. 6.
 Stk. 6.  

  

 Udtræder et  

 medlem i valgperiodens løb af et udvalg, en kommission, en bestyrelse eller  

 lignende, hvori han er indvalgt af en bestemt gruppe inden for  

 kommunalbestyrelsen, besættes den ledigblevne plads af den samme gruppe.
 Beslutningsprotokol m. v.
§ 14.  

  

 Kommunalbestyrelsens beslutninger indføres under møderne i  

 beslutningsprotokollen af kommunalbestyrelsens sekretær.
Borgmesteren  

 tilkendegiver, hvad der skal indføres.
Stk. 2.  

  

 Ethvert medlem  

 kan forlange sin afvigende mening kort tilført beslutningsprotokollen og ved  

 sager, der skal fremsendes til anden myndighed, kræve, at denne samtidig  

 gøres  

 bekendt med indholdet af protokollen.
Dersom det pågældende medlem ved sagens  

 fremsendelse ønsker at ledsage denne med en begrundelse for sit standpunkt,  

 skal han meddele dette til borgmesteren, der fastsætter en frist for  

 aflevering  

 af begrundelsen.
 Stk. 3.  

  

 Beslutningsprotokollen skal ved hvert mødes afslutning, efter at det tilførte  

 er oplæst, underskrives af samtlige medlemmer, der har deltaget i mødet.  

 Medlemmerne kan ikke under henvisning til deres stemmeafgivning eller andre  

 grunde vægre sig ved at underskrive protokollen.
 Spørgsmål vedrørende forretningsordenens forståelse.
 § 15.  

  

 Ethvert medlem er forpligtet til foreløbig at rette sig efter borgmesterens  

 afgørelse med hensyn til forståelsen af forretningsordenens bestemmelser, men  

 spørgsmålet kan indbringes for kommunalbestyrelsen i dennes næste møde.
 Ændringer i forretningsordenen.
§ 16.  

  

 Denne forretningsorden træder i kraft -------------- Ændringer i og tillæg til forretningsordenen skal behandles  

 i to ordinære kommunalbestyrelsesmøder.
