Nr LSF 201 Forslag til Lov om tilvejebringelse af befordringsmidler til det militære  

 forsvar og civilforsvaret Fremsat af forsvarsministeren (Enggaard) den 22. januar 1992 Vedtaget ved tredjebehandling den 2. april 1992 Lov nr. 228 af 08/04/1992 § 1. Ejere af befordringsmidler af enhver art (motorkøretøjer, luftfartøjer, flydende materiel m.v.) er forpligtet til at stille disse til rådighed for det militære forsvar og civilforsvaret i tilfælde af krig eller krise samt ved mønstringer eller øvelser af særlig art.
 Stk. 2. Udskrivning efter stk. 1 kan ske til eje eller til brug.
 Stk. 3. Befordringsmidler, jf. stk. 1, kan udpeges og synes i  

 fredstid.
 § 2. Forsvarsministeren fastsætter efter forhandling med  

 indenrigsministeren nærmere regler for udpegning og udskrivning af de  

 befordringsmidler, der er nævnt i § 1, stk. 1.
 § 3. Udskrivning sker mod fuld erstatning.
 Stk. 2. Forsvarsministeren fastsætter efter forhandling med  

 indenrigsministeren nærmere regler for erstatningens fastsættelse.
 § 4. Opnås der ikke enighed mellem ejeren og den modtagende  

 myndighed om erstatningens størrelse, afgør et særligt nævn, der er nedsat af  

 forsvarsministeren, spørgsmålet.
 Stk. 2. Nævnets afgørelse kan ikke indbringes for anden  

 administrativ myndighed.
Stk. 3. Nævnet består af 5 medlemmer.
Forsvarsministeren udnævner  

 efter forhandling med indenrigsministeren nævnets formand, der skal være  

 dommer.
Forsvarsministeren udnævner en repræsentant for henholdsvis det  

 militære forsvar, forsikringsselskaberne og motororganisationerne.
Ved  

 behandling af sager vedrørende luftfartøjer eller flydende materiel udnævnes  

 en repræsentant for henholdsvis luftfartens eller skibsfartens organisationer  

 i stedet for repræsentanten for motororganisationerne.
Indenrigsministeren  

 udnævner en repræsentant for civilforsvaret.
 Stk. 4. Forsvarsministeren fastsætter efter forhandling med  

 indenrigsministeren nærmere regler om nævnets nedsættelse og virksomhed.
 § 5. Medmindre højere straf er forskyldt efter anden lovgivning,  

 straffes med bøde eller hæfte den, der overtræder § 1, stk. 1.
 Stk. 2. I forskrifter, der udstedes i medfør af loven, kan der  

 fastsættes straf af bøde eller hæfte for overtrædelse af bestemmelserne i  

 forskrifterne.
Stk. 3. Er en overtrædelse begået af et selskab, en forening, en  

 selvejende institution, en fond eller lignende, kan der pålægges den  

 juridiske person som sådan bødeansvar.
Er overtrædelsen begået af staten, en  

 kommune eller et kommunalt fællesskab, jf. § 60 i lov om kommunernes  

 styrelse, kan der pålægges staten, kommunen eller det kommunale fællesskab  

 bødeansvar.
 § 6. Forsvarsministeren fastsætter tidspunktet for lovens  

 ikrafttræden.
 Stk. 2. Samtidig ophæves lov nr. 337 af 21. september 1939  

 angående tilvejebringelse af befordringsmidler til brug for krigsmagten og  

 ved beskyttelsen af civilbefolkningen mod følgerne af luftangreb.
Oprindeligt fremsat forslag § 1. Ejere af befordringsmidler af enhver art (motorkøretøjer, luftfartøjer, flydende materiel mv.) er forpligtet til at stille disse til rådighed for det militære forsvar og civilforsvaret i tilfælde af krig eller krise samt ved mønstringer eller øvelser af særlig art.
 Stk. 2. Udskrivning efter stk. 1 kan ske til eje eller til brug.
 Stk. 3. Befordringsmidler, jf. stk. 1, kan udpeges og synes i  

 fredstid.
 § 2. Forsvarsministeren fastsætter efter forhandling med  

 Indenrigsministeren nærmere regler for udpegning og udskrivning af de  

 befordringsmidler, der er nævnt i § 1, stk. 1.
 § 3. Udskrivning sker mod fuld erstatning.
 Stk. 2. Forsvarsministeren fastsætter efter forhandling med  

 Indenrigsministeren nærmere regler for erstatningens fastsættelse.
 § 4. Opnås der ikke enighed mellem ejeren og den modtagende  

 myndighed om erstatningens størrelse, afgør et særligt nævn, der er nedsat af  

 Forsvarsministeren, spørgsmålet.
 Stk. 2. Nævnets afgørelse kan ikke indbringes for anden  

 administrativ myndighed.
Stk. 3. Nævnet består af 5 medlemmmer.
Forsvarsministeren udnævner  

 efter forhandling med Indenrigsministeren nævnets formand, der skal være  

 dommer.
Forsvarsministeren udnævner en repræsentant for henholdsvis det  

 militære forsvar, forsikringsselskaberne og motororganisationerne.
Ved  

 behandling af sager vedrørende luftfartøjer eller flydende materiel udnævnes  

 en repræsentant for henholdsvis luftfartens eller skibsfartens organisationer  

 i stedet for repræsentanten for motororganisationerne.
Indenrigsministeren  

 udnævner en repræsentant for civilforsvaret.
 Stk. 4. Forsvarsministeren fastsætter efter forhandling med  

 Indenrigsministeren nærmere regler om nævnets nedsættelse og virksomhed.
 § 5. Medmindre højere straf er forskyldt efter anden lovgivning,  

 straffes med bøde eller hæfte den, der overtræder § 1, stk.1.
 Stk. 2. I forskrifter, der udstedes i medfør af loven, kan der  

 fastsættes straf af bøde eller hæfte for overtrædelse af bestemmelserne i  

 forskrifterne.
Stk. 3. Er en overtrædelse begået af et selskab, en forening, en  

 selvejende institution, en fond eller lignende, kan der pålægges den  

 juridiske person som sådan bødeansvar.
Er overtrædelsen begået af staten, en  

 kommune eller et kommunalt fællesskab, jf. § 60 i lov om kommunernes  

 styrelse, kan der pålægges staten, kommunen eller det kommunale fællesskab  

 bødeansvar.
 § 6. Forsvarsministeren fastsætter tidspunktet for lovens  

 ikrafttræden.
 Stk. 2. Samtidig ophæves lov nr. 337 af 21. september 1939  

 angående tilvejebringelse af befordringsmidler til brug for krigsmagten og  

 ved beskyttelsen af civilbefolkningen mod følgerne af luftangreb.
Bemærkninger til lovforslaget Det foreliggende lovforslag erstatter lov nr. 337 af 21. september 1939  

 angående tilvejebringelse af befordringsmidler til brug for krigsmagten og  

 ved beskyttelsen af civilbefolkningen mod følgerne af luftangreb som ændret  

 ved lov nr. 108 af 9. april 1975.
 Lov nr. 337 af 21. september 1939 giver mulighed for i tilfælde af, at  

 krigsmagten mobiliseres, en sikringsstyrke (bevogtningsstyrke) formeres,  

 eller når mønstringer og øvelser af særlig art afholdes, at udskrive  

 (ekspropriere) befordringsmidler af enhver art (motorkøretøjer, luftfartøjer,  

 flydende materiel mv.).
Loven har til formål at tilsikre, at det militære forsvar og  

 civilforsvaret - og dermed staten - ikke allerede i fredstid skal investere i  

 befordringsmidler til den samlede krigsstyrke.
Loven er derfor et væsentligt  

 fundament for opretholdelse af et mobiliserings-forsvar af den karakter,  

 Danmark har i dag.
 Formålet med lovforslaget er at modernisere den gældende lov og forenkle  

 udskrivningssystemet, således at der opnås en væsentlig mindre administration  

 i fredstid.
 Efter lov nr. 337 af 21. september 1939 skal udpegningen af  

 befordringsmidlerne foretages af et nævn, der er nedsat i hver politikreds.  

 Udpegningsnævnets afgørelse kan indbringes for vurderingskommissioner, der er  

 nedsat i hvert amt.
Lovforslaget lægger op til at afskaffe udpegningsnævnene og  

 vurderingskommissionerne.
I stedet foreslås køretøjer fremtidigt udpeget ved  

 anvendelse af eksisterende edb-baserede motorregistersystemer.
Dette sker ved  

 overførsel af oplysninger fra Centralregistret for Motorkøretøjer til  

 forsvarets motorudskrivningsregister.
Tilsvarende forudsættes at finde sted  

 for luftfartøjer og flydende materiel.
Udpegning forudsættes at ske efter  

 generelle kriterier.
Udpegningen kan ske i fredstid, mens udskrivning  

 (ekspropriation) først sker i krig eller krise mv. jf. § 1. Der foreslås  

 samtidig oprettet et særligt nævn, der i tilfælde af uenighed mellem ejeren  

 af befordringsmidlet og den modtagende myndighed afgør spørgsmålet om  

 erstatningens fastsættelse.
 Lovforslaget fremsættes på baggrund af, at Folketingets Ombudsmand den 31.  

 maj 1991 afsluttede sin gennemgang af en konkret sag om en klage over  

 forskellige forhold i forbindelse med udpegning af et motorkøretøj til brug  

 ved totalforsvaret.
 Sagen gav Ombudsmanden anledning til nogle principielle overvejelser om  

 Motorudskrivningstjenesten, dels om kompetencefordelingen ved selve  

 udpegningen, dels om fastsættelsen af erstatningsværdien for motorkøretøjer.
Ombudsmanden anførte bl.a., at Forsvarsministeriet havde delegeret  

 kompetence fra et lokalt statsligt nævn til den statslige centralforvaltning,  

 samt reduceret antallet af lokale udpegningsnævn og amtslige  

 vurderingskommissioner uden tilstrækkelig hjemmel i lov nr. 337 af 21.  

 september 1939. Sammenfattende var det Ombudsmandens opfattelse, at den skete  

 opgaveoverførsel måtte forudsætte enten ændring af lovens kompetenceregler  

 eller en udtrykkelig lovhjemmel til delegation.
Videre var det Ombudsmandens  

 opfattelse, at indskrænkningen af antallet af nævn og vurderingskommissioner  

 burde hjemles ved lov.
 Ombudsmanden anførte ligeledes, at det i loven krævede skøn vedrørende  

 fastsættelse af erstatningsværdien for motorkøretøjer, var sat under en  

 regel, og at det derfor burde overvejes at skaffe lovhjemmel herfor eller at  

 ændre praksis.
 Det fremsatte lovforslag følger Ombudsmandens anbefalinger.
 Lovforslaget giver det militære forsvar og civilforsvaret adgang til at  

udskrive (ekspropriere) befordringsmidler (motorkøretøjer,  

 luftfartøjer, flydende materiel mv.) i tilfælde af krig eller krise mv.  

 Udskrivning (selve ekspropriationen) kan ske til eje eller brug.
Udpegningen af befordringsmidler, der senere kan udskrives, kan  

 finde sted i fredstid.
Ejeren kan frit disponere over befordringsmidlet, også  

 selv om det er udpeget.
Formålet med udskrivning er at stille transportmidler til rådighed for det  

 militære forsvars og civilforsvarets myndigheder.
For det militære forsvars  

 vedkommende skal udskrivningen primært tilgodese tilvejebringelsen af  

 befordringsmidler til supplering af militære stamkøretøjer mv.
For  

 civilforsvarets vedkommende udpeges i dag befordringsmidler til  

 civilforsvarskorpset, til det kommunale civilforsvar, til politiets  

 civilforsvarstjeneste og til civilforsvarets ambulancetjeneste.
 Lovforslaget indeholder bemyndigelse til, at Forsvarsministeren efter  

 forhandling med Indenrigsministeren fastsætter nærmere regler for udpegningen  

 og udskrivningen af de ovennævnte befordringsmidler.
Lovforslaget indeholder endvidere bemyndigelse til, at Forsvarsministeren  

 efter forhandling med Indenrigsministeren fastsætter nærmere regler for  

 erstatningens fastsættelse.
Udskrivning sker mod fuld erstatning.
Opnås der ikke enighed om erstatningens fastsættelse, kan spørgsmålet  

 indbringes for et særligt nedsat nævn.
Nævnet nedsættes først, når  

 udskrivning er aktuel.
Nævnet skal bestå af repræsentanter for forsvaret,  

 forsikringsselskaber og motororganisationer eller luftfartens eller  

 skibsfartens organisationer.
Formanden, der skal være dommer, udpeges af  

 Forsvarsministeren efter drøftelse med Indenrigsministeren.
 Nævnets afgørelser er endelige.
 Forsvarsministeren fastsætter efter forhandling med Indenrigsministeren  

 nærmere regler for nævnets nedsættelse og virksomhed.
 Lovforslaget skønnes at medføre mindre besparelser i forhold til det  

 nuværende system.
Retningslinjer for fremgangsmåden ved udpegning/udskrivning, herunder om  

 fritagelse, hvorledes udpegningen/udskrivningen skal foregå, hvem der skal  

 foretage udpegningen/udskrivningen, og hvorledes erstatningsværdien  

 fastsættes mv., vil blive fastsat i en bekendtgørelse.
Bekendtgørelsens  

 indhold forudsættes at ville kunne tilpasses de til enhver tid eksisterende  

 sikkerhedspolitiske forhold mv.
Bekendtgørelsen tænkes at indeholde regler om, at de personer, der er  

 nævnt i lov nr. 337 af 21. september 1939 § 1, stk. 3-4, fortsat skal  

 fritages for at stille deres befordringsmidler til rådighed.
Det vil bl.a.  

 sige Kongehuset, fremmede regerende kongehuse el. lign., diplomater, politi,  

 brandvæsen m.fl. samt stats-, kommunale- og private institutioner, hvis  

 virksomhed må anses for nødvendig at opretholde under krig og krise.
I modsætning til i dag er det hensigten alene at lade lastbiler, busser  

 m.m. udpege i fredstid.
Personbiler og motorcykler udpeges først i tilfælde  

 af krise eller krig.
Det indebærer samtidig, at der på det mest komplicerede  

 område, nemlig for lastvogne, busser m.m., opretholdes et nødvendigt  

 beredskab.
 Administrationen vil endvidere blive forenklet, så den stort set  

 bortfalder ved de ca. 230 modtagende totalforsvarsmyndigheder/enheder i  

 fredstid.
 Motorudskrivningstjenesten, der er en sektion under Hærens  

 Materielkommando, foreslås at skulle foretage udpegningen af motorkøretøjer.
 Selve udskrivningen (ekspropriationen), der først finder sted i tilfælde  

 af krig eller krise eller i forbindelse med mønstringer eller øvelser af  

 særlig art, foretages af den enkelte modtagende enhed enten ved det militære  

 forsvar eller civilforsvaret.
I lov nr. 337 af 21. september 1939 har det militære forsvar forret ved  

 udpegning og udskrivning af befordringsmidler.
Denne forskel skønnes ikke  

 nødvendig at opretholde.
De udpegede og udskrevne befordringsmidler forudsættes fordelt mellem det  

 militære forsvars og civilforsvarets myndigheder.
Fordelingen vil ske efter  

 en samordning mellem det militære forsvar og civilforsvaret.
 Der vil som nævnt ovenfor blive ydet fuld erstatning for udskrevne  

 befordringsmidler.
Det er hensigten, at der i bekendtgørelsen fastsættes, at erstatning ydes  

 med udgangspunkt i genanskaffelsesværdien, og erstatningens størrelse  

 fastsættes i hvert tilfælde efter principperne i Forsikringsaftalelovens §  

 37, hvorefter tingen værdiansættes til det beløb, der efter priserne  

 umiddelbart før forsikringsbegivenheden ville kræves til genanskaffelse af  

 den tilintetgjorte eller beskadigede genstand med rimeligt fradrag for  

 værdiforringelse ved alder, brug, nedsat anvendelighed eller andre  

 omstændigheder.
Såfremt udskrivning sker til brug fx undtagelsesvis ved  

 mønstringer ydes ligeledes fuld erstatning efter sædvanlige  

 erstatningsregler.
Erstatningsværdien fastsættes først konkret af den modtagende myndighed i  

 forbindelse med selve udskrivningen.
Ejerne orienteres om principperne for  

 erstatningsfastsættelsen i forbindelse med udpegningen og anmodes i  

 forbindelse med selve udskrivningen om at fremkomme med skøn  

 over/dokumentation for genanskaffelsesværdien.
Ejeren skal give oplysning om  

 befordringsmidlets nyanskaffelsesværdi, inklusivt særligt udstyr, samt om  

 fradrag for alder, slid m.m.
 Kildeangivelser til lov nr. 337 af 21. september 1939 angående  

 tilvejebringelse af befordringsmidler til brug for krigsmagten og ved  

 beskyttelsen af civilbefolkningen mod følgerne af luftangreb:
 Rigsdagstidende 1939; Folketingstidende 826, 882, 915, 920;  

 Landstingstidende 330, 338, 339, 340; A 1427; B 65 og Folketingstidende  

 1974-75, 251; A 1205.
Bemærkninger til de enkelte bestemmelser Til § 1 Bestemmelsen i stk. 1 svarer til § 1, stk. 1 i lov nr. 337 af 21.  

 september 1939, idet der dog er foretaget en sproglig modernisering.
Ved  

 ordet krise menes en truende situation.
En sådan situation foreligger, når  

 hensynet til statens handlefrihed og sikkerhed på grund af en åbenbar militær  

 trussel taler for at påbegynde udskrivning af de i bestemmelsen nævnte  

 befordringsmidler af enhver art.
 Ved mønstringer og øvelser af særlig art menes lejlighedsvise mønstringer  

 og øvelser i begrænset omfang med henblik på at afprøve procedurerne og  

 foretage stikprøvevis kontrol af udskrivningssystemets anvendelighed i en  

 beredskabssituation.
 Stk. 2 giver i modsætning til lov nr. 337 af 21. september 1939 både det  

 militære forsvar og civilforsvaret mulighed for at udskrive til eje eller til  

 brug.
Stk. 3 åbner mulighed for planlægning allerede i fredstid.
Med udpegning  

 menes, at befordringsmidlet er blevet »øremærket« til enten det  

 militære forsvar eller civilforsvaret i tilfælde af krig eller krise.  

 Udpegning sker forud for den egentlige udskrivning (ekspropriation). Ejeren  

 kan frit disponere over befordringsmidlet, også selv om det er udpeget.  

 Udpegning udløser ikke i sig selv erstatning.
 Befordringsmidlerne kan synes i fredstid, hvilket kan være nødvendigt for  

 at få klarlagt, hvilket udstyr disse er forsynet med.
Til § 2 Bestemmelsen er en bemyndigelse til Forsvarsministeren til efter  

 forhandling med Indenrigsministeren at fastsætte nærmere regler for udpegning  

 og udskrivning af befordringsmidler.
En bekendtgørelse udstedt i medfør heraf  

 skal indeholde bestemmelser om, hvem der er fritaget for at stille  

 befordringsmidler til rådighed, hvorledes motorudskrivningssystemet skal  

 opbygges mv.
Til § 3 Udskrivning sker mod fuld erstatning.
 Erstatning for udskrivning til brug ydes i form af godtgørelse for bl.a.  

 afsavn og slid.
 I stk. 2 er hjemmel til Forsvarsministeren til efter forhandling med  

 Indenrigsministeren at udstede nærmere regler for erstatningens fastsættelse.
 En bekendtgørelse udstedt i medfør heraf, skal indeholde beskrivelse af  

 erstatningssystemet.
 Det er hensigten, at der ved udskrivning til eje ydes erstatning med  

 udgangspunkt i genanskaffelsesværdien, og erstatningens størrelse fastsættes  

 i hvert enkelt tilfælde efter principperne i Forsikringsaftalelovens § 37,  

 hvorefter tingen værdiansættes til det beløb, der efter priserne umiddelbart  

 før forsikringsbegivenheden, vil kræves til genanskaffelse af den  

 tilintetgjorte eller beskadigede genstand med rimeligt fradrag for  

 værdiforringelse ved alder, brug, nedsat anvendelighed eller andre  

 omstændigheder.
 Erstatningsværdien fastsættes først konkret af den modtagende myndighed i  

 forbindelse med selve udskrivningen.
 Den modtagende myndighed er den enhed/myndighed ved enten det militære  

 forsvar eller civilforsvaret, som modtager det udskrevne befordringsmiddel.
Til § 4 Såfremt der ikke opnås enighed mellem ejeren af det udskrevne  

 befordringsmiddel og den modtagende myndighed, vil sagen kunne indbringes for  

 det særlige nævn, der nedsættes af Forsvarsministeren.
Nævnet består af 5  

 medlemmer.
Forsvarsministeren og Indenrigsministeren udnævner i fællesskab  

 formanden, der skal være dommer, og Forsvarsministeren udnævner en  

 repræsentant for det militære forsvar.
Eet nævnsmedlem skal repræsentere  

 forsikringsselskaberne og eet repræsentere motororganisationerne (eksempelvis  

 FDM), eller såfremt der er tale om behandling af sager vedrørende  

 luftfartøjer eller flydende materiel en repræsentant for luftfarten eller  

 skibsfarten.
Disse udnævnes af Forsvarsministeren efter indstilling fra de  

 respektive organisationer.
Indenrigsministeren udnævner en repræsentant for  

 civilforsvaret.
 Nævnets afgørelse er endelig og kan ikke indbringes for anden  

 administrativ myndighed.
Til § 5 Det er fundet nødvendigt at have hjemmel til også at kunne idømme  

 kollektive enheder bødestraf for overtrædelse af loven eller forskrifter, der  

 udstedes i medfør heraf.
 Dette er en udvidelse i forhold til lov nr. 337 af 21. september 1939.
