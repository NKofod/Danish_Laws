Skrivelse om ændring af  

 bekendtgørelser om betaling for botilbud efter serviceloven (Til samtlige amter og kommuner) Socialministeren har den 25. november 1999  

 underskrevet ·  

 	bekendtgørelse om ændring af Socialministeriets  

 bekendtgørelse nr. 91 af 6. februar 1998 om betaling for ophold i  

 botilbud m.v. efter servicelovens kapitel 18, samt om flytteret i forbindelse  

 med botilbud efter § 92, som ændret ved bekendtgørelse nr.  

 60 af 25. januar 1999, og ·  

 	bekendtgørelse om ændring af Socialministeriets  

 bekendtgørelse nr. 82 af 5. februar 1998 om plejehjem og beskyttede  

 boliger, som ændret ved bekendtgørelse nr. 70 af 29. januar  

 1999.
Bekendtgørelserne vedlægges i fortryk.1) Formålet med de nye bekendtgørelser er at  

 sikre, at boligbetalingen for beboere på de omhandlede boformer ikke  

 ændres som følge af boligstøttereformen, der træder  

 i kraft 1. januar 2000, jf. lov nr. 1002 af 23. december 1998 om  

 ændring af lov om individuel boligstøtte.  

 Bekendtgørelserne sikrer, at de gældende regler for beregning af  

 opholdsbetaling videreføres uændret.
 Med ændringen overføres de hidtil  

 gældende regler i §§ 8, 21 og 83 i lov om individuel  

 boligstøtte til Socialministeriets bekendtgørelser.
 Beløbene i bekendtgørelserne er angivet i  

 år 2000-niveau, som anvendes ved beregningen af boligbetalingen pr. 1.  

 januar 2000. Ved opreguleringen af indkomstgrundlaget fra 1998 til 2000  

 opreguleres med satsreguleringsprocenten for 1999 (2,6 pct.) og for 2000 (3,2  

 pct.).
 Henvendelser vedrørende bekendtgørelse om  

 ændring af bekendtgørelse nr. 91 af 6. februar 1998 om betaling  

 for botilbud mv. efter servicelovens kapitel 18 skal rettes til  

 Socialministeriet, Handicap- og ressourcekontoret.
 Henvendelser vedrørende ændring af  

 bekendtgørelse nr. 82 af 5. februar 1998 om plejehjem og beskyttede  

 boliger bedes rettet til Socialministeriet, Ældre- og  

 pensionskontoret.
Socialministeriet, den 26. november  

 1999 Peter Juul /Peter Okkels 1)    Bekendtgørelserne er ikke  

 medtaget her, da de bliver offentliggjort i Lovtidende og indlægges i  

 Retsinformation.
