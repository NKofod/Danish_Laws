Bekendtgørelse om ændring af bekendtgørelse om midlertidig kompensationsordning for stedbundne faste omkostninger fra og med den 1. marts 2021 for virksomheder i økonomisk krise som følge af COVID-19 § 1 I bekendtgørelse nr. 754 af 28. april 2021 om midlertidig kompensationsordning for stedbundne faste omkostninger fra og med den 1. marts 2021 for virksomheder i økonomisk krise som følge af COVID-19, som bl.a. ændret ved bekendtgørelse nr. 855 af 7. maj 2021 og som senest ændret ved bekendtgørelse nr. 1342 af 22. september 2022, foretages følgende ændring:
 1. I § 10, stk. 1, 1. pkt., ændres »31. januar 2023« til: »28. februar 2023«.
§ 2 Bekendtgørelsen træder i kraft den 6. januar 2023.
