 I medfør af § 190, stk. 3, og § 260, stk. 4, i lov om  

 forsikringsvirksomhed, jf. lovbekendtgørelse nr. 963 af 29. november 1994  

 fastsættes:
Indledende bestemmelse § 1.  Denne bekendtgørelse finder anvendelse på  

 forsikringsselskaber, herunder pensionskasser omfattet af kapitel 22 i lov om  

 forsikringsvirksomhed.
 Stk. 2.  Når der efterfølgende anvendes begreberne  

 forsikringsselskab eller livsforsikringsselskab omfatter dette også  

 pensionskasser omfattet af kapitel 22 i lov om forsikringsvirksomhed, med  

 mindre andet fremgår af den pågældende bestemmelse.
De valgte revisorer § 2.  Det påhviler de valgte revisorer at revidere  

 årsregnskabet og kontrollere, at det er aflagt i overensstemmelse med  

 lovgivningens og vedtægternes krav til regnskabsaflæggelsen.
 Stk. 2.  Det påhviler herunder de valgte revisorer at  

 kontrollere:
 § 3.  Det påhviler de valgte revisorer at påse:
 Stk. 2.  Det påhviler de valgte revisorer at påse, at  

 forsikringsselskabets forretningsgange og bogføring er tilrettelagt på en  

 sådan måde, at det på ethvert tidspunkt kan konstateres, om de i stk. 3 og §  

 4, stk. 3 og 4, nævnte bestemmelser er overholdt.
Stk. 3.  Hvis de valgte revisorer konstaterer, at  

 forsikringsselskabet ikke opfylder kravet til basiskapital, jf. §§ 34 og 73 i  

 lov om forsikringsvirksomhed, skal de valgte revisorer påse, at ledelsen  

 senest 14 dage herefter meddeler Finanstilsynet revisorernes konstatering.
Er  

 dette ikke sket, skal de valgte revisorer straks herefter meddele  

 Finanstilsynet herom.
Tilsvarende gælder, hvis det er indlysende, at  

 forsikringsselskabet indenfor en overskuelig fremtid ikke vil kunne opfylde  

 basiskapitalkravet.
§ 4.  Når de valgte revisorer har foretaget revision,  

 skal der ske indførsel herom i revisionsprotokollen.
Protokollen skal  

 fremlægges ved ethvert bestyrelsesmøde, og enhver protokoltilførsel skal  

 underskrives af bestyrelsen.
Stk. 2.  I revisionsprotokollatet vedrørende  

 årsregnskabet skal der redegøres for den udførte revision samt konklusionen  

 herpå.
Der skal herunder redegøres for alle forhold, der har givet anledning  

 til væsentlige bemærkninger.
Ud over det i § 1 i Erhvervs- og  

 Selskabsstyrelsens bekendtgørelse om statsautoriserede revisorers virksomhed  

 og § 1 i Erhvervs- og Selskabsstyrelsens bekendtgørelse om registrerede  

 revisorers virksomhed og forretningsbetingelser nævnte skal følgende særskilt  

 oplyses:
 Stk. 3.  Det skal i revisionsprotokollatet ved- rørende  

 årsregnskabet oplyses, at det er påset:
Stk. 4.  Hvis forsikringsselskabet anvender finansielle  

 instrumenter, skal der særskilt redegøres herom i protokollen.
Redegørelsen  

 skal angive, hvorvidt de anvendte forretningsgange, attestations-,  

 bogførings- og rapporteringsforhold er forsvarlige og muliggør en løbende  

 orientering om status for endnu ikke afviklede engagementer og kontrol af, om  

 handlerne er i overensstemmelse med de af bestyrelsen udstukne  

 retningslinier.
 Stk. 5.  Indgår forsikringsselskabet i en koncern skal  

 revisionsprotokollatet vedrørende årsregnskabet indeholde følgende  

 oplysninger vedrørende koncerninterne transaktioner, jf. dog § 10, stk. 2:
 Tilsvarende gælder vedrørende retshandler mellem forsikringsselskabet og  

 de virksomheder, der er direkte eller indirekte forbundne med selskabet, jf.  

 definitionen i årsregnskabslovens § 1, stk. 2, nr. 5, 7 og 8.
 Stk. 6.  Hvis forsikringsselskabet driver  

 skadesforsikringsvirksomhed skal det i revisionsprotokollatet vedrørende  

 årsregnskabet særskilt oplyses om selskabets forsikringsmæssige hensættelser  

 kan anses for at være tilstrækkelige til at dække forsikringsselskabets  

 forpligtelser efter samtlige indgåede forsikringsaftaler.
 Stk. 7.  Hvis forsikringsselskabet driver  

 arbejdsskadeforsikringsvirksomhed, påhviler det den statsautoriserede revisor  

 at revidere det særlige regnskab, jf. bekendtgørelse om et særligt regnskab  

 for forsikringer tegnet efter arbejdsskadeforsikringsloven.  

 Revisionsprotokollatet vedrørende årsregnskabet skal indeholde en omtale af  

 denne revision.
Den interne revision § 5.  Bestyrelsen kan bestemme, at der skal oprettes  

 en intern revision.
Stk. 2.  I skadesforsikringsselskaber skal der oprettes  

 intern revision, hvis selskabet i henhold til det seneste godkendte  

 årsregnskab har en årlig bruttopræmieindtægt på over 750 mio. kr.
Intern  

 revision skal dog kun oprettes, hvis selskabets gennemsnitlige antal  

 beskæftigede i regnskabsåret har været 50 eller derover.
Stk. 3.  I livsforsikringsselskaber skal der oprettes en  

 intern revision, hvis selskabet i henhold til det seneste godkendte  

 årsregnskab enten har en årlig bruttopræmieindtægt på over 750 mio. kr.,  

 eller hvis selskabets forsikringsmæssige hensættelser er større end 10 mia.  

 kr.
Intern revision skal dog kun oprettes, hvis selskabets gennemsnitlige  

 antal beskæftigede i regnskabsåret har været 50 eller derover.
 Stk. 4.  For koncerner finder grænserne i stk. 2-3  

 tilsvarende anvendelse i henhold til det seneste godkendte koncernregnskab.
 Stk. 5.  Finanstilsynet kan dispensere fra stk. 2-4,  

 hvis selskabets forhold tilsiger dette, eller hvis selskabet kun midlertidigt  

 overskrider grænserne.
 § 6.  I forsikringsselskaber med intern revision skal  

 revisionsarbejdet udføres i henhold til en af de valgte revisorer godkendt  

 revisionsinstruks.
Stk. 2.  Revisionsinstruksen skal indeholde en  

 beskrivelse af, hvilke revisionsopgaver der skal udføres, og hvilke af disse  

 opgaver der påhviler den interne revision.
Instruksen skal tillige indeholde  

 retningslinier for samarbejdet mellem de valgte revisorer og den interne  

 revision.
 Stk. 3.  De valgte revisorer skal kontrollere, at den  

 interne revision har udført arbejdet i henhold til revisionsinstruksen.
 § 7.  I forsikringsselskaber, der har intern revision,  

 skal der foreligge en af bestyrelsen godkendt funktionsbeskrivelse, der  

 mindst skal indeholde bestemmelser om følgende:
 § 8.  Den interne revision ledes af en revisionschef.  

 Ansættelse eller afskedigelse af revisionschefen kan alene foretages af  

 forsikringsselskabets bestyrelse.
 Stk. 2.  Revisionschefen har adgang til  

 bestyrelsesprotokollen og er i øvrigt berettiget til at kræve alle  

 oplysninger, som af revisionschefen skønnes nødvendige for revisionens  

 gennemførelse.
 Stk. 3.  Revisionschefen og det i den interne revision  

 ansatte personale må ikke deltage i andet arbejde i forsikringsselskabet end  

 det, som er omfattet af funktionsbeskrivelsen og revisionsinstruksen, jf. dog  

 § 7, nr. 4, om udførelse af engangsopgaver og opgaver af midlertidig  

 karakter.
 Stk. 4.  § 180, stk. 4, og § 181, stk. 2, i lov om  

 forsikringsvirksomhed finder tilsvarende anvendelse for revisionschefen.
Stk. 5.  Bestyrelsen kan ansætte en stedfortræder for  

 revisionschefen.
Stk. 1, 2. pkt., stk. 2-4, § 9, stk. 1-3, og § 11 finder  

 anvendelse for revisionschefens stedfortræder.
 § 9.  Revisionschefen skal som minimum have en  

 uddannelse svarende til en registreret revisor, jf. § 1, stk. 2, nr. 4, i  

 bekendtgørelse nr. 763 af 22. august 1994 af lov om registrerede revisorer.
 Stk. 2.  Revisionschefen skal ved ansættelsen i mindst 3  

 år inden for de seneste 5 år aktivt have deltaget i udførelsen af  

 revisionsarbejde.
 Stk. 3.  Bestyrelsen skal ved indberetning til  

 Finanstilsynet om ansættelse af revisionschefen, jf. § 11, afgive en  

 erklæring om, at revisionschefen opfylder kravene efter stk. 1 og 2.
 Stk. 4.  Finanstilsynet kan dispensere fra stk. 1, hvis  

 revisionschefen i øvrigt skønnes egnet.
§ 10.  Revisionschefen skal føre en revisionsprotokol,  

 der skal fremlægges på ethvert bestyrelsesmøde.
Enhver protokoltilførsel skal  

 underskrives af bestyrelsen og de valgte revisorer.
Stk. 2.  I den interne revisions protokol skal der  

 redegøres for den udførte revision samt konklusionen herpå.
Endvidere skal  

 det oplyses, i hvilket omfang den udførte revision har givet anledning til  

 væsentlige bemærkninger.
Den interne revisions protokol vedrørende  

 årsregnskabet skal, såfremt den interne revision i henhold til  

 revisionsinstruksen deltager i det pågældende arbejde, indeholde de i § 4,  

 stk. 2, nr. 3-4, samt stk. 3-6 og § 13 angivne oplysninger.
 Stk. 3.  I den interne revisions protokol skal det  

 endvidere oplyses, hvorvidt den interne revision har modtaget alle de  

 oplysninger, der er anmodet om.
 Stk. 4.  En kopi af protokollen vedrørende årsregnskabet  

 skal indsendes til Finanstilsynet samtidig med det af bestyrelsen godkendte  

 årsregnskab, jf. § 125, stk. 1, i lov om forsikringsvirksomhed.
 § 11.  Ansættelse og fratræden af en revisionschef  

 skal meddeles Finanstilsynet umiddelbart efter, at ansættelsen eller  

 fratrædelsen er sket.
 Stk. 2.  Ved revisionschefens afskedigelse eller  

 fratræden skal bestyrelsen og den interne revisionschef snarest muligt til  

 Finanstilsynet indsende hver sin redegørelse for baggrunden herfor.
Koncerner § 12.  Såfremt forsikringsselskabet er moderselskab i  

 en koncern, der i henhold til lov om forsikringsvirksomheds § 118, stk. 1,  

 skal aflægge koncernregnskab, finder § 2, § 3, stk. 1, nr. 2 og 4, § 4, stk.  

 1 og stk. 2, nr. 4 og stk. 5-6, tilsvarende anvendelse på koncernregnskabet.
 Stk. 2.  I de valgte revisorers eller den interne  

 revisions protokollater for moderselskabet skal der redegøres for revisionen  

 af koncernregnskabet, og væsentlige bemærkninger til de regnskabsmæssige og  

 revisionsmæssige forhold i de enkelte datterselskaber skal omtales.
§ 13.  I revisionsprotokollatet vedrørende  

 årsregnskabet skal det oplyses, om der foreligger skriftlige forretningsgange  

 med henblik på overholdelse af bestemmelserne i §§ 142-144 i lov om  

 forsikringsvirksomhed.
Det skal videre oplyses, om forretningsgangene anses  

 for at være betryggende, og om forretningsgangene har været fulgt.
For så  

 vidt angår forsikringsselskaber, der har fået tilladelse af Finanstilsynet i  

 henhold til §§ 142-144 i lov om forsikringsvirksomhed, skal  

 revisionsprotokollatet vedrørende årsregnskabet indeholde en redegørelse for  

 udnyttelsen heraf.
 § 14.  Bestemmelserne i §§ 2-3 og § 4, stk. 1 og 2,  

 finder tilsvarende anvendelse for de valgte revisorers revision i  

 forsikringsselskabets datterselskaber.
 § 15.  Når et forsikringsselskab har en intern  

 revision, skal den interne revision tillige være intern revision i de  

 datterselskaber, der indgår i forsikringsselskabets koncernregnskab.
 Stk. 2.  Bestemmelserne i §§ 6-8 og § 10, stk. 1-3,  

 finder tilsvarende anvendelse for den interne revision i de datterselskaber,  

 der indgår i forsikringsselskabets koncernregnskab.
 Stk. 3.  Finanstilsynet kan dispensere fra stk. 1 og  

 stk. 2, når forholdene omkring de udenlandske datterselskaber begrunder  

 dette.
Revisionspåtegning § 16.  De valgte revisorers påtegning af årsregnskabet  

 for forsikringsselskabet, årsregnskaberne for eventuelle datterselskaber samt  

 et eventuelt koncernregnskab skal afgives efter retningslinierne i kapitel 1  

 i Erhvervs- og Selskabsstyrelsens bekendtgørelse om revisors påtegninger på  

 regnskaber.
 § 17.  Ud over de valgte revisorer skal den interne  

 revisionschef afgive påtegning på forsikringsselskabets årsregnskab,  

 årsregnskaberne for eventuelle datterselskaber og et eventuelt  

 koncernregnskab.
 Stk. 2.  En intern revisionschefs påtegning indebærer,  

 at den interne revision er udført i henhold til revisionsinstruksen.  

 Påtegningen skal indeholde et forbehold, såfremt regnskabet efter  

 revisionschefens opfattelse ikke giver et retvisende billede af  

 forsikringsselskabets aktiver og passiver, økonomiske stilling samt  

 resultatet, eller hvis revisionen i øvrigt har givet anledning hertil.
Straffebestemmelser, ikrafttræden og  

 overgangsbestemmelse § 18.  Overtrædelse af bestemmelserne i §§ 2-4, § 5,  

 stk. 2-4, §§ 7-11, § 12, stk. 2, § 13, § 15, stk. 1, og § 17 straffes med  

 bøde.
 § 19.  Bekendtgørelsen træder i kraft den 1. januar  

 1995 og har virkning for regnskabsåret, der påbegyndes den 1. januar 1995  

 eller senere.
 Stk. 2.  Bestemmelserne i kapitel 3 om intern revision  

 træder dog i kraft den 1. juli 1995.
