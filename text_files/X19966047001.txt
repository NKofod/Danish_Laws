Skader, der sker under uddannelse En studerende deltog i et kemisk forsøg på et universitet.
Der skete en  

 eksplosion, hvorved hun beskadigede den ene hånd.
 Universitetet anmeldte ulykken og oplyste, at den studerendes indsats i  

 forsøget i overvejende grad var i universitetets interesse, og at arbejdet  

 skulle have været udført af lønnet personale, hvis den studerende ikke havde  

 medvirket.
Arbejdsskadestyrelsen anerkendte, at der var tale om en arbejdsulykke.
Ved  

 anerkendelsen lagde vi vægt på, at forsøget var et led i et  

 forskningsprojekt.
Den studerendes deltagelse i forsøget blev sidestillet med  

 arbejde, da indsatsen lå ud over, hvad der er sædvanligt i forbindelse med  

 uddannelsen.
 Deltagelsen i forsøget blev således vurderet til at være i universitetets  

 interesse, hvorfor skadelidte kunne sidestilles med en person, der var  

 antaget til arbejde.
 KOMMENTAR:
 Personer, der er antaget til at udføre et arbejde, er dækket af  

 arbejdsskadeforsikringslovgivningen, således at de har mulighed for at få  

 erstatning, hvis de kommer til skade under arbejdet.
 Det betyder, at mennesker, der kommer til skade under uddannelse, normalt  

 ikke har mulighed for at få en arbejdsskadeerstatning.
 Det gælder imidlertid ikke i alle uddannelsessituationer.
 Der er således etableret et antal statsfinansierede forsikringsordninger  

 for uddannelsessøgende under arbejdspladslignende vilkår på skoler og  

 uddannelsesinstitutioner.
Disse ordninger har hjemmel i forskellige uddannelseslove.
Det drejer sig  

 om lov om erhvervsuddannelser, lov om erhvervsgrunduddannelser, lov om de  

 erhvervsgymnasiale uddannelser til højere handelseksamen og højere teknisk  

 eksamen samt lov om landbrugsuddannelser.
 For personer i uddannelsestilbud efter lov om en aktiv  

 arbejdsmarkedspolitik og lov om kommunal aktivering findes hjemmelen i en  

 tekstanmærkning til finansloven.
 Endvidere er personer i obligatorisk praktik på en arbejdsplads som et led  

 i en statsanerkendt uddannelse, der er godkendt som støtteberettiget efter  

 lov om Statens Uddannelsesstøtte, omfattet af lov om forsikring mod følger af  

 arbejdsskade.
Det er en betingelse, at praktikken er formidlet eller godkendt af  

 uddannelsesinstitutionen.
Den studerende er under et sådant praktikophold  

 forsikret under praktikværtens lovpligtige arbejdsskadeforsikring.
 Begrundelsen for at medtage denne persongruppe er, at praktikanter under  

 det obligatoriske ophold på arbejdspladsen er udsat for samme risiko som de  

 ansatte.
 Endeligt findes der en statsfinansieret ordning, der sikrer personer under  

 praktisk erhvervsorientering.
 Ordningen omfatter hovedsageligt skoleelever og har hjemmel i en  

 tekstanmærkning til Arbejdsministeriets finanslovskonto.
 Baggrunden for denne ordning er, at arbejdsgiverne ikke bør bære risikoen  

 for erhvervspraktikanters skade i praktiktiden.
 Det er fælles for disse ordninger for visse uddannelsessøgende, at  

 Arbejdsskadestyrelsen træffer afgørelse om erstatning efter lov om forsikring  

 mod følger af arbejdsskade, mens staten ved Undervisningsministeriet eller  

 Arbejdsministeriet betaler udgifterne til erstatninger.
 Studerende, der ikke er omfattet af en af de nævnte særordninger, kan -  

 som det fremgår af sagen - blive omfattet af arbejdsskadeforsikringsloven i  

 kraft af en arbejdsindsats i fx et forskningsprojekt.
 Det er afgørende, at arbejdsindsatsen har en ikke uvæsentlig nytteværdi  

 for undervisningsinstitutionen, og at den ligger udover, hvad der er et  

 sædvanligt eller naturligt led i uddannelsen.
 Yderligere oplysninger kan fås hos kontorchef Kirsten Ørnø.
