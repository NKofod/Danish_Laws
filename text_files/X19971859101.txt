Et selskab M var stiftet 1/1 1995 efter reglerne om skattefri  

 virksomhedsomdannelse.
P, der ejede M, stiftede 1/7 1995 selskabet D ved  

 apportindskud af tekniske anlæg og maskiner.
Det fremgik af  

 overdragelsesaftale af 8/9 1995, at P overdrog aktierne i D til M med  

 virkning fra 1/7 1995. Ligningsrådet fandt det ikke godtgjort, at aktierne i  

 D var overdraget til M tidligere end overdragelsesaftalens datering den 8/9  

 1995, hvorfor betingelse 1.2 i sambeskatningscirkulæret ikke var opfyldt.  

 Ligningsrådet fandt endvidere, at der havde været aktivitet i D, bla. i form  

 af afskrivninger på de apportindskudte aktiver, fra dets stiftelse og til  

 overdragelsen fandt sted.
Som følge heraf fandt Ligningsrådet ikke, at  

 anmodning om selskab D kunne imødekommes.
 Revisor påklagede på moderselskabets vegne den kommunale  

 skatteforvaltnings afslag på sambeskatning for indkomståret 1996/97.
 Et selskab M blev stiftet 1/1 1995 efter reglerne om skattefri  

 virksomhedsomdannelse og havde regnskabsår 1/1 1995 til 31/12 1995. P, der  

 personligt ejede aktierne i M, stiftede selskabet D den 1/7 1995 ved  

 apportindskud af tekniske anlæg og maskiner værdiansat til 300.000 kr.
 Det fremgik af kopi af overdragelsesaftale dateret 8/9 1995, at P overdrog  

 den samlede anpartskapital i D med virkning fra 1/7 1995 til M.
Den 30/10 1995 oplyste revisor på forespørgsel fra den kommunale  

 skatteforvaltning, at begge selskaber var 100% ejet af P.
Skatteforvaltningen  

 kunne derfor ikke godkende, at det selvangivne underskud for skatteåret  

 1996/97 i D blev modregnet i det skattepligtige overskud i M.
Efterfølgende oplyste revisor, at oplysningerne afgivet den 30/10 1995 var  

 forkerte, idet revisionsfirmaets medarbejder ikke havde været opmærksom på  

 overdragelsesaftalen med virkning fra 1/7 1995. Årsagen til, at  

 overdragelsesdokumentet først er dateret den 8/9-1995, var, at man afventede  

 ApS-nummeret i Erhvervs- og Selskabsstyrelsen.
Endvidere oplyste revisor, at  

 D ikke havde haft nogen aktivitet i sit første regnskabsår udover  

 afskrivninger på apportindskuddet samt honorar til revisor.
Ligningsrådet tiltrådte det af den kommunale skatteforvaltning meddelte  

 afslag på sambeskatning med virkning for skatteåret 1996/97, idet betingelse  

 1.2 vedrørende ejerforholdets beståen i TS-cirkulære 1995-9, senere afløst af  

 TS-cirkulære 1996-14, ikke kunne anses for opfyldt.
Ligningsrådet fandt det  

 ikke godtgjort, at D blev erhvervet på et tidligere tidspunkt end  

 overdragelsesaftalens datering den 8/9-1995. Ligningsrådet fandt endvidere,  

 at der havde været aktivitet i datterselskabet fra dets stiftelse og til  

 overdragelsen fandt sted, idet der bl.a. var blevet afskrevet på de  

 apportindskudte aktiver.
Der var således ikke tale om erhvervelse af et  

 skuffeselskab.
