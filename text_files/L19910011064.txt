ratificeret en i Haag den 25. oktober 1980 udfærdiget konvention om de civilretlige virkninger af internationale barnebortførelser.
 Konventionens ordlyd er som følger:
Oversættelse Konventionen om de civilretlige virkninger af internationale børnebortførelser De stater, som har undertegnet denne  

 konvention, og som er fast overbeviste om, at hensynet til, hvad der er bedst for barnet, er  

 af største vigtighed ved spørgsmål om forældremyndighed, ønsker at beskytte børn på internationalt plan mod de skadelige virkninger  

 af ulovlig bortførelse eller tilbageholdelse og at etablere fremgangsmåder  

 for at sikre, at børnene umiddelbart tilbagegives til den stat, hvor de har  

 bopæl, samt at sikre beskyttelse af samværsret, har besluttet at indgå en konvention herom, og er blevet enige om følgende  

 bestemmelser:
Konventionens anvendelsesområde Artikel 1 Formålet med denne konvention er, at:
a. sikre en umiddelbar tilbagegivelse af børn, som er ulovligt bortført  

 til eller tilbageholdt i en kontraherende stat; og b. sørge for, at forældremyndighed og samværsret i en kontraherende stat  

 bliver effektivt respekteret i andre kontraherende stater.
Artikel 2 De kontraherende stater skal tage alle nødvendige skridt til at sikre, at  

 konventionens formål opfyldes inden for deres territorier.
I dette øjemed  

 skal de anvende de hurtigste fremgangsmåder, der er til rådighed.
Artikel 3 Bortførelse eller tilbageholdelse af et barn skal anses for ulovlig, hvis:
a. den strider mod de rettigheder, som tilkommer en person, en institution  

 eller en anden myndighed som forældremyndighedsindehaver, enten i fællesskab  

 eller alene, ifølge loven i den stat, hvor barnet havde bopæl umiddelbart før  

 bortførelsen eller tilbageholdelsen; og b. disse rettigheder faktisk blev udøvet, enten i fællesskab eller alene,  

 da bortførelsen eller tilbageholdelsen fandt sted, eller ville være blevet  

 udøvet, hvis ikke bortførelsen eller tilbageholdelsen var sket.
 Forældremyndigheden som nævnt i denne artikels litra a kan i første række  

 støttes på loven eller på en retlig eller administrativ afgørelse, men også  

 på aftale, som har retlig gyldighed ifølge loven i den pågældende stat.
Artikel 4 Konventionen skal gælde for ethvert barn, som havde bopæl i en  

 kontraherende stat umiddelbart inden krænkelsen af forældremyndigheden eller  

 samværsretten.
Konventionen skal ophøre med at gælde, når barnet er fyldt 16  

 år.
Artikel 5 I denne konvention skal:
a. »forældremyndighed« omfatte retten til at drage omsorg for  

 barnets person og særlig retten til at bestemme, hvor barnet skal bo; b. »samværsret« omfatte retten til at bringe barnet til et andet  

 sted end dets bopæl for et begrænset tidsrum.
Centralmyndigheder Artikel 6 Enhver kontraherende stat skal udpege en centralmyndighed til at udføre de  

 opgaver, som efter konventionen pålægges sådanne myndigheder.
 Føderale stater, stater med mere end eet retssystem eller stater, som har  

 autonome territoriale organisationer, kan udpege mere end een  

 centralmyndighed og kan angive disse myndigheders territoriale kompetence.  

 Stater, som har udpeget mere end een centralmyndighed, skal angive den  

 centralmyndighed, hvortil anmodninger kan sendes til videregivelse til den  

 kompetente centralmyndighed i den pågældende stat.
Artikel 7 Centralmyndighederne skal samarbejde med hinanden og fremme samarbejdet  

 mellem de kompetente myndigheder i deres respektive stater for at sikre, at  

 børn bliver tilbagegivet umiddelbart og for at opnå de øvrige formål med  

 denne konvention.
 De skal særlig, enten direkte eller gennem mellemled, tage alle passende  

 forholdsregler for at:
a. finde ud af, hvor et ulovligt bortført eller tilbageholdt barn befinder  

 sig; b. hindre, at barnet tager yderligere skade eller at de berørte parters  

 retsstilling forringes ved at tage midlertidige forholdsregler eller ved at  

 sørge for, at der tages sådanne forholdsregler; c. sikre den frivillige tilbagegivelse af barnet eller tilvejebringe en  

 forligsmæssig løsning; d. udveksle oplysninger vedrørende barnets sociale baggrund, hvis dette er  

 ønskeligt; e. fremskaffe generelle oplysninger vedrørende deres egen stats  

 lovgivning, som har forbindelse med anvendelsen af konventionen; f. indlede eller lette gennemførelsen af retlige eller administrative  

 skridt for at få barnet tilbagegivet og, om nødvendigt, træffe  

 foranstaltninger til at gennemføre og sikre en reel udøvelse af  

 samværsretten; g. hvis omstændighederne kræver det, tilvejebringe eller gøre det lettere  

 at opnå retshjælp og anden juridisk bistand, herunder advokatbistand; h. gennemføre sådanne administrative foranstaltninger, som måtte være  

 nødvendige og hensigtsmæssige for at sikre, at barnet tilbagegives i god  

 behold; i. holde hinanden underrettet om, hvordan denne konvention virker og, så  

 vidt muligt, fjerne hindringer for dens anvendelse.
Tilbagegivelse af børn Artikel 8 Enhver person, institution eller anden myndighed, som gør gældende, at et  

 barn er blevet bortført eller tilbageholdt i strid med forældremyndigheden,  

 kan anmode enten centralmyndigheden i den stat, hvor barnet har bopæl, eller  

 centralmyndigheden i enhver anden kontraherende stat om bistand til at sikre,  

 at barnet tilbagegives.
 Anmodningen skal indeholde:
a. oplysninger om identiteten af ansøgeren, barnet og den person, som  

 påstås at have bortført eller tilbageholdt barnet; b. barnets fødselsdato, såfremt oplysning herom er tilgængelig; c. de grunde, som ansøgeren påberåber sig til støtte for sit krav om at få  

 tilbagegivet barnet; d. alle tilgængelige oplysninger om barnets opholdssted og identiteten af  

 den person, som barnet formodes at befinde sig hos.
 Anmodningen kan ledsages af eller suppleres med:
e. en bekræftet genpart af enhver relevant afgørelse eller aftale; f. en attest eller en erklæring, der er bekræftet af en centralmyndighed  

 eller anden kompetent myndighed i den stat, hvor barnet har bopæl, eller af  

 en kompetent person, vedrørende den pågældende stats lovgivning på området; g. andre dokumenter af betydning for sagen.
Artikel 9 Hvis den centralmyndighed, som modtager en anmodning som nævnt i artikel  

 8, har grund til at tro, at barnet befinder sig i en anden kontraherende  

 stat, skal den direkte og uden ophold videresende anmodningen til  

 centralmyndigheden i denne kontraherende stat og underrette den  

 centralmyndighed, der har anmodet om tilbagegivelsen, eller efter  

 omstændighederne ansøgeren herom.
Artikel 10 Centralmyndigheden i den stat, hvor barnet befinder sig, skal træffe eller  

 udvirke at der træffes alle passende foranstaltninger for at opnå frivillig  

 tilbagegivelse af barnet.
Artikel 11 De judicielle eller administrative myndigheder i kontraherende stater skal  

 handle hurtigt i sager om børns tilbagegivelse.
Hvis den pågældende judicielle eller administrative myndighed ikke har  

 truffet nogen beslutning inden seks uger efter den dag, da sagen blev  

 indledt, kan ansøgeren eller centralmyndigheden i modtagerstaten, på eget  

 initiativ eller efter anmodning fra centralmyndigheden i oprindelsesstaten,  

 bede om en redegørelse for årsagerne til forsinkelsen.
Hvis  

 centralmyndigheden i modtagerstaten modtager et svar, skal myndigheden  

 videresende svaret til centralmyndigheden i oprindelsesstaten eller, efter  

 omstændighederne, til ansøgeren.
Artikel 12 Hvis et barn er blevet ulovligt bortført eller tilbageholdt som angivet i  

 artikel 3, og hvis der, da sagen blev indledt ved den judicielle eller  

 administrative myndighed i den kontraherende stat, hvor barnet befinder sig,  

 er gået mindre end eet år fra den dag, da den ulovlige bortførelse eller  

 tilbageholdelse fandt sted, skal den pågældende myndighed bestemme, at barnet  

 straks skal gives tilbage.
 Også i de tilfælde, hvor sagen er blevet indledt efter udløbet af den  

 periode på et år, der er nævnt i foregående stykke, skal den judicielle eller  

 administrative myndighed bestemme, at barnet skal gives tilbage, medmindre  

 det godtgøres, at barnet er faldet til i sine nye omgivelser.
 Hvis den judicielle eller administrative myndighed i modtagerstaten har  

 grund til at tro, at barnet er blevet bortført til en anden stat, kan den  

 afslutte sagen eller afvise anmodningen om tilbagegivelse af barnet.
Artikel 13 Uanset bestemmelserne i den foregående artikel, har den judicielle eller  

 administrative myndighed i modtagerstaten ikke pligt til at bestemme, at  

 barnet skal tilbagegives, hvis den person, institution eller anden myndighed,  

 som modsætter sig tilbagegivelsen, godtgør at:
a. den person, institution eller anden myndighed, som drog omsorg for  

 barnets person, ikke faktisk udøvede forældremyndigheden, da bortførelsen  

 eller tilbageholdelsen fandt sted, eller havde samtykket i eller  

 efterfølgende affundet sig med bortførelsen eller tilbageholdelsen; eller b. der er en alvorlig risiko for, at tilbagegivelsen vil udsætte barnet  

 for fysisk eller psykisk skade eller på anden måde sætte barnet i en  

 situation, som det ikke bør tåle.
 Den judicielle eller administrative myndighed kan også nægte at  

 tilbagegive barnet, hvis den finder, at barnet modsætter sig tilbagegivelsen,  

 og at barnet har nået en sådan alder og modenhedsgrad, at der bør tages  

 hensyn til barnets mening.
 Når de judicielle eller administrative myndigheder overvejer de forhold,  

 der er nævnt i denne artikel, skal de tage hensyn til de oplysninger  

 vedrørende barnets sociale baggrund, som fremskaffes af centralmyndigheden  

 eller en anden kompetent myndighed i den stat, hvor barnet har bopæl.
Artikel 14 Når de judicielle eller administrative myndigheder i modtagerstaten  

 undersøger, om der foreligger en ulovlig bortførelse eller tilbageholdelse  

 som angivet i artikel 3, kan de tage direkte hensyn til loven og retlige  

 eller administrative afgørelser i den stat, hvor barnet har bopæl, hvad enten  

 de formelt anerkendes eller ej, uden at anvende de særlige procedurer, som  

 ellers skulle have været anvendt for at føre bevis for indholdet af den  

 pågældende lov eller for anerkendelse af udenlandske afgørelser.
Artikel 15 De judicielle eller administrative myndigheder i en kontraherende stat  

 kan, inden de træffer beslutning om barnets tilbagegivelse, anmode om, at  

 ansøgeren fremskaffer en afgørelse eller anden erklæring fra myndighederne i  

 den stat, hvor barnet har bopæl, om, at bortførelsen eller tilbageholdelsen  

 var ulovlig som angivet i artikel 3, hvis en sådan afgørelse eller erklæring  

 kan opnås i den pågældende stat.
Centralmyndighederne i de kontraherende  

 stater skal så vidt muligt hjælpe ansøgere med at indhente en sådan afgørelse  

 eller erklæring.
Artikel 16 Efter at de judicielle eller administrative myndigher i den kontraherende  

 stat, hvortil barnet er blevet bortført, eller hvori det tilbageholdes, har  

 fået meddelelse om, at der foreligger en ulovlig bortførelse eller  

 tilbageholdelse som angivet i artikel 3, kan de ikke træffe afgørelse i en  

 sag om forældremyndigheden, før det er bestemt, at barnet ikke skal gives  

 tilbage i medfør af denne konvention, eller medmindre en anmodning efter  

 konventionen ikke indgives inden for en rimelig tid efter, at meddelelsen er  

 modtaget.
Artikel 17 Den omstændighed, at en afgørelse om forældremyndighed er blevet truffet  

 eller kan anerkendes i modtagerstaten, kan ikke alene danne grundlag for at  

 nægte at tilbagegive et barn i medfør af denne konvention, men de judicielle  

 eller administrative myndigheder i modtagerstaten kan tage hensyn til  

 begrundelsen for afgørelsen ved anvendelsen af denne konvention.
Artikel 18 Bestemmelserne i dette kapitel begrænser ikke en judiciel eller  

 administrativ myndigheds kompetence til når som helst at bestemme, at barnet  

 skal tilbagegives.
Artikel 19 En afgørelse om tilbagegivelse af barnet i medfør af denne konvention skal  

 ikke anses for en realitetsafgørelse om noget forældremyndighedsspørgsmål.
Artikel 20 Tilbagegivelse af barnet efter bestemmelserne i artikel 12 kan nægtes,  

 såfremt det ikke ville være foreneligt med grundlæggende principper i den  

 anmodede stat til beskyttelse af menneskelige friheder og rettigheder.
Samværsret Artikel 21 En anmodning om, at der træffes foranstaltninger med henblik på at  

 tilrettelægge samværsretten eller sikre, at samværsretten kan udøves, kan  

 indgives til centralmyndighederne i de kontraherende stater på samme måde som  

 en anmodning om tilbagegivelse af et barn.
Centralmyndighederne er gennem de bestemmelser om samarbejde, som er  

 fastsat i artikel 7, forpligtet til at virke for, at samværsretten kan udøves  

 under rolige forhold og under opfyldelse af de bestemmelser, der måtte være  

 truffet om udøvelsen af retten.
Centralmyndighederne skal tage skridt til så  

 vidt muligt at fjerne alle hindringer for udøvelsen af samværsretten.
 Centralmyndighederne kan, enten direkte eller gennem mellemled, tage  

 initiativ til eller bistå med sagsanlæg med henblik på at tilrettelægge eller  

 sikre respekt for samværsretten og de bestemmelser, der måtte gælde for  

 udøvelsen af retten.
Almindelige bestemmelser Artikel 22 Ingen sikkerhed, pant eller depositum af nogen art skal kunne kræves for  

 at sikre betaling af omkostninger og udgifter i forbindelse med de judicielle  

 eller administrative skridt, der falder inden for rammerne af denne  

 konvention.
Artikel 23 Ingen legalisering eller lignende formalitet skal kunne kræves i  

 sammenhæng med denne konvention.
Artikel 24 Enhver anmodning, meddelelse eller andet dokument, som sendes til  

 centralmyndigheden i modtagerstaten, skal affattes på originalsproget og skal  

 ledsages af en oversættelse til modtagerstatens officielle sprog eller et af  

 dens officielle sprog eller, hvis det ikke er muligt, en oversættelse til  

 fransk eller engelsk.
 En kontraherende stat kan dog ved at tage forbehold i overensstemmelse med  

 artikel 42 modsætte sig anvendelsen af enten fransk eller engelsk, men ikke  

 begge, i enhver anmodning, meddelelse eller andet dokument, som sendes til  

 dens centralmyndighed.
Artikel 25 Statsborgere i kontraherende stater og personer, som har bopæl i disse  

 stater, skal i sager vedrørende anvendelsen af denne konvention have ret til  

 retshjælp og juridisk rådgivning i enhver anden kontraherende stat på samme  

 vilkår, som hvis de selv var statsborgere i og havde bopæl i staten.
Artikel 26 Enhver centralmyndighed skal selv bære sine egne omkostninger ved  

 anvendelsen af denne konvention.
Centralmyndighederne og andre offentlige myndigheder i de kontraherende  

 stater må ikke kræve nogen afgift i forbindelse med anmodninger, der er  

 indgivet i medfør af denne konvention.
Særlig skal de ikke kunne kræve  

 betaling af ansøgeren for omkostninger og udgifter ved sagens behandling  

 eller for eventuelle omkostninger i forbindelse med advokatbistand.
De kan  

 dog kræve betaling af de udgifter, som er opstået eller forventes at opstå i  

 forbindelse med gennemførelsen af selve tilbagegivelsen af barnet.
 En kontraherende stat kan dog ved at tage forbehold i overensstemmelse med  

 artikel 42 erklære, at den ikke skal være forpligtet til at bære nogen af de  

 omkostninger, der er nævnt i det foregående stykke, og som hidrører fra  

 advokatbistand eller fra retshandlinger, undtagen når disse omkostninger kan  

 dækkes af statens fri proces- og retshjælpsordninger.
 Når en judiciel eller administrativ myndighed træffer bestemmelse om  

 tilbagegivelse af et barn eller om samværsret, kan den, hvis det er rimeligt,  

 pålægge den person, som har bortført eller tilbageholdt barnet, eller som har  

 hindret udøvelsen af samværsretten, at betale nødvendige udgifter, der er  

 afholdt af ansøgeren eller på dennes vegne, herunder rejseudgifter,  

 omkostninger, der er afholdt, eller betalinger, der er foretaget, for at  

 finde barnet, omkostninger til ansøgerens juridiske repræsentant samt  

 udgifter ved tilbagegivelsen af barnet.
Artikel 27 Hvis det er åbenbart, at denne konventions betingelser ikke er opfyldt,  

 eller at anmodningen iøvrigt ikke er velbegrundet, har en centralmyndighed  

 ikke pligt til at modtage anmodningen.
I sådanne tilfælde skal  

 centralmyndigheden straks underrette ansøgeren eller, efter omstændighederne,  

 den centralmyndighed, hvorigennem anmodningen blev indgivet, om begrundelsen  

 herfor.
Artikel 28 En centralmyndighed kan kræve, at anmodningen ledsages af en skriftlig  

 fuldmagt, der bemyndiger den til at handle på ansøgerens vegne eller til at  

 udpege en repræsentant dertil.
Artikel 29 Denne konvention skal ikke være til hinder for, at nogen person,  

 institution eller anden myndighed, som gør gældende, at der er sket krænkelse  

 af forældremyndigheden eller samværsretten som angivet i artikel 3 eller 21,  

 indgiver anmodning direkte til en kontraherende stats judicielle eller  

 administrative myndigheder, uanset om bestemmelserne i denne konvention  

 anvendes eller ikke.
Artikel 30 Enhver anmodning, der indgives til centralmyndighederne eller direkte til  

 de judicielle eller administrative myndigheder i en kontraherende stat i  

 overensstemmelse med bestemmelserne i denne konvention, skal sammen med  

 dokumenter og andre oplysninger, som vedlægges eller stilles til rådighed af  

 en centralmyndighed, kunne fremlægges for domstolene og de administrative  

 myndigheder i de kontraherende stater.
Artikel 31 I forhold til en stat, som vedrørende spørgsmål om forældremyndighed har  

 to eller flere retssystemer, som anvendes inden for forskellige territoriale  

 enheder, skal:
a. enhver henvisning til bopæl i den pågældende stat forstås som en  

 henvisning til bopælen i en territorial enhed i denne stat; b. enhver henvisning til loven i bopælsstaten forstås som en henvisning  

 til loven i den territoriale enhed i den stat, hvor barnet har bopæl.
Artikel 32 I forhold til en stat, som i sager om forældremyndighed har to eller flere  

 retssystemer, som er anvendelige på forskellige grupper af personer, skal  

 enhver henvisning til loven i den pågældende stat forstås som en henvisning  

 til det retssystem, som følger af loven i denne stat.
Artikel 33 En stat, hvor forskellige territoriale enheder har deres egne retsregler  

 om forældremyndighed, skal ikke have pligt til at anvende denne konvention i  

 tilfælde, hvor en stat med eet retssystem ikke ville være forpligtet dertil.
Artikel 34 Denne konvention skal i sager inden for dens anvendelsesområde have  

 fortrin frem for »Konventionen af 5. oktober 1961 om kompetence og  

 anvendelig lov med hensyn til beskyttelse af mindreårige« i forhold  

 mellem parter, der er deltagere i begge konventioner.
I øvrigt skal denne  

 konvention ikke begrænse anvendelsen af en international overenskomst, som er  

 gældende imellem oprindelsesstaten og modtagerstaten, eller andre retsregler  

 i modtagerstaten, som har til formål at sikre tilbagegivelse af et barn, som  

 ulovligt er blevet bortført eller tilbageholdt, eller at tilrettelægge  

 samværsret.
Artikel 35 Denne konvention skal mellem kontraherende stater kun finde anvendelse for  

 så vidt angår ulovlige bortførelser eller tilbageholdelser, som finder sted  

 efter dens ikrafttræden i de pågældende stater.
 Hvis en erklæring er afgivet i medfør af artikel 39 eller 40, skal  

 henvisningen i foregående stykke til en kontraherende stat forstås som en  

 henvisning til den territoriale enhed eller de territoriale enheder, som  

 denne konvention gælder for.
Artikel 36 Intet i denne konvention skal være til hinder for, at to kontraherende  

 stater, for at begrænse de restriktioner, der måtte gælde for tilbagegivelse  

 af et barn, indbyrdes aftaler at se bort fra sådanne bestemmelser i denne  

 konvention, som måtte indebære sådanne restriktioner.
Afsluttende bestemmelser Artikel 37 Konventionen er åben for undertegnelse af de stater, der var medlemmer af  

 Den internationale privatretlige Haagerkonference på tidspunktet for dens 14.  

 samling.
 Den skal ratificeres, accepteres eller godkendes, og ratifikations-,  

 accept- eller godkendelsesinstrumenterne skal deponeres i udenrigsministeriet  

 i Kongeriget Nederlandene.
Artikel 38 Enhver anden stat kan tiltræde konventionen.
 Tiltrædelsesinstrumentet skal deponeres i udenrigsministeriet i Kongeriget  

 Nederlandene.
 Konventionen træder i kraft for en stat, som tiltræder, den første dag i  

 den tredie kalendermåned efter deponeringen af tiltrædelsesinstrumentet.
Tiltrædelsen får alene virkning i forholdet mellem den stat, som har  

 tiltrådt, og de kontraherende stater, som har afgivet erklæring om deres  

 accept af tiltrædelsen.
En sådan erklæring skal også afgives af enhver  

 medlemsstat, som ratificerer, accepterer eller godkender konventionen efter  

 tiltrædelsen.
Erklæringen skal deponeres i udenrigsministeriet i Kongeriget  

 Nederlandene; dette ministerium sender ad diplomatisk vej en bekræftet  

 genpart til hver af de kontraherende stater.
 Konventionen træder i kraft mellem en stat, som tiltræder, og en stat, som  

 har erklæret sin accept af tiltrædelsen, den første dag i den tredie  

 kalendermåned efter deponeringen af erklæringen om accept.
Artikel 39 En stat kan i forbindelse med undertegnelsen, ratifikationen, godkendelsen  

 eller tiltrædelsen erklære, at konventionen skal udvides til at gælde for  

 alle de territorier, for hvis internationale anliggender den er ansvarlig,  

 eller for et eller flere af dem.
En sådan erklæring får virkning fra det  

 tidspunkt, konventionen træder i kraft for vedkommende stat.
 En sådan erklæring, såvel som enhver efterfølgende udvidelse, skal  

 meddeles udenrigsministeriet i Kongeriget Nederlandene.
Artikel 40 En kontraherende stat, som består af to eller flere territoriale enheder  

 med forskellige retssystemer angående spørgsmål, der er omfattet af denne  

 konvention, kan ved undertegnelsen, ratifikationen, accepten, godkendelsen  

 eller tiltrædelsen erklære, at denne konvention skal udvides til at gælde for  

 alle dens territoriale enheder eller et eller flere af dem, og kan når som  

 helst ændre sin erklæring ved at afgive en ny erklæring.
 Enhver sådan erklæring skal meddeles udenrigsministeriet i Kongeriget  

 Nederlandene og skal udtrykkeligt angive, hvilke territoriale enheder  

 konventionen skal gælde for.
Artikel 41 Hvis en kontraherende stat har en styreform, hvorefter den udøvende,  

 dømmende og lovgivende magt er fordelt mellem centrale og andre myndigheder i  

 staten, skal en undertegnelse, ratifikation, accept, godkendelse eller  

 tiltrædelse af denne konvention eller en erklæring i medfør af artikel 40  

 ikke medføre nogen ændring af den interne magtfordeling i staten.
Artikel 42 Enhver stat kan, senest ved ratifikationen, accepten, godkendelsen eller  

 tiltrædelsen eller når den afgiver erklæring i medfør af artikel 39 eller 40,  

 tage det ene eller begge de forbehold, som er nævnt i artikel 24 og artikel  

 26, stk. 3. Ingen andre forbehold er tilladt.
 Enhver stat kan når som helst tilbagekalde et forbehold, den har taget.  

 Tilbagekaldelsen skal meddeles udenrigsministeriet i Kongeriget Nederlandene.
 Forbeholdet ophører med at gælde den første dag i den tredie  

 kalendermåned, efter at den meddelelse, som er nævnt i foregående stykke, er  

 givet.
Artikel 43 Konventionen træder i kraft den første dag i den tredie kalendermåned,  

 efter deponeringen af det tredie ratifikations-, accept-, godkendelses- eller  

 tiltrædelsesinstrument, der er nævnt i artikel 37 og 38.
 Derefter skal konventionen træde i kraft:
1. for enhver stat, som senere ratificerer,  

 accepterer, godkender eller tiltræder konventionen, den første dag i den  

 tredie kalendermåned efter deponeringen af ratifikations-, accept-,  

 godkendelses- eller tiltrædelsesinstrumentet; 2. for ethvert territorium eller enhver territorial  

 enhed, som konventionen er blevet udvidet til at gælde for efter artikel 39  

 eller 40, den første dag i den tredje kalendermåned efter udløbet af den  

 periode, som er angivet i de nævnte artikler.
Artikel 44 Konventionen skal gælde i 5 år fra den dag, den træder i kraft efter  

 artikel 43. Dette gælder også for stater, der senere har ratificeret,  

 accepteret, godkendt eller tiltrådt konventionen.
 Konventionen fornyes stiltiende for 5 år ad gangen, medmindre den opsiges.
Enhver opsigelse skal mindst 6 måneder før femårsperiodens udløb meddeles  

 udenrigsministeriet i Kongeriget Nederlandene.
Opsigelsen kan begrænses til  

 enkelte af de territorier, som konventionen gælder for.
 Opsigelsen har kun virkning i forhold til den stat, som har afgivet den.  

 Konventionen forbliver i kraft for de andre kontraherende stater.
Artikel 45 Udenrigsministeriet i Kongeriget Nederlandene skal underrette konferencens  

 medlemsstater og de stater, som har tiltrådt konventionen efter artikel 38,  

 om:
1. undertegnelser, ratifikationer, accepter og  

 godkendelser som nævnt i artikel 37; 2. tiltrædelser som nævnt i artikel 38; 3. datoen for konventionens ikrafttræden efter artikel  

 43; 4. udvidelser som nævnt i artikel 39; 5. erklæringer som nævnt i artikel 38 og 40; 6. forbehold som nævnt i artikel 24 og 26, stk. 3, og  

 tilbagekaldelser som nævnt i artikel 42; 7. opsigelser som nævnt i artikel 44.
 Til BEKRÆFTELSE HERAF har undertegnede, der er behørigt bemyndigede  

 dertil, undertegnet denne konvention.
UDFÆRDIGET i Haag den 25. oktober 1980 på engelsk og fransk, idet begge  

 tekster har samme gyldighed, i eet eksemplar, som skal deponeres i den  

 nederlandske regerings arkiver, og hvoraf en bekræftet genpart sendes ad  

 diplomatisk vej til hver af de stater, som var medlemmer af Den  

 internationale privatretlige Haagerkonference på tidspunktet for dens 14.  

 samling.
Følgende lande har ratificeret, accepteret eller godkendt  

 konventionen på de anførte datoer:
 Nedennævnte lande har ved ratifikationen, accepten, godkendelsen eller  

 tiltrædelsen taget forbehold og afgivet erklæringer som følger:
Frankrig 1. I henhold til art. 6, stk. 1, er som central  

 myndighed udpeget: Le Ministere de la Justice, Bureau de l'Entraide  

 Judiciaire Internationale, 13 Place Vendome, 75001 Paris, France.
 2. I henhold til art. 42, jfr. art. 24, stk. 2, vil  

 man kun behandle anmodninger på fransk eller bilagt en oversættelse til  

 fransk.
 3. I henhold til art. 42, jfr. art. 26, stk. 3, vil  

 man bære omkostninger, der er nævnt i art. 26, stk. 2, hvis de kan dækkes af  

 den franske retshjælpsordning.
 4. I henhold til art. 39 skal konventionen gælde for  

 hele den franske republiks territorium.
Canada Der er udstedt erklæring om, at man ikke vil være forpligtet til at bære  

 nogen af de omkostninger, der hidrører fra advokatbistand eller fra  

 retshandlinger, undtagen når disse omkostninger kan dækkes af statens  

 retshjælpsordninger (jfr. art. 26, stk. 3).
 I henhold til art. 6, stk. 2, har Canada udpeget følgende centrale  

 myndigheder:
For the Federal Government: Minister of Justice and Attorney General of  

 Canada as represented by: Domestic Legal Services, Department of External  

 Affairs (JDS), Tower C, 7th Floor, Lester B.
Pearson Building, 125 Sussex  

 Drive, Ottawa, Ontario K1A OG2.
 For provinsen Alberta: Attorney General of Alberta, Director, Family Law,  

 6th Floor, JE Brownlee Building, 10365 - 97th Street, Edmonton, Alberta T5J  

 3WJ.
 For provinsen British Columbia: Ministry of Attorney General, Legal  

 Services Branch, 1301 - 865 Hornby Street, Vancouver, British Columbia, V6Z  

 2H4.
 For provinsen Manitoba: Department of Justice, Family Law Branch, 4th  

 Floor, 405 Broadway, Winnipeg, Manitoba R3C 3L6.
 For provinsen New Brunswick: Attorney General of New Brunswick, PO Box  

 6000, Room 551, Centennial Building, Fredericton, New Brunswick, E3B 5HI.
 For provinsen Newfoundland: Attorney General of Newfoundland, 5th Floor,  

 Confederation Building, Prince Philip Drive, St John's, Newfoundland, A1C  

 5T7.
 For provinsen Nova Scotia: Attorney General of Nova Scotia, 5151 George  

 Street, Suite 900, PO Box 7, Halifax, Nova Scotia B3J 2L6.
 For provinsen Ontario: Crown Law Office - Civil, Ministry of the Attorney  

 General, 8th Floor, 720 Bay Street, Toronto, Ontario M5G 2K1.
For provinsen Prince Edward Island: Deputy Minister, Department of  

 Justice, 105 Rochford Street, PO Box 2000, Charlottetown, P.E.I.
C1A 7N8.
 For provinsen Quebec: Direction geenerale des affaires juridiques,  

 Ministere de la Justice du Quebec, 1200 route de l'Eglise, 5e eetage,  

 Sainte-Foy, Quebec, G1V 4M1.
 For provinsen Saskatchewan: Department of Justice, Policy, Planning and  

 Evaluation Branch, Public Law and Policy Division, 1874 Scarth Street,  

 Regina, Saskatchewan S4P 3V7.
 For the Northwest Territories: Minister of Justice of the Northwest  

 Territories, Legal Division, PO Box 1320, Yellowknife, Northwest Territories,  

 Canada X1A 2L9.
 For the Yukon Territory: Deputy Minister of Justice, PO Box 2703,  

 Whitehorse, Yukon Y1A 2C6.
Portugal I henhold til art. 6 har Portugal som central myndighed udpeget:  

 Direccao-Geral dos Servicos, Tutelares de Menores, Ministerio da Justica,  

 Avenida Almirante Reis, 101, 1197 Lisboa Codex.
Schweiz I henhold til art. 6 har Schweiz som central myndighed udpeget: Office  

 federal de la Justice, Autorite centrale en matiere d'enlevement  

 international d'enfants, 3003 Berne.
Det Forenede Kongerige Storbritannien og Nordirland I henhold til bestemmelserne i konventionens art. 42 er der udstedt  

 erklæring om, at man ikke vil være forpligtet til at bære nogen af de  

 omkostninger, der er henvist til i art. 26, stk. 2, som hidrører fra  

 advokatbistand eller fra retshandlinger, undtagen når disse omkostninger kan  

 dækkes af statens fri proces- og retshjælpsordninger.
I henhold til art. 39, stk. 1, er der udstedt erklæring om, at  

 konventionen kun skal gælde for Det Forenede Kongerige Storbritannien og  

 Nordirland, og at man senere vil udstede erklæring om de territorier, for  

 hvilke konventionen skal udvides til at gælde.
Pr. 1. september 1991 gælder  

 konventionen for Isle of Man.
 I henhold til art. 6, stk. 1, er som central myndighed udpeget:
 For England og Wales: The Lord Chancellor's Department, Trevelyan House,  

 30 Great Peter Street, London SW1P 2BY.
 For Nordirland: Northern Ireland Court Service, Windsor House, 9-15  

 Bedford Street, Belfast BT2 7LT.
 For Skotland: Office of the Secretary of State for Scotland, Scottish  

 Courts Administration, 26/27 Royal Terrace, Edinburgh EH7 5AH.
Luxembourg har erklæret, at man ikke vil være forpligtet til at bære nogen af de  

 omkostninger, der omtales i konventionens art. 26, stk. 2, nemlig  

 omkostninger, der hidrører fra advokatbistand eller fra retshandlinger,  

 undtagen når disse omkostninger kan dækkes af Luxembourgs fri proces- og  

 retshjælpsordninger.
 I henhold til art. 6, stk. 1, er som central myndighed udpeget: Le  

 Procureur Geeneral d'Etat, Palais de Justice, Boite postale 15, L-2010  

 Luxembourg.
Australien Under henvisning til art. 40 er der fremsat erklæring om, at konventionen  

 kun skal gælde i de australske stater og territorier på hovedlandet.
 I henhold til art. 6 har Australien som centrale myndigheder udpeget:
 Commonwealth Central Authority: The Secretary, Attorney-General's  

 Department, National Circuit, Barton, A.C.T. 2600.
 Queensland: Director, Department of Children's Services, Queensland.
 Northern Territory: Secretary, Department of Community Development,  

 Northern Territory.
 Victoria: Director-General, Department of Community Services, Victoria.
 New South Wales: Director-General, Department of Youth and Community  

 Services, New South Wales.
 Tasmania: Director for Community Welfare, Department for Community  

 Welfare, Tasmania.
 Western Autralia: Commissioner, Western Australian Police Department,  

 Western Australia.
 South Australia: Commissioner, South Australian Police Department, South  

 Australia.
 Australian Capital Territory: Director of Welfare, Department of  

 Territories, Australian Capital Territory.
Spanien I henhold til art. 6 har Spanien som central myndighed udpeget: Secretaria  

 General Tecnica del Ministerio de Justicia, San Bernardo 45, 28015 Madrid.
USA Forbehold:
 1. I henhold til artiklerne 24, stk. 2, og 42 skal  

 alle anmodninger, meddelelser og andre dokumenter sendt til USA's centrale  

 myndighed være bilagt en oversættelse til engelsk.
 2. I henhold til art. 26, stk. 3, erklærer USA, at man  

 ikke vil være forpligtet til at bære nogen af de omkostninger eller udgifter,  

 der hidrører fra advokatbistand eller fra retshandlinger i forbindelse med  

 bestræbelserne for at sende børn tilbage fra USA i henhold til konventionen,  

 undtagen når disse omkostninger eller udgifter kan dækkes af en  

 retshjælpsordning.
 USA har som central myndighed ifølge art. 6 udpeget Office of Citizens  

 Services (CA/OCS/CCS), Room 4817, Department of State, Washington, D.C.  

 20520.
Østrig I henhold til art. 6, stk. 1, har Østrig som central myndighed udpeget:  

 Bundesministerium fur Justiz, Abteilung I 10, Postfach 63, A-1016 Vienna.
Norge 1. I henhold til artiklerne 24 og 42 vil den centrale  

 myndighed ikke acceptere anmodninger, meddelelser eller andre dokumenter på  

 fransk.
 2. I henhold til artiklerne 26 og 42 er der fremsat  

 erklæring om, at man ikke vil være forpligtet til at bære nogen af de  

 omkostninger, der hidrører fra advokatbistand eller fra retshandlinger,  

 undtagen når disse omkostninger kan dækkes af loven af 13. juni 1980 om fri  

 retshjælp.
 I henhold til art. 6, stk. 1, har Norge som central myndighed udpeget:  

 Justitsdepartementet, Retshjelpskontoret, Postbox 8005 dep., 0030 Oslo 1.
Sverige I henhold til art. 42 og art. 26 er der fremsat erklæring om, at man ikke  

 vil være forpligtet til at bære nogen af de omkostninger, der er nævnt i art.  

 26, stk. 2, og som hidrører fra advokatbistand eller fra retshandlinger,  

 undtagen når disse omkostninger kan dækkes af svenske regler for retshjælp.
 I henhold til art. 6 har Sverige som central myndighed udpeget:  

 Utrikesdepartementet, Box 16121, 10323 Stockholm.
Nederlandene Nederlandene har meddelt, at konventionen skal gælde for det europæiske  

 kongerige.
 I henhold til art. 42 er der udstedt erklæring om, at man ikke vil være  

 forpligtet til at bære nogen af de omkostninger, der hidrører fra  

 advokatbistand eller fra retshandlinger, undtagen når disse omkostninger kan  

 dækkes af statens fri proces- og retshjælpsordninger (jfr. art. 26, stk. 3).
 I henhold til art. 6, stk. 1, har Nederlandene som central myndighed  

 udpeget: Ministerie van Justitie, Hoofd Afdeling Staats- en Strafrecht,  

 Afdeling Internationale Rechtshulp, Schedeldoekshaven 100, Postbus 20301,  

 2500 EB the Hague.
Forbundsrepublikken Tyskland Der blev ved ratifikationen udstedt erklæring om, at konventionen også  

 skulle gælde for Vestberlin og under henvisning til art. 26, stk. 3, taget  

 forbehold om, at man ikke vil være forpligtet til at bære nogen af de  

 omkostninger, der er nævnt i art. 26, stk. 2, og som hidrører fra  

 advokatbistand eller retshandlinger, undtagen når disse omkostninger kan  

 dækkes af statens fri proces- og retshjælpsordninger.
 I henhold til art. 24, stk. 1, går Forbundsrepublikken Tyskland ud fra, at  

 anmodninger fra andre kontraherende lande sædvanligvis vedlægges en  

 oversættelse til tysk.
 I henhold til art. 6, stk. 1, har Forbundsrepublikken Tyskland som central  

 myndighed udpeget: Der Generalbundesanwalt beim Bundesgerichtshof - Zentrale  

 Behørde nach dem SorgerechtsubereinkommensAusfuhrungsgesetz, Postfach 11 06  

 29, D-1000 Berlin 11, Federal Republic of Germany.
Argentina I henhold til art. 6, stk. 1, har Argentina som central myndighed udpeget:  

 Ministerio de Relaciones Exteriores y Culto, Direccion de Asuntos Jur\dicos.
Danmark I henhold til art. 39, stk. 1, har Danmark erklæret, at konventionen ikke  

 skal gælde for Færøerne og Grønland.
I henhold til art. 42, stk. 1, er der fremsat erklæring om, I henhold til art. 6, stk. 1, har Danmark som central myndighed udpeget:  

 Justitsministeriet, Civilretsdirektoratet, Æbeløgade 1, 2100 København Ø.
Ikke-medlemslande Ungarn Som central myndighed er udpeget: The Ministry of Justice, Szalay utca 16,  

 PO Box 54, 1363 Budapest.
Belize har forbeholdt sig, at anmodninger til den centrale myndighed skal  

 vedlægges en oversættelse til engelsk.
 Endvidere har man meddelt, at man ikke vil være forpligtet til at bære  

 nogen af de omkostninger, der hidrører fra advokatbistand eller fra  

 retshandlinger, undtagen når disse omkostninger kan dækkes af statens fri  

 proces- og retshjælpsordninger.
 Som central myndighed er udpeget: Ministry of Social Services and  

 Community Development, Belmopan, Belize.
New Zealand Der er i henhold til art. 24 og art. 42 udstedt erklæring om, at alle  

 anmodninger, meddelelser eller andre dokumenter sendt til den centrale  

 myndighed skal være på engelsk eller vedlagt en oversættelse til engelsk.
I henhold til art. 26 og art. 42 har New Zealand meddelt, at man ikke vil  

 være forpligtet til at bære nogen af de omkostninger, der er nævnt i art. 26,  

 stk. 2, og som hidrører fra advokatbistand eller fra retshandlinger, undtagen  

 når disse omkostninger kan dækkes af statens fri proces- og  

 retshjælpsordninger.
Konventionen trådte i medfør af art. 43 i kraft for  

 Danmark den 1. juli 1991. For så vidt angår ikke-medlemslande træder  

 konventionen i kraft mellem Danmark og New Zealand den 1. oktober 1991.
