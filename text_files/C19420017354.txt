I Skrivelse af 20. Januar 1942 har Hr.
Politidirektøren forespurgt,  

 hvorvidt Bestemmelsen i sidste Pkt. i Justitsministeriets Cirkulære Nr. 262  

 af 14. December 1932, angaaende Afsoning af Bøder m. v., hvorefter ingen Del  

 af en under Straffelovens § 55 faldende Bøde kan anses for betalt, naar  

 paabegyndt Afsoning afbrydes inden Forløbet af 2 Dage, tillige finder  

 Anvendelse paa Bøder af den i Straffelovens § 54 omhandlede Art.
 Foranlediget heraf skal man meddele, at det efter Justitsministeriets  

 Formening maa følge af Straffelovens § 54, Stk. 1, sidste Pkt., jfr. ogsaa  

 Stk. 3, 1. Pkt., og § 55, at Forvandlingsstraffen aldrig maa være under 2  

 Dage, og at en Afsoning, der afbrydes inden 2 Dages Forløb, ikke kan tages i  

 Betragtning som Forvandlingsstraf og følgelig ikke kan medføre, at nogen Del  

 af Bøden kan anses for afsonet.
 Det tilføjes, at Domfældte i Medfør af Retsplejelovens § 998 kan forlange  

 Spørgsmaalet forelagt for Retten.
