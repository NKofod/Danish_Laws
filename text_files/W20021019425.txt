Landsskatteretskendelse af 19. november 2002 vedr.
Underskud  

 af virksomhed  kommanditist  fradrag - renter A klager for indkomstårene 1996 og 1997 over, at de stedlige  

 skattemyndigheder ikke har godkendt underskud vedrørende B K/S samt for  

 indkomståret 1997 tillige over, at fradrag for renteudgifter i virksomhed  

 ikke  

 er godkendt.
Det fremgår af sagen, at C A/S ved brev af 30. december 1996  

 overfor klageren bekræftede dennes tegning af 1 ud af i alt 15  

 kommanditandele  

 i B K/S.
Der var i alt 9 kommanditister.
 I en redegørelse af 23. april 1997 har en kommunal  

 skattemyndighed foretaget en foreløbig gennemgang af projekter udbudt af C  

 A/S.
 Det fremgår bl.a. af denne gennemgang, at C A/S har etableret en  

 række kommanditselskaber, der alle bærer navnet C  

    

  

 - + en tilføjelse - K/S, herunder det i sagen  

 omhandlede B K/S, indregistreret hos Erhvervs- og Selskabsstyrelsen i oktober  

 1995. Alle kommanditselskaberne har C A/S som komplementar- og  

 administrationsselskab.
 Ifølge aftale om køb af licens dateret den 27. december 1995  

 købte B K/S hos det irske selskab D Ltd. en 10-brugerlicens til afvikling af  

 en  

 elektronisk fly- og rutemanual til brug for flyvning i Belgien og Luxemburg.  

 D Ltd. forpligtede sig ifølge købsaftalen sig til at levere og videreudvikle  

 edbsoftwaren til fly- og rutemanualen således, at en "version 1.1"  

 skulle leveres ultimo 1995, "version 1.x " leveres i 1996 og den  

 endelige og færdigudviklede "version 2.x" i 1997. Købsprisen på  

 826.264 USD skulle betales i 3 rater 45 dage efter levering.
Aftalen er indgået i Danmark, og er på vegne af D Ltd.  

 underskrevet af E.
På vegne af B K/S er aftalen indgået af F.
Disse to nævnte  

 personer har efter det oplyste familiemæssige relationer til hinanden.
De irske skattemyndigheder har efter forespørgsel fra Told- og  

 Skattestyrelsen oplyst, at det irske selskab D Ltd. er et såkaldt "non  

 resident" selskab, der ikke er fuldt skattepligtig til Irland og  

 muligvis  

 slet ikke er skattepligtigt til nogen stat.
Selskabet har ikke opfyldt  

 stedlige  

 lovkrav om indgivelse af regnskaber til den irske Erhvervs- og  

 Selskabsstyrelse  

 og oplysninger om ledelse og kontrol til de irske skattemyndigheder.
Det fremgår af telefax af 28. juli 1995 fra en professionel  

 selskabsformidler på Isle of Man til en hr.
G, at det koster 1.615 britiske  

 pund at få etableret et irsk non resident-selskab samt at få skaffet  

 selskabet  

 en ledelse på 2 personer, som påkrævet ifølge den irske lovgivning.
 Endvidere fremgår af dokumenter fra formidleren, at "D  

    

  

 Ltd." er registreret den 31. maj 1995  

 som "company no. xxx".
Der er yderligere indgået en forhandleraftale mellem  

 kommanditselskaberne og komplementarselskabet C A/S, der er dateret samme  

 dato  

 som licenskøbsaftalen mellem det irske selskab og kommanditselskaberne den  

 27.  

 december 1995. Ifølge forhandleraftalen skulle komplementarselskabet på  

 kommanditselskabernes vegne forestå salg og markedsføring af edb-softwaren  

 til  

 flymanualen.
Komplementarselskabet garanterede at ville tilføre  

 kommanditselskaberne  

 en omsætning svarende til 5,43 % af den oprindelige købspris for softwaren.
Endvidere foreligger en intern skrivelse fremkommet ved  

 ransagning foretaget af rigspolitichefens rejseafdeling den 5. februar 1997  

 fra  

 G til ledelsen bag C-projektet.
Brevet er stilet til H, I og K.
Heri  

 beskrives  

 "version 1" og "version 2" af edb-softwaren som  

 "ikke  

 brugbare", og "version 3" som en ægte og brugbar udgave, der  

 ifølge G vil tage 10-15 mandeår at udvikle.
G refererer til, at han klart har  

 givet udtryk for, at han ikke tror på version 3", da andre  

 multinationale  

 koncerner allerede er i gang med lignende produkter, og at han hverken har  

 viden, tid eller lyst til at deltage i denne "kæmpe-version".
 Ifølge årsregnskaber for B K/S for 1996 og 1997 havde K/S'et  

 disse år salgsindtægter, der udgjorde henholdsvis 103.646 kr. og 190.326 kr.
Ifølge noter til regnskabet er disse salgsindtægter lig med en  

 garanteret minimumsomsætning i henhold til forhandleraftale med  

 komplementarselskabet C A/S.
K/S'ets skattemæssige årsresultater for 1996 og  

 1997 udgjorde henholdsvis -1.867.281 kr. og -2.621.280 kr. efter renter og  

 afskrivninger.
Afskrivningerne dækker ifølge noter over køb af edb-programmer  

 for 1.696.685 kr. i 1996 og for 1.948.284 kr. i 1997, der skattemæssigt er  

 straksafskrevet.
K/S'et havde i 1997 renteudgifter og kurstab af udlandslån,  

 der udgjorde henholdsvis 324.133 kr. og 525.873 kr.
Klagerens repræsentant har fremlagt 2 fakturaer for 1996  

 vedrørende den interne afregning af salgsindtægter og markedsføringsbidrag  

 mellem  

 komplementarselskabet C A/S og B K/S.
Fakturaernes tal for salgsindtægter og  

 markedsføringsbidrag 129.558 kr. og 6.748 kr. stemmer ikke overens med  

 1996-regnskabets tal 103.646 kr. og 5.182 kr.
Det fremgår af revisionspåtegningen for så vidt angår både 1996-  

 og 1997-regnskabet, at gennemgangen ikke har givet anledning til  

 bemærkninger.  

 For begge år har K/S'ets revisor samtidig nævnt, at den fremlagte bogføring  

 og  

 registrering på enkelte punkter ikke er foretaget på betryggende vis.
For  

 begge  

 år har K/S'ets revisor videre nævnt, at virksomhedens aktuelle likviditet er  

 stram, og at en fortsættelse af driften betinger, at kommanditisterne  

 foretager  

 supplerende indbetalinger til selskabet, hvilke indbetalinger vil være i  

 overensstemmelse med det oprindeligt budgetterede.
 Det fremgår ikke af de foreliggende oplysninger, hvorvidt et  

 planlagt salg af komplementarselskabet til L ApS samt ombytning af  

 kommanditandele i B K/S og i de øvrige K/S'er til aktier i M A/S er blevet  

 gennemført.
 Endvidere fremgår det ikke, hvorvidt B K/S i 1998 og/eller 1999  

 har opnået andre salgsindtægter end den af komplementarselskabet garanterede  

 minimumsomsætning.
 Ligningsrådet afgav den 16. august 1996 en bindende  

 forhåndsbesked, der godkendte, at en skatteyder via investering i "C  

 I/S" indrømmedes fradrag for anskaffelsessummen for den omhandlede  

 edb-software efter den dagældende afskrivningslovs § 3, stk. 1.
 Ligningsrådet bemærkede, at det ved forhåndsbeskeden  

 forudsattes, at der i I/S'et udøvedes en reel indkomstskabende virksomhed i  

 overensstemmelse med I/S´ets skattepligtige indkomst, at det endvidere var en  

 forudsætning at afskrivningslovens krav om anskaffelse opfyldtes, og at disse  

 spørgsmål kunne efterprøves af ligningsmyndighederne.
 C A/S afgav sidste årsregnskab i 1998, og tvangsopløstes  

 derefter.
Klageren har ved selvangivelsen af indkomsten for 1996 foretaget  

 fradrag for underskud vedrørende B K/S med 173.655 kr.
For 1997 har klageren  

 foretaget fradrag vedrørende samme forhold med 118.085 kr. og med 56.667 kr.  

 vedrørende  

 renteudgifter i virksomhed.
 De stedlige skattemyndigheder har ved den påklagede afgørelse  

 forhøjet klagerens indkomst med tilsvarende beløb de respektive indkomstår.
Skattemyndighederne har bl.a. henvist til, at D Ltd. ikke i 1996  

 og 1997 anses at have leveret, og B K/S ikke at have anskaffet, en  

 færdigudviklet edb-software, der kan udnyttes kommercielt.
De formelt  

 foretagne  

 transaktioner mellem komplementarselskabet og de enkelte C  

 -kommanditselskaber,  

 herunder B K/S, ses endvidere ikke at have været udmøntet ved reelle,  

 gensidigt  

 bebyrdende pengeoverførsler, men blot ved udveksling af fakturaer og ved  

 bogholderimæssige posteringer uden driftsmæssig relation og økonomisk  

 realitet.  

 Der anses derfor samlet reelt ikke at foreligge en igangværende  

 erhvervsmæssig  

 virksomhed, som forudsat ved Ligningsrådets bindende forhåndsbesked af 16.  

 august 1996, hvorefter skattemæssigt fradrag er nægtet.
Der er henvist til  

 bl.a. statsskattelovens § § 4 og 6 samt afskrivningslovens § § 3 og 7.  

 Endvidere er der henvist til afgørelserne refereret i TfS 1996.399, TfS  

 1996.920, TfS 1997.400, TfS 1997.525, TfS 1998.174 og TfS 2000.21.
 Klagerens repræsentant har over for Landsskatteretten nedlagt  

 påstand om, at klagerens indkomst nedsættes til det selvangivne.
 Til støtte for den nedlagte påstand er det bl.a. gjort gældende,  

 at det omhandlede projekts realitet i fornødent omfang er godtgjort.
Vedrørende den omhandlede interne skrivelse fra G, er det  

 anført, at dennes tanker alene er udtryk for, hvad han selv evnede at  

 gennemføre,  

 og ikke udtryk for, hvad der var praktisk muligt at gennemføre.
På den  

 baggrund  

 finder repræsentanten, at Gs tanker kun kan siges at have relevans for  

 klagerens skatteansættelse, hvis man forudsætter, at  

    

  

 G er den eneste edb-kyndige person i verden.
 Der er fremlagt kopier af diverse fakturaer vedrørende  

 transaktioner mellem C A/S og B K/S, en ikke underskrevet leveringsnota fra D  

 Ltd. dateret den 28. december 1995, License Agreement (unlimited version)  

 m.v.,  

 forhandleraftale samt stiftelsesdokument og vedtægter for B K/S.
For Landsskatteretten har repræsentanten været opfordret til  

 yderligere at fremlægge dokumentation, herunder for aktivernes eksistens og  

 levering, i givet fald værdiansættelse og virksomhedens omsætning.
Der er  

 herved - udover henvisning til årsregnskabet - ikke fremkommet yderligere.
 Landsskatteretten skal  

 udtale:
Henset til det under sagen fremkomne findes det ikke  

 dokumenteret, at D Ltd. i 1996 og 1997 har leveret, og B K/S anskaffet, en  

 edb-software med henblik på rentabel drift.
Det tiltrædes endvidere, at det  

 ikke er dokumenteret, at de formelt foretagne transaktioner mellem  

 komplementarselskabet og de enkelte C kommanditselskaber, herunder B K/S, har  

 været udmøntet ved reelle, gensidigt bebyrdende pengeoverførsler.
 Retten finder det herefter ikke godtgjort, at det omhandlede  

 projekt havde fornøden forretningsmæssig og økonomisk realitet, og således  

 ikke  

 udelukkende hvilede på en regnskabsmæssig konstruktion etableret af  

 skattemæssige hensyn.
 Forudsætningerne for den af Ligningsrådet 16. august 1996  

 afgivne forhåndsbesked er dermed endvidere ikke opfyldt.
 Da klageren således ikke har fradragsret efter statsskattelovens  

 § 6, stk. 1, litra e, for underskud af virksomhed eller den i projektet  

 indeholdte renteudgift vil den påklagede afgørelse være at stadfæste.
