Fremsat den 4. december 2020 af Simon Emil Ammitzbøll-Bille (UFG) Forslag til folketingsbeslutning om fjernelse af aldersgrænsen for fertilitetsbehandling Folketinget pålægger regeringen inden udgangen af folketingsåret 2020-21 at fremsætte et lovforslag, der har til hensigt at fjerne aldersgrænsen for fertilitetsbehandling og i stedet lade lægen og kvinden afgøre, om der skal foretages fertilitetsbehandling.
Bemærkninger til forslaget Beslutningsforslaget er en genfremsættelse af beslutningsforslag nr.
B 4. Der henvises til www.folketingstidende.dk, Folketingstidende 2020-21, tillæg A, B 4 som fremsat.
B 4 blev tilbagetaget den 1. december 2020.
 I dag kan kvinder over 46 år ikke få fertilitetsbehandling, på trods af at de gerne vil have børn.
Hvis en mand gerne vil have et barn i en sen alder, er der ingen aldersgrænse for, hvornår han får fertilitetsbehandling.
Hvis en kvinde vil have fertilitetsbehandling, må hun ikke være mere end 46 år gammel.
Argumentet for, at kvinden ikke kan få fertilitetsbehandling, er, at hun ikke længere producerer æg, og derfor er det unaturligt.
Dette argument burde i så fald også gøre sig gældende for manden og for alle andre former for lægelig behandling.
Det gør det ikke, og derfor er det heller ikke gældende her.
Kvinders æg kan til gengæld blive for gamle, hvilket kan skabe en større risiko for komplikationer, hvis moderen er oppe i årene.
Derfor vælger mange fertilitetsklinikker ikke at bruge kvindens egne æg  og så bør der ikke være mere om det argument.
Men hvorfor skal staten overhovedet diktere, hvornår kvinder får børn? Det her handler om kvindens ret til egen krop og eget liv.
Det skal ingen på Christiansborg bestemme eller diktere.
Derfor mener forslagsstilleren, at man skal fjerne aldersgrænsen for fertilitetsbehandling af kvinder og lade det være op til lægerne og kvinden selv at beslutte det.
Skriftlig fremsættelse Simon Emil Ammitzbøll-Bille (UFG):
 Hermed tillader jeg mig at fremsætte:
 Forslag til folketingsbeslutning om fjernelse af aldersgrænsen for fertilitetsbehandling.
(Beslutningsforslag nr.
B 103) Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.
