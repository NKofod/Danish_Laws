 Der var klaget over, at vagtlægen afviste at komme på  

 sygebesøg.
Det fremgik af båndoptagelsen af samtalen mellem moderen og  

 vagtlægen, at lægen fik oplyst, at barnet havde fået flere  

 små røde pletter på huden og havde en mærkelig  

 vejrtrækning.
Barnet stadig var slapt og virkede helt anderledes, end  

 det plejede, og det var svært ind i mellem at komme i kontakt med det.  

 Lægen spurgte til pletterne og barnets slaphed, og han konkluderede med  

 hensyn til barnets bevidsthedsniveau, at der nok var tale om  

 træthed.
Det fremgik endvidere, at lægen spurgte til væskeindtagelse,  

 temperatur og nakkestivhed.
Han fik at vide, at barnet gerne ville drikke,  

 men havde kastet op en gang, samt at barnet på trods af Panodil stadig  

 havde 38 i feber.
Barnet kunne bøje hovedet næsten helt ned til  

 brystet.
 Det fremgik endvidere af båndoptagelsen, at moderen tre gange bad om  

 sygebesøg, hvilket lægen afviste under henvisning til, at der  

 var temmelig travlt.
Oplysninger fra vagtlægebånd Efter nævnets opfattelse burde oplysningerne om  

 temperaturen, pletterne på huden og den almene påvirkning have  

 givet lægen mistanke om, at der var en nærliggende mulighed for,  

 at der forelå en komplikation til skoldkoppelidelsen.
Der forelå  

 nye symptomer, som kunne tyde på en alvorlig forværring i forhold  

 til den tidligere undersøgelse i vagtlægekonsultationen.
Efter  

 nævnets opfattelse kræves der skærpet opmærksomhed  

 på forløb, som ikke er typiske.
Derfor skal telefoniske  

 vurderinger foretages med stor forsigtighed, idet forældres beskrivelse  

 af symptomer kan variere meget, og risikoen for fejlvurderinger er store.
Nævnet fandt herefter, at lægen burde have  

 tilbudt en lægelig vurdering af barnet indenfor kort tid, enten i form  

 af et vagtlægebesøg eller en undersøgelse i  

 vagtlægekonsultationen.
Ved undladelse heraf havde lægen udvist  

 manglende omhu og samvittighedsfuldhed.
 Yderligere afgørelser hvor nævnet anvendte  

 båndoptagelser som bevismiddel omtales i afsnit 1.1.2. om klager over  

 undersøgelser og behandling af symptomer fra hjertet.
