 Landsskatteretskendelse af 21/12 2001 vedr. afgiftstilsvar  

 ved tilskud til produktion af film.
 A A/Ss klage vedrører told- og skatteregionens afgørelse om, at  

 der skal afregnes moms af beløb som selskabet modtager i støtte til en film,  

 hvor tilskudsgiver mod at betale støtte opnår rettigheder til den færdige  

 film.
Det fremgår af sagen, at den klagende selskab producerer film.  

 Finansieringen af kort- og dokumentarfilm foretages oftest på fire måder.  

 Således er det dels egenfinansiering, dels støtte fra Det Danske  

 Filminstitut,  

 dels salg af visningsret til en tv-station, og dels bidrag/tilskud fra  

 sponsorer/gavegivere eller personer/organisationer, som kan tænkes at være  

 interesserede i, at filmen bliver produceret.
Selskabet har modtaget  

 bidrag/tilskud til produktion af film fra forskellige almennyttige  

 foreninger.  

 Der er ikke afregnet moms af de modtagne bidrag/tilskud.
 Der er fremlagt aftaler om produktionsstøtte mellem selskabet og  

 forskellige almennyttige foreninger.
Det fremgår af aftale om produktionsstøtte af 23. april 1998  

 mellem B og selskabet, at der er indgået aftale om produktionsstøtte til  

 filmen  

 med arbejdstitlen:  De tusinde tyfoner Det fremgår videre af aftalen:
 ( ) 1. Produktionsstøtte B støtter produktionen der bærer arbejdstitlen De tusinde  

 tyfoner med aftalt 250.000 kr.
( ) 2. Rettighedserhvervelse B erhverver ved betaling af produktionsstøtten, jf. punkt 1,  

 rettigheder til at anvende den færdige film i overensstemmelse med følgende:
 Medier: Intern brug samt i forbindelse med generelle oplysnings-  

 og informationsaktiviteter.
Område: Hele verden Periode: Altid Danmarks radio erhverver rettighederne til at anvende den  

 færdige film til visning i landssækkende tv i Danmark, samt DRs øvrige  

 medier  

 i Danmark.
Producenten beholder alle øvrige rettigheder.
Såsom tv-visning i  

 den øvrige verden.
 For så vidt angår rettigheder til den i filmen anvendte musik  

 påhviler det Producenten at indhente tilladelser og afregne  

 lydfæstningsafgifter i forbindelse med køb af rettigheder til såvel  

 eksisterende som nye musikværker, og det påhviler B at afholde afgifter og  

 vederlag i forbindelse med filmens/programmets visning, og afregne disse i  

 forhold til de relevante opkrævningsafgifter.
 Producenten afholder alle øvrige udgifter i forbindelse med Bs  

 rettighedserhvervelse.
Producenten har retten til eksemplarfremstilling.
B forpligter  

 sig således til at lade al kopiering foregå gennem Producenten.
Producenten  

 har  

 ansvaret for at kopierne leveres i god teknisk kvalitet.
Kopier leveres til  

 markedsprisen ifølge aftale.
B forpligter sig til at lade al versionering foregå gennem  

 Producenten.
Versioneringen leveres til markedspris ifølge nærmere aftale.  

 Såfremt Producenten på anmodningstidspunktet har foretaget en tilsvarende  

 versionering kan B mod betaling af overspilningsomkostningerne, vederlagsfrit  

 benytte den versionerede film.
3. Credit Det skal af credit fremgå at filmen er produceret med støtte fra  

 B.
På anmodning kan både organisationens navn og logo optræde i credit.
4. Producentens  

 leveringer Produktionen leveres i perioden 01.10.97 til 01.09.1998 Producentens forpligtelser ifølge denne aftale anses for opfyldt  

 levering af følgende:
1) 3 VHS kopier dato: 01.09.1998 2) komplet music cue sheet vedrørende den anvendte musik dato:  

 01.09.1998 3) liste over rettighedshavere dato: 01.09.1998 ( ) Det fremgår endvidere, at den modtagne støtte i perioden 1.  

 januar 1997 til 30. juni 2000 af told- og skatteregionen er opgjort til  

 2.141.000 kr.
 Der er endvidere fremlagt kopi af aftale af 15. april 1999  

 mellem Danmarks Radio og selskabet, hvoraf fremgår:
( ) § 1 Produktionen Produktionsselskabet påtager sig produktionen af en  

 TV-dokumentarserie, der har arbejdstitlen Billeder Udefra TV-serien omfatter i alt 8 programmer hver med en varighed på  

 28.30 minutter, og produceres på grundlag af det af Produktionsselskabet  

 udarbejdede og af DR godkendte programforslag dateret den 27.4 1998.
§ 2 Økonomi TV-seriens totalbudget udgør kr. 2.721.600,- (ex. moms) jf. det  

 af Produktionsselskabet udarbejde budget af 17.4.1998.
 Evt. overskridelser af produktionsbudgettet er DR uvedkommende.
 DR bidrager til produktionen med i alt 1.000.000,- (ex. moms),  

 der forfalder til betaling således:
( ) § 3 Produktionens omfang Produktionsselskabet afholder alle udgifter i forbindelse med  

 TV-seriens forberedelse, optagelse og færdiggørelse.
 TV-programmerne produceres efter DRs tekniske specifikationer.  

 DR forbeholder sig ret til gennemsyn af det optagne materiale og til i  

 rimeligt  

 omfang at følge med i redigeringsforløbet.
§ 4 Rettighedserhvervelse Produktionsselskabet træffer de nødvendige aftaler med alle  

 ophavsmænd, herunder retten til mekanisk optagelse og TV-udsendelse.
 Produktionsselskabet træffer endvidere aftaler om brugen af  

 grammofonplader, CDer, lydbånd, filmklip, still-billed-materiale o.l.
 Produktionsselskabet træffer de nødvendige aftaler med  

 instruktører og alle medvirkende.
 Produktionsselskabet afholder alle de udgifter, der er forbundet  

 med ovennævnte rettighedserhvervelser.
 Produktionsselskabet leverer med programmerne en komplet liste  

 over anvendt musik, som DR afregner på sædvanlig måde gennem Koda og Gramex i  

 forbindelse med TV-udsendelse i DR TV.
 Produktionsselskabet leverer endvidere kopi af fornøden  

 autorisation fra n.c.b.
§ 5 Rettigheder DR erhverver med denne aftale eksklusive TV-rettigheder til frit  

 og tidsubegrænset at udsende de færdige programmer i landssækkende dansk  

 fjernsyn (DR TV) indenfor en periode på 10 år fra levering af programmerne.
DR har endvidere ret til i overensstemmelse med den herom mellem  

 DR og Copy-Dan afsluttede overenskomst at stille kopier til rådighed til visning på danske skibe.
 at lade programmerne udsende i Grønland og på Færøerne.
 efter eget valg at anvende korte afsnit af programmerne til  

 forhåndsannoncering, filmorientering, årskavalkader, samt stills til  

 programblade, årbøger, udstillinger, presse etc.
 Produktionsselskabet har alle øvrige rettigheder til programmerne.
( ) § 8 Credit TV-seriens credit (for- eller eftertekster) skal udformes i  

 henhold til de for DR TV gældende creditregler, og skal godkendes af TV VR  

 inden levering af TV-seriens 1. program.
( ) Af fremlagte kopi af faktura af 31 juli 2000 fremgår, at  

 selskabet har pålagt moms af det af DR opkrævede beløb.
 Der er endvidere fremlagt regnskab for projektet  

 U-Landsdokumentar, hvoraf bl.a. fremgår, at  

 nettoproduktionsomkostningerne  

 ved realiseringen af projektet er 2.638.505 kr., og at der er ydet støtte til  

 filmen med i alt 1.525.000 kr.
 Det er oplyst, at de omhandlede dokumentarfilm kan lånes uden  

 betaling af vederlag på offentlige biblioteker.
 Ved den påklagede afgørelse har told- og skatteregionen anset  

 selskabet for pligtig at medregne de modtagne tilskud i afgiftsgrundlaget  

 efter  

 momslovens § 27, stk. 1. Regionen har som begrundelse herfor anført, at i det  

 tilfælde, hvor tilskudsgiveren mod et vederlag erhverver ret til at anvende  

 den  

 færdige film, har selskabet foretaget en levering mod vederlag.
Regionen har nærmere anført, at det følger af de omhandlede  

 aftaler om produktionsstøtte, at tilskudsgiveren ved betaling af  

 produktionsstøtten erhverver rettigheder til at anvende den færdige film,  

 således at tilskudsgiveren kan anvende filmen til ikke kommerciel intern brug  

 og generelle oplysnings- og informationsaktiviteter.
Rettighederne er  

 gældende  

 i hele verden og er ikke tidsbegrænsede.
Regionen har videre anført, at selskabet ikke har modtaget en  

 gave, idet der er en modydelse for det ydede tilskud.
Regionen har i denne  

 forbindelse anført, at såfremt tilskudsgiver selv havde kontaktet et  

 filmselskab for at få produceret en film til brug for oplysnings- og  

 informationsaktiviteter, ville købet have været belagt med moms.
 Regionen har herudover anført, at der ikke er tale om ydelse af  

 støtte til et formål, hvilket er momsfritaget efter Momsnævnets afgørelse,  

 offentliggjort i TfS 1996.432. Regionen har nærmere anført, at der er tale om  

 støtte til en specifik film/et specifikt produkt og ikke selskabets formål.
 Vedrørende den fremlagte produktionsaftale med Danmarks Radio  

 har regionen anført, at denne efter sit indhold ligner de øvrige aftaler om  

 produktionsstøtte, hvorfor der i begge tilfælde er tale om levering mod  

 vederlag, og at de omhandlede kontrakter skal behandles ens i momsmæssig  

 henseende.
 Selskabets repræsentant har overfor Landsskatteretten nedlagt  

 påstand om, at selskabet ikke er pligtig at medregne de modtagne tilskud i  

 afgiftsgrundlaget efter momslovens § 27, stk. 1, idet der ikke er tale om  

 levering mod vederlag.
Advokaten har til støtte for påstanden bl.a. gjort gældende, at  

 produktionsstøttebeløbene udgør gaver fra de almennyttige foreninger  

 respektive  

 statslige institutioner, uagtet at gaverne medvirker til opfyldelse af de  

 formål, som foreningerne og de statslige institutioner skal varetage.
Det  

 forhold, at gavegiver har en subjektiv hensigt med at give gaven, indebærer  

 ikke, at der ikke er tale om en gave i formueretlig forstand.
Enhver  

 gavegiver  

 vil have en sådan subjektiv hensigt med sit gaveløfte.
Advokaten har nærmere anført, at der ikke er nogen sammenhæng  

 mellem de produktionsbeløb, som de almennyttige foreninger samt statslige  

 institutioner yder og den af Told og Skat påståede modydelse.
Advokaten har i  

 denne forbindelse henvist til den indgåede aftale mellem selskabet og DR, og  

 til at den yderligere finansiering bl.a. er sket ved forskellige foreningers  

 støtte.
Advokaten har endvidere anført, at der ikke er nogen sammenhæng  

 mellem  

 produktionsstøttebeløbene og den mulighed de støttende organisationer har for  

 at fremvise filmen internt og i forbindelse med generel oplysnings- og  

 informationsaktivitet, hvilket meget tydeligt understreges af, at f.eks.
C,  

 der  

 har ydet produktionsstøtte med 75.000 kr., opnår samme rettigheder i  

 forbindelse med intern forevisning og generel informationsaktivitet som D,  

 der  

 har ydet støtte med 450.000 kr.
Advokaten har videre anført, at det vil være udtryk for usaglig  

 forskelsbehandling af de omhandlede almennyttige foreninger og statslige  

 institutioner i forhold til Det Danske Filminstitut, såfremt disse  

 organisationers støttebeløb blev anset for momspligtige vederlag.
Det Danske  

 Filminstitut yder på grundlag af filmloven støttebeløb, uden at disse  

 statslige  

 tilskud anses for momspligtige vederlag for den ikke kommercielle  

 visningsret,  

 som Det Danske Filminstitut opnår som følge af, at producenten accepterer at  

 modtage økonomisk støtte fra instituttet.
Advokaten har endvidere anført, at momslovens § 27, stk. 1, skal  

 fortolkes i overensstemmelse med den tilsvarende bestemmelse i 6.  

 momsdirektiv,  

 artikel 11, punkt A, stk. 1, litra a, hvorefter beskatningsgrundlaget ved  

 levering af goder og tjenesteydelser, bortset fra de under litra b, c og d  

 omhandlede, er, den samlede modværdi, som leverandøren eller tjenesteyderen  

 modtager eller vil modtage af køberen, aftageren eller tredjemand for de  

 pågældende transaktioner, herunder tilskud, der er direkte forbundet med  

 transaktionernes pris.
Advokaten har i denne forbindelse henvist til at  

 direkte forbundet med skal fortolkes snævert i henhold til  

 Europa-kommissionens fortolkning af bestemmelsen.
Således har advokaten  

 anført,  

 at tilskud, der ydes i tilskudsmodtagerens interesse og som ikke direkte  

 påvirker prisen for en modtagers momspligtige leverancer af varer og ydelser,  

 ikke skal medregnes i afgiftsgrundlaget.
 Advokaten har videre anført, at det følger af den righoldige  

 praksis vedrørende momstilskud, at vurderingen af tilskudsgivers hensigt har  

 en  

 væsentlig betydning for den momsmæssige behandling, og endvidere, at der skal  

 være en snæver sammenhæng mellem et ydet tilskud og prisen på en konkret  

 leverance, for at momspligt overhovedet indtræder.
Advokaten har herudover henvist til forespørgsel til  

 skatteministeren, spørgsmål nr. 9 fra Folketingets Skatte- og afgiftsudvalg  

 (almindelig del), bilag 21, 1988, hvoraf følger, at der normalt ikke skal  

 betales moms af produktionstilskud fra fonde og offentlige kasser til  

 kulturarrangementer.
Normalt skal der ej heller betales moms af  

 udgivelsestilskud fra en videnskabelig fond til et forlag for at sikre  

 udgivelsen af et bestemt værk.
 Landsskatteretten  

 udtaler:
Det følger af momslovens § 4, stk. 1, at der betales afgift af  

 varer og ydelser, der leveres mod vederlag her i landet.
Ved levering af en  

 vare forstås overdragelse af retten til som ejer at råde over et materielt  

 gode.
Levering af en ydelse omfatter enhver anden levering.
 Af momslovens § 27, stk. 1, 1. pkt., følger, at ved levering af  

 varer og ydelser er afgiftsgrundlaget vederlaget, heri ikke indbefattet  

 afgiften efter denne lov.
 Den tilsvarende bestemmelse i 6. momsdirektiv findes i artikel  

 11, punkt A, stk. 1, litra a, hvoraf følger, at beskatningsgrundlaget ved  

 levering af goder og tjenesteydelser, bortset fra de under litra b, c og d  

 omhandlede, er, den samlede modværdi, som leverandøren eller tjenesteyderen  

 modtager eller vil modtage af køberen, aftageren eller tredjemand for de  

 pågældende transaktioner, herunder tilskud, der er direkte forbundet med  

 transaktionernes pris.
Ud fra de foreliggende oplysninger, herunder de fremlagte  

 standardkontrakter, finder Landsskatteretten, at de omhandlede tilskud ikke  

 skal indgå ved opgørelsen af afgiftsgrundlaget efter momslovens § 27, stk. 1,  

 jf. § 4, stk. 1, idet selskabet ikke leverer varer og ydelser mod vederlag  

 til  

 de omhandlede tilskudsgivere.
Retten har herved henset til, at  

 tilskudsgiverne  

 ikke erhverver nogen materielle rettigheder over filmene, at tilskudsgiverne  

 ikke har nogen indflydelse på produktionen, at filmene i øvrigt er offentligt  

 tilgængelige  

 uden betaling af vederlag, og at det forhold, at det i filmene angives, hvem  

 der har ydet støtte til filmene, ikke for de her omhandlede tilskudsgivere  

 under disse omstændigheder kan karakteriseres som en reklameydelse.
 Landsskatteretten bemærker, at den omstændighed, at  

 tilskudsgiver erhverver et antal kopier af filmen, ikke medfører, at  

 tilskuddet  

 kan anses som vederlag for en leverance, idet der ikke er nogen sammenhæng  

 mellem den økonomiske værdi af disse film, og de ydede økonomiske tilskud.
 Herefter gives der klageren medhold i den nedlagte påstand.
