Nr BSF 91 Forslag til folketingsbeslutning om redegørelse for forskningsresultaterne  

 for anvendelse af dieselbiler m.v.
Fremsat af Ole Donner (DF) Kristian Thulesen Dahl (DF) Pia Kjærsgaard (DF)  

 Poul Nødgaard (DF) den 28. januar 1997 Folketinget pålægger regeringen at udarbejde en redegørelse om de forskningsmæssige resultater for anvendelse af dieselbiler samt redegøre for planerne for nedsættelse af afgifterne på nye dieselbiler og på brændstof.
Bemærkninger til forslaget Forslagsstillerne ønsker, at regeringen udarbejder en redegørelse for de  

 forskningsresultater, man har opnået inden for anvendelsen af dieselbiler,  

 samt for planerne for en nedsættelse af afgifterne på dieselbilerne.
Det er efterhånden bevist, at en større anvendelse af dieselbiler i stedet  

 for benzinbiler vil være langt mere miljøvenligt, bl.a. fordi CO2-udslippet  

 reduceres væsentligt.
De nye dieselbiler, der produceres, bl.a. med de nye  

 TDI-motorer (direkte dieselindsprøjtning), medfører en klar forbedring i  

 brændstofforbruget, hvilket betyder mindre CO2-udslip.
En reduktion af CO2-udslippet er jo også et af regeringens erklærede mål i  

 den store plan »Trafik 2005«.
Det er Dansk Folkepartis opfattelse,  

 at dette mål bør udmøntes i konkrete initiativer, der fremmer anvendelsen af  

 dieselbiler.
Men målet skal ikke nås ved gang på gang at pålægge forbrugere  

 og erhvervsliv flere og flere afgifter.
Tværtimod bør man belønne dem, som  

 vælger den mere miljøvenlige dieselbil, ved at nedsætte afgifterne på de nye  

 dieselbiler og på brændstoffet.
Skriftlig fremsættelse Ole Donner (DF):
 Som ordfører for forslagsstillerne tillader jeg mig herved at fremsætte:
 Forslag til folketingsbeslutning om redegørelse for  

 forskningsresultaterne for anvendelse af dieselbiler m.v.
(Beslutningsforslag nr.
B 91).
 Jeg henviser i øvrigt til de bemærkninger, der ledsager forslaget, og  

 anbefaler det til Tingets velvillige behandling.
