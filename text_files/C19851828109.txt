 Reglerne om gældssanering er ved lov nr. 187 af 9. maj 1984 indføjet i  

 konkursloven KL, som afsnit IV.
1. ETABLERING AF GÆLDSSANERING 1.1. Betingelser, formkrav og fristdag Skifteretten kan efter en skyldners begæring afsige kendelse om  

 gældssanering såfremt:
- skyldneren godtgør, at han ikke er i stand til og ingen udsigt har til  

 at kunne opfylde sine gældsforpligtelser og - skyldnerens forhold og omstændighederne i øvrigt taler derfor, KL § 197,  

 stk. 1.
 Ved bedømmelsen af skyldnerens forhold skal der navnlig lægges vægt på  

 skyldnerens interesse i gældssanering, gældens alder, omstændighederne ved  

 dens pådragelse og hidtidige afvikling samt skyldnerens forhold under  

 gældssaneringssagen, KL § 197, stk. 2.
 Kendelse om gældssanering kan kun afsiges for skyldnere, som er fysiske  

 personer, KL § 197, stk. 3.
Begæring om gældssanering skal ledsages af en opgørelse over skyldnerens  

 aktiver og passiver, en fortegnelse over fordringshaverne, oplysning om  

 skyldnerens og den øvrige husstands indkomst samt øvrige oplysninger af  

 betydning for skifterettens afgørelse om, hvorvidt gældssaneringssag skal  

 indledes.
Begæringen skal ledsages af skyldnerens erklæring på tro og love om  

 rigtigheden af de afgivne oplysninger og om, at skyldneren har givet  

 oplysning om alt, hvad skyldneren ejer og skylder, KL § 202, stk. 1.  

 Oplysningerne skal gives på en af justitsministeriet udarbejdet blanket.
 Når skifteretten modtager begæring om gældssanering, etableres en  

 fristdag, KL § 1, stk. 1, nr. 1. Denne fristdag får kun betydning, hvis  

 skifteretten afsiger kendelse om gældssanering, eller under en eventuel  

 efterfølgende konkurs eller anden ordning, der følger konkurslovens regler.
1.2. Gældssaneringssagens indledning Gældssaneringssagen anses for indledt ved skifterettens afgørelse herom,  

 KL § 206.
1.3 Gældssaneringssagens retsvirkninger Kendelse om gældssanering kan gå ud på bortfald eller nedsættelse af  

 skyldnerens gæld.
I forbindelse med nedsættelse kan der træffes bestemmelse  

 om henstand med og afdragsvis betaling af den del af gælden, som fortsat skal  

 bestå, KL § 198.
Kendelse om gældssanering omfatter fordringer, der er stiftet inden  

 gældssaneringssagens indledning.
Skifteretten kan dog, når særlige  

 omstændigheder taler derfor, bestemme, at kendelsen kun skal omfatte  

 fordringer, der er stiftet inden et af skifteretten fastsat tidligere  

 tidspunkt, KL § 199, stk. 1.
 Gældssaneringskendelsen har mellem skyldneren og de pågældende  

 fordringshavere samme virkning som et retsforlig, KL § 226, stk. 1, hvilket  

 bl.a. indebærer en 20-årig forældelse for kravene.
Gældssaneringskendelsen er bindende også for fordringshavere, der ikke har  

 meldt sig.
Kendelsen befrier skyldneren for den del af en før  

 gældssaneringssagens indledning stiftet gæld, som bortfalder ved kendelsen,  

 KL § 226, stk. 2.
 Gældssaneringskendelsen har ingen indflydelse på fordringshaveres  

 rettigheder mod kautionister og andre, som hæfter tillige med skyldneren, KL  

 § 226, stk. 3.
 Tages skyldnerens forslag om gældssanering helt eller delvis til følge,  

 anvendes reglerne om omstødelse i KL §§ 64 - 80, KL § 221.
1.4. Gældssaneringssagens afslutning Gældssaneringssagen anses for sluttet, når fristen for kære af  

 skifterettens afgørelse - om gældssanering - om afvisning af begæring om gældssanering - om nægtelse af at indlede gældssaneringssag er udløbet, uden at kære er sket.
Endvidere anses gældssaneringssagen for afsluttet - når kæreinstansens kendelse er afsagt, - når skyldnerens begæring er tilbagekaldt, eller - når gældssaneringssagen er bortfaldet, fordi et akkordforslag er  

 stadfæstet, KL § 218, stk. 1.
1.5. Gældssanering i konkurs Reglerne om gældssanering i konkurs findes i konkurslovens kap. 29 (§§ 231  

 - 237).
Kendelse om gældssanering i konkurs omfatter fordringer, der er stiftet  

 inden konkursdekretets afsigelse.
Skifteretten kan, når særlige forhold taler  

 derfor, bestemme, at kendelsen kun skal omfatte fordringer, der er stiftet  

 inden et af skifteretten fastsat tidligere tidspunkt, KL § 233.
2. SKATTEMYNDIGHEDERNES DISPOSITIONER VED  

 GÆLDSSANERING Er skyldnerens bopælskommune ikke den samme som arbejdsgiverkommunen,  

 eller er skyldneren registreret som indeholdelsespligtig i flere  

 arbejdsgiverkommuner, anmodes kommunerne om indbyrdes at aftale, hvem der  

 skal forestå sagen vedrørende den samlede skatterestance.
Det bør som  

 hovedregel være bopælskommunen.
Kan der ikke opnås enighed herom, skal  

 spørgsmålet forelægges statsskattedirektoratet.
2.1. Anmeldelse af skattekrav Straks efter gældssaneringssagens indledning indrykker skifteretten en  

 bekendtgørelse i Statstidende med opfordring til enhver, der har en fordring  

 eller andet krav mod skyldneren, til at anmelde deres krav.
Anmeldelse skal  

 ske til skifteretten, KL § 208, stk. 1 eller til den af skifteretten antagne  

 medhjælper, KL 219, stk. 1. Anmeldelse skal ske inden 4 uger efter  

 bekendtgørelsen, medmindre skifteretten fastsætter en længere frist, KL §  

 208, stk. 1.
 Genpart af den i Statstidende indrykkede bekendtgørelse fremsendes af  

 skifteretten eller medhjælperen til samtlige kendte fordringshavere, KL §  

 208, stk. 2. Kommunerne vil endvidere fra statsskattedirektoratet modtage  

 meddelelse om bekendtgørelsen i Statstidende.
2.1.1. Krav omfattet af gældssaneringskendelsen Kendelse om gældssanering omfatter normalt fordringer, der er stiftet  

 inden gældssaneringssagens indledning.
Se afsnit 1.3.
 Gældssaneringskendelsen omfatter således også krav på bøder og krav på  

 betaling af tillæg til skat, ifølge skattekontrollovens § 21 og  

 statsskattelovens § 43, KL § 200, stk. 2.
Kommunerne skal anmelde de krav, der vil være omfattet af en kendelse om  

 gældssanering, herunder kildeskattebøder, der er til inddrivelse i kommunen.  

 De krav, der skal anmeldes, herunder beløb der er afgangsført som for tiden  

 uerholdelige, opgøres med morarenter m.v., indtil gældssaneringssagens  

 indledning.
I anmeldelsen anføres de enkelte skattekravs størrelse og  

 forfaldstidspunkter.
Skattekrav, som er uforfaldne, men stiftet inden  

 gældssaneringssagens indledning, f.eks. restskatter, der er indregnet i  

 forskudsskatter, jf.
KSL § 61, skal anmeldes sammen med andre fordringer, KL  

 § 216, stk. 2. Anmeldelsen skal ske med forbehold for senere reguleringer.
 Der skal endvidere tages forbehold om modregning i ethvert krav, som  

 skyldneren måtte have mod statskassen vedrørende tiden inden fristdagen.  

 Modregning foretages i det af gældssaneringen omfattede krav, hvilket  

 reguleres i overensstemmelse med modregningen.
Endvidere skal der tages forbehold om, at der ikke kan ske udbetaling af  

 overskydende skat, der modsvares af det ved gældssaneringskendelsen  

 bortfaldne beløb.
Det bemærkes i denne forbindelse, at det er  

 B-skattetilsvaret og ikke den reelt betalte B-skat, der indgår i  

 årsopgørelsen.
Når B-skatterater bortfalder ved gældssanering, kan  

 årsopgørelsen for gældssaneringsåret derfor indebære, at der fremkommer  

 overskydende skat, som ikke skal udbetales.
 Anmeldelsen udfærdiges i 2 eksemplarer, hvoraf den ene skal tilbagesendes  

 med påtegning om modtagelsen.
2.1.2. Krav uden for gældssaneringskendelsen Kendelse om gældssanering omfatter ikke pantefordringer i det omfang,  

 pantet strækker til.
Panthaverne bindes derimod af kendelsen for så vidt  

 angår den del af deres personlige fordring mod skyldneren, som ikke dækkes af  

 pantet, KL § 199, stk. 2.
 Hvis en pantsat eller udlagt genstand ikke kan dække skatterestancen fuldt  

 ud, kan aktivet realiseres eller vurderes for at konstatere størrelsen af den  

 restfordring, som skal anmeldes.
 Skifteretten eller en eventuel medhjælper skal underrettes om krav, der  

 falder uden for en kendelse om gældssanering.
2.1.3. Krav, der bortfalder ved gældssaneringskendelse Ved kendelse om gældssanering bortfalder gaveløfter, krav på renter af de  

 af kendelsen omfattede fordringer for tiden efter indledning af  

 gældssaneringssag og krav på konventionalbod i det omfang, boden ikke er  

 erstatning for lidt tab, KL § 200, stk. 1.
2.2. Deltagelse i skifteretsmøde Når skifteretten har modtaget skyldnerens forslag, indkalder den med et  

 varsel på mindst 2 uger skyldneren og samtlige kendte fordringshavere og  

 indehavere af særligt sikrede krav til et møde til behandling af skyldnerens  

 forslag.
Når forholdene taler derfor, indkaldes desuden en repræsentant for  

 det sociale udvalg til mødet.
 Indkaldelsen skal ske ved anbefalet brev eller på anden betryggende måde  

 og vedlægges skyldnerens forslag, KL § 214, stk. 1.
 Forslaget skal være bilagt en statusoversigt og en redegørelse for de  

 vigtigste årsager til skyldnerens økonomiske situation samt oplysning om,  

 hvorvidt der foreligger dispositioner, som bør søges omstødt, KL § 210.
 Indkaldelsen til skifteretsmødet bekendtgøres i Statstidende med oplysning  

 om, hvor bilag til skyldnerens gældssaneringsforslag ligger til eftersyn, KL  

 § 214, stk. 2.
På mødet gennemgår skifteretten skyldnerens forslag og de tilvejebragte  

 oplysninger.
Skifteretten opfordrer de fremmødte til at udtale sig om  

 forslaget og grundlaget for dette samt til at fremkomme med andre oplysninger  

 af betydning for sagen, KL § 215, stk. 1.
Kommunerne er bemyndiget til at give møde på statsskattedirektoratets  

 vegne på nævnte skifteretsmøde.
Det overlades til kommunerne at afgøre, om  

 fremmøde er nødvendigt.
2.2.1. Omstødelse Såfremt kommunen finder, at der bør anlægges omstødelsessag, skal forslag  

 herom fremsættes senest på ovennævnte skifteretsmøde, KL § 223, stk. 1.
Træffes der ikke på mødet bestemmelse om sagsanlæg, er kommunen bemyndiget  

 til på mødet at meddele skifteretten, at statsskattedirektoratet selv  

 anlægger omstødelsessag.
Omstødelsessag skal anlægges senest 4 uger efter  

 gældssaneringskendelse, KL § 223, stk. 2 og 3. Såfremt det er  

 statsskattedirektoratet selv, der skal anlægge sagen, skal denne omgående  

 indberettes til statsskattedirektoratet.
2.3 Oplysningspligt og tavshedspligt På kreditormøder kan offentlige myndigheder kun give oplysninger, der ikke  

 er tavshedsbelagte, f.eks. restancens størrelse, art og afvikling, medmindre  

 skyldneren giver sit samtykke.
 Skifteretten kan afkræve offentlige myndigheder oplysninger, der må anses  

 for nødvendige for gældssaneringssagen, KL § 211. Offentlige myndigheder kan  

 således efter pålæg fra skifteretten udlevere fortrolige og tavshedsbelagte  

 oplysninger om skyldneren og dennes husstand, når oplysningerne er nødvendige  

 for at behandle gældssaneringssagen.
 Oplysninger vil især være nødvendige, såfremt de belyser de forhold, der  

 omtales i KL. §§ 197, 202 og 210, herunder økonomiske og personlige forhold  

 m.v.
Det antages, at offentlige myndigheder også uopfordret kan udlevere  

 tavshedsbelagte oplysninger til skifteretten.
Oplysningerne må alene  

 udleveres til de medarbejdere i skifteretten, der behandler  

 gældssaneringssagen.
2.4. Bekendtgørelse af afgørelser om gældssanering Såfremt skifteretten tager skyldnerens forslag om gældssanering helt eller  

 delvis til følge, bekendtgøres sagens udfald straks i Statstidende.
Genpart  

 af bekendtgørelsen sendes samtidig til samtlige kendte fordringshavere, KL §  

 218, stk. 3.
 Nægtes gældssanering, og er der sket bekendtgørelse om indledning af  

 gældssanering, skal der inden en uge efter sagens afslutning gives meddelelse  

 herom til samtlige kendte fordringshavere, KL § 218, stk. 2.
2.5. Kære af afgørelser om gældssanering Såfremt kommunen finder, at skifterettens kendelser eller beslutninger  

 vedrørende gældssanering bør kæres, skal dette straks meddeles  

 statsskattedirektoratet.
Kærefristen er 2 uger, KL § 218, jf. § 251.
2.6. Orientering til statsskattedirektoratet Når skifteretten eller medhjælperen har fremsendt skyldnerens forslag til  

 gældssanering, skal kommunen indtil videre orientere statsskattedirektoratet  

 om sin vurdering af forslaget, såfremt:
- skattevæsenets anmeldte krav overstiger 150.000 kr., excl. renter, - skyldneren driver selvstændig virksomhed, - skyldnerens ægtefælle/samlever driver selvstændig virksomhed og dennes  

 virksomhed må anses for en fortsættelse af skyldnerens virksomhed, - skyldnerens tidligere virksomhed i realiteten drives videre i  

 selskabsform af skyldneren eller dennes ægtefælle/samlever, - kommunen konstaterer tilstedeværelsen af omstødelige dispositioner, som  

 ikke er afklaret på en for kreditorerne rimelig måde, eller - kommunen i øvrigt finder, at skyldnerens begæring ikke bør imødekommes.
 Når en sag har været indsendt til statsskattedirektoratet, skal kommunen  

 efterfølgende orientere statsskattedirektoratet om skifterettens afgørelse.  

 Kommunen skal også orientere statsskattedirektoratet, såfremt skifteretten  

 genoptager gældssaneringssagen efter KL § 228 med henblik på ændring af  

 gældssaneringskendelsens afdragsbestemmelser eller hvis skifteretten ophæver  

 gældssaneringskendelsen ifølge KL § 229, på grund af svigagtigt forhold m.v.
2.7. Opkrævning under gældssaneringssagen Fra gældssaneringssagens indledning og indtil dens slutning kan arrest  

 eller udlæg ikke foretages i skyldnerens aktiver, og skyldnerens ejendom kan  

 ikke tages til brugeligt pant.
Dette gælder dog ikke for fordringer, som ikke  

 berøres af en kendelse om gældssanering, KL § 207, stk. 1.
Der kan ikke ske rådighedsberøvelse på grundlag af arrest, og der kan ikke  

 ske rådighedsberøvelse eller søges fyldestgørelse på grundlag af udlæg, som  

 ved kendelse om gældssanering bortfalder efter samme regler som for udlæg i  

 tilfælde af konkurs.
Ved udlæg i fordringer finder retsplejelovens § 523,  

 stk. 2 - 4, tilsvarende anvendelse.
Udlagte fordringer kan indkræves, når de  

 forfalder, KL § 207, stk. 2.
2.7.1. Udlæg, der ikke bortfalder ved kendelse om gældssanering Såfremt der for en skatterestance er foretaget udlæg 3 måneder før  

 fristdagen eller tidligere, bortfalder udlægget ikke ved kendelse om  

 gældssanering.
 Kommunen skal i disse tilfælde under gældssaneringssagen søge  

 fyldestgørelse efter gældende regler og bemyndigelser.
1-årsfristen for udlægs bortfald efter rpl. § 526, stk. 4, gælder, uanset  

 at der er indledt gældssaneringssag.
Hvis 1-årsfristen udløber under  

 gældssaneringssagen, skal kommunen søge fyldestgørelse på grundlag af  

 udlægget, medmindre der indgås aftale om ombytning til anden  

 sikkerhedsstillelse (der i så fald ikke kan omstødes) svarende til det  

 forventede realisationsprovenu.
2.7.2. Udlæg, der bortfalder ved kendelse om gældssanering Såfremt der for en skatterestance er foretaget udlæg senere end 3 måneder  

 før fristdagen, bortfalder udlægget i tilfælde af, at der afsiges kendelse om  

 gældssanering.
 Kommunerne skal i disse tilfælde fastholde udlægget, indtil kendelse om  

 gældssanering er afsagt.
 Der kan ikke ske rådighedsberøvelse eller søge fyldestgørelse på grundlag  

 af udlæg, der vil kunne bortfalde.
Såfremt et udlæg, der vil bortfalde ved kendelse om gældssanering, er  

 foretaget i værdipapirer og skriftslige fordringer, kan skylderen dog -  

 uanset gældssaneringssagen - fratages rådigheden over disse aktiver i  

 overensstemmelse med reglerne i rpl. § 523, stk. 2 - 4. Hvis udlægget er  

 foretaget i fondsaktiver (obligationer), skal der ske registrering i  

 værdipapircentralen.
Er udlægget foretaget i simple fordringer, skal debitor  

 underrettes og forfaldne beløb opkræves.
Betales udlagte fordringer, afregnes  

 de opkrævede beløb til statsskattedirektoratet efter gældende regler.
Forbudet mod rådighedsberøvelse medfører ikke tab af en af udlægget  

 følgende sikkerhedsret, KL § 16, stk. 4, analogt.
Hvis 1-årsfristen for udlæg  

 udløber under gældssaneringssagen, og der ikke afsiges kendelse om  

 gældssanering, skal tvangsauktion afholdes inden 8 uger efter  

 gældssaneringssagens afslutning, hvis den af udlægget følgende sikkerhedsret  

 skal bevares.
2.7.3. Anden sikkerhed end udlæg Inddrivelse (herunder foretagelse af udlæg) på grundlag af frivillig  

 sikkerhedsstillelse i form af håndpant eller underpant (pantebreve i fast  

 ejendom og løsøre) kan fortsætte uanset gældssaneringskendelsen, når  

 sikkerhedsstillelsen er uomstødelig.
 Såfremt den frivillige sikkerhedsstillelse er omstødelig, kan inddrivelse  

 kun fortsættes i det omfang, dette kan ske uden foretagelse af udlæg (f.eks.  

 realisation af håndpant).
 Ved kendelse om gældssanering vil frivillig sikkerhedsstillelse kunne  

 omstødes, KL §§ 70 eller 74, og eventuelt inddrevne beløb skal i så fald  

 indbetales til boet.
2.7.4. Lønindeholdelse I perioden fra skyldnerens indgivelse af begæring om gældssanering og  

 indtil skifteretten har afsagt kendelse om gældssanering, kan lønindeholdelse  

 foretages efter de sædvanlige regler herom.
Det anmeldte beløb skal reduceres  

 med de indeholdte beløb.
 Efter skifterettens kendelse om gældssanering kan lønindeholdelse  

 foretages for skattekrav, der ikke er omfattet af gældssaneringskendelsen  

 samt for forfaldne afdrag ifølge kendelsen.
2.7.5. Modregning Fordringshaverne er afskåret fra at modregne krav, der er erhvervet før  

 dagen for indgivelse af begæring om gældssanering i krav, skyldneren har  

 erhvervet efter denne dato.
 Dog kan der foretages modregning mellem fordringer, når både hovedkrav og  

 modkrav er erhvervet efter fristdagen, men inden gældssaneringssagens  

 indledning, KL § 201.
 Efter skifterettens kendelse om gældssanering kan modregning foretages for  

 skattekrav, der ikke omfattes af gældssaneringskendelsen samt for forfaldne  

 afdrag ifølge kendelsen.
 Der kan ikke ske udbetaling af overskydende skat, der modsvares af det ved  

 gældssaneringskendelsen bortfaldne beløb, jf. pkt. 2.1.1.
 2.7.5.1. Udbetaling af overskydende skat m.v.
Såfremt en skatteyder, der har indgivet begæring om gældssanering, har  

 krav på overskydende skat, skal kommunerne foretage modregning efter de  

 sædvanlige regler.
Hvis der herefter er yderligere beløb til udbetaling, skal  

 disse indbetales til skifteretten med modregningsforbehold som nævnt i  

 SD-cirkulære 1984-7, pkt. 2 og i skrivelse af 30. oktober 1984 til kommunerne  

 og amtsskatteinspektoraterne, j.nr. 3013/1984.
2.8. Subsidiært udlæg Der kan som udgangspunkt formentlig foretages udlæg efter KSL § 72, stk.  

 2, uden hensyntagen til restantens gældssanering, KL § 226, stk. 3.
 Spørgsmålet er dog uafklaret i retspraksis, og under hensyn til formålet  

 med gældssaneringsreglerne anmodes kommunerne om, som hovedregel at undlade  

 at foretage udlæg ifølge KSL, § 72, stk.. 2, når gældssaneringssag er  

 indledt.
Kommunerne er dog bemyndiget til at foretage subsidiært udlæg efter  

 gældssaneringssagens indledning, når det vil forekomme urimeligt at undlade  

 dette.
Indledning af gældssaneringssag sidestilles med det i KSL § 72, stk.  

 2, nævnte forgæves udlæg.
Såfremt subsidiært udlæg undtagelsesvis foretages,  

 skal sagen straks forelægges for statsskattedirektoratet.
Såfremt subsidiært udlæg er foretaget inden gældssaneringssagens  

 indledning, skal dette fastholdes.
Hvis der fremsættes begæring om kvittering  

 af et sådant udlæg, skal sagen indberettes til statsskattedirektoratet til  

 afgørelse.
2.9. Afgangsførelse Afsiger skifteretten kendelse om, at en del af skyldnerens gæld  

 bortfalder, kan det bortfaldne beløb afgangsføres, når der foreligger  

 dokumentation for, at gældssaneringssagen er sluttet, se pkt. 1.5.
 Statsskattedirektoratet vil udsende nærmere regler for afgangsførelse af  

 gældssanerede beløb.
Hans Westerberg Birthe Holm.
