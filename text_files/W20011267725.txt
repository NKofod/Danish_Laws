Aktuelt blev patienten tvangsindlagt på behandlingsindikationen og  

 fremtrådte i forbindelse med indlæggelsen psykotisk med  

 forfølgelsesforestillinger.
Tilstanden bedredes ikke under  

 indlæggelsen, hvor patienten jævnligt virkede angstpræget,  

 og han blev forgæves forsøgt motiveret til frivillig medicinsk  

 behandling. 10 dage efter indlæggelsen blev det besluttet, at patienten  

 skulle tvangsbehandles med injektion Cisordinol 200 mg i depotform hver 2.  

 uge.
Patienten klagede over beslutningen om tvangsmedicinering, og klagen blev  

 tillagt opsættende virkning.
Det lokale Psykiatriske  

 Patientklagenævn godkendte beslutningen om tvangsbehandling.
Klage over tvangsbehandling med  

 depotmedicin Sundhedsvæsenets Patientklagenævn fandt efter en samlet  

 vurdering, at den 51-årige mand var sindssyg, og at det ville have  

 været uforsvarligt ikke at tvangsbehandle ham, da udsigten til hans  

 helbredelse eller en betydelig afgørende bedring i tilstanden ellers  

 ville blive væsentligt forringet.
 Sundhedsvæsenets Patientklagenævn fandt endvidere, at  

 tvangsbehandlingen opfyldte kravet om mindst indgribende foranstaltning og  

 lagde i denne forbindelse vægt på, at patienten var  

 forsøgt motiveret i 8 dage, inden beslutningen om tvangsbehandling  

 blev truffet.
 Sundhedsvæsenets Patientklagenævn fandt endvidere, at  

 behandlingen opfyldte kravet om afprøvede lægemidler i  

 sædvanlig dosering og med færrest mulige bivirkninger og lagde  

 vægt på, at Cisordinol er et almindeligt vel afprøvet  

 antipsykotisk lægemiddel, doseringen sædvanlig, samt at patienten  

 var blevet behandlet med dette tidligere med god effekt.
Sundhedsvæsenets Patientklagenævn fandt imidlertid, at  

 beslutningen om tvangsmedicinering med Cisordinol Depot 200 mg hver 2. uge  

 ikke opfyldte kravet om mindst indgribende behandlingsform på det  

 tidspunkt, hvor beslutningen om tvangsbehandling blev truffet.
Nævnet  

 lagde vægt på, at det ikke fandtes sandsynliggjort, at  

 injektioner ville kræve fysisk magtanvendelse, samt at de ville virke  

 angstprovokerende på patienten.
Det var nævnets vurdering, at  

 tvangsbehandlingen med Cisordinol burde have været besluttet som  

 peroral behandling, subsidiært ved daglige injektioner.
