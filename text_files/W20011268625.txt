 Der blev klaget over, at lægerne undersøgte og opererede for  

 sent.
Klage over for sen operation af  

 discusprolaps Patientklagenævnet fandt ikke grundlag for at kritisere  

 lægernes behandling af patienten, idet nævnet lagde vægt  

 på, at patientens smerter var startet 2 dage før  

 indlæggelsen, og at patienten blev undersøgt umiddelbart efter  

 morgenkonferencen med henblik på stillingtagen til, hvorvidt der var  

 lammelse eller svækkelse af foden, idet dette ville være  

 indikation for akut operation.
Der blev ikke fundet indikation for akut  

 operation.
Der blev ordineret CT-scanning.
Endvidere lagde nævnet vægt på, at der samme eftermiddag  

 blev foretaget yderligere en undersøgelse, hvor man ikke fandt  

 føleforstyrrelser i ridebukseområdet eller problemer med  

 endetarmslukkemusklen, og de i benet fundne symptomer gik ikke til under  

 knæniveau.
Da billederne fra den tidligere samme dag foretagne  

 CT-scanning forelå, blev det besluttet at foretage en supplerende  

 CT-scanning.
Da resultatet af denne supplerende CT-scanning forelå,  

 blev det vurderet, at der ikke var indikation for akut operation, men at  

 patienten skulle opereres subakut den følgende dag, da han havde  

 lammelse i lårbensmuskulaturen.
