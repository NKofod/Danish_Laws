Betænkning afgivet af Socialudvalget den 10. maj 2007 Betænkning over Forslag til lov om ændring af lov om social  

 service og lov om  

  

 tilbageholdelse af stofmisbrugere i behandling (Forbedret indsats for udsatte børn og unge samt  

 tilbageholdelse af gravide stofmisbrugere i  

  

 behandling m.v.) [af  

 socialministeren (Eva Kjer Hansen)] 1. Ændringsforslag Socialministeren har stillet 2 ændringsforslag til lovforslaget.
2. Udvalgsarbejdet Lovforslaget blev fremsat den 31. januar 2007 og var til 1.  

 behandling den 23. februar 2007. Lovforslaget blev efter 1. behandling  

 henvist  

 til behandling i Socialudvalget.
Møder Udvalget har behandlet lovforslaget i 3 møder.
Høring Den 15. februar 2007 sendte socialministeren de indkomne  

 høringssvar og et notat herom til udvalget.
Spørgsmål Udvalget har stillet 10 spørgsmål til socialministeren til  

 skriftlig besvarelse, som denne har besvaret.
Spørgsmål 1 og 2 og  

 socialministerens svar herpå er optrykt som bilag 2 til betænkningen.
3. Indstillinger og politiske bemærkninger Et  

  

 flertal  

  

 i udvalget  

 (udvalget med undtagelse af EL) indstiller lovforslaget til  

  

 vedtagelse  

  

 med de stillede  

 ændringsforslag.
Socialdemokratiets, Det Radikale Venstres og Socialistisk  

 Folkepartis medlemmer af udvalget støtter lovforslagets grundlæggende  

 intention:  

 at forstærke indsatsen over for udsatte børn og unge ved en tidligere indsats  

 og ved at styrke børns og unges retssikkerhed i sagsbehandlingen ved udvidet  

 adgang for en bisidder.
Alt for mange børn og unge befinder sig i en socialt  

 udsat livssituation, og det er derfor tvingende nødvendigt med en forstærket  

 socialpolitisk indsats på dette område.
S, RV og SF støtter derfor, at det i  

 fremtiden bliver muligt at gennemføre en § 50-undersøgelse før fødslen, og  

 støtter ligeledes barnets ret til at medtage en bisidder til møder vedrørende  

 sager om særlig støtte.
Det er helt oplagt, at mange børn og unge har behov  

 for  

 en stærk ressourceperson ved deres side i et ofte vanskeligt  

 sagsbehandlingsforløb. Øget adgang til en bisidders deltagelse er derfor  

 umiddelbart en styrkelse af det enkelte barns situation.
Imidlertid er det  

 ikke  

 nødvendigvis nogen let opgave at være bisidder i forbindelse med sager om  

 særlig støtte, og derfor har S, RV og SF foreslået, at der indskrives en  

 revisionsbestemmelse i loven, således at Folketingets partier efter en 2-årig  

 periode kan vurdere, om de foreslåede ændringer er vidtrækkende nok eller det  

 er nødvendigt at fremme børns adgang til professionel hjælp.
Det glæder S, RV  

 og SF, at de øvrige satspuljepartier har tilsluttet sig dette forslag.
Det  

 samme gør sig gældende med hensyn til, at regeringen på opfordring fra S, RV  

 og  

 SF stiller ændringsforslag om, at den foreslåede bestemmelse om, at  

 indehaveren  

 af forældremyndigheden kan gøre indsigelse mod barnets eller den unges valg  

 af  

 bisidder, skal udgå.
Det synes fornuftigt, at myndigheden kan vurdere barnets  

 forslag til bisidder, hvorimod forældremyndighedsindehaveren nødvendigvis må  

 have mindre at skulle have sagt, fordi disse sager netop omhandler sager om  

 særlig  

 støtte.
Den del af lovforslaget, der vedrører kommunalbestyrelsens  

 forpligtelse til at tilbyde gravide stofmisbrugere i døgnbehandling en  

 kontrakt  

 om tilbageholdelse, støttes også af S, RV og SF.
Imidlertid er det et tiltag,  

 der skal følges nøje.
Det må løbende vurderes, om lovforslaget er  

 tilstrækkeligt, om det er funktionsdygtigt, om det giver de forventede  

 positive  

 resultater, og om der er de nødvendige behandlingstilbud.
Der er ingen som  

 helst tvivl om, at børn, der fødes af misbrugende gravide, er en særlig udsat  

 gruppe.
Hvert år er der børn i Danmark, der fødes med abstinenser,  

 hjerneskader  

 og misdannelser på grund af moderens misbrug undervejs i graviditeten.
Det er  

 derfor nødvendigt at opprioritere indsatsen, især hvad angår behandling.
De  

 økonomiske konsekvenser af en forstærket indsats kan med stor sandsynlighed  

 vise sig at blive større end beregnet i dette forslag.
På den baggrund må  

 partierne bag satspuljeforliget nødvendigvis være indstillede på at afsætte  

 flere ressourcer.
S og RV understreger derudover, at partierne finder det  

 problematisk, at det nye tiltag kun omfatter gravide stofmisbrugere og ikke i  

 samme grad gravide med alkoholproblemer.
Partierne bag satspuljeforliget må  

 snarest muligt blive enige om en udvidelse af forslaget, således at alle  

 gravide misbrugere er sikre på det rette behandlingstilbud, herunder adgang  

 til  

 en kontrakt om tilbageholdelse.
Det synes utilstrækkeligt, at det lovpligtige krav til en  

 bisidder alene er, at den pågældende er fyldt 15 år og underlagt gældende  

 regler vedrørende tavshedspligt.
En bisidder til et udsat barn eller ungt  

 menneske skal selvfølgelig være et voksent menneske, hvorfor aldersgrænsen  

 burde ændres til 18 år.
S anerkender imidlertid, at de øvrige forligspartier  

 finder aldersgrænsen ved 15 år tilstrækkelig.
Dansk Folkepartis  

 medlemmer af udvalget er positive over for dette lovforslag, som  

 indeholder flere elementer.
For det første indføres der en klar ret for børn  

 og  

 unge til selv at medbringe en bisidder til møder med kommunen i  

 forbindelse med sager om særlig støtte.
For det andet skal det undersøges,  

 hvordan der kan sættes ind med en tidlig hjælp til vordende forældre, der er  

 i  

 en udsat situation.
 Det sidste element i lovforslaget  

 drejer sig om tilbageholdelse af gravide stofmisbrugere i behandling.  

 Formålet  

 er, at gravide stofmisbrugere, der er visiteret til døgnbehandling, får  

 tilbudt  

 en kontrakt og dermed en mulighed for tilbageholdelse i et behandlingsforløb.
DF mener ikke, at dette lovforslag  

 i så henseende er vidtrækkende nok, men det er dog et skridt i den  

 rigtige  

 retning.
DF mener, at der skal indføres en decideret tvangsbehandling af  

 gravide misbrugere, fordi hensynet til barnet må veje langt mere end en  

 misbrugers frivillige beslutning om at gå i behandling.
Desværre er der ikke  

 på  

 nuværende tidspunkt politisk tilslutning til det forslag.
 DF mener, at lovforslaget  

 samlet bidrager til en forbedring af indsatsen over for de mest udsatte børn  

 og  

 unge og deres forældre og kan på den baggrund støtte det.
 Et  

  

 mindretal  

  

 i udvalget (EL) indstiller lovforslaget til forkastelse  

 ved 3. behandling, men vil stemme for de stillede ændringsforslag.
 Enhedslistens medlem af  

 udvalget vil ikke støtte et lovforslag om mere tvang mod mennesker i en  

 allerede  

 sårbar situation.
For det allerførste er det  

 vigtigt at slå fast, at man ikke forbedrer forholdene for folk i nød ved at  

 anvende tvang over for dem.
Der er ganske særlige undtagelser, bl.a. når der  

 er  

 tale om psykisk syge, men her findes allerede en lovgivning, der tillader  

 tvang, så dette lovforslag er blot uhyggeligt og skadeligt.
Det skal slås  

 fast,  

 at på dette område hjælpes ingen ved, at der bruges tvang.   

  

 For det andet er det vigtigt at slå fast, at det virker grotesk, at man vil  

 tvinge mennesker i døgnbehandling i en tid, hvor de, som rent faktisk  

 gerne vil, ikke kan komme i døgnbehandling.
Inden for 14 dage skal  

 stofmisbrugere tilbydes behandling, men det sker ikke, for på grund af  

 udgiftsloftet er der ikke penge nok  endnu en behandlingsgaranti, som  

 regeringen ikke kan overholde, fordi regeringen ikke vil bruge penge på  

 velfærd,  

 men på krig, skattelettelser til de rige osv.
At lovforslaget er en form  

 for rendyrket hykleri, bliver særlig tydeligt, når man prøver at lede efter  

 initiativer over for gravide alkoholmisbrugere.
Vi ved alle, at der fødes  

 langt  

 flere børn med skader som følge af alkoholmisbrug, end der fødes børn med  

 skader som følge af stofmisbrug, og vi ved også, at skader forårsaget af  

 alkohol er langt værre og mere uoprettelige og giver barnet livslange  

 problemer  

  i modsætning til skader som følge af stofmisbrug.
Der er mange muligheder for at forbedre forholdene for de mennesker, vi taler  

 om.
Regeringen kunne f.eks. støtte Enhedslistens forslag om for det første at  

 ophæve kontanthjælpsloftet og for det andet at løfte socialrådgiverfaget, så  

 socialrådgiverne  

 kan komme til at lave det, de faktisk er uddannet til, nemlig at rådgive frem  

 for som nu udelukkende at skulle dokumentere, at de har kontrolleret  

 folk.
Man  

 kunne også sikre, at de medarbejdere, som nu skal betjene denne  

 klientgruppe, har den fornødne faglighed.
Vi hører allerede i dag om  

 socialarbejdere, der sidder med 100 sager, som de ikke har de nødvendige og  

 særlige forudsætninger for at behandle, og det er efter ELs mening  

 en  

 udløber af den alt for forhastede og ugennemtænkte strukturreform.
Man kunne  

 også  

 sikre klienterne juridisk bistand ved at støtte ELs forslag om  

 gadejurister i  

 landets største byer.
 EL vil stemme for  

 socialministerens ændringsforslag, men bemærker dog til ændringsforslag nr.  

 1,  

 at det formodes, at der er foretaget en modenhedsvurdering af de helt små  

 og/eller umodne børn, så disse ikke skal træffe beslutning om egen bisidder.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
4. Ændringsforslag med bemærkninger Ændringsforslag Af  

 	  

  

 socialministeren  

  

 , tiltrådt af  

  

 udvalget  

  

 :
Til § 1 1)  

  

 I den under  

  

 nr. 2  

  

 foreslåede  

  

 §  

 48 a  

  

 udgår  

  

 stk. 3.
 Stk. 4 og 5 bliver herefter stk. 3 og 4.
[Ophævelse af forældremyndighedsindehaverens mulighed for  

 indsigelse] 2)  

  

 Efter nr. 13 indsættes som nyt  

 nummer:
 »  

 14. I  

  

 §  

 195 a  

  

 indsættes  

 som  

  

 stk. 2:
»Stk. 2.  

  

 Socialministeren fremsætter senest i folketingsåret 2008-09 forslag til  

 revision af §  

 48 a.«« [Revision af reglerne om bisidder til børn og unge] Bemærkninger Til nr. 1 Den foreslåede ændring indebærer, at muligheden for, at  

 indehaveren af forældremyndigheden kan gøre indsigelse mod barnets eller den  

 unges valg af bisidder, ophæves.
Økonomiske og administrative konsekvenser for det offentlige  

 og private Det vurderes, at forslaget til ændring af forslag til lov om  

 ændring af lov om social service og lov om tilbageholdelse af stofmisbrugere  

 i  

 behandling vil medføre mindreudgifter for kommunerne på 0,2 mio. kr. årligt  

 og  

 for staten på 0,7 mio. kr. årligt.
Der regnes med halvårsvirkning i 2007, da  

 lovforslaget  

 først træder i kraft den 1. juli 2007.
 De samlede mindreudgifter for det offentlige er derfor 0,5 mio.  

 kr. i 2007 og 0,9 mio. kr. i 2008 og frem.
Til nr. 2 Det foreslås, at der indsættes en revisionsbestemmelse, der  

 indebærer, at reglerne om bisidder til børn og unge efter §  

 48 a  

 revideres senest i folketingsåret  

 2008-09.
 En oversigt over Folketingets sammensætning er optrykt i  

 betænkningen.
Hans Andersen (V)   

 Anne‑Mette Winther Christiansen (V)   

 Gudrun Laub (V)  

  

  nfmd.  

  

 Inger Beinov Støjberg (V)   

 Pia Kristensen (DF)  

  

  fmd.  

  

 Henrik Brodersen (DF)   

 Tina Petersen (DF)   

 Tom Behnke (KF)   

 Per Ørum Jørgensen (KF)   

 Mette Frederiksen (S)   

 Hüseyin Arac (S)   

 Lene Hansen (S)   

 Lise von Seelen (S)   

 Martin Lidegaard (RV)   

 Bente Dahl (RV)   

 Pernille Vigsø Bagge (SF)   

 Line Barfod (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 16 Inuit Ataqatigiit (IA) 1 Socialistisk Folkeparti (SF) 11 Uden for folketingsgrupperne (UFG) 3 Bilag 1 Oversigt over bilag vedrørende L 135 Bilagsnr.
Titel 1 Høringssvar og høringsnotat, fra socialministeren 2 Tidsplan for udvalgets behandling af lovforslaget 3 1. udkast til betænkning 4 Ændringsforslag fra socialministeren 5 2. udkast til betænkning 6 3. udkast til betænkning Oversigt over spørgsmål og svar vedrørende L 135 Spm.nr.
Titel 1 Spm., om »det ufødte barn« er et udtryk for en ændring i  

 retstilstanden, til socialministeren, og ministerens svar herpå 2 Spm., om regeringen forestiller sig, at kommunerne skal  

 tilbyde tvang til andre end gravide stofmisbrugere, til socialministeren, og  

 ministerens svar herpå 3 Spm. om en oversigt over antallet af  

 døgnbehandlingstilbud for stofmisbrugere, der også henvender sig til  

 familier, specielt til mødre med børn, til socialministeren, og ministerens  

 svar herpå 4 Spm. om en redegørelse for antallet af gravide  

 stofmisbrugere, der er i døgnbehandling, til socialministeren, og ministerens  

 svar herpå 5 Spm. om, hvor mange gravide stofmisbrugere der står på  

 venteliste til behandling og hvor længe de venter på at komme i behandling,  

 til socialministeren, og ministerens svar herpå 6 Spm. om antallet af familiedøgnbehandlingssteder i  

 2004-2006, til socialministeren, og ministerens svar herpå 7 Spm. om, hvor mange gravide kvinder med misbrug der i  

 2004-2006 har fået tilbud om familiedøgnbehandling, til socialministeren, og  

 ministerens svar herpå 8 Spm. om, hvor mange gravide kvinder med misbrug der i  

 2004-2006 har fået tilbudt døgnbehandling, til socialministeren, og  

 ministerens svar herpå 9 Spm. om, hvor mange gange de eksisterende muligheder for  

 anvendelse af tvang har været benyttet i 2006, til socialministeren, og  

 ministerens  

 svar herpå 10 Spm. om ekstraudgiften for kommunen, hvis der anvendes  

 tvang efter de eksisterende regler, til socialministeren, og ministerens svar  

 herpå Bilag 2 Udvalgets spørgsmål til socialministeren og  

 dennes svar herpå Spørgsmål 1 og socialministerens svar herpå er optrykt efter  

 ønske fra Socialdemokratiet, Det Radikale Venstre, Socialistisk Folkeparti og  

 Enhedslisten.  

 Spørgsmål 2 og socialministerens svar herpå er optrykt efter ønske fra  

 Enhedslisten.
 Spørgsmål 1:
Når der i bemærkningerne til lovforslaget står »det ufødte barn«,  

 er det så et udtryk for en ændring i retstilstanden, eller er der stadig tale  

 om, at der skelnes mellem fostre og børn? Svar:
I bemærkningerne til lovforslaget står det ufødte barn nævnt et  

 enkelt sted: »Det foreslås, at det bliver muligt at anvende en række af de  

 handlemuligheder, der eksisterer for børn og unge i reglerne om særlig  

 støtte,  

 over for vordende forældre, der har problemer af en karakter, der er af  

 betydning  

 for det ufødte barns sundhed og trivsel både før fødslen og efter fødslen.« Det er ikke intentionen med lovforslaget at ændre på den  

 gældende retstilstand, hvor der skelnes mellem fostre og børn.
Bemærkningen  

 skal tages som udtryk for, at moderens livsførelse under graviditeten har en  

 effekt på fosteret, der kan give problemer for barnet efter fødslen.
 Spørgsmål 2:
Når der i lovforslagets § 2, nr. 1 (forslag til ændring af § 1,  

 stk. 2, i lov om tilbageholdelse af stofmisbrugere i behandling), skrives  

 »andre stofmisbrugere«, forestiller regeringen sig så, at kommunerne skal  

 »tilbyde« tvang til andre end gravide stofmisbrugere? Svar:
Lovforslaget medfører en pligt for kommunalbestyrelsen til at  

 tilbyde gravide stofmisbrugere, der er visiteret til døgnbehandling, en  

 kontrakt om tilbageholdelse.
For alle andre stofmisbrugere kan  

 kommunalbestyrelsen som efter den gældende lov fortsat selv tage stilling  

 til,  

 om man ønsker at anvende lovens bestemmelser.
