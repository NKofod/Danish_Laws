INDHOLD 1. Baggrund og lovgrundlag 5 2. Hvem omfatter reglen 5 3. I hvilken ydelse trækkes der fra 6 4. Hvornår sker der ikke fradrag 6 5. Indholdet af fradragsreglen 6 6. Specielt om enker og enkemænd 7 7. Beregningen af fradraget 7 8. Andre oplysninger 8 Bilag 10 ----------------------------------------------------------------- 1. Baggrund og lovgrundlag:
 Hvis en tjenestemand bliver udsat for en arbejdsskade, kan der blive tale  

 om erstatning for tab af erhvervsevne i henhold til lov om forsikring mod  

 følger af arbejdsskade.
 Pågældende kan også blive berettiget til en højere pension  

 (»tilskadekomstpension«) efter lov om tjenestemandspension på grund  

 af den samme skade.
 I så fald bliver den samme skade erstattet to gange.
 Lov om forsikring mod følger af arbejdsskade har en bestemmelse, som skal  

 forhindre »dobbelterstatning« ved arbejdsskader.
 De bestemmelser, der har betydning for beregningen af eventuelle fradrag,  

 er trykt bagest i denne vejledning.
 Det gælder § 32, § 36 og § 39 i lov om forsikring mod følger af  

 arbejdsskade, og det gælder § 2 og § 8 i lov om tjenestemandspension.
 2. Hvem omfatter reglen:
 Tjenestemænd, der har ret til pension efter lov om tjenestemandspension.
Personer, som er ansat på samme vilkår som tjenestemænd.
En del kommuner  

 og visse virksomheder har regler, som svarer til tjenestemandspensionslovens  

 regler.
 De efterladte ægtefæller efter ovenstående personer.
 3. I hvilken ydelse trækkes der fra:
 Et eventuelt fradrag sker i erstatningen for tab af erhvervevne eller i  

 erstatningen for forsørgertab.
 Beregningen foretages af Arbejdsskadestyrelsen i henhold til lov om  

 forsikring mod følger af arbejdsskade.
 4. Der sker ikke fradrag:
- i godtgørelse for men - når pension efter lov om tjenestemandspension og erstatning efter lov om  

 forsikring mod følger af arbejdsskade ikke skyldes den samme arbejdsskade - hvis arbejdsskaden indtræffer for en anden arbejdsgiver end den, som har  

 været med til at betale pensionen - i erstatning til efterladte børn efter lov om forsikring mod følger af  

 arbejdsskade, idet børnepensionen efter lov om tjenestemandspension ikke er  

 afhængig af den afdødes pensionsalder - hvis den arbejdsskadede allerede har ret til pension efter 37 års  

 tjeneste, når han bliver pensioneret.
 5. Indholdet af fradragsreglen:
 Når en arbejdsskade giver ret til erstatning for tab af erhvervsevne, har  

 den skadelidte efter lov om tjenestemandspension ret til den såkaldte  

 »tilskadekomstpension«.
 Normalt beregnes pensionen efter det antal år, en tjenestemand har været  

 ansat i den pensionsgivende stilling (»ordinær pension«).
 Tilskadekomstpension betyder, at pensionen beregnes, som om pågældende har  

 opnået pension efter 37 år i tjenesten.
 Det er denne forhøjelse af pensionen, der danner grundlag for fradraget i  

 erstatningen for tab af erhvervsevne.
 Hvis den arbejdsskadede allerede har ret til fuld pension efter 37 års  

 tjeneste, bliver pensionen ikke forhøjet på grund af arbejdsskaden, og  

 erstatningen for tab af erhvervsevne skal derfor ikke nedsættes.
 6. Specielt om enker og enkemænd:
 Reglen er den samme, hvis en enke eller enkemand får forhøjet pension  

 efter reglerne om tilskadekomstpension og samtidig får erstatning for  

 forsørgertab i henhold til lov om forsikring mod følger af arbejdsskade.
 Bestemmelsen har dog kun begrænset anvendelse, idet den efterladte ved at  

 få den forhøjede pension typisk vil få for høj indkomst til at kunne få  

 erstatning efter lov om forsikring mod følger af arbejdsskade.
 7. Beregningen af fradraget:
 7.1 Hvis erstatningen for tab af erhvervsevne udbetales som en løbende  

 ydelse, er fradraget to tredjedele af forskellen mellem  

 tilskadekomstpensionen og den ordinære pension, som den pågældende ville have  

 fået, hvis han var blevet afskediget efter de almindelige pensionsregler.
 Denne beregning sker løbende hvert år pr. 1. april.
 Eksempel:
 7.2 Hvis erstatningen for tab af erhvervsevne bliver udbetalt som et  

 engangsbeløb, bliver forskellen mellem tilskadekomstpensionen og den ordinære  

 pension omregnet til et engangsbeløb, hvoraf to tredjedele bliver trukket fra  

 erhvervsevnetabserstatningen.
 Eksempel:
7.3 Efter lov om forsikring mod følger af arbejdsskade kan den, der har  

 ret til erstatning for erhvervsevnetab på 50 procent eller derover, kræve at  

 få udbetalt de 50 procent (og ikke mere) som et kapitalbeløb.
Det, der ligger  

 over 50 procent, skal udbetales som en løbende ydelse.
 I sådanne tilfælde omsættes, hvad der svarer til 50 procent  

 erhvervsevnetab, og heri fradrages kapitalværdien af en forholdsmæssig del af  

 fradraget.
 Eksempel:
 Skadelidte ønsker størst mulig kapitalisering, hvilket betyder  

 kapitalisering svarende til 50 procent erhvervsevnetab.
Kapitalværdi af 50 procent erhvervsevnetab, 8. Andre oplysninger, som kan have interesse:
 8.1 Samordningsfradrag:
Hvis en tjenestemand foruden sin tjenestemandspension også er berettiget  

 til førtidspension, sker der et fradrag i tjenestemandspensionen.
Dette  

 kaldes »samordningsfradrag«.
 Ved beregningen af fradrag på grund af forhøjet tjenestemandspension ses  

 der bort fra samordningsfradraget.
 Reglen om samordningsfradrag bortfalder fra 1. januar 1994.
 8.2 Kvalificeret svagelighedspension:
Ved siden af den almindelige svagelighedspension giver lov om  

 tjenestemandspension adgang til at udbetale en såkaldt »kvalificeret  

 svagelighedspension«.
Det sker, når en tjestemand bliver afskediget på  

 grund af sygdom og får tilkendt mellemste eller højeste førtidspension, inden  

 pågældende er fyldt 60 år.
Pensionen bliver i det tilfælde beregnet, som om  

 han var blevet i tjenesten, til han var fyldt 67 år.
 Normalt vil pensionen blive beregnet efter reglerne om  

 tilskadekomstpension, hvis der tilkendes erstatning for erhvervsevnetab, men  

 den skadelidte kan vælge at fortsætte den - ofte lavere - kvalificerede  

 svagelighedspension.
 Når der tilkendes erstatning for erhvervsevnetab, sker der altså ikke  

 fradrag i erhvervsevnetabsydelsen i disse tilfælde.
 8.3 Forsikringsselskabet betaler til pensionsgiver.
 Hvis et forsikringsselskab skal betale en mindre erstatning for  

 erhvervsevnetab på grund af, at den arbejdsskadede har ret til  

 tilskadekomstpension, skal forsikringsselskabet betale forskellen til den  

 myndighed, der udbetaler pensionen.
-------------------------------------------------------------------- INDHOLD BILAG Uddrag af lov om tjenestemandspension § 2  En tjenestemand er berettiget til egenpension,  

 når han efter 10 fulde års ansættelse i en stilling, i hvilken ansættelsen  

 efter regler i §§ 4, 4 a og 4 b kan medregnes i pensionsalderen, afskediges  

 på grund af alder, som følge af helbredsbetinget utjenstdygtighed eller anden  

 ham utilregnelig årsag.
En tjenestemand på prøve, der ikke er varigt ansat i  

 en anden tjenestemandsstilling, og som ikke er fundet egnet til varig  

 ansættelse efter prøvetidens udløb og afskediges af denne årsag, er ikke  

 berettiget til egenpension, medmindre den pågældende har fået inddraget en  

 pension efter § 10.
 Stk. 2.  Uanset ansættelsestidens længde har en  

 tjenestemand dog ret til egenpension efter §§ 7-8, såfremt afsked finder sted  

 på grund af nedsættelse af erhvervsevnen som nævnt i § 7 eller skyldes følger  

 af tilskadekomst under udførelse af tjenesten.
 Stk. 3.  Har en tjenestemand forud for sin ansættelse i  

 tjenestemandsstilling været omfattet af en pensionsordning, der har været  

 knyttet til beskæftigelse, som efter reglerne i §§ 4, 4 a og 4 b ikke kan  

 medregnes i pensionsalderen, kan finansministeren efter indhentet udtalelse  

 fra Lønningsrådet bestemme, at sådan beskæftigelse medregnes som  

 ansættelsestid efter stk. 1 med indtil 10 år.
 § 8  Finder afsked sted på grund af utjenstdygtighed,  

 som er forårsaget af, at der under udførelse af tjenesten er overgået  

 tjenestemanden en tilskadekomst, der begrunder krav på erstatning for tab af  

 erhvervsevne i henhold til lov om arbejdsskadeforsikring, er han berettiget  

 til den egenpension, der gælder for en pensionsalder på 37 år.
 Stk. 2.  Har en tjenestemand ved grov uagtsomhed eller  

 ved beruselse selv hidført eller væsentlig bidraget til tilskadekomsten, kan  

 finansministeren bestemme, at forhøjet pension efter stk. 1 bortfalder eller  

 nedsættes.
 Stk. 3.  Finansministeren kan yde pension efter reglerne  

 i stk. 1 til polititjenestemænd samt tjenestemænd i det tidligere  

 toldgrænsekorps, der afskediges på grund af utjenstdygtighed, som skyldes  

 følgerne efter ophold i tyske koncentrationslejre.
Uddrag af lov om forsikring med følger af arbejdsskade § 32.  Har arbejdsskaden medført nedsættelse af  

 skadelidtes evne til at skaffe sig indtægt ved arbejde, tilkommer der den  

 pågældende erstatning for tab af erhvervsevne.
Der ydes ikke erstatning, hvis  

 erhvervsevnetabet er mindre end 15 pct.
 Stk. 2.  Ved bedømmelsen af erhvervsevnetabet tages  

 hensyn til skadelidtes muligheder for at skaffe sig indtægt ved sådant  

 arbejde, som med rimelighed kan forlanges af den pågældende efter dennes  

 evner, uddannelse, alder og muligheder for erhvervsmæssig omskoling og  

 optræning.
 Stk. 3.  Erstatning for tab af erhvervsevne til et barn  

 med fosterskade. jf. § 10 , stk. 1, nr. 2, eller til et barn med sygdomme som  

 følge af påvirkning af forældrene før befrugtning eller efter fødslen, jf. §  

 10, stk. 2, kan tidligst ydes fra skadelidtes 15. år.
 Stk. 4.  Erstatningen tilkendes som en løbende ydelse,  

 medmindre denne kapitaliseres efter reglerne i § 43.
 Stk. 5.  Ved fuldstændigt tab af erhvervsevne udgør den  

 løbende ydelse årlig 4/5 af skadelidtes årsløn, jf. § 41, og ved nedsættelse  

 af erhvervsevnen en forholdsmæssig del heraf.
 Stk. 6.  Den årlige ydelse udbetales med 1/12 månedlig  

 forud og løber fra tidspunktet for afgørelsen, medmindre særlige  

 omstændigheder taler for et andet tidspunkt.
 Stk. 7.  Fra udgangen af den måned, hvor den  

 erstatningsberettigede fylder 67 år, afløses den løbende ydelse af et  

 engangsbeløb på 2 gange den årlige ydelse efter stk. 5. Er en  

 erstatningsberettiget på tidspunktet for afgørelsen fyldt 67 år, udbetales  

 erstatningen som anført i 1. pkt.
§ 36.  Den, der er berettiget til overgangsbeløb efter  

 § 35, stk. 1-3, og som ved skadelidtes død har mistet en forsørger, eller som  

 ved dødsfaldet på anden måde har fået sine forsørgelsesmæssige forhold  

 forringet, har ret til erstatning herfor.
Erstatningen fastsættes under  

 hensyn til forsørgelsens omfang og den efterladtes muligheder for at forsørge  

 sig selv når alder, helbredstilstand, uddannelse, beskæftigelse samt  

 forsørgerforhold og økonomiske forhold tages i betragtning.
Stk. 2.  Erstatningen ydes i form af en tidsbestemt  

 løbende ydelse, som årlig udgør 30 pct. af afdødes årsløn, jf. § 41, og som  

 udbetales med 1/12 månedlig forud.
Perioden kan højst fastsættes til 10 år.  

 Udbetales der i anledning af dødsfaldet efterindtægt, udbetales ydelsen dog  

 først fra udløbet af efterindtægtsperioden.
 Stk. 3.  Ydelse efter stk.2 løber uændret i den  

 fastsatte periode, medmindre ydelsen helt eller delvis omsættes til  

 kapitalbeløb eller den berettigede afgår ved døden.
Stk. 4.  Fra udgangen af den måned, hvor den  

 erstatningsberettigede fylder 67 år, afløses den løbende ydelse af et  

 engangsbeløb på 2 gange den årlige ydelse.
Er en erstatningsberettiget på  

 tidspunktet for skadelidtes død fyldt 67 år, udbetales erstatningen som  

 anført i 1. pkt.
Stk. 5.  Er en efterladt ikke anset for  

 erstatningsberettiget efter stk. 1, kan den pågældende inden for en frist på  

 5 år fra modtagelsen af meddelelsen herom kræve erstatningsspørgsmålet  

 genoptaget.
På samme måde kan en efterladt, der har fået tilkendt erstatning  

 efter stk. 1, jf. stk.2, inden for en frist på 5 år efter ydelsens ophør  

 kræve erstatningsspørgsmålet genoptaget med henblik på tilkendelse af  

 yderligere tidsbestemt løbende ydelse.
§ 39.  Tilkommer der som følge af arbejdsskaden den  

 skadelidte pension efter lov om tjenestemandspension, nedsættes værdien af  

 skadelidtes erstatning for tab af erhvervsevne efter denne løb.
Nedsættelsen  

 sker med 2/3 af værdien af det beløb, hvormed tjenestemandspensionen er  

 forhøjet ud over den pension, der svarer til tjenestealderen på tidspunkt for  

 pensioneringen.
 Stk. 2.  Medfører arbejdsskaden døden, og tilkommer der  

 som følge af dødsfaldet de efterladte pension efter lov om  

 tjenestemandspension , nedsættes erstatning for tab af forsørger efter denne  

 lov med 2/3 af det beløb, hvormed tjenestemandspensionen er forhøjet ud over  

 den pension, der svarer til afdødes tjenestealder på tidspunktet for  

 dødsfaldet.
 Stk. 3.  Ved beregning af den tjenestemandspension, som  

 efter stk. 1 og 2 lægges til grund for fastsættelse af erstatningen efter  

 denne lov, ses der bort fra det samordningsfradrag, der er nævnt i kapitel 9  

 i lov om tjenestemandspension.
Stk. 4.  Bestemmelserne i stk. 1-3 anvendes tilsvarende  

 på andre erstatningsberettigede efter denne lov, for hvem der med hensyn til  

 pension er fastsat regler, der svarer til reglerne i lov om  

 tjenestemandspension.
I disse tilfælde betaler forsikringsselskabet til  

 pensionsgiveren et beløb svarende til det beregnede fradrag i skadelidtes  

 eller de efterladtes erstatning efter denne lov.
