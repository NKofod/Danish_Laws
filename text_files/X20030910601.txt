Indbetaling til  

 en ophørspension efter pensionsbeskatningsloven § 15 A - ikke selvstændig  

 erhvervsdrivende i 10 sammenhængende år forud for oprettelsen Spørgsmål Kan A indbetale til en ophørspension efter  

 pensionsbeskatningsloven § 15 A, når A har drevet selvstændig  

 erhvervsvirksomhed i en periode på mere end 30 år med en kortvarig afbrydelse  

 på ca. 3 år? Svar Nej, se sagsfremstilling og begrundelse.
Beskrivelse  

 af de faktiske forhold A har siden 1971 drevet selvstændig virksomhed som  

 VVS-installatør, ved firmaerne "B ApS" og "C ApS".  

 Selskaberne har været 100 % ejet af A.
 A har udlejet lokaler til såvel sin virksomhed,  

 som til private lejere på adressen X.
På grund af større tab i 1995 gik selskabet  

 "B ApS" konkurs og selskabet "C ApS" blev solgt.
Salget  

 medførte  

 en skattemæssig gevinst på ca. kr. 210.000, hvoraf der blev svaret skat.  

 Efterfølgende modtog A dagpenge fra sin forsikring ASA i forbindelse med  

 ophøret af virksomhederne.
De nye ejere omdøbte "C ApS" til "D  

 ApS". Selskabet fortsatte på As erhvervsejendom, hvor de nye ejere  

 lejede  

 sig ind.
De nye ejere var ikke i stand til at erlægge hele købesummen for  

 anparterne.
Selskabet gik dårligt, og ejerne kunne ikke betale husleje.
Over  

 tid opbyggede de nye ejere en gæld til A på omkring kr. 225.000.
 A købte værktøj mv. tilbage i oktober 1997.  

 "D ApS " gik konkurs i 1998.For at begrænse sit tab besluttede A at  

 starte VVS virksomhed igen i november 1998, da han stadig ejede bygninger og  

 materiellet.
Det nye firma "E ApS", fungerer i dag  

 tilfredsstillende, men skal afhændes inden for en årrække, da A skal på  

 pension.
Et evt. provenu fra salget påtænkes anvendt til køb af  

 fradragsberettiget pensionsordning i medfør af pensionsbeskatningsloven § 15  

 A.
 Det er spørgers opfattelse, at der i følge  

 ordlyden til pensionsbeskatningsloven § 15 A, stk. 2, ikke stilles krav om,  

 at  

 der er tale om en 10-årig  

  

 sammenhængende  

  

 periode, hvorefter A kan anvende ordningen for tidligere selvstændigt  

 erhvervsdrivende, idet A har drevet virksomhed i mere end 30 år med en  

 kortvarig afbrydelse på ca. 3 år.
Styrelsens  

 indstilling og begrundelse Efter de almindelige regler skal fradragsretten  

 for større kapitalindskud til pensionsordninger med løbende udbetalinger og  

 ratepensionsordninger fordeles over en periode på 10 år.
Det er endvidere  

 ikke  

 muligt at nyoprette en ratepensionsordning efter det fyldt 60. år efter de  

 almindelige regler.
I pensionsbeskatningsloven § 15 A er indsat et regelsæt,  

 der medfører, at de pågældende regler ikke skal gælde for pensionsordninger  

 oprettet af tidligere selvstændigt erhvervsdrivende.
Der er således fuld  

 fradragsret allerede i indbetalingsåret, og det er muligt at oprette  

 ratepensionsordninger, selv om man er fyldt 60 år.
Endvidere er det muligt at  

 aftale, at sidste rate skal udbetales efter, at man er fyldt 85 år.
Personer,  

 der er fyldt 55 år og har drevet selvstændig erhvervsvirksomhed typisk i form  

 af personlig ejet virksomhed, er omfattet af lovbestemmelsen.
Loven trådte i  

 kraft 1. januar 2001, jf.
Ligningsvejledningen Alm. del, afsnit A.C.1.1.6.
Det er en betingelse, for at oprette de  

 omhandlende pensionsordninger, at personen har drevet selvstændig virksomhed  

 (herunder som medarbejdende ægtefælle) eller virksomhed i aktie - eller  

 anpartsselskabsform, hvor personen har være hovedaktionær.
Virksomheden skal  

 være drevet i en periode på mindst 10 år forud for det indkomstår, hvor  

 ordningen oprettes.
Der stilles ikke krav om, at det skal have drejet sig om  

 samme virksomhed i hele 10 års perioden.
Kravet om en periode på mindst 10 år  

 vil være opfyldt også i tilfælde af, at den pågældende f.eks. først har  

 drevet  

 selvstændig erhvervsmæssig virksomhed i form af et personligt drevet  

 virksomhed  

 i 6 år og derpå har været hovedaktionær i 4 år jf.
Ligningsvejledningen Alm.  

 del, afsnit A.C.1.1.6.
I lovforslagets specielle bemærkningerne til § 1,  

 stk. 2, fremgår det endvidere, at 10-års perioden ikke  

  

 afbrydes  

  

 ved virksomhedsskift, hvis der drives virksomhed både ved  

 indkomstårets begyndelse og ved dets slutning.
Det er herefter styrelsens  

 opfattelse, at perioden på 10 år skal være en sammenhængende periode på 10 år  

 forud for oprettelse af pensionsordningen.
Dog accepteres en afbrydelse i  

 løbet  

 af et indkomstår i forbindelse med et virksomhedsskift, når blot der i øvrigt  

 drives virksomhed ved indkomstårets begyndelse og ved dets afslutning.
 Endvidere er det styrelsens opfattelse, at en  

 afbrydelse af perioden grundet f.eks et virksomhedskift, hvor der ikke drives  

 virksomhed både ved indkomstårets begyndelse og ved dets slutning, eller  

 almindeligt ophør af den selvstændige virksomhed vil medføre, at  

 pensionsbeskatningsloven § 15 A, ikke kan finde anvendelse.
 Styrelsen indstiller, at spørger ikke kan  

 indbetale til en ophørspension i medfør af pensionsbeskatningsloven § 15 A,  

 da  

 spørger ikke har været selvstændigt erhvervsdrivende i en periode på mindst  

 10  

 sammenhængende år forud for det indkomstår, hvor pensionsordningen oprettes.
 Ligningsrådet  

  

 tiltræder Told- og Skattestyrelsens indstilling.
