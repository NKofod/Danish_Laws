Norges ambassade Hr.
Minister, Under henvisning til Deres skrivelse til Dr. jur.
Klæstad af 7. september  

 1923 har jeg den ære igen at oversende forslag til overenskomst angående  

 gensidige meddelelser om sindsyges indlæggelse på asyl.
Forslaget er, som det  

 vil bemærkes, enslydende med det med min skrivelse af 8. marts d.a.  

 oversendte forslag, dog med den undtagelse at den i sidstnævnte forslag  

 indeholdte art. 3, i overensstemmelse med Deres henstillen, er udeladt.
 Min regering betragter overenskomsten som afsluttet ved nærværende notes  

 accept fra dansk side, og vil sætte pris på samtidig med accepten at modtage  

 overenskomstens danske tekst.
Emil Huitfeldt H.E.
Udenrigsminister Cold Artikel 1.
 Når en dansk statsborger i Norge indlægges på et sindssygehospital,  

 udskrives derfra eller afgår ved døden på hospitalet, skal den danske  

 ambassade i Kristiania (Oslo) underrettes derom.
 Artikel 2.
 Meddelelser, som beskrevet i artikel 1, skal angive det sindssygehospital,  

 hvor den pågældende er indlagt, og så vidt muligt indeholde følgende  

 oplysninger om den syge:
 1. Navn og fornavn.
 2. Fødselsår og fødselsdag samt fødested.
 3. Stilling og arbejde.
 4. Bopæl ved indlæggelsen.
 5. Sidste bopæl i hjemlandet.
 6. Forældres eller, hvis de er døde, nærmeste  

 slægtninges navn og fornavn, tillige med bopæl.
 7. Hvis den syge er gift, ægtefællens navn og fornavn  

 samt bopæl.
 8. Datoen for den syges indlæggelse, udskrivning eller  

 hans dødsdag.
 9. Navnet på den person eller myndighed på hvis  

 begæring den syge er indlagt på hospitalet.
 10. Hvis den syge er indlagt på hospitalet i henhold  

 til lægeerklæring, datoen for udstedelsen af lægeerklæringen samt lægens navn  

 og hjemsted.
 11. Den syges tilstand, og hvorvidt denne tillader den  

 syges overflytning til hjemlandet, samt det nødvendige antal af ledsagende  

 personer.
 Artikel 3.
 Når en sindssyg dansk statsborger hjemsendes til Danmark, skal der til  

 vedkommende myndighed sendes uddrag af den syges journal, som måtte være ført  

 på hospitalet, hvor han var indlagt.
