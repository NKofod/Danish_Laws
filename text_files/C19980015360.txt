Vejledning om regulering af beløb og  

 beløbsgrænser i lov om leje, lov om midlertidig regulering af  

 boligforholdene og bekendtgørelse om beboerrepræsentation for  

 1999 Indledning Der er i lov om leje (lejeloven) og lov om midlertidig  

 regulering af boligforholdene (boligreguleringsloven) fastsat en række  

 beløb og beløbsgrænser, som reguleres én gang om  

 året, og som i loven er angivet i 1994-niveau, jf.
Boligministeriets  

 lovbekendtgørelse nr. 165 af 10. marts 1998 (lov om leje) og  

 Boligministeriets lovbekendtgørelse nr. 166 af 10. marts 1998 (lov om  

 midlertidig regulering af boligforholdene) med senere ændringer.  

 Beløbsgrænsen i lejelovens § 46 d, stk. 2, (fravalg af  

 programmer) er dog fastsat i 1995-niveau.
Endvidere er der som noget nyt også indført  

 en regulering af beløbet til dækning af udgifterne ved  

 beboerrepræsentanternes arbejde i ejendommen, jf.
Boligministeriets  

 bekendtgørelse nr. 709 af 9. september 1997 om  

 beboerrepræsentation.
Beløbet er i bekendtgørelsen  

 fastsat i 1998-niveau.
 Det fremgår af lovene, at de nævnte  

 beløb og beløbsgrænser reguleres én gang  

 årligt med 2,0 pct. tillagt en tilpasningsprocent for det  

 pågældende finansår, jf. lov om en satsreguleringsprocent.  

 For 1998 og fremover reguleres de pågældende beløb og  

 beløbsgrænser efter udviklingen i Danmarks Statistiks  

 nettoprisindeks i en 12-måneders periode sluttende i juni måned  

 året før det finansår, reguleringen vedrører.  

 Beløbene afrundes til nærmeste hele kronebeløb.
 Reguleringsfaktorerne for perioden 1994 til 1998 er  

 følgende:
 1994-95	0,7 pct.
 1995-96	2,0 pct.
 1996-97	1,3 pct.
 1997-98	2,4 pct.
 Beløbene og beløbsgrænserne for 1998  

 fremgik af Boligministeriets vejledning nr. 126 af 22. september 1997 om  

 regulering af beløb og beløbsgrænser i lov om leje og lov  

 om midlertidig regulering af boligforholdene for 1997 og 1998.
For finansåret 1999 skal beløbene og  

 beløbsgrænserne som nævnt reguleres efter  

 nettoprisindekset.
Det indebærer en regulering fra 1998-niveau til  

 1999-niveau med 1,5 pct.
Efter opregulering af beløbet fra 1998 (det  

 uafrundede beløb) afrundes det pågældende beløb til  

 nærmeste hele kronebeløb.
Nedennævnte beløb og  

 beløbsgrænser er således beregnet med udgangspunkt i det  

 foregående års beløb inden afrunding.
1. Lejelovens beløb og beløbsgrænser for 1999 De i lejeloven angivne beløb og  

 beløbsgrænser fastsættes pr. 1. januar 1999 til  

 følgende beløb:
1) Konto for indvendig vedligeholdelse (lejelovens § 22,  

 stk. 1) 31 kr.
2) Gebyr for kommuners udlæg ved elforsyning (lejelovens  

 § 45, stk. 5) 108 kr.
3) Gebyr for kommuners udlæg ved varmeforsyning (lejelovens  

 § 46 b, stk. 2) 108 kr.
4) Beløbsgrænse for administrationsudgifter for  

 fællesantenneanlæg (lejelovens § 46 c, stk. 2, nr.  

 6) 67 kr.
5) Beløbsgrænse for fravalg af tv- programforsyning  

 (lejelovens § 46 d, stk. 2) 193 kr.
6) Gebyr for kommuners udlæg ved vandforsyning (lejelovens  

 § 46 q, stk. 2) 108 kr.
7) Godtgørelse ved råderet (lejelovens§ 62 a, stk. 5) Egenbetaling for godtgørelse 10.814 kr.
Maksimum for godtgørelse 32.443 kr.
Minimum for godtgørelse 2.163 kr.
8) § 63 a-konto for forbedring (lejelovens § 63  

 a, stk. 1) 16 kr.
9) Beløbsgrænse for beboerrepræsentanters godkendelse  

 af forbedringsarbejder (lejelovens § 66 a) 69 kr.
10) Gebyr for påkrav (lejelovens§ 93, stk. 2) 108 kr.
2. Boligreguleringslovens beløb og beløbsgrænser  

 for 1999 De i boligreguleringsloven angivne beløb og  

 beløbsgrænser fastsættes pr. 1. januar 1999 til  

 følgende:
 1)	til afkast (boligreguleringslovens § 9,  

 stk. 7):
 Ved lov nr. 419 af 1. juni 1994 blev ordningen med henlæggelser  

 til fornyelse af tekniske installationer ophævet.
 Udlejer kunne for 1995 til det beregnede afkast lægge et  

 beløb svarende til 1/3 af det beløb, der lovligt henlagdes  

 eller kunne være henlagt pr. m² bruttoetageareal for ejendommen til  

 fornyelse af tekniske installationer ved udgangen af 1994, jf.  

 dagældende boligreguleringslovs § 8.
 Reguleringen af beløbet til 1998-niveau sker ved brug af de i  

 indledningen nævnte reguleringsfaktorer.  

 Beløbet for 1998 (uafrundet) reguleres til 1999-niveau med 1,5 pct.  

 Efter reguleringen afrundes beløbet til nærmeste hele  

 kronebeløb.
 2)	Konto for udvendig vedligeholdelse (boligreguleringslovens  

 § 18, stk. 1):
 I ejendomme taget i brug 1964 eller senere afsættes 37,00  

 kr. (1994-niveau) pr. m² bruttoetageareal årligt.
 I ejendomme taget i brug før 1964 afsættes 44,00  

 kr. (1994-niveau) pr. m² bruttoetageareal årligt.
 Ovennævnte beløb forøgedes pr. 1. januar 1995 med  

 et beløb svarende til 1/3 af det beløb, der lovligt henlagdes,  

 eller kunne være henlagt pr. m² bruttoetageareal for ejendommen til  

 fornyelse af tekniske installationer ved udgangen af 1994, jf.  

 dagældende boligreguleringslovs § 8.
 For ejendomme, der ikke er omfattet af boligreguleringslovens  

 § 18 b, forøgedes den årlige afsætning dog med 2/3 af  

 det beløb, der henlagdes, eller kunne være henlagt pr. m²  

 bruttoetageareal for ejendommen til fornyelse af tekniske installationer ved  

 udgangen af 1994, jf. dagældende boligreguleringslovs § 8.
Det samlede beløb, det vil sige det faste  

 afsætningsbeløb til vedligeholdelse opgjort i 1994-niveau med  

 tillæg af henholdsvis 1/3 eller 2/3 af ovennævnte  

 henlæggelsesbeløb reguleres til 1998-niveau ved brug af de i  

 indledningen nævnte reguleringsfaktorer.
Beløbet for 1998  

 (uafrundet) reguleres til 1999-niveau med 1,5 pct.
Efter reguleringen  

 afrundes beløbet til nærmeste hele kronebeløb.
 3)	§ 18 b-konto for udvendig vedligeholdelse  

 (boligreguleringslovens § 18 b, stk. 1):
 I ejendomme taget i brug før 1970, som har mere end 2  

 beboelseslejligheder, afsættes ud over beløb efter  

 boligreguleringslovens § 18, et beløb på 27,50 kr. pr. m²  

 bruttoetageareal årligt.
 Beløbet forøgedes pr. 1. januar 1995 med et beløb  

 svarende til 1/3 af det beløb, der henlagdes eller kunne være  

 henlagt pr. m² bruttoetageareal for ejendommen til fornyelse af tekniske  

 installationer ved udgangen af 1994, jf. dagældende  

 boligreguleringslovs § 8.
 Beløbet forøgedes endvidere den 1. januar i hvert af  

 årene 1995, 1996 og 1997 med 4,00 kr. pr. m² bruttoetageareal.
 Det samlede beløb, det vil sige det faste  

 afsætningsbeløb til vedligeholdelse opgjort i 1994-niveau med  

 tillæg af 1/3 af ovennævnte henlæggelsesbeløb samt  

 yderligere 4,00 kr. pr. m² eller et lavere beløb, jf. herved afsnittet  

 nedenfor, reguleres til 1998-niveau ved brug af de i indledningen  

 nævnte reguleringsfaktorer.
Opmærksomheden skal i den forbindelse henledes på en  

 ændring af loven, som trådte i kraft den 16. juni 1995. Ved  

 lovændringen nedsatte man de 4,00 kr. pr. m², for så vidt  

 angår den del af ejendommen, som vedrører  

 beboelseslejemål, hvor lejerens pligt til udvendig vedligeholdelse  

 omfatter installationer og bygningsdele som nævnt i den tidligere  

 gældende § 20 i lov om leje, jf. lovbekendtgørelse nr. 823  

 af 12. oktober 1993, bortset fra låse og nøgler.
I disse  

 lejemål forhøjedes beløbet efter boligreguleringslovens  

 § 18 b, stk. 1, 2. pkt., i de nævnte år således  

 kun med henholdsvis 1,50 kr., 1,00 kr. og 1,00 kr. pr. m²  

 bruttoetageareal.
Ved reguleringen fra 1998-niveau til 1999-niveau skal  

 opmærksomheden endvidere henledes på bestemmelsen i  

 boligreguleringslovens § 18 b, stk. 1, 8. pkt., hvorefter  

 henlæggelsesbeløbet i 1998 blev nedsat med 1,00 kr. pr. m².
Det  

 vil sige, at inden der sker regulering til 1999-niveau, kan beløbet  

 for 1998 tillægges 1,00 kr. pr. m².
Beløbet for 1998 (uafrundet) tillagt 1,00 kr. pr. m² reguleres  

 herefter til 1999-niveau med 1,5 pct.
Beløbet afrundes til  

 nærmeste hele kronebeløb.
4) Beløbsgrænse for forhåndsgodkendelse af forbedrings-  

 arbejder (boligreguleringslovens § 23, stk. 1) 69 kr 5) Beløbsgrænse for lejeforhøjelse, der udløser  

 erstatnings- boligforpligtelse (boligreguleringslovens § 26,  

 stk. 1).
 137 kr.
6) Ankenævnsgebyr (boligreguleringsloven § 44,  

 stk. 4) 115 kr.
3. Bekendtgørelse om beboerrepræsentation Som nævnt i indledningen reguleres det beløb,  

 der på beboermødet kan træffes beslutning om skal  

 opkræves hos den enkelte lejer til dækning af udgifterne ved  

 beboerrepræsentanternes arbejde i ejendommen, fremover på samme  

 måde som de øvrige beløb i lejelovgivningen, det vil sige  

 efter nettoprisindekset.
 Beløbet er i § 4, stk. 4, i  

 bekendtgørelsen fastsat til 240 kr.
 Beløbet fastsættes pr. 1. januar 1999 til 244  

 kr.
