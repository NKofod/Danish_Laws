Bekendtgørelse om Fiskeriets  

 Arbejdsmiljøråd og Fiskeriets Arbejdsmiljøtjeneste I medfør af § 27, stk. 4, og § 32, stk. 4, i lov nr. 900 af 16.  

 december 1998 om sikkerhed til søs og efter bemyndigelse fra  

 erhvervsministeren fastsættes:
Fiskeriets Arbejdsmiljøråd § 1. Søfartsstyrelsen opretter et  

 Fiskeriets Arbejdsmiljøråd.
 Stk. 2. Fiskeriets Arbejdsmiljøråd er en  

 privat selvejende institution.
Stk. 3. Fiskeriets Arbejdsmiljøråd har til  

 formål at 1)	fremme fiskernes sikkerhed og sundhed både fysisk og  

 psykisk, 2)	forebygge arbejdsmiljøskader, herunder arbejdsulykker,  

 erhvervssygdomme og nedslidning blandt ansatte på danske fiskeskibe,  

 og 3)	skabe og udbygge grundlaget for, at fiskernes sikkerhedsorganisation  

 gennem et organiseret arbejdsmiljøarbejde sættes i stand til at  

 løse sikkerheds- og sundhedsspørgsmål, således at  

 der kan opretholdes et sikkert og sundt arbejdsmiljø, der til enhver  

 tid er i overensstemmelse med den tekniske og sociale udvikling inden for  

 fiskeriet og i samfundet.
§ 2. Fiskeriets Arbejdsmiljøråds  

 opgaver er at 1)	kortlægge og vurdere erhvervets arbejdsmiljøproblemer i  

 samarbejde med rederne og sikkerhedsorganisationen, 2)	give oplysning og vejledning om de regler og bestemmelser, der  

 gælder inden for fiskeriområdet, 3)	koordinere havnesikkerhedsudvalgenes arbejde, 4)	fremsætte ønsker og forslag til Skibstilsynsrådet  

 og Søfartsstyrelsen om ændringer i bestemmelserne om sikkerheds-  

 og sundhedsforhold i fiskeskibe, 5)	stille forslag og udtale sig om nye regler samt om enkelte sager,  

 som Skibstilsynsrådet eller Søfartsstyrelsen forelægger  

 det, og 6)	samarbejde og deltage i gensidig udvikling af informationer med  

 andre berørte myndigheder og organer samt medvirke til indsamling og  

 revision af statistisk materiale om sikkerheds- og sundhedsforholdene i  

 fiskeskibe.
 § 3. Fiskeriets Arbejdsmiljøråd ledes  

 af en bestyrelse med indtil 8 medlemmer, der udgør en ligelig  

 repræsentation for henholdsvis partsfiskere og redere.
 Stk. 2. Repræsentanter og stedfortrædere til  

 bestyrelsen udnævnes af Søfartsstyrelsen efter indstilling fra  

 de mest repræsentative fiskeriorganisationer efter en af  

 Skibstilsynsrådet udarbejdet særlig  

 udvælgelsesprocedure.
 Stk. 3. De nærmere regler om Fiskeriets  

 Arbejdsmiljøråd og dets virksomhed fastsættes af  

 rådet i vedtægter, der godkendes af Søfartsstyrelsen.
Fiskeriets Arbejdsmiljøtjeneste § 4. Fiskeriets Arbejdsmiljøråd  

 etablerer en  Fiskeriets Arbejdsmiljøtjeneste.
 Stk. 2. Fiskeriets Arbejdsmiljøtjeneste varetager  

 arbejdet med sikkerheds- og sundhedshedsforhold for personer, der i  

 søen arbejder om bord på fiskeskibe, og er sekretariat for  

 Fiskeriets Arbejdsmiljøråd og eventuelle af rådet nedsatte  

 udvalg.
 Stk. 3. Alle, der i søen er beskæftiget med  

 fiskeri, herunder bierhvervsfiskere, er omfattet af Fiskeriets  

 Arbejdsmiljøtjeneste.
Stk. 4. Fiskeriets Arbejdsmiljøtjeneste har til  

 opgave efter retningslinier fastsat af Fiskeriets  

 Arbejdsmiljøråd at 1)	identificere og vurdere arbejdsmiljømæssige problemer  

 på fiskeskibe samt bistå reder, de ansatte og fiskeriets  

 sikkerhedsorganisation ved løsning af arbejdsmiljømæssige  

 spørgsmål, 2)	rådgive reder, de ansatte og fiskeriets sikkerhedsorganisation  

 om udførelse og vurdering af arbejdshygiejniske målinger, 3)	rådgive reder, de ansatte og fiskeriets sikkerhedsorganisation  

 ved indkøb af, kontrol med, samt brug af personlige  

 værnemidler, 4)	forestå systematiske helbredsundersøgelser af  

 særligt udsatte grupper eller enkeltpersoner, og 5)	medvirke ved undervisning og rådgivning i sikkerheds- og  

 sundhedsmæssige og hygiejniske spørgsmål.
 Stk. 5. En fiskers deltagelse i  

 helbredsundersøgelse, som nævnt i stk. 4, nr. 4,  

 forudsætter den pågældendes samtykke.
 § 5. Fiskeriets Arbejdsmiljøtjeneste kan  

 efter retningslinier fastsat af Fiskeriets Arbejdsmiljøråd  

 på anmodning fra reder, værfter, producenter, leverandører  

 eller andre og mod betaling påtage sig at gennemføre opgaver om  

 arbejdsmiljø til søs.
 § 6. Fiskeriets Arbejdsmiljøtjeneste og  

 fiskeriets sikkerhedsorganisation samarbejder og informerer hinanden på  

 alle områder, der har betydning for sikkerheden og sundheden om  

 bord.
 Stk. 2. Medlemmer af Fiskeriets  

 Arbejdsmiljøråd samt Fiskeriets Arbejdsmiljøtjeneste kan  

 deltage uden stemmeret i de enkelte havnesikkerhedsudvalgs møder efter  

 nærmere aftale.
 § 7. Rederen har pligt til at videregive de fra  

 Fiskeriets Arbejdsmiljøtjeneste modtagne materialer og oplysninger om  

 arbejdsmiljøforhold til det enkelte skibs ansatte samt til vedkommende  

 havnesikkerhedsudvalg i nødvendigt omfang.
 § 8. Fiskeriets Arbejdsmiljøtjeneste  

 samarbejder med og deltager i en gensidig udveksling af informationer med  

 berørte myndigheder, institutioner m.fl.
Fiskeriets Arbejdsmiljøtjenestes personale § 9. Fiskeriets Arbejdsmiljøråds  

 bestyrelse ansætter en direktør, som varetager den daglige  

 ledelse af virksomheden.
Fiskeriets Arbejdsmiljøråd  

 ansætter i overensstemmelse med stk. 2 og 3 personale til Fiskeriets  

 Arbejdsmiljøtjeneste i et sådant omfang og med en sådan  

 sammensætning, at tjenesten kan udføre de i § 2 og § 4, stk. 4,  

 nævnte opgaver.
 Stk. 2. En del af personalet skal normalt være  

 tilknyttet Fiskeriets Arbejdsmiljøtjeneste i et fast  

 ansættelsesforhold, men en del af tjenestens opgaver kan også  

 udføres som konsulentarbejde af private virksomheder, offentlige  

 institutioner og styrelser, institutter m.v.
 Stk. 3. Ved udførelse af større opgaver,  

 der kræver særlig opbygning af viden, f.eks. på det  

 arbejdsmedicinske område, kan disse på længerevarende  

 kontrakt placeres i eksterne samarbejdsinstitutioner, som f.eks.  

 Søfartsmedicinsk Institut i Esbjerg.
 § 10. Ansættelse og afskedigelse af  

 personalet foretages af direktøren for Fiskeriets  

 Arbejdsmiljøtjeneste, jf. § 9. Prioritering og uddelegering af opgaver  

 foretages af tjenestens direktør efter retningslinier udstukket af  

 Fiskeriets Arbejdsmiljøråd.
 § 11. Fiskeriets Arbejdsmiljøtjenestes  

 personale har i forbindelse med varetagelsen af deres hverv adgang til at  

 gå om bord i ethvert dansk fiskeskib, hvor der arbejder personer, der  

 er omfattet af bekendtgørelsen.
 Stk. 2. Fiskeriets Arbejdsmiljøtjenestes personale  

 skal i udførelsen af hvervet drage omsorg for, at skibet ikke  

 unødigt opholdes, eller arbejdet om bord unødigt  

 vanskeliggøres.
 Stk. 3. Fiskeriets Arbejdsmiljøtjenestes personale  

 skal på forlangende forevise legitimation.
 Stk. 4. Det påhviler skibets reder og fører  

 såvel som enhver, der handler på deres vegne, at yde  

 Arbejdsmiljøtjenestens personale al fornøden bistand ved  

 gennemførelsen af opgaverne og give enhver oplysning i forbindelse  

 hermed.
§ 12. Fiskeriets Arbejdsmiljøtjenestes  

 personale har pligt til over for uvedkommende at hemmeligholde, hvad de  

 gennem deres arbejde bliver vidende om.
Tavshedspligten begrænses dog  

 af en eventuel oplysningspligt efter anden lovgivning.
 Stk. 2. Fiskeriets Arbejdsmiljøtjenestes personale  

 må ikke over for reder og skibsfører oplyse, at en  

 undersøgelse eller lignende foretages som følge af en  

 henvendelse fra en eller flere ansatte.
 Stk. 3. Såfremt Fiskeriets  

 Arbejdsmiljøtjenestes personale gennem deres arbejde får  

 kendskab til forhold om bord på et skib, der indebærer risiko for  

 de ansattes sikkerhed og sundhed, er de forpligtet til straks at underrette  

 reder, fører og det tilhørende havnesikkerhedsudvalg og de  

 berørte ansatte herom.
 Stk. 4. Fiskeriets Arbejdsmiljøråds  

 medlemmer er tilsvarende omfattet af bestemmelserne  i stk. 1-3 om  

 tavshedspligt.
Finansiering § 13. Udgifterne ved oprettelse og drift af  

 Fiskeriets Arbejdsmiljøråd og Arbejdsmiljøtjeneste og den  

 nødvendige efteruddannelse af personalet i tjenesten afholdes af  

 personer, der driver erhvervsfiskeri og har ansatte, der i søen  

 arbejder om bord på fiskeskibe, samt alle fartøjsejere, som  

 beskæftiger sig som erhvervsfiskere eller bierhvervsfiskere  

 (rederne).
 Stk. 2. Foranstaltninger, som Fiskeriets  

 Arbejdsmiljøråd og Arbejdsmiljøtjeneste  

 iværksætter, må ikke medføre udgifter for de ansatte  

 om bord.
 Stk. 3. Den økonomiske ramme for Fiskeriets  

 Arbejdsmiljøråds og Arbejdsmiljøtjenestes funktioner og  

 drift skal være af samme størrelsesorden som tilsvarende  

 ordninger for de af lov om arbejdsmiljø omfattede erhverv.
 Stk. 4. Fiskeriets Arbejdsmiljøråd  

 fastsætter den samlede økonomiske ramme samt udgifternes  

 fordeling på den enkelte reder.
Stk. 5. Det påhviler den enkelte reder at  

 være tilmeldt Fiskeriets Arbejdsmiljøtjeneste og selv at  

 indberette de for fastsættelsen af bidraget nødvendige  

 oplysninger.
Det påhviler ligeledes rederen at indbetale de af  

 Fiskeriets Arbejdsmiljøråd fastsatte økonomiske bidrag  

 til et af Fiskeriets Arbejdsmiljøråd anvist sted her i  

 landet.
 Stk. 6. Ved manglende betaling af skyldige bidrag kan  

 Fiskeriets Arbejdsmiljøråd opkræve et rykkergebyr på  

 100 kr. og rente fra forfaldsdagen med den sats, der fremgår af lov om  

 renter ved forsinket betaling m.v. (renteloven).
 § 14. Søfartsstyrelsen kan yde Fiskeriets  

 Arbejdsmiljøråd tilskud til ansættelse af  

 arbejdsmiljøkonsulenter efter de til enhver tid efter  

 arbejdsmiljøloven fastsatte regler om tilskud til  

 konsulentaflønning.
 Stk. 2. Konsulenter kan knyttes direkte til Fiskeriets  

 Arbejdsmiljøråd eller til en eller flere af de organisationer,  

 der er repræsenteret gennem rådet.
Søfartsstyrelsen § 15. Søfartsstyrelsen påser, at  

 Fiskeriets Arbejdsmiljøråd overholder denne  

 bekendtgørelse, og at Arbejdsmiljøtjenesten har et personale,  

 der er sammensat således og har sådanne kvalifikationer, at den  

 er i stand til at varetage de opgaver, der påhviler den.
 Stk. 2. Søfartsstyrelsen kan påbyde  

 Fiskeriets Arbejdsmiljøråd, at forhold, der strider mod  

 bekendtgørelsen, skal bringes i orden straks eller inden en frist.
 § 16. Fiskeriets Arbejdsmiljøråd  

 afgiver hvert år til Skibstilsynsrådet og Søfartsstyrelsen  

 en beretning om rådets arbejde i det forløbne år.
 Stk. 2. Søfartsstyrelsen kan pålægge  

 Fiskeriets Arbejdsmiljøråd at tilvejebringe statistiske  

 oplysninger om alle forhold vedrørende arbejdsmiljø på  

 fiskeskibe.
Straffebestemmelser § 17. Med bøde straffes 1)	den reder, der ikke overholder informationspligt m.v. i henhold til  

 § 7, 2)	den reder eller skibsfører, der lægger Fiskeriets  

 Arbejdsmiljøtjenestes personale hindringer i vejen for  

 udførelse af deres arbejde om bord, jf. § 11, stk. 1, 3)	den reder eller skibsfører, der ikke overholder  

 oplysningspligten i henhold til § 11, stk. 4, 4)	den, der ikke overholder tavshedspligten i henhold til § 12, 5)	den, der ikke overholder pligten til at være tilmeldt  

 Fiskeriets Arbejdsmiljøtjeneste og til at indberette de for  

 fastsættelsen af bidraget nødvendige oplysninger, jf. § 13, stk.  

 5, eller 6)	den, der undlader at efterkomme påbud, der er udstedt i  

 henhold til § 15, stk. 2.
 Stk. 2. Der kan pålægges selskaber m.v.  

 (juridiske personer) strafansvar efter reglerne i straffelovens 5. kapitel.
Ikrafttræden § 18. Bekendtgørelsen træder i kraft  

 den 1. august 1999.
 Stk. 2. Samtidig ophæves bekendtgørelse nr. 620 af 20.  

 juli 1993 om Fiskeriets Arbejdsmiljøråd og Fiskeriets  

 Arbejdsmiljøtjeneste.
