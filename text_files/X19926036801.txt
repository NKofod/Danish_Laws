Finanstilsynet har meddelt, at der ikke forelå grunde, som i henhold  

 til § 43, stk. 2, 2. pkt., kunne begrunde bortfald af 4 ugers-fristen En advokat anmodede efter fire-ugers fristens udløb om udsættelse med  

 fristen for at indbringe en klage over en af Københavns Fondsbørs truffen  

 afgørelse om tilbudspligt til minoritetsaktionærer.
 Som begrundelse for, at klagen var indgivet for sent, henvistes til et  

 møde på Københavns Fondsbørs dagen efter afgørelsen, igangværende  

 forhandlinger mellem parterne og til § 43, stk. 1, 2. pkt., i lov om  

 Københavns Fondsbørs, hvorefter Finanstilsynet kan se bort fra overskridelse  

 af fristen, når der er særlige grunde hertil.
Finanstilsynet fandt ikke, at der forelå sådanne særlige grunde, som efter  

 § 43, stk. 1, 2. pkt., kunne begrunde bortfald af fristen.
Ved tilsynets  

 afgørelse blev der lagt vægt på, at der var givet ankevejledning, at det  

 nævnte møde med Københavns Fondsbørs fandt sted dagen efter Fondsbørsens  

 afgørelse, og at advokaten havde været opmærksom på fristen, men ikke  

 indsendt anken.
