 Der var rejst spørgsmål om den afgiftsmæssige stilling for den af en  

 forening af kennelindehavere og hundeejere udøvede virksomhed.
 Nævnet traf afgørelse om, at der ikke skal svares afgift af det opkrævede  

 medlemskontingent eller af de af foreningen afholdte mark- og  

 lydighedsprøver, der er vederlagsfri for såvel medlemmer som ikke-medlemmer.
Foreningen skal derimod svare afgift af udgivelsen af et medlemsblad.
Der  

 skal endvidere svares afgift af gebyrer for stambogsregistrering, af salget  

 af kennelmærker, pjecer mv, og af betalingen for sygdomsundersøgelser.
Der  

 skal endelig svares afgift af indtægterne fra foreningens udstillinger og af  

 det af udstillerne betalte udstillingsgebyr.
For så vidt angår sidstnævnte  

 gebyr skal der svares afgift af et beløb, som mindst svarer til det  

 udstillingsgebyr, der opkræves hos ikke-medlemmer.
 Se også Mn.710 og Mn.903.
