Landsskatteretskendelse vedr.
Fastsættelse af den  

 forsikringstekniske rente ved opgørelsen af driftskontoen Klagen vedrører  

 fastsættelsen af den forsikringstekniske rente ved  

 opgørelsen af driftskontoen efter selskabsskattelovens § 13, stk. 9.
Landsskatterettens afgørelse Told- og Skattestyrelsen har  

 opgjort den forsikringstekniske rente efter selskabsskattelovens § 13, stk. 9, som 50 % af  

 32.651.321 kr., til i alt 16.325.660 kr., således at selskabets selvangivne  

 forsikringstekniske rente på 8.105.811 kr. er forhøjet med 8.219.849 kr.
 Landsskatteretten stadfæster  

 afgørelsen.
Sagens oplysninger Selskabet beskæftigede sig i  

 1998 med udstedelse af arbejdsskadeforsikringer som en del af koncernen B.  

 Årsregnskabet blev udarbejdet i overensstemmelse med lov om  

 forsikringsvirksomhed og Finanstilsynets dagældende bekendtgørelse af  

 16.12.1994 om skadesforsikringsselskabers regnskabsaflæggelse.
 Af regnskabets bemærkninger  

 om anvendt regnskabspraksis fremgår bl.a. følgende:
Forsikringsteknisk rente En del af det samlede  

 resultat af investeringsvirksomhed overføres i resultatopgørelsen til det  

 forsikringstekniske  

 resultat og betegnes forsikringsteknisk rente for egen regning.
Beløbet, der overføres,  

 beregnes som et renteafkast af årets gennemsnitlige forsikringsmæssige  

 hensættelser  

 for egen regning.
Hensættelser for løbende ydelser indgår i denne beregning  

 alene med selskabets andel af løntalspoolen.
Som rentesats anvendes  

 gennemsnittet af den af Københavns Fondsbørs månedligt offentliggjorte  

 effektive gennemsnitsobligationsrente før skat af alle obligationer med en  

 restløbetid på under 3 år. Ved resultatopgørelsen er  

 under overskriften Skadeforsikring angivet en indtægt på 16.212  

 t.kr. under  

 betegnelsen  

  

 Forsikringsteknisk rente for  

 egen regning  

  

 , og det samlede forsikringstekniske resultat er   

 på baggrund derudover af præmieindtægter for  

 egen regning og med fradrag af erstatningsudgifter for egen regning, bonus og  

 præmierabatter, forsikringsmæssige driftsomkostninger for egen regning samt  

 en  

 ændring i udjævningshensættelser  opgjort til 45.450 t.kr.
Under  

 overskriften  

 Investeringsvirksomhed er der foretaget et fradrag på 32.652 kr.  

 under  

 betegnelsen  

  

 Overført til  

 forsikringsteknisk rent  

  

 e, og det samlede resultat af  

 investeringsvirksomheden er opgjort til 41.050 t.kr., således at årets  

 resultat  

 er 86.500 t.kr.
 Regnskabets note 2 er  

 sålydende:
Forsikringsteknisk rente for egen regning 1998 1997 Beregnet renteafkast af  

 forsikringsmæssige hensættelser 32.652 27.529 Forøgelse af  

 forsikringsmæssige hensættelser, der kan henføres til diskontering - 16.440 -22.313 Forøgelse af  

 forsikringsmæssige hensættelser, der kan henføres til ændring i  

 grundlagsrenten - - 45.459 16.212 -40.243 Told- og Skattestyrelsens afgørelse Styrelsen er af den  

 opfattelse, at selskabets forsikringstekniske rente for 1998 udgør 32.651.321  

 kr., og at det er dette beløb, som skal anvendes ved opgørelsen af  

 driftskontoen efter selskabsskattelovens § 13,  

 stk. 9.
Der er henvist til, at det af  

 side 13 i årsregnskabet fremgår, at der er overført til forsikringsteknisk  

 rente 32.651.321 kr.
Differencen mellem dette beløb og den  

 forsikringstekniske  

 rente på 50 % af 16.211.621, som selskabet har anvendt ved selvangivelsen,  

 skyldes at diskonteringen modregnes i udgiftsførslen af de forsikringsmæssige  

 erstatningshensættelser og fremføres til modregning, udgiftsførsel, i den  

 forsikringstekniske rente på 32.651.321 kr.
Når erstatningen udbetales  

 som løbende ydelser, f.eks. ved arbejdsskadeerstatninger, kan der foretages  

 diskontering af hensættelsen, jf. bekendtgørelse om  

 skadesforsikringsselskabers  

 årsregnskaber § 52, stk. 3, jf. stk. 2. I princippet sker der således for den  

 enkelte erstatningssag en tilbagediskontering af de kommende års del-ydelser  

 til nutidsværdi.
Efterhånden som udbetalingstidspunktet for den enkelte  

 del-ydelse nærmer sig, forøges den respektive hensættelse på grund af  

 forkortelsen af diskonteringsperioden.
I resultatopgørelsen opføres denne  

 forøgelse af hensættelsen dog ikke som en erstatningsudgift, men derimod som  

 en  

 modregning under den forsikringstekniske rente, jf. bekendtgørelse om  

 skadesforsikringsselskabers årsregnskaber § 10, stk. 2. Selskabets forsikringstekniske rente på  

 32.651.321 kr. påvirkes imidlertid ikke af denne regnskabsmæssige  

 ompostering,  

 da selskabets forsikringstekniske rente beregnes og opgøres i henhold til  

 regnskabsbekendtgørelsens § 10, stk. 1.
I beregningen af resultatet  

 af selskabets forsikringsdrift tager selskabet sit udgangspunkt i  

 årsregnskabets  

 forsikringstekniske overskud på 45.449.575 kr.
I selskabets  

 forsikringstekniske  

 overskud indgår den forsikringstekniske rente med en størrelse på 32.651.321  

 kr.
Dette ses ved, at af den samlede beregnede forsikringstekniske rente er  

 16.439.700 kr. modregnet i forøgelsen af fradragsberettigede  

 erstatningshensættelser, jf. note 2 i årsregnskabet.
Herefter er 16.211.621  

 kr.  

 fremført som forsikringsteknisk rente efter modregning af diskonteringen af  

 den  

 løbende ydelse.
Når selskabets beregnede  

 forsikringstekniske resultat på 45.449.575 kr. således indeholder en  

 påvirkning  

 foranlediget af den samlede beregnede forsikringstekniske rente på 32.651.321  

 kr., så er det styrelsens opfattelse, at den forsikringstekniske rente, der  

 som  

 udgangspunkt skal indgå i beregningen af driftskontoen,  

 jf. selskabsskattelovens § 13, stk. 9, ligeledes skal udgøre 32.651.321 kr.
Skattemæssigt er  

 diskonteringen omfattet af selskabsskattelovens § 13, stk. 2, 1. pkt., som en  

 forøgelse af erstatningshensættelsen.
Da § 13, stk. 9, udtrykkeligt henviser  

 til § 13, stk. 2, 1. pkt., må denne forøgelse af hensættelsen, svarende til  

 diskonteringen af hensættelsen på 16.439.700 kr., således indgå i selskabets  

 driftskonto, hvorved selskabets forsikringstekniske rente, som skal regulere  

 driftskontoen, hermed skal udgøre 50 % af 32.651.321 kr.
At man således  

 regnskabsmæssigt modposterer diskonteringen, forøgelsen af  

 erstatningshensættelserne, i selskabets beregnede forsikringstekniske rente  

 bevirker ikke, at selskabets beregnede forsikringstekniske rente er et andet  

 beløb end det beregnede i regnskabsbekendtgørelsens § 10, stk. 1.
 Der skal således i relation  

 til opgørelsen af driftskontoen ses bort fra den regnskabsmæssige  

 ompostering,  

 og som en logisk følge heraf må det også være den forsikringstekniske rente  

 på  

 32.651.321 kr. før modregning af diskonteringen, som skal anvendes ved  

 opgørelsen af selskabets driftskonto, jf. selskabsskattelovens § 13, stk. 9.
Det kan ikke i denne  

 forbindelse tillægges vægt, at formuleringen i det endelige lovforslag ændredes fra  

  

 forsikringsteknisk rente til  

 forsikringsteknisk rente for egen regning.
Der henvises til  

 bekendtgørelse  

 om skadesforsikringsselskabers årsregnskaber § 10, stk. 1, hvoraf fremgår, at  

 der under post 2  

. Forsikringsteknisk  

 rente  

 f.e.r. opføres et beregnet  

 renteafkast af årets gennemsnitlige hensættelser f.e.r.
Som rente anvendes  

 gennemsnittet af den af Københavns Fondsbørs ved udgangen af hver måned i  

 regnskabsåret offentliggjorte effektive gennemsnitsobligationsrente før  

 beskatning  

 af samtlige obligationer med en restløbetid på under 3 år.
Et tilsvarende  

 beløb  

 fradrages under post 13.  

  

 Overført til  

 forsikringsteknisk rente.
Der er således ingen divergens mellem  

 beløbsstørrelsen for forståelsen af de to poster, idet den  

 forsikringstekniske  

 rente er tilsvarende, jf. regnskabsbekendtgørelsens § 10, stk. 1.
At forsikringsteknisk rente i  

 post 13 ikke er tillagt ordene  

  

 for egen  

 regning  

  

 kan skyldes, at det regnskabsmæssigt ikke vil give nogen mening at  

 anføre f.e.r. efter forsikringsteknisk rente under regnskabsposten, som  

 anføres  

 under selskabets investeringsafkast.
Betydningen af  

  

 for egen regning  

  

 henviser til, at forsikringsteknisk rente er  

 opgjort uden virkningerne fra selskabets indgåede genforsikringspolicer.
 Ved opgørelsen af  

 driftskontoen er det således styrelsens opfattelse, at der for at give et  

 korrekt udtryk af, om forsikringsdriften har givet over- eller underskud,  

 skal  

 bortses fra diskonteringens, erstatningsudgiftens, modregning i den  

 forsikringstekniske rente, som skal medtages i henhold til opgørelsen af  

 selskabets driftskonto, jf. selskabsskattelovens § 13, stk. 9.
Klagerens påstand og argumenter Der er nedlagt påstand om, at  

 Told- og Skattestyrelsen har anvendt den forkerte forsikringstekniske rente,  

 hvorfor driftskontoen ved udgangen af 1998 skal nedsættes med 8.219.849 kr.
Der er til støtte herfor  

 bl.a. henvist til, at det af ordlyden af selskabsskattelovens § 13, stk. 9  

 (som  

 den er formuleret ved lov nr. 387 af 2.6.1999) fremgår, at driftskontoen  

 udgøres af det beløb, hvormed en række omkostninger overstiger indtægterne,  

 herunder halvdelen af den forsikringstekniske rente.
Det indebærer, at et  

 positivt beløb er udtryk for, at omkostningerne overstiger indtægterne,  

 hvorved  

 underskud resulterer i en positiv saldo, og overskud resulterer i en negativ  

 saldo.
Posterne, der indgår, kan med omvendt fortegn opstilles  

 således:
Præmieindtægter Forsikringsteknisk rente for  

 egen regning (50 %) med fradrag af Udbetalinger til de  

 forsikrede De i stk. 2, 1. pkt., nævnte  

 hensættelser (som referer til de forsikringsmæssige hensættelser) Øvrige fradragsberettigede  

 driftsomkostninger.
Finanstilsynets  

 bekendtgørelse af 16.12.1994 om skadesforsikringsselskabers årsregnskaber  

 definerer  

 opstillingsformen for resultatopgørelsen.
De første syv resultatposter indgår  

 i  

 forsikringsteknisk resultat og defineres/opstilles således:
Præmieindtægter 1.1  

 Bruttopræmier 1.2 Afgivne  

 genforsikringspræmier 1.3 Ændring i  

 bruttopræmiehensættelser 1.4 Ændring i  

 genforsikringsandel af præmiehensættelser 1. Præmieindtægter f.e.r.
 2. Forsikringsteknisk rente f.e.r.
3.1. Udbetalte  

 bruttoerstatninger 3.2. Modtaget  

 genforsikringsdækning 3.3. Ændring i  

 bruttoerstatningshensættelser 3.4. Ændring i  

 genforsikringsandel af erstatningshensættelser 3. Erstatningsudgifter f.e.r.
 4. Ændring i andre forsikringsmæssige hensættelser  

 f.e.r.
5. Bonus og præmierabatter 6.1. Erhvervelsesomkostninger 6.2.  

 Administrationsomkostninger 6.3. Provisioner og  

 gevinstandele fra genforsikringsselskaber 6. Forsikringsmæssige driftsomkostninger f.e.r., i alt 7. Ændring i udjævningshensættelser I.
FORSIKRINGSTEKNISK RESULTAT Hvis der bortses fra de 50 %  

 af den forsikringstekniske rente for egen regning og spørgsmålet om, der skal  

 anvendes regnskabsmæssige eller skattemæssige opgørelsesprincipper (hvor  

 parterne er enige om, at der anvendes skattemæssige principper), kan det  

 konkluderes, at de i selskabsskattelovens § 13, stk. 9, nævnte fem poster  

 omfatter alle de regnskabsposter, der indgår i det forsikringstekniske  

 resultat.
I forbindelse med  

 behandlingen af lovforslag nr.
L 213, som resulterede i lov nr. 387 af  

 2.6.1999, blev begrebet forsikringsteknisk rente drøftet mellem  

 Skatteministeriet og Forsikring & Pension, idet der netop blev rejst  

 tvivl  

 om, hvorvidt der ved formuleringen af stk. 9, 1. og 2. pkt., blev tænkt på  

 resultatpost 2  

. Forsikringsteknisk rente  

 f.e.r. eller det fra resultat af investeringsvirksomhed overførte beløb  

 (resultatpost 13.  

  

 Overført til  

 forsikringsteknisk rente  

  

 ). Henvendelsen  

 fra Forsikring & Pension affødte et ændringsforslag til L 213, som  

 indebar,  

 at ordene den forsikringstekniske rente blev efterfulgt af  

 for egen regning  

 i stk. 9, 1. og 2. pkt.
Bemærkningerne til ændringsforslaget er således:
 Den opgjorte driftskonto til  

 brug for skatteopgørelsen er et udtryk for, om selve forsikringsvirksomheden  

 kan siges at give et overskud eller underskud.
Udgifterne består af  

 betalinger og hensættelser til de forsikrede.
Herudover er der driftsudgifter  

 forbundet med driften af forsikringsvirksomheden.
På indtægtssiden indgår  

 selskabets præmieindtægter.
Præmierne er forudbetalte, hvorfor de tidsmæssigt  

 ligger forud for udbetalingerne m.v. til de forsikrede, der er bagudbetalte.  

 Forsikringsselskabet har således de indbetalte præmier til rådighed i en  

 periode, og de giver dermed anledning til en renteindtægt.
Denne renteindtægt  

 betegnes den forsikringstekniske rente.
Det præciseres, at det  

 regnskabsmæssige begreb forsikringstekniske rente, hvoraf 50 pct.  

 skal  

 medregnes, er den forsikringstekniske rente for egen regning. Hermed blev det klart  

 præciseret, at det ikke var resultatpost 13.  

  

 Overført til forsikringsteknisk rente  

  

 , der skulle anvendes, men  

 resultatpost 2.  

  

 Forsikringsteknisk rente  

 f.e.r.
Efter denne præcisering kan den henvendelse til Finanstilsynets  

 bekendtgørelse af 16.12.1994 i § 10, stk. 1  3, som i øvrigt fremgår af  

 bemærkningerne til lovforslaget, heller ikke give anledning til tvivl.
Det fremgår af  

 Finanstilsynets bekendtgørelse § 10, stk. 2, at diskontering skal fragå i  

 regnskabspost 2.  

  

 Forsikringsteknisk rente  

 for egen regning.
Det fremgår også, at lovgiver klart har taget stilling  

 til, at det er denne regnskabspost, der skal anvendes, og ikke den af Told-  

 og  

 Skattestyrelsen anvendte regnskabspost, som er regnskabspost 13.  

 Regnskabspost  

 13 findes på årsregnskabets side 10, hvorimod regnskabspost 2 findes på side  

 9.  

 Told- og Skattestyrelsen har henvist til side 13, som indeholder note 2, der  

 dækker begge regnskabsposter.
Af regnskabets side 9 og 10 fremgår det  

 tydeligt,  

 at Told- og Skattestyrelsen anvender den forkerte regnskabspost.
Der henvises  

 også til regnskabsposternes fortegn.
Regnskabspost 2.  

  

 Forsikringsteknisk rente for egen regning  

  

 er en indtægt på  

 16.211.611 kr., hvorimod regnskabspost 13.  

  

 Overført  

 til regnskabsteknisk rente  

  

 er en udgift på 32.651.321 kr.
I lovteksten  

 behandles præmieindtægter og forsikringsteknisk rente med samme fortegn,  

 hvilket også klart tilkendegiver, at det er regnskabspost 2, der skal  

 anvendes.
Det er videre bl.a. bemærket,  

 at forsikringsteknisk rente ikke blot beregnes og opgøres efter  

 regnskabsbekendtgørelsens  

 § 10, stk. 1, men efter hele § 10, dvs. stk. 1  3. Dermed indgår  

 diskonteringseffekten  

 efter stk. 2 også.
Lovgiver fastslår, at reglerne for opgørelsen af den  

 forsikringstekniske rente er fastsat i regnskabsbekendtgørelsen § 10, stk. 1  

   

 3, ikke blot stk. 1. Det gav som nævnt anledning til fortolkningstvivl,  

 hvorefter lovens formulering på dette punkt blev ændret, således at det blev  

 fastslået, at det er den forsikringstekniske rente for egen regning, dvs. §  

 10,  

 stk. 1  3, der skal anvendes.
Der er ikke uenighed om, hvorledes  

 regnskabsposten forsikringsteknisk rente for egen regning  

 sammensættes, men  

 alene om det er hele regnskabsposten, dvs. beløbet inkl. stk. 2, eller kun  

 dele  

 af regnskabsposten, dvs. kun beløbet efter stk. 1, der skal medregnes med 50  

 %.  

 Baggrunden for kun at medregne 50 % var netop, at mindst 50 % af et  

 skadesforsikringsselskabs midler blev beskattet, fordi et  

 skadesforsikringsselskab højst må investere 50 % i aktier m.v.
Den opgjorte  

 driftskonto til brug for skatteopgørelsen er et udtryk for, om selve  

 forsikringsvirksomheden kan siges at give et overskud eller underskud.
Det er  

 således en resultatorienteret synsvinkel, der er anlagt, og ikke alene et  

 spørgsmål om, hvilke forskydninger, der er sket på balanceposterne, herunder  

 ændringen af erstatningshensættelserne i balancen.
Landsskatterettens bemærkninger og begrundelse Selskabsskattelovens § 13,  

 stk. 9 har følgende ordlyd:
For  

 skadesforsikringsselskaber udgør reduktionen af fradragsretten efter stk. 8  

 dog  

 højst den del af selskabets skattefri og lempelsesberettigede udbytter og  

 avancer m.m., der svarer til det beløb, hvormed selskabets udbetalinger til  

 de  

 forsikrede, de i stk. 2, 1. pkt., nævnte hensættelser og øvrige  

 fradragsberettigede driftsomkostninger overstiger selskabets skattepligtige  

 præmieindtægter med tillæg af 50 pct. af den forsikringstekniske rente for  

 egen  

 regning.
Opgørelsen efter 1. pkt. sker ved, at selskabet fra år til år fører  

 en  

 konto over selskabets samlede skattefri og lempelsesberettigede udbytter samt  

 skattefri avancer og modsvarende tab (finanskonto) og en konto over det  

 beløb,  

 hvormed selskabets udbetalinger til de forsikrede, de i stk. 2, 1. pkt.,  

 nævnte  

 hensættelser og øvrige fradragsberettigede driftsomkostninger overstiger  

 selskabets skattepligtige præmieindtægter med tillæg af 50 pct. af den  

 forsikringstekniske rente for egen regning (driftskonto). Hvis saldoen på  

 driftskontoen er positiv og der samtidig er en positiv saldo på  

 finanskontoen,  

 anvendes det mindste af de to beløb i 1. pkt.
Saldoen på begge konti  

 reduceres  

 med det beløb, der anvendes i 1. pkt., hvorefter de resterende saldi  

 overføres  

 til det efterfølgende indkomstår. Af Finanstilsynets dagældende  

 bekendtgørelse af 16.12.1994 om skadesforsikringsselskabers  

 regnskabsaflæggelse  

 fremgår følgende af § 10 vedrørende resultatopgørelsen:
§ 10. Under post 2.  

  

 Forsikringsteknisk rente f.e.r. opføres  

 et beregnet renteafkast af årets gennemsnitlige forsikringsmæssige  

 hensættelser  

 f.e.r.
Som rente anvendes gennemsnittet af den af Københavns Fondsbørs ved  

 udgangen af hver måned i regnskabsåret offentliggjorte effektive  

 gennemsnitsobligationsrente  

 før beskatning af samtlige obligationer med en restløbetid på under 3 år.
Et  

 tilsvarende beløb fradrages under post 13.  

  

 Overført  

 til forsikringsteknisk rente.
 Stk. 2. Er selskabets  

 forsikringsmæssige hensættelser opgjort under hensyntagen til rente, jf. §  

 52,  

 stk. 3 og 4, fradrages den del af forøgelsen af hensættelserne, der kan  

 henføres til diskonteringen, i beløbet under post 2.  

  

 Forsikringsteknisk rente f.e.r.
 Stk. 3. I selskaber, der  

 driver indirekte forretning, skal den del af de forsikringsmæssige  

 hensættelser  

 f.e.r., der modsvares af genforsikringsdepoter ikke indgå i  

 beregningsgrundlaget efter stk. 1. Årets rente af genforsikringsdepoterne  

 skal  

 indgå i beløbet under post 2.  

  

 Forsikringsteknisk  

 rente f.e.r.
Stk. 4. Post 2.  

  

 Forsikringsteknisk rente f.e.r.  

  

 forklares og specificeres på de beløb, der fremkommer efter stk. 1, 2 og 3 i  

 en  

 note. Selskabet har opgjort sine  

 forsikringsmæssige hensættelser under hensyn til rente, jf. bekendtgørelsens  

 §  

 52, stk. 3. Til brug for opgørelsen af resultatet af  

 skadesforsikringsvirksomheden i årsregnskabet har selskabet derfor i det  

 beregnede renteafkast af forsikringsmæssige hensættelser opgjort efter  

 bekendtgørelsens § 10, stk. 1, 1. pkt., fratrukket et beløb, svarende til den  

 forøgelse af forsikringsmæssige hensættelser, der kan henføres til  

 diskontering, jf. bekendtgørelsens § 10, stk. 2.
 Samtidig hermed har selskabet  

 efter selskabsskattelovens § 13, stk. 2, 1. pkt., foretaget fradrag for bl.a.  

 de forsikringsmæssige hensættelser, inklusive forøgelser af hensættelserne  

 som  

 følge af diskontering.
Ved opgørelsen af det  

 maksimale fradragsbegrænsningsbeløb efter selskabsskattelovens § 13, stk. 8  

   

 13, for skadesforsikringsselskaber, som skal opgøres efter  

 selskabsskattelovens  

 § 13, stk. 9, skal der dels foretages en opgørelse, hvori indgår selskabets  

 udbetalinger til de forsikrede, hensættelser, der er fradragsberettigede  

 efter  

 selskabsskattelovens § 13, stk. 2, 1. pkt., og øvrige fradragsberettigede  

 driftsomkostninger.
Dernæst skal der foretages en opgørelse, hvori indgår  

 selskabets skattepligtige præmieindtægter og et beløb svarende til 50 % af  

 den  

 forsikringstekniske rente for egen regning, som skulle være et udtryk for de  

 skattepligtige finansielle indtægter, som indgår i opgørelsen af resultatet  

 af  

 skadesforsikringsvirksomheden.
 Der er ved opgørelsen af det  

 maksimale fradragsbegrænsningsbeløb ikke grundlag for at modregne den  

 forøgelse  

 af hensættelserne, der skyldes diskonteringen, ved opgørelsen af den  

 forsikringstekniske rente for egen regning, idet denne forøgelse i  

 skattemæssig  

 henseende udgør en hensættelse.
 Ansættelsen  

 stadfæstes derfor.
