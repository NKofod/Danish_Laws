(Kvalitetskontrol USA) Kvalitetskontrol, U.S.A.
Under henvisning til cirkulære herfra af 11/1 d.å. (K.K.104-1968)  

 vedrørende kvalitetskontrol med varer, der produceres med eksport til U.S.A.  

 for øje, meddeles, at de amerikanske veterinærmyndigheder hertil har meddelt,  

 at man fra amerikansk side var gået ud fra, at den ved nævnte cirkulære  

 etablerede midlertidige ordning, hvorved veterinærkontrollen overtog  

 kvalitetskontrollen med de sammensatte kødvarer, forlængst var blevet afløst  

 af en permanent ordning.
Da de amerikanske indførselsmyndigheder imidlertid  

 fra de amerikanske veterinærer, der er ansat til at påse, at de amerikanske  

 bestemmelser følges her i landet ved produktion af kødvarer til U.S.A., har  

 fået oplyst, at veterinærkontrollen endnu ikke er udvidet til at omfatte  

 samtlige produkter til U.S.A., har disse myndigheder pålagt  

 veterinærdirektoratet øjeblikkeligt at forbyde udstedelse af  

 veterinærcertifikater for usammensatte kødvarer (skinker m.m.) til U.S.A.,  

 indtil kontrolforholdet er bragt i orden.
 For at undgå en standsning af eksport af skinker m.m. til U.S.A. er det på  

 et møde i landbrugsministeriet d. 4/11 d.å. besluttet straks at udvide  

 veterinærkontrollen til at omfatte samtlige produkter til U.S.A. og desuden  

 termostatkontrol samt kontrol med nettovægt.
 Der vedlægges et i overensstemmelse med det udvidede kontrolområde  

 revideret eksemplar af veterinærdirektoratets vejledning af 11/1 1968  

 (K.K.104-1968) som vejledning af 4/11 1968 vedrørende tilsyn med  

 fremstillingen af kødprodukter til U.S.A.
 Den fornødne kontakt mellem den på virksomheden nu etablerede  

 inspektionskontrol og den på Slagteri- og Konserveslaboratoriet allerede  

 eksisterende laboratoriekontrol vil straks blive etableret.  

 Veterinærdirektoratet vil i samarbejde med Slagteri- og Konserveslaboratoriet  

 overtage ansvaret for laboratoriekontrollen, hvorefter de kontrollerende  

 dyrlæger vil blive informeret om laboratorieresultaterne, det være sig af  

 analytisk eller bakteriologisk art.
Slagteri- og Konserveslaboratoriets personale vil også fremover være  

 dyrlægerne behjælpelige med kontrollens rette etablering f.eks. ved  

 demonstration af bestemmelse af vandindhold i skinker samt bestemmelse af  

 nettovægt.
Dyrlægerne vil snarest blive indkaldt til et instruktionsmøde om  

 disse forhold.
Veterinærinspektør N.
Skovgaard er fremtidig knyttet til  

 laboratoriet for den del af laboratoriets arbejde, for hvilket  

 veterinærdirektoratet fremtidig vil have ansvaret.
Når den lokalemæssige  

 overflytning af veterinærinspektør Skovgaard er sket, vil såvel virksomheder  

 som dyrlæger blive underrettet herom.
Det henstilles til virksomhedernes ledelse at yde de kontrollerende  

 dyrlæger al den støtte, der er nødvendig for en forsvarlig gennemførelse af  

 kontrollen.
Undladelse heraf vil - af hensyn til betydningen af  

 opretholdelsen af eksporten til U.S.A. - uvægerligt medføre, at den  

 pågældende virksomhed vil blive udelukket fra at få udstedt  

 veterinærcertifikater for varer til U.S.A.
 P.V.V.
