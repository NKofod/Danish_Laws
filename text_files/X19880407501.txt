 Kommunen kræver for meget udbetalt boligstøtte for perioden 1.1. -  

 31.5.1984 tilbagebetalt.
 Klager anfører, at klager ikke kan forstå den af kommunen foretagne  

 beregning vedr. perioden 1.1. - 31.3.1984, idet kommunen vedr. denne periode  

 har tillagt feriepenge, som først blev udbetalt i forbindelse med skift af  

 arbejdsplads pr. 1. april 1984.
 Amtsankenævnet fandt, at den til grund for tilbagebetalingskravet  

 foretagne boligstøtteberegning skulle foretages for 2 perioder, idet  

 feriepenge, som udbetales ved et arbejdsforholds ophør, ifølge en vejledende  

 udtalelse fra Bygge- og Boligstyrelsen, først kan indgå i en regulering fra  

 det tidspunkt, hvor arbejdsforholdet er blevet opsagt.
Amtsankenævnet, Frederiksborg Amt, møde den 20. december 1988 Amtsankenævnet har den 20. december 1988 behandlet Deres klage over, at det sociale udvalg i Farum kommune har krævet tilbagebetaling af for meget udbetalt boligsikring i 1984, kr. 5.355,00, jfr. dagældende lov om individuel boligstøtte § 41, stk. 1. Nævnet traf følgende A F G Ø R E L S E:
Amtsankenævnet stadfæster Farum kommunes afgørelse om, at De på baggrund af manglende oplysning om Deres sønners indtægter skal tilbagebetale boligstøtte, modtaget med urette, jfr. lov om individuel boligstøtte, § 41, stk. 1 (dagældende).
Nævnet er imidlertid af den opfattelse, at den til grund for tilbagebetalingskravet foretagne boligstøtteberegning skal foretages for 2 perioder, henholdsvis perioden 01.01. - 29.02.84 (periode 1) og perioden 1.03. - 31.05.84 (periode 2). Baggrunden herfor er, at feriepenge, der udbetales ved et arbejdsforholds ophør, ifølge udtalelse fra boligstyrelsen først kan indgå i en regulering fra det tidspunkt, hvor arbejdsforholdet er blevet opsagt.
De udbetalte feriepenge kan således alene indgå i beregningen for periode 2.
Nævnet finder endvidere, at feriepengebeløbet først kan tillægges husstandsindkomsten efter omregning af lønindtægten for periode 2 til årlig indtægt.
Ved beregning af årsindkomst for N.N. må det beløb, der udgør differencen mellem indtægt ifølge kildeskattedirektoratet og indtægt i perioden 28.08. - 20.12.84 ved P & T efter nævnets opfattelse - på grund af manglende anden dokumentation - tillægges perioden 1.01. - 28.08.88. For perioden 1.01. - 31.05.88 udgør beløbet således alene 4.432,00 kr.
Endelig finder nævnet anledning til at henlede kommunens opmærksomhed på, at kommunen i sine skrivelser til amtsankenævnet ikke har kommenteret Deres oplysning om, at De ikke i 1984 har modtaget bistandshjælp på kr. 4.473,00.
Amtsankenævnet pålægger Farum kommune at foretage ny beregning efter ovenstående retningslinier.
 ANKEVEJLEDNING:
Amtsankenævnets afgørelse er endelig og kan kun, såfremt den sociale ankestyrelse finder, at sagen har principiel betydning, indbringes for denne myndighed.
Ankefristen er 4 uger fra den dag, De modtager amtsankenævnets afgørelse.
Eventuel klage skal sendes til: Amtsankenævnet, Frederiksborg Amt, Skovledet 97, 3400 Hillerød, hvorfra klagen sammen med sagens akter vil blive sendt til den sociale ankestyrelse, som afgør, om sagen er principiel.
 OPLYSNINGER TIL SAGEN:
Med hensyn til sagens faktiske oplysninger og kommunens begrundelse for afgørelsen samt anvendte lovregler og andre retsbestemmelser henvises til vedlagte notat.
Oplæg til møde i amtsankenævnet den 20. december 1988 Cpr. nr.:
 Navn: N.N.
 Adresse:
 Civil stand:
 Børn u/18 år:
Klagen: Klage af 15. oktober 1987 over, at det sociale udvalg i Farum kommune har krævet kr. 5.355,00 tilbagebetalt som for meget udbetalt boligsikring i 1984.
 Kommunens begrundelse:
Kommunen har anført, at der i perioden 1. januar - 31. maj 1984 er udbetalt kr. 5.355,00 i boligsikring til N.N., men at en beregning viser, at N.N. ikke har været berettiget til boligsikring i nævnte periode.
Ifølge kommunen har N.N. ikke på noget tidspunkt oplyst, at N.N.'s 2 børn (dengang henholdsvis 19 og 20 år), havde arbejdsindtægt.
 Oplysninger til sagen:
Kommunen har beregnet klientens boligsikring for 1984 på grundlag af socialindkomsten for husstandens medlemmer, nemlig I december 1985 fik klienten skriftligt fra kommunen oplyst, at der for perioden 1. januar - 31. maj 1984 var udbetalt for meget i boligsikring, hvilket beløb krævedes tilbagebetalt.
I januar 1986 fremsendte klienten til kommunen løndokumentation for 1984 og efter endt omberegning meddelte kommunen ved brev af 24. september 1987, at den endelige restance udgjorde kr. 5.355,00 for nævnte periode og beregnes som følger:
 »Vedrørende N.N.
Da den fremsendte løndokumentation ikke stemmer helt overens med oplysninger fra kildeskattedirektoratet er indkomsten regnet ud på denne måde Vedrørende N.N.
Fremsendte løndokumentation dækker et beløb på ca. kr. 10.000 der er optjent i 1. halvår af 1984, men fra kildeskattedirektoratet er der oplyst følgende indkomster denne indkomst bruges i beregningen, da der mangler løndokumentation.
 Ved boligstøtteberegningen bruges følgende indkomster:
hvilket med en årlig husleje på kr. 28.200 + 5% i vedligeholdelse og 5% i opvarmning ikke berettiger til boligsikring.
I perioden 1/1-31/5.84 er der udbetalt kr. 5.355, men da De ifølge ovenstående ikke har været berettiget til boligsikring, er restancen på kr. 5.355.« På amtsankenævnets sekretariats anmodning herom har kommunen herefter oplyst, at man den 1. juni 1984 fra N.N. modtog oplysning om indkomstændring for N.N.'s vedkommende pr. 1. maj 1984 (indtrådt pr.
 1. april 1984).
Herefter anmodede kommunen N.N. om at fremkomme med oplysninger vedrørende N.N. og N.N.'s indkomstforhold.
Denne anmodning blev ikke besvaret og kommunen standsede udbetaling af boligsikring pr. 1. juni 1984.
 Ifølge kommunen har klienten ikke på noget tidspunkt oplyst, at N.N.
og N.N. havde arbejdsindkomster (beregningsgrundlaget var for begge oplyst til SU på kr. 1.125,00 pr. måned + normal bidrag).
Kommunen finder derfor, at klienten mod bedre vidende har modtaget den omhandlede boligsikring.
I klageskrivelsen samt i senere skrivelser til amtsankenævnet anfører N.N., at N.N. ikke kan forstå den af Farum kommune foretagne beregning.
N.N. har således bl.a. oplyst, at N.N.'s indkomst i perioden 1.01. - 31.03. 1984 ialt udgjorde 32.778,00 kr. og ikke 41.348,00 som lagt til grund i kommunens beregning.
Forskelsbeløbet udgjorde feriepenge, udbetalt i forbindelse med skift af arbejdsplads pr. 1.04.1984. N.N. har endvidere anført, at N.N. ikke som anført af kommunen på noget tidspunkt har modtaget bistandshjælp i 1984.
Relevante retsregler: Efter lov om individuel boligstøtte § 38, stk. 3 skal ansøgerne oplyse kommunalbestyrelsen om alle forhold, der kan medføre nedsættelse eller bortfald af boligstøtten.
Ifølge dagældende lov om individuel boligstøtte § 41, stk. 1 skal, såfremt ansøgeren har undladt at give meddelelse som omhandlet i § 38, stk. 3, eller iøvrigt mod bedre vidende uberettiget oppebåret boligstøtte, han eller hans dødsbo tilbagebetale det beløb, der er oppebåret med urette.
 Nævnets afgørelse:
