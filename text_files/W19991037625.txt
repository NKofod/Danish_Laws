Kendelse fra Pressenævnet i sag nr.  

 97/1999 Børnenes Stemme har ved formanden for foreningen  

 klaget til Pressenævnet over et indlæg bragt i Politiken den 22.  

 juli 1999, idet foreningen mener, at god presseskik er tilsidesat.
 Indlægget, der blev bragt på debatsiderne,  

 havde overskriften "Lovgivning i børnehøjde" og underrubrikken  

 "Børns rettigheder" af  Peter  Grevsen, Formand for Børnesagens  

 Fællesråd.
 I indlægget hed det bl.a.:
"VI NÆRMER os tiåret for vedtagelse af FNs  

 konvention om barnets rettigheder.
Danmark har aldrig ratificeret den, og  

 selv om vi ved flere lejligheder officielt har understreget, at vi tilslutter  

 os dens ordlyd, er det ikke nok.
Vi må skrive under, føje den  

 ind i lovligningen og lade dens ånd   hvis nogen skulle være i  

 tvivl   udmønte sig i retspraksis.
AMTER OG kommuner har i årevis kunnet behandle  

 gravide stofmisbrugere for at beskytte det ufødte barn.
Men  

 behandlingen skal bygge på frivillighed og motivation, så derfor  

 er det sjældent, at den gennemføres.
Og det ufødte barn  

 bliver taber   det fødes med abstinenser og ofte hjerneskader og andre  

 skader.
 Vores manglende erkendelse, vilje og mod sættes i et  

 grelt lys, når vi ser, hvor længe Børnenes Stemme er  

 sluppet af sted med at bagvaske, sågar politianmelde dygtige og  

 kompetente fagfolk der arbejder med disse børn.
 Netop et fænomen som Børnenes Stemme viser,  

 at vi trods en dansk tradition for ligeværd og rettigheder slet ikke  

 har fattet den dybere mening med disse begreber, hverken når de  

 optræder i dansk demokratisk sammenhæng eller i sammenhæng  

 med konventionen om børns rettigheder, som vi jo altså på  

 papiret tilslutter os.
 Navnet Børnenes Stemme er misbrug af ord, for  

 foreningen praktiserer de voksnes rettigheder ud i ekstremer.
Postulater om kommunale sagsbehandleres overgreb mod  

 forældre som personer og mod forældremyndigheden overskygger  

 hensynet til barnets tarv, og en snu advokat kan trække en  

 tvangsfjernelse i langdrag eller helt hindre den ved at forsøge  

 udsættelse og lede efter procedurefejl   og følgen kan  

 være uoprettelig skade for det barn, der er udsat for omsorgssvigt og  

 måske misbrug." Klageren har anført, at det er i strid med god  

 presseskik, når indlæggets forfatter uimodsagt får lov til  

 at svine klageren til og udtale, at klageren er sluppet af sted med at  

 bagvaske sågar dygtige og kompetente fagfolk, der arbejder med de  

 nævnte børn.
 Klageren har i den forbindelse anført, at denne  

 udtalelse er decideret løgn, da klagerens formand er dømt for  

 "bagvaskelse", selv om sagen i dag er fuldt bevist til klagerens formands  

 side.
 Klageren har videre anført, at indlægget ikke  

 er blevet forelagt for klageren før offentliggørelsen.
Bladet har i en udtalelse anført, at bladet ikke  

 før henvendelsen fra Pressenævnet havde hørt om sagen  

 heller ikke på debatredaktionen.
Bladet har således ikke  

 tidligere modtaget noget indlæg fra klageren.
 Bladet har videre anført, at det har formodningen  

 for sig, at bladet ville bringe et svarindlæg fra klageren, hvis man  

 fik et inden for en rimelig tid, idet indlægget omtalte klageren  

 kritisk.
 Bladet har herudover anført, at kritikken i den  

 trykte indlæg ikke har en sådan karakter, at det efter normale  

 debatnormer skal gøres til genstand for en forudgående  

 undersøgelse, før det bringes.
 I sagens behandling har følgende  

 nævnsmedlemmer deltaget: Per Sørensen, Finn Rowold, Ulrik  

 Holmstrup og Preben Sørensen.
 Pressenævnet udtaler:
 Pressenævnet bemærker indledningsvis, at  

 nævnet ikke kan tage stilling til, om indlægget indeholder  

 ærekrænkende udtalelser.
 Læserbrevsdebatten må have vide rammer og  

 læserbreve og andre debatindlæg indeholder - efter sagens natur  

 ofte mere vurderende og kommenterende bemærkninger end redaktionelle  

 artikler.
 Da klageren er en forening og derfor må tåle  

 en vis grad af kritik af sine handlinger, og da bladet har erklæret, at  

 man er og har været villig til at offentliggøre et indlæg  

 fra klageren, finder Pressenævnet, at bladet ikke har tilsidesat god  

 presseskik ved at offentliggøre indlægget som sket.
 Afsagt den 1. september 1999.
