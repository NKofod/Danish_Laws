§ 1.  Finansministeriet har ved cirkulære af 24.  

 august 1979, der vedlægges, udsendt aftale om og fastsat regler for betaling m.v. til tjenestemænd i staten, folkeskolen og folkekirken under midlertidig tjeneste i højere stilling.
 Finansministeriet har supplerende udsendt ændring ved cirkulære af 28.  

 marts 1984, der ligeledes vedlægges.
§ 2.  I tilslutning til de i § 1 nævnte regler  

 bemærkes, at der kun kan ydes betaling til en tjenestemand under midlertidig  

 tjeneste i højere stilling såfremt denne ad 1) Hvis en tjenestemand udfører midlertidig tjeneste i en højre stilling,  

 uden at dette påhviler ham ifølge en forud fastlagt tjenestefordeling eller  

 efter en særlig ordre, kan der ikke ydes ham betaling efter bestemmelserne i  

 de i § 1 nævnte regler.
ad 2) Såfremt indehaveren af den højere stilling er midlertidig fraværende af  

 andre årsager end sygdom, tjenesterejse og ferie, eller at stillingen er  

 midlertidig ubesat af andre årsager end afskedigelse, dødsfald eller  

 tjenestefrihed, forelægges spørgsmålet om betaling efter bestemmelserne i de  

 i § 1 nævnte regler for de direkte under Forsvarsministeriet hørende  

 myndigheder.
Indstilling herom foretages senest samtidig med, at den  

 midlertidige tjeneste beordres, såfremt denne antages at vare i 15,  

 henholdsvis 22 dage eller længere.
ad 3) Der kan eksempelvis ikke ydes betaling efter bestemmelserne i de i § 1  

 nævnte regler til - officerer (AC), der ikke er overført til P.83, og som midlertidigt  

 varetager stillinger inden for lønrammerne 6, 9, 17, 18, 21, 24, 29, 31 og  

 34, - officerer (CO II), der ikke er overført til P.83, og som midlertidigt  

 varetager tjeneste i stillinger inden for lønrammerne 9/17/21/24, - befalingsmænd af sergentgruppen, der ikke er overført til P.83's  

 lønstruktur, og som varetager stillinger der er henført til P.83's  

 mellemlederniveau, højere og højeste niveau.
Hvis en tjenestemand midlertidigt varetager tjeneste i en højere stilling,  

 hvis klassificering/normering er taget op til overvejelse som følge af  

 ændringer i organisationen og lignende eller forudsættes taget op til  

 overvejelse ved ledighed, forelægges sagen for de direkte under  

 Forsvarsministeriet hørende myndigheder.
Tilsvarende gælder i spørgsmål om  

 betaling for midlertidig tjeneste i stillinger, hvor den nuværende  

 stillingsindehavers lønmæssige placering er en personlig ordning.
ad 4) Der kan ikke ydes betaling efter de i § 1 nævnte regler, hvis en  

 tjenestemand kun overtager en del af de arbejdsopgaver, der er forbundet med  

 den højere stilling.
ad 5) Med hensyn til beregning såvel af de 15, henholdsvis 22 dage som af de  

 dage, for hvilke der skal ydes betaling, henvises til aftalens § 2, stk. 1 og  

 2, samt § 5.
Stk. 2.  I tilfælde, hvor det pålægges en tjenestemand  

 at udføre midlertidig tjeneste i en sideordnet stilling samtidig med, at han  

 varetager sin egen stilling, vil der - hvis nævnte tjeneste medfører arbejde  

 ud over normal arbejdstid, og dette ikke kan vederlægges ved  

 overarbejdsbetaling eller anses for vederlagt gennem generelle tillæg m.v. -  

 kunne indstilles til de direkte under Forsvarsministeriet hørende myndigheder  

 om ydelse af godtgørelse for merarbejde.
En eventuel indstilling må indeholde  

 oplysninger om grundlaget for merarbejdet og dettes omfang.
§ 3.  For ikke-tjenestemandsansat personel med  

 tjenestemandslignende løn følges de i §§ 1-2 fastsatte regler.
For  

 overenskomstansat personel følges de i de enkelte overenskomster/aftaler  

 fastsatte regler.
 I tilfælde, hvor en ansat, der ikke selv er lønnet med en  

 tjenestemandslignende løn, gør midlertidig tjeneste i en  

 tjenestemandsstilling/tjenestemandslignende lønnet stilling og omvendt,  

 forelægges sagen for de direkte under Forsvarsministeriet hørende  

 myndigheder.
 § 4.  Tillæggelse af midlertidig højere grad medfører  

 ikke i sig selv højere aflønning, herunder betaling i henhold til § 1.
 § 5.  Tvivlsspørgsmål i forbindels med §§ 1-4  

 forelægges for Forsvarsministeriet af (via) de direkte under  

 Forsvarsministeriet hørende myndigheder og institutioner.
 § 6.  Kundgørelse for Forsvaret B.5-19 af 1. juli 1989  

 ophæves.
 P.M.V.
 E.B.
