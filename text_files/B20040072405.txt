Bekendtgørelse om udbetaling af støtte efter lov om  

 byfornyelse og udvikling af byer I medfør af § 100 i lov om byfornyelse og udvikling af  

 byer, jf. lov nr. 1234 af 27. december 2003 fastsættes:
Udbetaling af tilskud til ejeren § 1.  

  

 Kommunalbestyrelsen udbetaler tilskud til den ejer, der har fået tilsagn om  

 støtte, jf. §§ 14, 26, 27, 28, 37 og 38 i lov om byfornyelse og byudvikling,  

 straks, når byggeregnskabet er godkendt, jf. dog § 2.
 Stk. 2.  

  

 Udbetaling af  

 tilskud sker med frigørende virkning til en af ejeren anvist konto i et  

 pengeinstitut, jf. dog stk. 3.
 Stk. 3.  

  

 Har  

 kommunalbestyrelsen stillet garanti for byggelån, jf. lov om byfornyelse og  

 udvikling af byer § 16, stk. 1, skal udbetaling af tilskud ske direkte til  

 den  

 garanterede konto til nedbringelse af det garanterede lån.
A conto-udbetaling af tilskud til ejeren § 2.  

  

 Kommunalbestyrelsen kan beslutte, at tilskud til den ejer, der har fået  

 tilsagn  

 om støtte, jf. §§ 14, 26, 27, 28, 37 og 38 i lov om byfornyelse og udvikling  

 af  

 byer, udbetales a conto, jf. § 3.
 Stk. 2.  

  

 Kommunalbestyrelsen påser i forbindelse med sin beslutning om a conto  

 udbetaling af tilskud, at betingelserne som nævnt i § 3 er opfyldt.
§ 3.  

  

 A  

 conto udbetaling af tilskud efter § 2 kan ske, 1)  

    

 når de  

 støtteberettigede arbejder er færdiggjort, og 2)  

    

 når en etape er  

 færdiggjort, jf. stk. 3.
 Stk. 2.  

  

 De i stk. 1  

 omtalte arbejder og etaper anses for færdiggjort, når arbejdet i det  

 væsentlige  

 er afsluttet, således at bygningen eller den pågældende enhed på ny kan gå i  

 drift.
 Stk. 3.  

  

 Ved en etape,  

 jf. stk. 1, nr. 2, forstås en selvstændig funktionsdygtig enhed af byggeriet.
 § 4.  

  

 A  

 conto tilskud kan udbetales inden for 80 pct. af støttetilsagnet.
 Stk. 2.  

  

 A conto  

 udbetaling af tilskud til kommunalt ejede ejendomme kan ske inden for 80 pct.  

 af støttetilsagnet fratrukket den refunderede moms på de afholdte udgifter.
 § 5.  

  

 A  

 conto tilskud udbetales med virkning fra arbejdernes færdiggørelse, jf. § 3,  

 stk. 1.
Indfasningsstøtte § 6.  

  

 Indfasningsstøtte til nedsættelse af lejeforhøjelsen, jf. § 15 i lov om  

 byfornyelse og udvikling af byer, ydes med virkning fra datoen for  

 lejeforhøjelsens ikrafttræden.
Har udlejeren opkrævet en foreløbig  

 lejeforhøjelse efter lejelovgivningens regler herom, skal indfasningsstøtten  

 reguleres samtidig med udlejerens regulering af lejeforhøjelsen ved  

 aflæggelse  

 af det endelige regnskab.
 Stk. 2.  

  

 Kommunalbestyrelsen udbetaler indfasningsstøtte, jf. stk. 1, til ejeren af  

 ejendommen.
 Stk. 3.  

  

 Udbetaling af  

 indfasningsstøtte sker månedsvis bagud.
 Stk. 4.  

  

 Udbetaling af  

 indfasningsstøtte, jf. stk. 1, sker med frigørende virkning til en af ejeren  

 anvist konto i et pengeinstitut.
 § 7.  

  

 Indfasningsstøtte til nedsættelse af lejen i en erstatningsbolig, jf. § 67 i  

 lov om byfornyelse og udvikling af byer, ydes med virkning fra datoen for  

 lejeaftalens ikrafttræden.
 Stk. 2.  

  

 Kommunalbestyrelsen udbetaler indfasningsstøtte, jf. stk. 1, til lejeren.
 Stk. 3.  

  

 Udbetaling af  

 indfasningsstøtte sker månedsvis bagud.
 Stk. 4.  

  

 Udbetaling af  

 indfasningsstøtte, jf. stk. 1, sker med frigørende virkning til en af lejeren  

 anvist konto i et pengeinstitut.
 Stk. 5.  

  

 Lejere, der  

 modtager indfasningsstøtte, jf. stk. 1, skal straks give oplysning til  

 kommunalbestyrelsen ved fraflytning af boligen.
 § 8.  

  

 I  

 en bolig, som får udvidet beboelsesarealet i forbindelse med gennemførelse af  

 beslutningen om bygningsfornyelse, beregnes stigningen i lejen pr. m²  

 bruttoetageareal efter § 15, stk. 1, i lov om byfornyelse og udvikling af  

 byer  

 som forskellen mellem prisen pr. m² bruttoetageareal før ombygningen og  

 prisen  

 pr. m² bruttoetageareal efter ombygningen, men for det samlede nye  

 bruttoetageareal.
 § 9.  

  

 Ejere, som modtager indfasningsstøtte efter § 15 i lov om byfornyelse og  

 udvikling af byer, og lejere, som modtager indfasningsstøtte efter § 67 i  

 samme  

 lov, skal straks give oplysning til kommunalbestyrelsen, hvis den bolig,  

 hvortil der ydes indfasningsstøtte, skifter status fra bolig til erhverv  

 eller  

 fra udlejningsbolig til ejerbolig.
Ikrafttrædelse § 10.  

  

 Bekendtgørelsen træder i kraft den 10. juli 2004.
