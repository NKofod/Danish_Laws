1. Indledning Overenskomsten er i vidt omfang i overensstemmelse med OECDs  

 modeloverenskomst af 1977 og svarer således indholdsmæssigt til de fleste af  

 de dobbeltbeskatningsoverenskomster, som Danmark i de senere år har indgået.  

 I det følgende redegøres derfor særligt for afvigelser fra  

 modeloverenskomstens regler samt vigtigere bestemmelser.
2. Ikrafttræden (artikel 27) Overenskomsten trådte i kraft den 23. februar 1983 og har virkning i  

 Danmark: på indkomst, der er erhvervet fra og med den 1. januar 1980, og på  

 formue, der ansættes for året 1980, og følgende år, og i Sri Lanka: på  

 indkomst, der er erhvervet fra og med den 1. april 1980, og på formue, der  

 ansættes for skatteåret, der begynder den 1. april 1980, og følgende år.
 Overenskomsten af 16. december 1963 mellem Danmark og Ceylon  

 (udenrigsministeriets bekendtgørelse af 16. november 1963) ophæves med  

 virkning fra samme dato.
3. De af overenskomsten omfattede skatter (artikel 2) Overenskomsten omfatter alle de nuværende indkomst- og formueskatter i  

 Danmark og Sri Lanka, herunder Sri Lankas indkomstskat beregnet på grundlag  

 af omsætningen i foretagender, autoriseret af "the Greater Colombo  

 Economic Commission".
 Endvidere omfatter overenskomsten alle andre skatter af samme eller  

 væsentlig samme art, der i fremtiden måtte blive indført som tillæg til eller  

 i stedet for disse skatter.
4. Definitioner (artikel 3) I definitionen af Danmark medtages kontinentalsoklen og ethvert område,  

 hvor Danmark kan eller i fremtiden vil kunne udøve suveræne rettigheder.  

 Grønland og Færøerne er ikke omfattet af overenskomsten.
5. Fast driftssted (artikel 5) er udvidet i forhold til OECDs modelkonvention til at omfatte "en  

 landbrugsejendom eller plantage" (g), et bygnings-, anlægs- eller  

 monteringsarbejde, hvis det varer mere end 6 måneder (h), samt "levering  

 af tjenesteydelser, herunder rådgivningsvirksomhed . . . i en eller flere  

 perioder, der tilsammen overstiger 6 måneder inden for en 12 måneders  

 periode" (i).
Den afhængige agent betragtes ifølge stk. 4 som fast driftssted for  

 foretagendet, med mindre denne persons virksomhed er begrænset til indkøb af  

 varer til foretagendet.
En afhængig agent giver således fast driftssted, selv  

 om den pågældendes virksomhed er indskrænket til kun at udføre funktioner som  

 omhandlet i stk. 3, litra a-c og e-f, d.v.s. funktioner, der, hvis de udføres  

 af foretagendet uden anvendelse af en afhængig agent, ikke medfører fast  

 driftssted for dette.
 Et forsikringsselskab anses ifølge stk. 5 for at have fast driftssted i en  

 kontraherende stat, hvis det - bortset fra reassurancetilfælde - opkræver  

 præmier der eller dækker risici der gennem en repræsentant som omhandlet i  

 stk. 6 (d.v.s. ikke er en uafhængig repræsentant eller lignende, der handler  

 inden for rammerne af sin sædvanlige erhvervsvirksomhed).
6. Fortjeneste ved erhvervsvirksomhed (artikel 7) er udvidet til - foruden at omfatte "fortjeneste som kan henføres til  

 et fast driftssted" - også at omfatte salg af varer af samme eller  

 lignende art som de, der sælges gennem det faste driftssted, eller anden  

 forretningsvirksomhed af samme eller lignende art som den, der udøves gennem  

 det faste driftssted.
I stk. 3, 2. punktum, bestemmes, at der ikke kan gives omkostningsfradrag  

 for beløb, der er overført fra det faste driftssted til virksomheden i  

 hjemlandet eller omvendt, i form af royalties, honorarer eller andre lignende  

 udbetalinger som vederlag for patenter m.v., eller i form af kommission eller  

 som renter af lån.
Bestemmelsen tilsigter primært at hindre misbrug af  

 fradragsreglerne.
7. Skibs- og luftfartsindtægter (artikel 8) indeholder - foruden den sædvanlige bestemmelse om beskatning af  

 fortjenesten i den stat, hvori foretagendets virkelige ledelse har sit sæde -  

 tillige en bestemmelse, hvorefter fortjeneste oppebåret af et i en  

 kontraherende stat hjemmehørende foretagende i den anden kontraherende stat  

 ved skibsfartsvirksomhed i international trafik, kan beskattes i begge  

 kontraherende stater, forudsat at sådan skibsfart er mere end lejlighedsvis.
Lejlighedsvis trafik antages at dække anløb af skibe, der ikke kan  

 betegnes som linieskibe, d.v.s. "tilfældig" transport.
Fortjenesten  

 skal opgøres til højst 6 pct. af det beløb, som er modtaget af foretagendet  

 som betaling for transporten af passagerer eller gods, som er indskibet i den  

 pågældende stat, hvorefter den skat, der kan pålignes, skal nedsættes med 50  

 pct.
Bestemmelsen er i overensstemmelse med Sri Lankas "Inland Revenue  

 Act", nr. 28 af 1979, afsnit 74.
8. Udbytte (artikel 10) kan beskattes i bopælsstaten.
De kan tillige beskattes i den stat, hvorfra  

 de hidrører, men skattesatsen må ikke overstige 15 pct. (stk. 2).
 Denne procentsats gælder i alle tilfælde, d.v.s. også i  

 moder/datterselskabsforhold.
9. Renter (artikel 11) kan beskattes i kildestaten med 10 pct. (stk. 2). Reglen gælder ikke  

 renter, der betales af eller til en af de to stater.
10. Royalties (artikel 12) kan beskattes i kildestaten med 10 pct. (stk. 2).
I Sri Lanka er normalsatsen for disse indtægtsarter (udbytter, renter og  

 royalties) 66 1/9 pct.
Men det må her erindres, at såvel udbytte som renter  

 og roylties kan blive helt skattefrie i Sri Lanka, når de udbetales i  

 forbindelse med foretagender, autoriseret af "the Greater Colombo  

 Economic Commission".
11. Indkomst ved frit erhverv og ved personligt  

 arbejde (artikel 15) er slået sammen til een bestemmelse.
Dette skyldes, at Sri Lanka ifølge  

 sin interne lovgivning kun kan beskatte sådanne personer, når de har haft  

 ophold i Sri Lanka i mindst 6 måneder.
Hovedreglen er - som i OECDs model -  

 at arbejdsstaten har beskatningsretten.
Efter stk. 2 har bopælsstaten dog beskatningsretten til indkomsten ved  

 frit erhverv og ved personligt arbejde, hvis arbejdet udføres i den anden  

 stat og 12. Pensioner, sociale ydelser og livrenter (artikel  

 18) kan kun beskattes i den stat, hvorfra ydelserne hidrører.
Ifølge artikel  

 14 gælder den samme hovedregel for statspensioner.
Kun i tilfælde, hvor  

 statspensionerne udbetales til en person, der er hjemmehørende i den anden  

 stat og tillige er statsborger i denne stat, tilkommer beskatningsretten  

 denne anden stat (bopælsstaten).
 Den gamle overenskomst af 1963 indeholdt i artikel 11 en  

 "professorregel". Denne regel er udgået i den nu foreliggende  

 overenskomst.
13. Indkomster, som ikke er behandlet i foranstående  

 artikler (artikel 20) kan som hovedregel kun beskattes i bopælsstaten.
Denne OECD-hovedregel er  

 modificeret ved en bestemmelse (stk. 3), hvorefter sådan indkomst kan  

 beskattes i begge stater, når indkomsten hidrører fra den anden aftalestat  

 end bopælsstaten.
14. Ifølge metodebestemmelserne (artikel 22) skal bopælsstaten - uanset om det er Danmark eller Sri Lanka - som  

 hovedregel ophæve dobbeltbeskatning efter en "credit-regel" af  

 samme indhold som ligningslovens § 33 (artikel 22, stk. 2 og 3).
 Hvor der er tale om en indkomst, som "kun kan beskattes" i Sri  

 Lanka (stk. 4), skal Danmark som bopælsstat indrømme nedslag efter den  

 såkaldte "ny exemptionsmetode".
 Sidstnævnte metode finder anvendelse for så vidt angår vederlag for  

 offentlig tjeneste, herunder tjeneste, der udføres under midlertidigt ophold  

 i den anden stat, hvori modtageren af lønindtægten m.v. ikke er statsborger  

 (artikel 14, stk. 1, b), 1) og 2)), og pension efter offentlig tjeneste,  

 medmindre pensionisten er såvel statsborger som hjemmehørende i den anden  

 stat (artikel 14, stk. 2).
 Metoden finder endvidere anvendelse for så vidt angår private pensioner,  

 sociale ydelser og livrenter (artikel 18).
 Artiklen indeholder i stykke 5 en såkaldt "matching  

 credit"-bestemmelse, der forpligter Danmark til at give credit for de i  

 artikel 10 og artikel 11 tilladte kildestat-satser på henholdsvis 15 og 10  

 pct., selv om Sri Lanka i henhold til sin støttelovgivning ikke har opkrævet  

 nogen skat.
 Tilsvarende "matching credit"-forpligtelse gælder ikke for  

 roylties, selv om Sri Lanka også for den slags ydelser har mulighed for at  

 eftergive skatten.
 Den i stk. 5 omhandlede støttelovgivning er anført i den ovenfor nævnte  

 Inland Revenue Act, nr. 28 af 1979, afsnit 10-20 inkl.
 I artikel 27, der indeholder bestemmelser om aftalens ikrafttræden, er i  

 stk. 4 tilføjet en såkaldt "saving-clause", hvorefter bestemmelser  

 i 1963-overenskomsten, der ville have givet en større skattebegunstigelse end  

 den nye aftales bestemmelser, fortsat skal være gældende for ethvert  

 skatteår, der begynder før den 1. januar 1982.
15. Udveksling af oplysninger (artikel 26) Bestemmelserne herom er i overensstemmelse med OECD.
Aftalen indeholder  

 ingen regler om inddrivelse af skatter.
16. Overenskomstens bestemmelser skal praktiseres ved  

 selve skatteligningen.
For så vidt angår indkomstårene 1980-82 vil der,  

 såfremt skatteansættelser eller skatteberegninger er foretaget i strid med  

 overenskomstens bestemmelser, blive tale om genoptagelse af de pågældende  

 ansættelser eller beregninger.
For så vidt begæring om regulering af  

 skatteansættelser eller skatteberegninger for nævnte indkomstår i  

 overensstemmelse med overenskomstens bestemmelser allerede er fremsat eller  

 fremsættes inden udgangen af 1983, bemyndiges ligningskommissionerne herved  

 til at genoptage foretagne ansættelser eller beregninger til fornyet  

 behandling uden forud indhentet bemyndigelse fra statsskattedirektoratet.  

 Fremkommer begæringen først efter nævnte tidspunkt, vil bemyndigelse til  

 genoptagelse være at indhente på sædvanlig måde.
 Tilsvarende vil en forskudsregistrering for indkomståret 1983 på begæring  

 være at ændre, jfr. kildeskattelovens § 53, såfremt den er foretaget i strid  

 med overenskomsten.
