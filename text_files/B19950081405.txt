§ 1 I bekendtgørelse nr. 595 af 29. juni 1992 som senest ændret ved  

 bekendtgørelse nr. 770 af 17. september 1993 om uddannelsen til fotograf  

 foretages følgende ændringer:
 1. § 6 affattes således:
 » § 6.  Personer, der er fyldt 25 år og har  

 mindst 3 års relevant beskæftigelse, som i det væsentlige er sammemfaldende  

 med det, der er fastsat for praktikuddannelse, kan indgå uddannelsesaftale  

 med en uddannelsestid på højst 31/2 år.
Stk. 2.  Det faglige udvalg træffer afgørelse om den  

 samlede uddannelsestid efter samråd med skolen.
Det faglige udvalg kan i  

 særlige tilfælde dispensere fra alders- og beskæftigelseskravene i stk. 1.
Stk. 3.  Skolen træffer efter samråd med det lokale  

 uddannelsesudvalg afgørelse om fritagelse for dele af skoleundervisningen på  

 baggrund af branchekurser og andre erhvervede kvalifikationer af relevans for  

 uddannelsen.
Fritagelsen skal omfatte mindst 20 ugers skoleundervisning.
 Stk. 4.  Afgørelse vedrørende aftaleperiode og  

 skoleundervisningens omfang, skal så vidt muligt træffes inden indgåelse af  

 uddannelsesaftalen.
 Stk. 5.  Fritagelse for dele af uddannelsen kan iøvrigt  

 ske efter §§ 8 og 9 i hovedbekendtgørelsen.«.
 2. I § 8 indsættes som stk. 2:
 » Stk. 2.  Den uddannede skal have indsigt i og  

 forståelse for beskæftigelsesområdets miljømæssige forhold, herunder  

 håndtering af miljømæssige problemstillinger i forbindelse med  

 materialeanvendelse.«.
 3. I § 9 indsættes som stk. 2:
»Stk. 2.  For elever, der optages efter § 6,  

 tilrettelægges undervisningen efter elevens forudsætninger og behov, idet den  

 vejledende uddannelsestid, jf. §§ 11-15, kan fraviges i fornødent omfang og  

 under respekt af de angivne mål for undervisningen.
Uddannelsestiden for det  

 enkelte specialefag kan dog ikke fraviges.
Undervisningen skal omfatte  

 valgfag.«.
 4. I § 10, stk. 1, nr. 11, ændres: »Regnskab« til  

 »Økonomi«.
§ 2 Stk. 1.  Denne bekendtgørelse træder i kraft den 15.  

 oktober 1995 og har virkning fra 1. august 1995.
 Stk. 2.  Uanset ændringen af § 10, stk. 1, nr. 11, som  

 affattet ved denne bekendtgørelses § 1, nr. 4, kan elever, der har påbegyndt  

 undervisningen i grundfaget regnskab inden den 1. august 1995, aflægge  

 eksamen efter reglerne for dette grundfag.
 Stk. 3.  § 10, stk. 1, nr. 11, som affattet ved denne  

 bekendtgørelses § 1, nr. 4, har virkning for elever, som i perioden 15. juli  

 1992 til 1. august 1995 er undervist i grundfaget økonomi.
