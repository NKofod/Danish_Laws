Patientrådgivere Da stillingerne som patientrådgiver besættes efter almindeligt  

 stillingsopslag i den lokale dagspresse eller relevante fagtidsskrifter, er  

 det Told- og Skattestyrelsens opfattelse, at der foreligger et egentlig  

 ansættelsesforhold.
Derfor skal sygehusmyndigheden indeholde A-skat  

 efter kildeskattelovens regler derom.
 Til gengæld kan patientrådgivere som alle andre  

 lønmodtagere fradrage deres udgifter til f.eks. telefon, porto m.v. i  

 det omfang, fradraget overstiger bundfradraget for visse  

 lønmodtagerudgifter, som for indkomståret 1991 udgør  

 3.500 kr.
 I det omfang, arbejdet som patientrådgiver betragtes som  

 bibeskæftigelse for de pågældende, kan de fradrage de  

 faktiske udgifter, mod dokumentation, til befordring efter ligningslovens § 9  

 B om skiftende eller flere samtidige arbejdssteder.
 Uanset at honorarerne til patientrådgivere i visse tilfælde  

 ikke dækker omkostningerne ved arbejdet, kan eventuel overskydende  

 fradrag udnyttes i anden indkomst som et ligningsmæssigt fradrag.
