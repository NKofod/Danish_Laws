 Cirkulæreskrivelse om artikel 4, nr. 6,  

 i Rådets forordning (EØF) nr. 3820/85   køretøjer  

 der benyttes til renovation.
 De Europæiske Fællesskabers Domstol har den  

 21. marts 1996 afsagt en dom, hvori domstolen tager stilling til begrebet  

 renovation i forordningens artikel 4, nr. 6.
Af dommen fremgår, at begrebet  

 "køretøjer, der benyttes  til renovation" skal  

 fortolkes således, at det omfatter køretøjer, der  

 anvendes til renovationskørsel af enhver art, der ikke er omfattet af  

 særlige bestemmelser, samt til transport af affaldet over en kortere  

 strækning, når dette sker som led i en generel tjenesteydelse af  

 almen interesse, der præsteres direkte af det offentlige eller af  

 private virksomheder, der er undergivet tilsyn af det offentlige.
I dommen er  

 anført, at den nationale ret skal afgøre, om der er tale om  

 renovationskørsel.
Som konsekvens af denne dom er de tidligere fra  

 Arbejdstilsynet udsendte retningslinier for anvendelse af artikel 4, nr. 6,  

 ikke længere gældende.
Størrelsen og typen af den anvendte  

 affaldscontainer kan således ikke fremover anvendes som kriterium for,  

 om kørslen er omfattet af begrebet renovation i forordningens artikel  

 4, nr. 6. Det er dog styrelsens opfattelse, at der ikke umiddelbart med  

 dommen er tilsigtet nogen afgørende ændring i opfattelsen af, at  

 transport af affald, der udføres inden for lokalområder  

 (transport over kortere strækning og over kort tid), fortsat er  

 omfattet af begrebet renovation i forordningen og dermed fritaget fra kravet  

 om brug af fartskriver.
 I det omfang der måtte være sager af den  

 omhandlede art, og der opstår tvivl om, hvorvidt artikel 4, nr. 6,  

 finder anvendelse kan sagen   som det i øvrigt vedrørende  

 køre- og hviletidssagerne er tilfældet   forelægges  

 Færdselsstyrelsen med anmodning om en udtalelse.
 Cirkulæreskrivelse af 18. april 1991 j.nr. 87-530-11  

 udsendt af Arbejdstilsynet ophæves.
