Skriftlig fremsættelse (28. januar 2021) Finansministeren (Morten Bødskov, fg.):
 Herved tillader jeg mig for Folketinget at fremsætte:
Forslag til lov om tillægsbevilling for finansåret 2020 (Lovforslag nr.
L 143) Tillægsbevillingslovforslaget (FTB) formaliserer de bevillingsændringer, som i finansårets løb er foretaget på forventet efterbevilling.
FTB har dermed en bevillingsretlig og ikke en statsfinansiel funktion.
FTB er udarbejdet med afsæt i den ressortfordeling, der følger af kongelig resolution af 27. juni 2019.
Bevillingsændringer på FTB for 2020 En stor del af ændringerne i forhold til finansloven for 2020 har enten tidligere været forelagt Folketinget i form af lovforslag eller aktstykker eller har karakter af udgiftsneutrale overførsler mellem bevillinger efter reglerne herom.
 FTB for 2020 indeholder nettomerbevillinger for i alt 96.571,4 mio. kr. i forhold til finansloven for 2020. Bevillingsændringerne skyldes særligt ekstraordinære udgifter som følge af COVID-19, jf. tabel 1.
Ændringer der ikke optages på FTB for 2020 Økonomiske dispositioner i finansåret, der foretages inden for allerede givne bevillingsmæssige hjemler, optages som udgangspunkt ikke på FTB.
 Blandt de væsentligste dispositioner, der således ikke optages på FTB, kan nævnes ændrede skøn for lovbundne udgifter og skatter mv. samt ikke-fradragsberettiget købsmoms.
 Da ændrede skøn mv. ikke medtages på FTB, er der ikke nogen direkte sammenhæng mellem saldoen på statens drifts-, anlægs- og udlånsbudget (DAU-saldoen) på FTB og det endelige resultat i statsregnskabet, jf. tabel 2. I tabellen fremgår DAU-saldoen i FTB og statsregnskabet samt det seneste skøn i december i perioden fra 2010 til 2020.
Specifikation af bevillingsændringer på FTB 2020 Forslaget til lov om tillægsbevilling for 2020 udviser nettomerbevillinger på 31.968,7 mio. kr. under delloftet for driftsudgifter, nettomerbevillinger på 1.359,5 mio. kr. under delloftet for indkomstoverførsler, nettomerbevillinger på 66.149,5 mio. kr. på udgifter uden for loft samt nettomerindtægter på 2.906,3 mio. kr. på indtægtsbudgettet, jf. tabel 3.
 De væsentligste bevægelser under delloftet for driftsudgifter, delloftet for indkomstoverførsler, udgifter uden for loft samt indtægtsbudgettet gennemgås i det følgende.
1. Oversigt over væsentlige bevægelser under delloftet for driftsudgifter Nettomerbevillingen på § 6. Udenrigsministeriet på 76,3 mio. kr. kan primært henføres til en opskrivning af bevilling på § 06.11.01. Udenrigstjenesten på i alt 100,0 mio. kr. til en eksport- og investeringspakke, der skal hjælpe dansk erhvervsliv bedst muligt gennem COVID-19-krisen, jf.
Aftale om hjælpepakker til lønmodtagere og virksomheder mv. i forbindelse med gradvis genåbning af Danmark.
Nettomerbevillingen på § 7. Finansministeriet på 2.219,7 mio. kr. kan primært henføres til merudgifter på EU-bidraget vedr. moms og BNI som følge af besluttede ændringsbudgetter til EUs 2020-budget.
Heraf udgør 1.275,9 mio. kr. udgifter relateret til COVID-19 håndtering i EU-regi, jf. akt. 53 af 26. november 2020.
 Nettomerbevillingen på § 8. Erhvervsministeriets område på 17.086,6 mio. kr. kan primært henføres til ekstraordinære udgifter som følge af COVID-19 relaterede ordninger på i alt 16.986,8 mio. kr., herunder til garantiordninger i Vækstfonden samt til matchfinansieringsordningen og garantidækning i EKF.
 Nettomerbevillingen på § 9. Skatteministeriet på 219,0 mio. kr. kan primært henføres til merudgifter til de civilretlige tiltag i udbyttesagen i 2020 med 201,3 mio. kr., jf. akt 297 af 17. september 2020.
 Nettomerbevillingen på § 11. Justitsministeriet på 6.260,8 mio. kr. kan primært henføres til ekstraordinære merudgifter på 5.793,8 mio. kr. som følge af COVID-19, herunder indkøb og hjemtransport af værnemidler mv.
 Nettomerbevillingen på § 12. Forsvarsministeriet på 232,6 mio. kr. kan primært henføres til ekstraordinære udgifter på 230,1 mio. kr. til håndteringen af COVID-19, herunder udgifter til smitteopsporing, indkøb af værnemidler mv.
 Nettomerbevillingen på § 14. Udlændinge- og Integrationsministeriet på 56,5 mio. kr. kan primært henføres til overførslen af ressortansvaret for en række opgaver fra § 11. Justitsministeriet til § 14. Udlændinge- og Integrationsministeriet, herunder registrering af asylansøgere, forkyndelse, oplysning og afklaring af afgjorte asyl- og opholdssager, jf. kongelig resolution af 10. september 2019. Derudover er der på § 14. Udlændinge- og Integrationsministeriet foretaget en opjustering på 12,2 mio. kr. til en ændring af rammerne for børn på Udrejsecenter Avnstrup, jf. akt. 94 af 3. december 2020.
 Nettomerbevillingen på § 15. Social- og Indenrigsministeriet på 194,9 mio. kr. kan primært henføres til ekstraordinære udgifter som følge af COVID-19, herunder til initiativer målrettet sårbare og udsatte grupper, billigere færger mhp. understøttelse af turismen på små øer uden for sommerferien og kompensationspulje til understøttelse af civilsamfundet jf. akt. 169 af 14. maj 2020, akt. 245 af 23. juni 2020 samt akt. 318 af 24. september 2020.
 Nettomerbevillingen på § 16. Sundheds- og Ældreministeriet på 1.088,5 mio. kr. dækker dels over en nettomerbevilling på 2.121,8 mio. kr. til indsatsen mod COVID-19, herunder udgifter til Testcenter Danmark og ekstraordinære udgifter i Sundheds- og Ældreministeriets koncern, som modsvares delvist af overførsler til kommuner og regioner for 1.038,4 mio. kr. som følge af bloktilskudsaktstykket, jf. akt. 233 af 25. juni 2020.
 Nettomerbevillingen på § 17. Beskæftigelsesministeriet på 188,1 mio. kr. kan primært henføres til Aftale om ledelse og kompetencer i den offentlige sektor, jf. akt 91 af 30. januar 2020, overførsel fra kommuner med udgangspunkt i bloktilskudsaktstykket, jf. akt. 233 af 25. juni 2020, forhøjelse af varslingspuljen, jf. akt. 276 af 27. august 2020, etableringsomkostninger til Seniorpensionsenheden, jf. lov nr. 869 af 14. juni 2020 og administrationsomkostninger ifm. udbetaling af de første tre ugers feriemidler, jf. lov nr. 1223 af 31. august 2020.
Nettomerbevillingen på § 19. Uddannelse- og Forskningsministeriet på 725,9 mio. kr. kan primært henføres til ekstraordinære udgifter som følge af COVID-19, herunder merudgifter til Innovationsfondens InnoBooster-ordning, flere studiepladser, ekstra rengøring, SU-stipendier og Omstillingsfonden.
Dertil kommer regulære merudgifter til husleje (SEA korrektioner), forlængelse af ph.d. forløb og kollektiv trafik samt mindreudgifter som følge af dispositionsbegrænsninger og overførsler til § 20. Børne- og Undervisningsministeriet.
 Nettomerbevillingen på § 20. Børne- og Undervisningsministeriet på 497,7 mio. kr. kan primært henføres til merudgifter som følge af en række COVID-19-relaterede hjælpe- og kompensationspakker, herunder bl.a. merudgifter på 120 mio. kr. til ekstraordinært tilskud til rengøring på selvejende og private uddannelsesinstitutioner, jf. akt. 159 af 28. maj 2020, merudgifter på 189 mio. kr. til udbydere af arbejdsmarkedsuddannelser (AMU), jf. akt. 86 af 10. december 2020, samt merudgifter på 200 mio. kr. til sommeraktiviteter for børn og unge, jf. akt. 207 af 11. juni 2020. Dertil kommer mindreudgifter på 378,5 mio. kr. som følge af ændret aktivitet på de aktivitetsstyrede konti.
 Nettomerbevillingen på § 21. Kulturministeriet på 1.696,1 mio. kr. kan primært henføres til ekstraordinære merudgifter i lyset af COVID-19 til udbetaling af kompensation, herunder til aflyste eller udskudte kulturarrangementer, faste omkostninger mv., jf. akt. 179 af 20. maj 2020 m. fl.  Derudover til aktivitetspulje til kulturaktiviteter, jf. akt. 310 af 17. september 2020 og akt. 43 af 12. november 2020.
 Nettomerbevillingen på § 24. Miljø- og Fødevareministeriet på 508,9 mio. kr. kan primært henføres til tilførsel af 593,7 mio. kr. til ekstraordinære udgifter vedr. håndtering og bekæmpelse af COVID-19 i mink, jf. akt. 131 af 17. december 2020.
 Nettomerbevillingen på § 28. Transport- og Boligministeriet på 3.432,8 mio. kr. kan primært henføres til merbevillinger til kompensation af DSB på 1.571,4 mio. kr. og kompensation af Metroselskabet på 717,9 mio. kr. som følge af COVID-19 på § 28.11.39. Kompensation til Metroselskabet og § 28.52.01. Indkøb af jernbanetrafik, DSB, jf. akt. 97 af 10. december 2020.
 Nettomerbevillingen på § 29. Klima-, Energi- og Forsyningsministeriet på 518,5 mio. kr. kan primært henføres til tilførsel af midler som følge af Klimaaftalen for energi og industri mv., jf. akt. 294 af 11. september 2020.
 Nettomindrebevillingen på § 35. Generelle reserver på 3.036,5 mio. kr. kan primært henføres til udmøntning af generelle reserver (herunder særligt § 35.11.01. Merudgifter ved nye bevillingsforslag samt § 35.11.19. Regeringsreserve) på en række ministerområder ved aktstykker eller som følge af lovgivning samt nulstilling af reserver.
2. Oversigt over væsentlige bevægelser for udgifter under delloftet for indkomstoverførsler Nettomerbevillingen på § 17. Beskæftigelsesministeriet på 1.326,8 mio. kr. kan primært henføres til merudgifter til sygedagpenge på 1.223,2 mio. kr. sfa. lov nr. 212 af 17. marts 2020, som gav arbejdsgivere en udvidet ret til refusion for løn eller sygedagpenge, der blev udbetalt for lønmodtagere, der var fraværende som følge af COVID-19. Ligeledes fik selvstændige erhvervsdrivende udvidet ret til sygedagpenge for fravær som følge af COVID-19. Hertil kommer virkningerne af en række andre hjælpepakker, som primært har været målrettet barsels- og sygedagpengemodtagere, og de afledte virkninger heraf.
3. Oversigt over væsentlige bevægelser for udgifter uden for udgiftsloft Nettomerbevillingen på § 7. Finansministeriet på 6.830,3 mio. kr. kan primært henføres til udgifter forbundet med rekapitaliseringen af SAS AB samt kapitalindskud i Danmarks Genopretningsfond, Evida Holding A/S og Statens Ejendomssalg A/S, jf. akt. 6 af 22. oktober 2020, fortroligt aktstykke AL af 25. juni 2020, akt. 23 af 3. december 2020 samt akt. 122 af 17. december 2020 og akt. 27 af 26. november 2020.
 Nettomerbevillingen på § 8. Erhvervsministeriet på 34.740,0 mio. kr. kan primært henføres til ekstraordinære udgifter som følge af COVID-19 relaterede kompensations- og garantiordninger, herunder ordninger vedr. lønkompensation, faste omkostninger og selvstændigeordningen.
Nettomerbevillingen på § 15. Social- og Indenrigsministeriet på 11.837,5 mio. kr. kan hovedsageligt henføres til bloktilskudsaktstykket, jf. akt. 233 af 25. juni 2020, som primært justerer § 15.91.03. Statstilskud til regionerne, § 15.91.11. Kommunerne og § 15.91.13. Beskæftigelsestilskud til kommunerne.
Nettomerbevillingen omfatter også ekstraordinære udgifter som følge af COVID-19, dvs. kompensation for lokalt afholdte kommunale og regionale udgifter til håndtering af COVID-19.
 Nettomindrebevillingen på § 16. Sundheds- og Ældreministeriet på 3.096,3 mio. kr. kan henføres til bloktilskudsaktstykket, jf. akt. 233 af 25. juni og skyldes tilbageførsel af kommunal medfinansiering til kommunerne som følge af merproduktivitet i regionerne.
Nettomerbevillingen på § 17. Beskæftigelsesministeriet på 2.092,9 mio. kr. kan primært henføres til en række af COVID-19-relaterede hjælpepakker.
Et engangstilskud på 1.000 kr. til ydelsesmodtagere sfa. lov nr. 1222 af 21. august 2020 medfører merudgifter på 2.200 mio. kr. i 2021. Hertil kommer merudgifter til en række hjælpepakker, der bl.a. har udvidet retten til dagpenge, samt nulstilling af de kommunale reserver, som i høj grad også afspejler øgede overførselsudgifter sfa.
COVID-19.
 Nettomerbevillingen på § 24. Miljø- og Fødevareministeriet på 436,6 mio. kr. kan primært henføres til en overførsel fra kommunerne på 208,3 mio. kr. sfa. efterregulering af kommunernes indsatsplanlægning efter vandforsyningslovens §13a med udgangspunkt i bloktilskudsaktstykket, jf. akt. 233 af 25. juni 2020. Hertil kommer udmøntning af reserve til udtagning af landbrugsjord på 189,3 mio. kr. fra Miljø- og Fødevareministeriets reservekonto, § 24.11.79. Reserver og budgetregulering.
 Nettomindrebevillingen på § 28. Transport- og Boligministeriet på 375,9 mio. kr. kan primært henføres til mindreudgifter på 127,7 mio. kr. og mindreindtægter på 21,9 mio. kr. på § 28.81.02. Ungdomsboligbidrag til almene boliger samt mindreindtægter på 219,5 mio. kr. på § 28.81.05. Finansiering af alment nybyggeri som følge af ændringer i aktivitetsniveau og renteniveau.
 Nettomindrebevillingen på § 29. Klima-, Energi- og Forsyningsministeriet på 77,7 mio. kr. kan primært henføres til udmøntning af § 29.21.10. DUT-reserve vedr. affaldsområdet, jf. akt. 233 af 25. juni 2020, vedr. statens bloktilskud til kommunerne.
 Nettomindrebevillingen på § 35. Generelle reserver på 1.000,0 mio. kr. uden for udgiftslofterne kan henføres til delvis udmøntning ved aktstykke og delvis nulstilling af § 35.11.09. Midtvejs- og efterregulering af det kommunale bloktilskud mv.
 Nettomerudgiften på § 38. Skatter og afgifter på 14.750,0 mio. kr. kan henføres til rentefrie lån svarende til angivet moms og lønsumsafgift mv. og midlertidig udskydelse af angivelses- og betalingsfrister mv. på skatteområdet i forbindelse med COVID-19.
4. Oversigt over væsentlige bevægelser under indtægtsbudgettet Nettomindreindtægten på §17. Beskæftigelsesministeriet på 12,4 mio. kr. kan primært henføres til initiativet med arbejdspladssnære aktiviteter i arbejdet med branchemål mv., jf. akt. 65 af 10. december 2020, som medfører merudgifter på 105,0 mio. kr.
Denne merudgift modsvares delvist af merindtægter fra medlemsbidrag fra arbejdsløshedskasser sfa. lov nr. 1337 af 11. september og lov nr. 960. af 26. juni 2020, der begge har udvidet muligheden for at blive medlem i arbejdsløshedskasser som et led i COVID-19-indsatsen.
Nettomindreindtægten på § 28. Transport- og Boligministeriet på 362,5 mio. kr. kan primært henføres til nedjustering af udbyttebetalingen fra DSB på 120,0 mio. kr. på § 28.11.66. Aktieudbytte mv. samt bevillinger på samlet 235,0 mio. kr. på § 28.11.67. Udgifter og indtægter i forbindelse med statslige selskaber, jf. fortrolig akt.
AM af 27. august 2020 og fortrolig akt.
E af 17. december 2020.
Merindtægterne på § 29. Klima-, Energi- og Forsyningsministeriet på 1.013,0 mio. kr. på indtægtsbudgettet kan primært henføres til salg af VE-andele til hhv.
Nederlandene, Flandern og Irland, jf. akt. 114 af 17. december 2020.
 Nettomindrebevillingen på § 35. Generelle reserver på 70,0 mio. kr. på indtægtsbudgettet kan henføres til udmøntning som følge af lovgivning/nulstilling af § 35.11.35. Reserve til pantebrevsmodel, jf. lov nr. 1578 af 27. december 2019.
Nettomerindtægterne på § 37. Renter på 1.426,5 mio. kr. kan primært henføres til forøgede provisionsindtægter og forøgede indtægter fra interne statslige overførsler på § 37. Renter, til afdækning af de statsfinansielle risici forbundet med en række nye genudlån, garantier, kapitalindskud mv., som i høj grad har været iværksat pga.
COVID-19.
 Nettomerindtægten på § 38. Skatter og afgifter på 771,7 mio. kr. kan primært henføres til merindtægter på 506,7 mio. kr. som følge af COVID-19 tiltag, herunder tiltag for at forhindre, at COVID-19 medfører store afledte økonomiske tab for enkeltkommuner, der i efteråret 2019 valgte at selvbudgettere indtægter fra indkomstskat samt tilskud og udligning for 2020.
