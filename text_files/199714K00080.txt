Nr BTL 80 Betænkning over Forslag til lov om ændring af visse afgiftslove (Sveriges  

 indtræden i aftalen om vejbenyttelsesafgift m.v.)   

 Nr L 80 1997-98. 1. samling Afgivet af Skatteudvalget Afgivet: 19971203 Udvalget har behandlet lovforslaget i et møde.
 Der er af skatteministeren stillet ændringsforslag, hvorom henvises til de  

 ledsagende bemærkninger.
 Herefter indstiller udvalget lovforslaget til vedtagelse med  

 det stillede ændringsforslag.
Æ n d r i n g s f o r s l a g Af skatteministeren, tiltrådt af udvalget:
Til § 5 1) Som 2. pkt. indsættes:
»Bestemmelserne i § 1, nr. 1, og § 2, nr. 2, får virkning for det  

 enkelte køretøj fra og med den første afgiftsperiode, der begynder den 1.  

 januar 1998 eller senere.« B e m æ r k n i n g e r Til nr. 1 Det er blevet oplyst, at det af tidsmæssige og administrative årsager vil  

 være uhensigtsmæssigt at lade ændringerne vedrørende køretøjer, der er  

 registreret som trækkraft for blokvogne, få virkning fra 1. januar 1998. Heri  

 ligger bl.a., at det næppe vil være muligt for Centralregisteret for  

 Motorkøretøjer at udsende fornyede afgiftsopkrævninger, modtage indbetalinger  

 og udsende nyt bevis for afgiftens betaling i perioden mellem lovens  

 forventede vedtagelse i december måned 1997 og 1. januar 1998. Det foreslås  

 derfor, at de ændrede afgifter får virkning for de enkelte køretøjer på det  

 tidspunkt, hvor en ny afgiftsperiode alligevel påbegyndes.
 Ændringen forventes ikke at få provenumæssige konsekvenser, idet  

 overgangen til ændrede afgifter under alle omstændigheder vil finde sted i  

 løbet af 1998.
Jacob Buksti (S) nfmd.
Lis Greibe (S) Klaus Hækkerup (S)  

 Anna-Marie Hansen (S) Per Kaalund (S) Jes Lunde (SF) Elisabeth Arnold (RV)  

 Frank Aaen (EL) Sonja Albrink (CD) Peter Brixtofte (V) Svend Aage Jensby (V)  

 Charlotte Antonsen (V) Mariann Fischer Boel (V) Flemming Hansen (KF) fmd.  

Gitte Seeberg (KF) Brian Mikkelsen (KF) Kim Behnke (FP) Dansk Folkeparti havde ikke medlemmer i udvalget.
Ændringsforslag Af skatteministeren:
Til § 2 2) Efter nr. 1 indsættes som nyt nummer:
 »01. § 4, stk. 4, affattes således:
 »Stk. 4. For motorkøretøjer omfattet af stk. 2 og 3, der er  

 registreret første gang 1. januar 1998 eller senere, og som opfylder de krav  

 til udslippet af skadelige stoffer, der ved bekendtgørelse fastsættes af  

 Trafikministeriet, ydes fradrag i vægtafgiften med følgende beløb årligt:
B e m æ r k n i n g e r Til nr. 2 Det har vist sig, at det ved lov nr. 363 af 2. juni 1997 indførte nedslag  

 i vægtafgiften for nye varebiler, der opfylder de foreslåede skærpede  

 udstødningsnormer, ved en fejl i intervalgrænsen har to forskellige fradrag  

 for varebiler med en tilladt totalvægt på 2.500 kg.
Det foreslås, at  

 intervalgrænsen bringes i overensstemmelse med intervalgrænsen for  

 vægtafgiftssatsen.
