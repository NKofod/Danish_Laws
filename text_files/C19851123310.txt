I medfør af § 5 i justitsministeriet, direktoratet for kriminalforsorgens  

 cirkulære af 26. august 1983 om iværksættelse af udståelse af frihedsstraf  

 eller forvaring m.v. sendes anmeldelsesblanketterne 2-8 og straffesagens  

 akter til den anstalt, hvor den domfældte efter direktoratets afgørelse skal  

 udstå straffen.
I medfør af § 6, stk. 1, sender anstalten straks blanket 3  

 til politiet, idet der gives oplysning om forventet indkaldelsesdato eller  

 indkaldelsesdatoen, såfremt denne straks kan fastsættes.
Efter bestemmelsen i  

 § 6, stk. 2, underretter anstalten i øvrigt snarest muligt politiet om  

 indkaldelsesdatoen ved anvendelse af blanket 5.
 Med virkning fra den 1. juli 1985 er der i medfør af § 12 i ovennævnte  

 cirkulære truffet aftale mellem inspektøren for Københavns fængsler og  

 politidirektøren i København om, at Københavns fængsler varetager tilsigelsen  

 af fængselsdømte bosiddende i politikredsene 1-8, der skal udstå straffen i  

 en af kriminalforsorgens anstalter.
 Som følge heraf bestemmer direktoratet herved, at anstalterne med virkning  

 fra denne skrivelses dato skal underrette Københavns fængsler om  

 indkaldelsesdatoen for så vidt angår fængselsdømte på fri fod, der skal  

 indkaldes med henblik på strafudståelse efter den 1. juli 1985, og som er  

 bosiddende i politikredsene 1-8. Underretning af Københavns fængsler sker ved  

 anvendelse af blanket 5.
 Meddelelse til politiet om modtagelsen af anmeldelsen sker som hidtil ved  

 anvendelse af blanket 3.
 Foranstående ordning indebærer ingen ændring vedrørende kompetencen med  

 hensyn til at tillade udsættelse med straffuldbyrdelsen.
 Denne cirkulærskrivelse vil snarest blive udsendt til optagelse i  

 kriminalforsorgens cirkulæresamling.
 E.B.
Annemarie Lund (Til kriminalforsorgens anstalter, politidirektøren i København og  

 politimestrene i politikredsene 2-8).
