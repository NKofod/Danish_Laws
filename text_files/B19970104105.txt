 I medfør af § 6, stk. 2 og 3, § 8, stk. 1, § 9 og § 10, stk. 3 i lov nr.  

 423 af 10. juni 1997 om pligtaflevering af udgivne værker fastsættes  

 følgende:
Hvad skal afleveres § 1.  Af værker, der udgives her i landet, skal der  

 afleveres to eksemplarer til en pligtafleveringsinstitution, jf. lov om  

 pligtaflevering af udgivne værker § 1, stk. 1.
 Ved et værk forstås en afgrænset mængde af information, som må betragtes  

 som en afsluttet og selvstændig enhed, jf. lovens § 1, stk. 2.
 Et værk anses for udgivet, når eksemplarer af værket med ophavsmandens  

 samtykke er bragt i handelen eller på anden måde spredt blandt almenheden,  

 samt når der med ophavsmandens samtykke tilgår almenheden meddelelse om, at  

 eksemplarer af værket fremstilles og distribueres på bestilling, eller at  

 værket er tilgængeligt i en database, hvorfra brugeren kan hjemtage et  

 eksemplar, jf. lovens § 1, stk. 3 og 4.
 Som udgivelse anses endvidere, jf.lovens § 1, stk. 5, eksemplarspredning  

 blandt almenheden i medfør af bestemmelserne i kapitel 2 i lov om ophavsret.
 Stk. 2 .  Afleveringspligtige værker er:
 Omfattet er eksempelvis udgivelser i form af bøger, seriepublikationer,  

 herunder aviser, blade, tidsskrifter, årbøger, beretninger, regnskaber m.v.,  

 prislister, kataloger, pjecer, teaterprogrammer og lign., foldere,  

 løbesedler, noder, kort og billeder, inkl. plakater, køre- og fartplaner,  

 produktbeskrivelser, glober, reliefkort, reklamer, salgsmateriale og  

 postkort.
 Undtaget fra afleveringspligten er dog:
 Omfattet er eksempelvis udgivelser på mikrofiche eller mikrofilm.
 Undtaget fra afleveringspligten er dog mikroformer, der fremstilles af en  

 af statens bevaringsinstitutioner for at sikre originaldokumenter i egne  

 samlinger, uanset om de fremstilles og spredes i et mindre oplag til brug for  

 andre tilsvarende institutioner.
 Omfattet er fotografier, eksempelvis udgivet som dias eller papirbilleder.
 Undtaget fra afleveringspligten er dog fotografiske udgivelser, hvor det  

 samlede antal eksemplarer ikke overstiger 100.
 Omfattet er værker, der er trykt i punktskrift, herunder andre taktile  

 fremstillinger, kort, tegninger m.v.
 Undtaget fra afleveringspligten er dog værker, der foreligger i anden  

 form, og hvor der kun er sket en rent mekanisk, ubearbejdet overførsel til  

 punktskrift.
 Omfattet er lydoptagelser, herunder optagelser af musik og tale, uanset  

 hvilket medium der er anvendt ved eksemplarfremstillingen, f.eks.:  

 grammofonplader, lydkassetter eller cd'er (Compact Disc). Fonogrammer i form  

 af lydbøger og lydaviser, dvs. tekster indtalt på lydbånd el. lign., er  

 ligeledes afleveringspligtige.
Omfattet er optagelser af levende billeder, med og uden lyd, uanset om  

 videogrammerne udgives i form af spolefilm, filmkassetter, videokassetter  

 eller videodiske.
Afleveringspligten omfatter også videogramudgivelser af  

 udenlandske film, som er forsynet med dansk tale eller danske undertekster.
Ikke omfattet er videogrammer, der alene distribueres med henblik på  

 offentlig fremførelse, som f.eks. biograffilm og kortfilm samt kunstneriske  

 eksperimentalfilm.
Ligeledes er undervisnings- og salgsmateriale og lign.,  

 som produceres i eet eller nogle få eksemplarer på videokassette eller  

 videodisk med henblik på offentlig fremførelse på udstillinger, konferencer  

 m.v., ikke omfattet.
Omfattet er udgivelser, der er kombinationer af forskellige fysiske  

 medier, som f.eks. trykt materiale, diasbilleder, film, videokassetter,  

 lydkassetter og tredimensionale genstande.
Eksempelvis udgivelser af trykte  

 publikationer med bilag i form af videokassetter, lydkassetter, dias,  

 datadisketter eller cd-rom.
Ligeledes billedværker i form af diasserier med  

 ledsagende lyd.
 Ikke omfattet er kombineret materiale, som er fremstillet i eet eller  

 ganske få eksemplarer, som alene distribueres med henblik på fremførelser i  

 forbindelse med udstillinger, konferencer, foredrag og undervisning m.v.
 Omfattet er værker, der udgives på diskette, cd-rom eller lignende,  

 herunder de under afsnit 1-7 nævnte værkstyper i digitaliseret form samt  

 computerspil og andre interaktive værker.
Ikke omfattet, jf. lovens § 1, stk. 7, er værker i form af edb-programmer,  

 med mindre et eksemplar af et edb-program udgør en del af et værk af en anden  

 art og udgives sammen med dette.
Ikke afleveringspligtige er herefter f.eks.  

 tekstbehandlingsprogrammer, regneark og operativsystemer, mens f.eks.  

 edb-programmer, der indgår i eller udgives sammen med digitaliserede bøger  

 eller opslagsværker, multimedieværker, computerspil og andre interaktive  

 værker er afleveringspligtige.
Omfattet er værker, der udgives i databaser.
Ved en database forstås her  

 et digitalt netværk, herunder navnlig Internet, hvorfra en bruger - frit  

 eller mod vederlag eller særlig aftale - kan hjemtage et eksemplar af et  

 værk.
 Ikke omfattet er edb-programmer, med mindre et eksemplar af et edb-program  

 udgør en del af et værk af en anden art og udgives sammen med dette, jf.  

 afsnit 8.
Som værker anses, jf. stk. 1, afgrænsede informationsmængder, der udgør  

 afsluttede og selvstændige enheder.
En løbende opdateret (dynamisk) enhed,  

 f.eks. en hjemmeside på Internet, er således ikke afleveringspligtig som  

 helhed, mens afsluttede (statiske) og selvstændige værker, der kan hjemtages,  

 herunder fra en hjemmeside, er afleveringspligtige.
 Undtaget fra afleveringspligten er dog:
Stk. 3.  Et værk, der fremstilles og distribueres på  

 bestilling, jf. stk. 1, 3. pkt., er udgivet, når rekvisitionsadressen er  

 offentliggjort.
Distribueres værket via en online-tilgængelig database, jf.  

 stk. 2, afsnit 9, er det udgivet, når værket er tilgængeligt i databasen for  

 hjemtagelse.
 Stk. 4.  Udgivelse her i landet omfatter tilfælde, hvor  

 eksemplarerne er fremstillet her i landet, og tilfælde, hvor eksemplarerne er  

 fremstillet i udlandet med særligt henblik på spredning her i landet, jf.  

 lovens § 1, stk. 6.
 Bestemmelsen i 1. pkt. gælder tilsvarende for værker, der udgives i  

 databaser, jf. stk. 2, afsnit 9, for så vidt angår fremstillingen af det  

 digitale eksemplar, der indlægges i databasen.
 Omfattet er herefter eksempelvis værker på dansk eller oversat til dansk  

 samt værker forsynet med dansk tale eller danske tekster.
 Undtaget fra afleveringspligten er dog værker, som fremstilles her i  

 landet med henblik på spredning til et internationalt publikum, såfremt  

 værkets indhold ikke har tilknytning til Danmark.
 Som tilknytning til Danmark forstås navnlig, om ophavsmanden til værket er  

 dansk, om værket vedrører danske forhold, om det fremføres på dansk, eller om  

 udøvende kunstnere er danske.
Hvordan skal aflevering ske § 2.  Et værk skal afleveres i den form og stand,  

 hvori det udgives, og sammen med det materiale, som er fremstillet med  

 henblik på at ledsage værket ved salget eller overdragelsen, f.eks. omslag,  

 kassetter, teksthæfter, brugsanvisninger, vejledninger, bilag i andre medier  

 og lign.
 Edb-manualer er kun afleveringspligtige, hvis de vedrører programmer, der  

 skal afleveres, jf. § 1, stk. 2, afsnit 8 og 9, eller hvis de udgives  

 selvstændigt, jf. § 1, stk. 2, afsnit 1.
 Stk. 2.  Et værk i punktskrift, jf. § 1, stk. 2, afsnit  

 4, skal ledsages af de nødvendige oplysninger til identifikation og  

 registrering i almindelig skrift.
 Stk. 3.  Kan et værk kun gøres tilgængeligt ved brug af  

 teknisk udstyr, skal den nødvendige vejledning hertil ledsage de afleverede  

 eksemplarer, jf. lovens § 2, stk. 2, 1. pkt.
 Ved udgivelser i digital form og ved udgivelser, der anvender udstyr, som  

 ikke følger normale standarder, skal den afleveringspligtige efter påkrav fra  

 pligtafleveringsinstitutionen aflevere den tekniske dokumentation, som er  

 nødvendig, for at værket kan gøres tilgængeligt på et tidspunkt, hvor det  

 anvendte tekniske udstyr ikke længere er i almindelig handel, jf. lovens § 2,  

 stk. 2, 2. pkt.
 Den afleveringspligtige kan kræve, at den tekniske dokumentation ikke  

 gøres tilgængelig for udenforstående, jf. lovens § 2, stk. 2, 3. pkt.
 Stk. 4.  Udgives et værk i en database, jf. § 1, stk. 2,  

 afsnit 9, skal den afleveringspligtige meddele dette til den  

 pligtafleveringsinstitution, der har ansvaret for indsamling af værket, jf. §  

 4, stk. 1.
 Stk. 5.  Meddelelsen, jf. stk. 4, skal afgives via  

 pligtafleveringsinstitutionens hjemmeside og skal indeholde følgende  

 oplysninger:
 Stk. 6.  Afleveringspligten, jf. stk. 4, opfyldes  

 derved, at pligtafleveringsinstitutionen har adgang til at rekvirere eller  

 fremstille et eksemplar af værket, jf. lovens § 2, stk. 3, 2. pkt.  

 Pligtafleveringsinstitutionen fremsender digital kvittering for modtagelse af  

 værket.
 Stk. 7.  Bestemmelserne i stk. 5 kan fraviges ved aftale  

 mellem den afleveringspligtige og pligtafleveringsinstitutionen.
Hvem skal aflevere § 3.  Afleveringspligten påhviler den, der fremstiller  

 færdige eksemplarer til udgivelse, herunder foretager samlingen af værket og  

 det eventuelt ledsagende materiale, jf. lovens § 3, stk. 1.
 Stk. 2.  Ved udgivelse af et værk i en database, jf. §  

 1, stk. 2, afsnit 9, er den afleveringspligtige den, der står for den  

 tekniske færdiggørelse af det digitale eksemplar, der indlægges i databasen.
 Stk. 3.  Såfremt den, der efter stk. 1 er  

 afleveringspligtig, ikke kan identificeres, eller hvis det ikke er muligt at  

 fastslå, hvilken af flere fremstillere, der er den afleveringspligtige, er  

 udgiveren efter påkrav fra pligtafleveringsinstitutionen afleveringspligtig,  

 jf. lovens § 3, stk. 2. Ved udgiveren forstås den, der foranstalter  

 spredningen, jf. lovens § 3, stk. 2, 2. pkt.
 Stk. 4.  Såfremt eksemplarerne er fremstillet i  

 udlandet, påhviler afleveringspligten udgiveren eller, hvis denne ikke er  

 bosiddende her i landet, den importør, som repræsenterer udgiveren her i  

 landet, jf. lovens § 3, stk. 3, 1. pkt.
 Såfremt udgiveren er bosiddende i udlandet, og der ikke findes en importør  

 her i landet, påhviler afleveringspligten udgiveren, jf. lovens § 3, stk. 3,  

 2. pkt.
 Bestemmelserne i 1. og 2. pkt gælder tilsvarende for værker, der udgives i  

 databaser, såfremt det digitale eksemplar, der indlægges i databasen, er  

 fremstillet i udlandet.
 Stk. 5.  Udgiveren skal, samtidig med bestillingen,  

 underrette den, der fremstiller et værk med henblik på udgivelse, om der er  

 tale om en delproduktion eller om en endelig færdiggørelse af værket, der  

 medfører afleveringspligt.
 Stk. 6.  Udgiveren skal ligeledes give fremstilleren af  

 et værk meddelelse herom, såfremt værket ikke skal udgives her i landet og  

 derfor ikke vil være afleveringspligtigt.
 Stk. 7.  Udgifterne til fremstilling af de  

 pligtafleverede eksemplarer afholdes af udgiveren, jf. lovens § 6, stk. 1, 1.  

 pkt.
 Ved eksemplarer, der er fremstillet i udlandet afholdes de tilsvarende  

 udgifter af den afleveringspligtige efter stk. 4, jf. lovens § 6, stk. 1, 2.  

 pkt.
 Stk. 8.  De modtagende institutioner afholder eller  

 refunderer udgifterne til porto eller fragt, jf. lovens § 6, stk. 2.
 Hvis de pligtafleverede eksemplarer repræsenterer en uforholdsmæssig stor  

 udgift for den afleveringspligtige, kan den modtagende institution efter  

 ansøgning give hel eller delvis godtgørelse for produktionsomkostningerne.
 Stk. 9.  Den, der tidligere har fremstillet  

 afleveringspligtige værker, men som ikke i afleveringsperioden, jf.§ 4, stk.  

 3, har fremstillet noget afleveringspligtigt, eller som helt ophører med  

 sådan fremstillingsvirksomhed, skal meddele dette til  

 pligtafleveringsinstitutionen.
 Stk. 10.  Afgår den afleveringspligtige ved døden eller  

 kommer han under konkurs, påhviler afleveringspligten boet, jf. lovens § 7.
Til hvem skal der afleveres § 4.  Trykte værker, værker i mikroform, fotografier,  

 værker i punktskrift, kombinerede værker og værker, der udgives i digital  

 form på fysiske medier, jf. § 1, stk. 2, afsnit 1-4 og 7-8, afleveres til Det  

 Kongelige Bibliotek.
Dog afleveres aviser til Statsbiblioteket.
 Værker, der udgives på andre medier, fonogrammer, videogrammer, jf. § 1,  

 stk. 2, afsnit 5-6 afleveres til Statsbiblioteket.
 Meddelelse om udgivelse af digitale værker i databaser, jf. § 1, stk. 2,  

 afsnit 9 samt § 2, stk. 4, gives til Det Kongelige Bibliotek.
 Stk. 2.  De afleverede værker opbevares på to  

 forskellige geografiske lokaliteter, jf. § 5, stk. 1.
 Det påhviler de modtagende institutioner at reklamere over eventuelle  

 mangler ved det afleverede og at videresende værkerne til den anden  

 bevaringsinstitution.
 Stk. 3.  Afleveringen sker samtidig med udgivelsen eller  

 i begyndelsen af januar og juli for det forløbne halvårs vedkommende.  

 Afvigelse herfra kan dog ske efter særlig aftale med den modtagende  

 institution.
 Såfremt den afleveringspligtige ophører med sin virksomhed, skal det  

 afleveringspligtige straks afleveres.
Meddelelse om udgivelse af digitale værker i databaser, jf. § 2, stk. 4,  

 skal gives løbende i elektronisk form.
Værket skal forblive tilgængeligt i 3  

 måneder efter meddelelsen, med mindre den afleveringspligtige af den  

 modtagende institution forinden underrettes om, at værket er hjemtaget og kan  

 slettes, eller med mindre andet aftales.
Stk. 4.  Ved hver aflevering skal medfølge to enslydende  

 fortegnelser med en nøjagtig specifikation over det, der afleveres.
For  

 småtryk såsom brochurer, foldere, løbesedler og lign., er det dog kun  

 nødvendigt at opgive antallet.
 Fortegnelsen skal desuden indeholde en erklæring om, at der ved  

 afleveringen er medtaget alt, hvad der efter loven og denne bekendtgørelse  

 skal afleveres, underskrevet af den afleveringspligtige eller dennes  

 stedfortræder.
 Denne regel gælder ikke for værker, der udgives i databaser, jf. § 1, stk.  

 2, afsnit 9, hvor der skal gives oplysninger i forbindelse med meddelelse  

 efter § 2, stk. 4.
 Stk. 5.  Den ene af de medsendte fortegnelser skal af  

 den modtagende institution returneres i kvitteret stand.
Hvem opbevarer det afleverede § 5.  De afleverede eksemplarer opbevares på Det  

 Kongelige Bibliotek i København og på Statsbiblioteket i Århus, dog således  

 at Stk. 2.  E ksemplarerne indgår i de modtagende  

 institutioners samlinger og gøres tilgængelige for brugerne indenfor rammerne  

 af ophavsretsloven på samme vilkår som de øvrige materialer, idet der dog  

 tages særlige hensyn til bevaringsforpligtelsen.
 Stk. 3.  De afleverede eksemplarer af værker i digital  

 form må dog alene stilles til rådighed for enkeltpersoner til personligt  

 gennemsyn eller studium på stedet ved hjælp af teknisk udstyr.  

 Eksemplarfremstilling i digital form er ikke tilladt, jf. lovens § 8, stk. 2,  

 2. og 3. pkt.
 Stk. 4.  Af de pligtafleveringseksemplarer, som i  

 henhold til § 4, stk. 1 afleveres til Det Kongelige Bibliotek, indgår det ene  

 som musealt eksemplar i nationalbiblioteket og kan normalt ikke hjemlånes.
 Stk. 5.  Af de pligtafleveringseksemplarer, som i  

 henhold til § 4, stk. 1, afleveres til Statsbiblioteket, indgår det ene som  

 musealt eksemplar i Statsbiblioteket og kan normalt ikke hjemlånes.
 Stk. 6.  Pligtafleveringsvistitutionen kan foretage  

 kassation af afleverede eksemplarer, hvis disse ikke skønnes bevaringsværdige  

 af kulturelle eller forskningsmæssige grunde, jf. lovens § 9, stk. 3.
Øvrige bestemmelser § 6.  Udgiveren er forpligtet til efter påkrav fra  

 den, der producerer nationalbibliografien, at give sådanne oplysninger, som  

 er nødvendige for den korrekte registrering af værket i  

 nationalbibliografien, f.eks. ophavsmandens fulde navn, fødselsdag og -år,  

 jf. lovens § 5.
 Stk. 2.  Udgiveren er dog ikke forpligtet til at opgive  

 identiteten på ophavsmænd, som optræder anonymt eller under pseudonym.
 § 7.  I ethvert her i landet udgivet værk skal  

 udgiveren anføre sit navn eller firma samt hjemsted, jf. lovens § 4.
Straffebestemmelser og ikrafttræden § 8.  Overtrædelser af § 1, stk. 1, § 2, stk. 1., § 2,  

 stk. 3, 1. pkt. og § 7 straffes med bøde, jf. lovens § 10, stk. 1.
 Stk. 2.  Med bøde straffes endvidere den, der undlader  

 at efterkommet et påkrav efter § 2, stk. 3, 2. pkt., § 3, stk. 3 eller § 6,  

 stk. 1., jf. lovens § 10, stk. 2.
 Stk. 3.  Overtrædelser af § 2, stk. 2 og 4 samt § 4,  

 stk. 3 og 4 straffes med bøde.
 Stk. 4.  Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 § 9.  Bekendtgørelsen træder i kraft den 1. januar  

 1998.
