 I medfør af § 50d, stk. 3, i lov om tinglysning, jf.
lovbekendtgørelse nr. 622 af 15. september 1986, som ændret ved lov nr. 138 af 7. marts 1990, lov nr. 398 af 13. juni 1990, lov nr. 322 af 31. maj 1991 og lov nr. 281 af 29. april 1992, fastsættes:
 § 1.  Præsidenterne for Østre Landsret og Vestre  

 Landsret fører tilsyn med de i medfør af tinglysningsloven oprettede  

 tinglysningsregistre.
Stk. 2.  Tilsynet med tingbogsregistrene og de  

 historiske registre for tingbogen ved byretterne i Østre Landsrets kreds  

 henhører under præsidenten for Østre Landsret.
Tilsynet med  

 tingbogsregistrene og de historiske registre for tingbogen ved byretterne i  

 Vestre Landsrets kreds samt tilsynet med registrene for bilbogen og  

 personbogen og de centrale dele af samtlige tinglysningsregistre henhører  

 under præsidenten for Vestre Landsret.
 § 2.  Landsretspræsidenterne påser af egen drift eller  

 efter klage fra en registreret, at registrene teknisk og administrativt er  

 oprettet og anvendes i overensstemmelse med bestemmelserne i  

 tinglysningslovens §§ 50a-50d og Justitsministeriets bekendtgørelse om  

 forskrifter for tinglysningsregistrene.
 Stk. 2.  Landsretspræsidenternes afgørelser er endelige.
 § 3.  Landsretspræsidenterne kan afkræve de  

 registeransvarlige for de enkelte dele af tinglysningsregistrene enhver  

 oplysning af betydning for tilsynet.
 Stk. 2.  Landsretspræsidenterne eller de personer, som  

 af præsidenterne bemyndiges til at udføre tilsynet, har til enhver tid adgang  

 til de lokaler, hvorfra registrene administreres eller opbevares.
 Stk. 3.  Landsretspræsidenterne afgiver beretning til  

 den registeransvarlige om konstaterede overtrædelser, jf. § 2, stk. 1, af  

 tinglysningsloven og andre tinglysningsforskrifter, herunder forskrifter for  

 tinglysningsregistrene, samt om konstaterede mangler i øvrigt.  

 Landsretspræsidenterne skal have underretning om, hvad den registeransvarlige  

 foretager i anledning af beretningen.
 § 4.  Bekendtgørelsen træder i kraft den 1. juni 1993.
