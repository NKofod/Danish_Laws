 Rådigheden over anmeldt men ikke ved konkurs registreret fond overgået  

 til konkursboet.
 Ved skrivelse af 7. april 1992 har advokat A klaget over, at Erhvervs- og  

 Selskabsstyrelsen den 11. marts 1992 (j.nr. 91-79.593) efter begæring  

 afsluttede behandlingen af en foretaget anmeldelse om registrering af en  

 erhvervsdrivende fond, Ks Familiefond.
 Sagens omstændigheder er følgende:
Ved skrivelse af 10. december 1991, modtaget af Erhvervs- og  

 Selskabsstyrelsen den 11. december 1991, fremsendte advokaterne B og C en  

 anmeldelse af den nævnte fond til registrering.
Anmeldelsen var underskrevet  

 af de deri opgivne bestyrelsesmedlemmer.
Til anmeldelsen var vedlagt et  

 referat, underskrevet af K af et møde den 29. november 1991 på  

 advokatkontoret.
Af referatet fremgik bl.a., at K fremsatte ønske om  

 etablering af en fond under det pågældende navn og som stifter fremlagde  

 udkast til vedtægter for fonden.
Vedtægtsudkastet, der ligeledes var dateret  

 den 29. november 1991, indeholdt tillige et samme dag dateret protokollat om  

 udpegelse af bestyrelsesmedlemmer m.v. underskrevet af samme, K, D, E og 2  

 personer, angivet som medarbejdervalgte samt af advokat C, der blev pålagt at  

 indgive anmeldelse til Erhvervs- og Selskabsstyrelsen om fondens stiftelse.  

 Endvidere var til anmeldelsen vedlagt en udskrift af en K tilhørende konto i  

 advokatfirmaet, der udviste en kreditpostering den 5. december 1991 på  

 300.000 som vedrørende K's Familiefond og registreringsgebyr.
Til brug ved  

 behandlingen af registreringsanmeldelsen fremsatte styrelsen ved skrivelse af  

 16. januar 1992 bemærkninger til en række af vedtægtsudkastets bestemmelser i  

 forhold til fondslovgivningen mv. og anmodede om berigtigelse og supplerende  

 oplysninger, herunder om nogle erhvervede aktiver.
Ved skrivelse af 31.  

 januar 1992 besvarede advokatfirmaet delvist de af styrelsen rejste spørgsmål  

 og fremsendte et revideret, uunderskrevet, vedtægtsudkast.
Den 6. februar (4.  

 februar) 1992 afholdtes et møde i Erhvervs- og Selskabsstyrelsen, hvorom  

 styrelsen har oplyst, at man bl.a. tilkendegav, at der ikke i vedtægten var  

 foretaget tilstrækkelig udskillelse fra stifter til at der forelå en fond, og  

 at der måtte tilvejebringes yderligere oplysninger mv. vedrørende de  

 erhvervede aktiver.
Den 24. februar 1992 blev der af Sø- og Handelsrettens skifteret afsagt  

 konkursdekret over bl.a.
K, personligt.
Ved telefax af 25. februar 1992  

 fremsatte advokat F, der af skifteretten var antaget som midlertidig  

 bobestyrer på vegne boet efter K, anmodning til Erhvervs- og  

 Selskabsstyrelsen om at registrering af fonden blev standset, således at  

 registrering ikke fandt sted.
Ved telefax og skrivelse af samme dato  

 bekræftede Erhvervs- og Selskabsstyrelsen over for advokat F, »at fonden  

 på det foreliggende grundlag og i den nuværende situation ikke kan  

 registreres«, hvorfor man havde sat behandlingen af sagen i bero.
I  

 skrivelse af 28. februar 1992 underrettede advokat F herefter Erhvervs- og  

 Selskabsstyrelsen bl.a. om, at fondens grundkapital på 300.000 kr. måtte  

 anses for en omstødelig gave, jf.
KL § 64, således at pengene skulle indgå i  

 konkursboet med den virkning, at fonden ikke opfyldte minimumskapitalkravet.  

 Advokat F henviste endvidere bl.a. vedrørende K's kompetence til at træffe  

 bestemmelser i relation til familiefonden til, at han ved konkursen måtte  

 anses for at have mistet rådigheden over sin formue.
Ved skrivelse af 11.  

 marts 1992 uddybede advokat F sine synspunkter og pegede bl.a. på ny på, at  

 stifteren ikke længere havde nogen form for kompetence i relation til de  

 krav, der var stillet af Erhvervs- og Selskabsstyrelsen som betingelse for  

 fondens stiftelse eller i det hele nogen rådighed over dispositioner i  

 relation til registreringsanmodningen, idet denne rådighed var overgået til  

 stifterens konkursbo.
Advokat F meddelte endelig, som midlertidig bestyrer af  

 konkursboet, at stiftelsen ikke ønskedes opretholdt, men i stedet  

 tilbagekaldt med øjeblikkeligt varsel.
Samme dag, den 11. marts 1992, blev  

 advokat F's skrivelse forsynet med følgende påtegning fra Sø- og  

 Handelsretten, skifteafdelingen: »Midlertidig bestyrer advokat F er  

 bemyndiget til at foretage ovenstående disposition«.
Ved skrivelse  

 ligeledes af 11. marts 1992 meddelte Erhvervs- og Selskabsstyrelsen herefter  

 i den påklagede skrivelse til advokat F med referat af Sø- og Handelsrettens  

 bekræftelse af anmodningen om tilbagekaldelse af den foretagne anmeldelse, at  

 styrelsen under hensyn til hans redegørelse for legitimation over for  

 styrelsen »på det nu foreliggende grundlag afslutter nærværende  

 sag«.
Samtidig blev materialet i forbindelse med anmeldelsen af fonden  

 sendt til konkursboet.
Erhvervs- og Selskabsstyrelsen har afgivet redegørelse til  

 erhvervsankenævnet den 1. juni 1992 og udtalelser af 19. august 1992, 17.  

 november 1992 og 15. marts 1993. Styrelsen har gjort gældende, at klagen bør  

 afvises, da styrelsen ikke ved skrivelsen af 11. marts 1992 har truffet nogen  

 afgørelse, der kan påklages i sagen, fordi styrelsen som følge af  

 bemyndigelsen af 11. marts 1992 fra Sø- og Handelsrettens skifteret var  

 forpligtet til at respektere den midlertidige bestyrers anmodning om  

 tilbagekaldelse.
Spørgsmålet om hvorvidt denne bemyndigelse har været korrekt  

 henhører under domstolene.
I skrivelse af 19. august 1992 har styrelsen  

 præciseret, at der på konkurstidspunktet ikke var foretaget berigtigelse af  

 de af styrelsen krævede forhold.
Disse omfattede bl.a. så væsentlige ting for  

 fondens uafhængige status som forholdet til stifteren og udskillelse fra  

 stifterens formue af forskellige apportindskud.
Dette blev fremhævet på mødet  

 i begyndelsen af februar måned 1992. I perioden indtil konkursen den 24.  

 februar 1992 blev berigtigelse ikke foretaget.
Erhvervs- og Selskabsstyrelsen  

 har endelig i skrivelse af 15. marts 1993 henvist til, at en erhvervsdrivende  

 fond, der ikke er registreret i styrelsen, jf. § 6, stk. 1, 1. pkt., ikke som  

 sådan kan erhverve rettigheder eller indgå retshandler.
Det følger heraf, at  

 en fond ikke er et selvstændigt retssubjekt og dermed ikke har retsevne før  

 registreringen.
K's Familiefond var således ikke en juridisk person den 29.  

 november 1991 eller senere, idet registrering aldrig har fundet sted.
Advokat A har foruden i klageskrivelsen af 7. april 1992 (bilag 1) afgivet  

 indlæg til nævnet af 8. juli 1992 (bilag 2), 18. september 1992 (bilag 3) og  

 18. januar 1993 (bilag 4). (Bilagene er udeladt i årsberetningen) Advokat A har i sammenfatning gjort gældende, at Erhvervs- og  

 Selskabsstyrelsen ved skrivelsen af 11. marts 1992 har truffet en  

 forvaltningsretlig afgørelse.
Styrelsens påstand om at dette ikke er  

 tilfældet ved at henvise til den bemyndigelse til at rejse kravet, der var  

 givet den midlertidige bestyrer af konkursboet efter K af skifteretten, må  

 afvises.
Vedrørende sagens realitet har advokat A gjort gældende, at den  

 midlertidige bobestyrer ikke har haft kompetence til at tilbagekalde  

 anmeldelsen, idet det af denne påberåbte grundlag bl.a. efter konkurslovens §  

 64 og § 29 ikke er korrekt.
K's stiftelsesbeslutning den 29. november 1991  

 var gyldig, og der var som følge heraf pr. denne dato etableret et  

 selvstændigt retssubjekt.
Kompetencen til at disponere tilkom derfor K's  

 Familiefond under stiftelse, dvs. bestyrelsen eller den som bestyrelsen havde  

 bemyndiget hertil, advokat C, og ikke længere stifteren.
Advokat A har til  

 støtte herfor henvist til de principielle overvejelser vedrørende  

 retsgrundlaget for stiftelse og eksistensen af en fond og baggrunden for,  

 formålet med og virkningen af et registreringssystem i betænkning nr.  

 970/1982 om fonde samt til betydningen for fonde af reglerne for stiftelse af  

 aktie- og anpartsselskaber efter de for disse selskaber gældende love.
Som  

 konsekvens af, at kompetencen til at disponere var hos fonden under  

 stiftelse, har Erhvervs- og Selskabsstyrelsen tilsidesat klagerens ret efter  

 forvaltningsretten til partshøring og afskåret klagers adgang til at opfylde  

 de krav, som styrelsen havde stillet eller måtte stille til endelig  

 opfyldelse af et registreringsgrundlag.
Derimod har konkursboet ikke haft  

 nogen retlig interesse i at påstå fondens registrering nægtet.
For så vidt angår klagerens synspunkter i øvrigt henvises til advokat A's  

 indlæg, der er vedhæftet kendelsen som bilag 1-4. (Bilagene er udeladt i  

 årsberetningen) Den 10. august 1992 udtalte advokat F sig i sagen og anmodede om  

 tilladelse til indtræden til støtte for Erhvervs- og Selskabsstyrelsen.
Efter  

 at tilladelse var meddelt, har advokat F afgivet indlæg i sagen den 1.  

 december 1992 (bilag A) og ved skrivelse af 11. maj 1993 udtalt, at han ikke  

 havde supplerende bemærkninger.
Der henvises herom til ligeledes vedhæftede  

 bilag A. (udeladt) Ankenævnet udtaler:
Efter § 6 i lov om erhvervsdrivende fonde er det en gyldighedsbetingelse  

 for at bringe en fond til eksistens at den registreres.
Fonden er derfor  

 først stiftet ved registreringen.
Da registreringen af K's Familiefond ikke  

 havde fundet sted den 25. februar 1992, hvor den første begæring om  

 tilbagekaldelse blev fremsat, har Erhvervs- og Selskabsstyrelsen, som følge  

 af det dagen før afsagte konkursdekret, været forpligtet til at anse den  

 rådighed over etableringen af fonden, der tilkom stifteren K, for overgået  

 til konkursboet.
Idet endvidere bemærkes, at det konkursretlige grundlag for  

 at udøve retten henhører under skifteretten, stadfæstes den påklagede  

 afgørelse.
