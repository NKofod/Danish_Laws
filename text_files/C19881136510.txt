 Under henvisning til Justitsministeriets cirkulæreskrivelser af 16.  

 december 1986 og 16. juni 1988 om bl.a. dommerkontorernes åbningstider skal  

 Justitsministeriet herved meddele, at man, på baggrund af den seneste  

 arbejdstidsnedsættelse og efter drøftelse i Hovedsamarbejdsudvalget for  

 domstolene, har besluttet at kontorernes ekspeditionstid med virkning fra 1.  

 januar 1989 kan nedsættes til mindst 6 timer daglig ved embedernes  

 hovedtingsted.
 Ekspeditionstiden fastsættes efter dommerens bestemmelse i tidsrummet  

 mellem kl. 08.00 og kl. 16.00. Det bemærkes dog, at telefonomstillingen  

 tidligst må lukke kl. 15.00.
 Dokumenter til tinglysning og telefoniske tingbogsoplysninger ekspederes  

 som hidtil efter reglerne fastsat i § 5 og § 52 i Justitsministeriets  

 cirkulære nr. 16 af 26. januar 1979.
 Cirkulære om dommerkontorernes ekspeditionstid efter ovenstående  

 retningslinier vil senere blive udsendt.
 P.M.V.
 E.B.
