IX Sikkerhedsbestemmelser 9.1 Arbejdsmiljøloven Sikkerhedsvirksomheden i civilforsvaret i fredstid gennemføres efter de  

 regler, der er fastsat i lov nr. 68l af 23. december l975 om arbejdsmiljø,  

 med senere ændringer og med de hertil hørende bekendtgørelser og cirkulærer,  

 se bilag 25 og underbilag 25.1-5.
Civilforsvaret er omfattet af loven som helhed.
Der er dog givet  

 dispensationer til fravigelse af bestemmelserne om daglig hvileperiode og  

 ugentligt fridøgn under uddannelsen, øvelser og fredsmæssig  

 katastrofebistand, jf. arbejdstilsynets skrivelse af 22. december l978,  

 optaget som bilag 25.3, ligesom visse dele af reglerne om  

 bedriftssundhedstjeneste ikke er iværksat for civilforsvaret.
 Bestemmelserne har til formål at sikre, at der opnås et sikkert og sundt  

 arbejdsmiljø under hensyntagen til opfyldelsen af de mål, der er fastsat for  

 civilforsvarets virke.
 Det påhviler således enhver tjenestegørende/ansat i civilforsvaret på sit  

 niveau og inden for sin funktion at medvirke i sikkerhedsarbejdet, eventuelt  

 ved at indberette om forhold, der måtte forringe sikkerheden eller sundheden.
 Der henvises særligt til kap. 5 om arbejdets udførelse, til kap. 6 om  

 arbejdsstedets indretning, til kap. 7 om tekniske hjælpemidler og kap. 8 om  

 stoffer og materialer.
 Med den tilpasning, der følger af forholdets natur, betragtes  

 tjenestestedets chef som arbejdsgiver, der er ansvarlig for, at  

 tjenesteforholdene sikkerheds- og sundhedsmæssigt er fuldt forsvarlige, og  

 således at regler om arbejdstøj og personlige værnemidler, regler om særligt  

 uddannet personel m.v. iagttages.
 Der henvises iøvrigt til de sikkerhedsbestemmelser, der er indeholdt i de  

 enkelte uddannelsesplaner, instruktørvejledninger og materielbekendtgørelser.  

 Arbejdstilsynet påser bestemmelsernes overholdelse, enten på eget initiativ  

 eller efter anmeldelser, som kan foretages anonymt.
 Overtrædelse af arbejdsmiljølovgivningen kan medføre straf i form af bøde  

 eller hæfte, jf. lovens kapitel 15.
9.2 Regler om sikkerhed under uddannelse og øvelser i  

 civilforsvaret 9.2.1 Generelt Civilforsvarsstyrelsen har foretaget en revision af sikkerhedsbestemmelser  

 for CF-korpsets uddannelses- og øvelsesvirksomhed af l983 og herunder  

 opdateret indholdet på en sådan måde, at der i et særligt hæfte  

 »Sikkerhedsbestemmelser for uddannelse og øvelser i  

 civilforsvaret«, CF-form 86.01.,er indarbejdet en række fælles  

 bestemmelser vedrørende sikkerhedsmæssige forhold for alt uniformeret  

 CF-personel.
Hæftet erstatter ikke gældende cirkulærskrivelser, sikkerhedsbestemmelser,  

 lærebøger, reglementer og andre publikationer, ligesom det ikke omfatter  

 særlige sikkerhedsbestemmelser for materiel.
Sådanne bestemmelser findes i  

 materielbekendtgørelser m.v. og forudsættes indlært i forbindelse med det  

 pågældende emne.
 Hæftet koncentrerer sig om personlig sikkerhed i generel forstand og om  

 sikkerhedsforhold i forbindelse med uddannelse samt med arbejdet i  

 markeringsenheder og øvelsesstyrker.
 Bestemmelserne udleveres efter ønske til alt uniformeret personel, og de  

 relevante afsnit skal være gennemgået for personellet, inden uddannelse og  

 øvelse påbegyndes.
 Yderligere eksemplarer af hæftet kan rekvireres uden beregning ved  

 indsendelse af almindelig hvid rekvisition til Civilforsvarsstyrelsen, idet  

 der dog minimum rekvireres 25 eksemplarer pr. rekvisition.
Videre er der udarbejdet et hæfte »øvelses- og markeringsbestemmelser  

 for civilforsvaret« (3. udgave MAJ 86 - CF-form 86.06), som også gælder  

 for det kommunale civilforsvars uddannelses- og øvelsesvirksomhed.
Yderligere  

 eksemplarer kan rekvireres mod beregning fra Civilforsvarsstyrelsen.
 De 2 nævnte hæfter supplerer hinanden.
 Opmærksomheden henledes på, at afsnittet i markeringsbestemmelserne om  

 fremstilling og brug af napalm ikke indgår i uddannelsen af personel til det  

 kommunale civilforsvar, hvorfor Gel-pulver til fremstilling af napalm ikke  

 kan rekvireres i Civilforsvarsstyrelsen.
 Videre henledes opmærksomheden på, at Branchesikkerhedsrådet for service  

 og tjenesteydelser (BSR. nr. 8) i 1988 har udsendt »Vejledning for  

 arbejde i bunkere« (varenummer 191718).
9.2.2 Særlige regler 9.2.2.1 Persontransport på lastbiler Civilforsvarsstyrelsen har fastsat følgende regler for persontransport på  

 CF-korpsets lastbiler samt på de lastbiler, der benyttes i det lokale  

 civilforsvar, og som er registreret på hvide nummerplader:
 I det omfang lastbiler er forsynet med bænke eller særlige til  

 persontransport indrettede pakningskasser, skal sådanne siddepladser anvendes  

 under transporten, idet dog bilernes tilladte bruttovægt ikke må overskrides.
Bænke og kasser skal være forsvarligt anbragte, således at arme og ben  

 samt eventuel udrustning er inden for vognfadningen.
Kasserne skal være så  

 solide, at de i tilfælde af kollision eller væltning ikke kan sønderbrydes af  

 indholdet.
Bænke og kasser skal endvidere være forsynet med ryglæn eller  

 sider i en højde af mindst 30 cm over den flade, hvorpå mandskabet er  

 anbragt, eller med anden fast afskærmning, der yder tilsvarende sikkerhed.
 Hvor der ikke transporteres personel udover det på kasser eller bænke  

 anbragte, kan bagsmæk undværes, såfremt dette er nødvendigt af hensyn til  

 transport af større gods.
Persontransport må herudover finde sted med personellet siddende på  

 vognbunden og i øvrigt på en sådan måde, at der ikke herved opstår umiddelbar  

 fare for ulykkestilfælde.
Hvor sådan transportmåde helt eller delvis  

 anvendes, skal køretøjerne være forsynet med sidefjæle og bagsmæk af 30 cm's  

 højde, og bagsmækken må ikke fjernes under kørsel.
Eftersyn hos Statens  

 bilinspektion af lastbiler, der bruges til persontransport, er ikke påkrævet,  

 med mindre det pågældende køretøj i egenskab af udrykningskøretøj eller  

 skolevogn i øvrigt skal underkastes syn.
 Det understreges, at det under al persontransport på lastbiler - uanset  

 hvilket nummer bilen er indregistreret under er forbudt  det  

 transporterede personel at stå op under kørslen.
 Ligeledes er det under alle forhold-forbudt at anvende påhængsvogne til  

 persontransport.
9.2.2.2 Regler om tilsyn og vedligeholdelse af øvelsesanlæg Det påhviler uddannelseslederen og instruktørerne under deres virke på  

 uddannelses- og øvelsesområdet at føre et almindeligt tilsyn med  

 øvelsesanlægget med henblik på konstatering af eventuel fare for nedstyrtning  

 eller sammenstyrtning af ruindele.
Der skal herudover foretages et bygningssagkyndigt tilsyn med  

 øvelsesanlægget.
Nærmere aftale om et sådant fast tilsyn, herunder om  

 tilsynet bør foretages 1 eller 2 gange om året, må træffes med en stedlig  

 bygningssagkyndig.
Med baggrund i den skærpede opmærksomhed på sikkerhed under uddannelses-  

 og øvelsesvirksomhed skal alle lemme beregnet til nedfiring/ophaling af  

 slanger m.v. i ruiner, stands etc. forsynes med solide hængsler.
Disse skal  

 monteres på en sådan måde, at lemmene ikke ved et uheld kan falde gennem  

 åbningen med eventuel personskade til følge.
 Hvor bygninger påtænkes benyttet til øvelsesformål, bedes myndigheden være  

 opmærksom på, om der findes løse effekter eller andet, som måtte være af  

 værdi for museer og samlinger.
9.2.2.3 Forbud mod anvendelse af asbesttæpper Asbesttæpper må ikke anvendes til beskyttelse af ofre under  

 redningsaktioner.
Som følge heraf skal eksisterende asbesttæpper bortskaffes  

 som asbestaffald efter Arbejdsministeriets bekendtgørelse nr. 660 af 24.  

 september l986 om asbest.
Tæpper til erstatning for asbesttæpper, benævnet  

 »Gnistbeskyttelsestæppe, CFM 12«, kan rekvireres mod betaling ved  

 reservedelslageret, CF-korpsets Materieltjeneste, Glostrup.
For så vidt angår  

 anvendelse af rekvisitioner henvises der til bilag 24.1.
9.2.2.4 Anvendelse af brandmandsbælter Brandmandsbælter, der er leveret af Civilforsvarsstyrelsen, må ikke  

 anvendes under nedfiring af levende figuranter.
Stigekrogen på disse bælter  

 må heller ikke anvendes under nedfiring af levende figuranter, og den må  

 heller ikke anvendes til sikring mod fald fra stige, da denne  

 sikkerhedsforanstaltning ikke er tilstrækkelig.
9.2.2.5 Regler om deltagelse i uddannelse og øvelse i  

 flugtvejsudlægninger Uddannelsen af K-værnepligtige i »flugtvej« sker af  

 sikkerhedsmæssige grunde uden, at der foretages realistiske brandmarkeringer.
Uddannelsesplanerne for frivilligt personel omfatter-ikke etablering af  

 flugtveje.
Dette personel må derfor under ingen omstændigheder uddannes og  

 deltage i øvelser med flugtvejsudlægninger.
9.2.2.6 Ophør med udførelse af indvendig brandslukning Af sikkerhedsmæssige hensyn må civilforsvarspersonel indtil videre ikke  

 trænge ind i rum, hvori der er brand eller stærk røgudvikling, hvis  

 personellet alene bærer gasmaske.
Baggrunden for forbudet er, at undersøgelserne i forbindelse med de nye  

 filtratorer endnu ikke er afsluttet.
Der opstår en fare, når brande forbruger  

 ilt og udvikler røg, der kan indeholde kulilte og andre giftige luftarter.  

 Endvidere kan gasmaskerne, der primært er beregnet til beskyttelse mod  

 virkningen af C-kampstoffer ikke tåle de høje varmegrader, som de udsættes  

 for ved indvendig brandslukning.
Endelig har Statens Brandinspektion  

 indskærpet, at der altid skal anvendes fuld åndedrætsbeskyttelse ved  

 indvendig slukning af brande.
 Dette medfører, at det kommunale civilforsvar herefter kun må udføre  

 defensiv brandslukning.
I tilslutning hertil skal Civilforsvarsstyrelsen oplyse, at det ikke kan  

 anbefales, at K-værnepligtige på frivillig basis i tilslutning til den lokale  

 uddannelse uddannes som røgdykkere, idet de pågældende ikke vil opnå den  

 fornødne rutine og ikke have mulighed for at vedligeholde de eventuelle  

 opnåede færdigheder.
Af samme årsag kan det heller ikke anbefales, at der i  

 den frivillige uddannelse indgår røgdykning.
X Materiel og køretøjer Afsnittet er endnu ikke udarbejdet, men det er planlagt, at det skal  

 indeholde generelle regler om f.eks. opbevaring, råden, ansvar,  

 eftersyn og lignende.
 Den 20. januar l989 udsendtes en meddelelse om, at der vil blive udsendt  

 et nyt bind i Civilforsvarsstyrelsen håndbogssamling benævnt »Tekniske  

 publikationer for det lokale civilforsvar«.
 Indholdsfortegnelsen fra håndbogen er optaget som bilag 30 i nærværende  

 bestemmelser.
