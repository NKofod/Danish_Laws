 Henstand med indgivelse af selvangivelse for indkomståret 1990 for  

 bogførings- eller regnskabspligtige personer, dødsboer, selskaber og fonde  

 m.v.
 1. Bogførings- eller regnskabspligtige personer og  

 dødsboer.
a.
Ligningsrådet har i medfør af ligningslovens § 32 A, stk. 4, bestemt,  

 at fristen for rettidig indgivelse af selvangivelse for bogførings- eller  

 regnskabspligtige personer og dødsboer, for indkomståret 1990, uden ansøgning  

 forlænges til mandag den 10. juni 1991.
b.
Det forudsættes ved denne generelle udsættelse, at selvangivelserne  

 indsendes løbende, idet indsendelsestidspunktet har betydning for, hvornår  

 skatteyder kan forvente at få tilsendt årsopgørelsen.
c.
Når særlige grunde taler derfor, kan ligningsmyndigheden (den kommunale  

 skattemyndighed),i Københavns og Frederiksberg kommuner vedkommende  

 skattedirektorat, i medfør af ligningslovens § 32 A, stk. 5, give henstand  

 udover ovennævnte dato.
d.
Henstand udover mandag den 10. juni 1991 forudsætter skriftlig,  

 begrundet ansøgning, og gives som hovedregel ikke udover mandag den 1. juli  

 1991.
e.
Såvel generel som individuel henstand gælder også ægtefællens  

 selvangivelse. 2. Selskaber og fonde m.v.
a.
Den kommunale skattemyndighed kan i medfør af selskabsskattelovens §  

 27, stk. 4, meddele udsættelse med indsendelse af selvangivelse for  

 selskaber, fonde m.v.
 Anmodning om udsættelse er dog ufornøden, hvis selvangivelsen for  

 skatteåret 1991/92 (indkomståret 1990) indsendes senest mandag den 1. juli  

 1991.
b.
Henstand udover mandag den 1. juli 1991 forudsætter skriftlig,  

 begrundet ansøgning og gives som hovedregel ikke udover onsdag den 31. juli  

 1991.
