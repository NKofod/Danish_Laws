Bekendtgørelse om ændring af bekendtgørelse om sikkerhedscertificering af virksomheder på jernbaneområdet, der udfører opgaver for jernbanevirksomheder § 1 I bekendtgørelse nr. 408 af 25. april 2014 om sikkerhedscertificering af virksomheder på jernbaneområdet, der udfører opgaver for jernbanevirksomheder foretages følgende ændringer:
 1. Indledningen affattes således:
»I medfør af § 11, § 56, § 113, stk. 1 og § 117, stk. 1, i jernbaneloven, lov nr. 686 af 27. maj 2015, fastsættes efter bemyndigelse i henhold til § 112, stk. 1.« 2. Overalt i bekendtgørelsen ændres »Trafikstyrelsen« til: »Trafik- og Byggestyrelsen«.
 3. I § 5, stk. 1, ændres »§ 17 i lov om jernbane« til: »§ 53 i jernbaneloven«.
 4. I § 5, stk. 2, ændres »kapitel 7 i lov om jernbane« til: »kapitel 10 i jernbaneloven«.
 5. § 10 affattes således:
 »§ 10. Afgørelser truffet af Trafik- og Byggestyrelsen efter denne bekendtgørelse kan ikke indbringes for transport- og bygningsministeren eller anden administrativ myndighed, jf. dog stk. 2.
Stk. 2. Enhver, der har modtaget en afgørelse om afslag eller kun delvis imødekommelse af en ansøgning, kan inden for 4 uger anmode Trafik- og Byggestyrelsen om at foretage en ny vurdering af sagen.
Afgørelser truffet efter dette stykke kan ikke indbringes for transport- og bygningsministeren eller anden administrativ myndighed.« § 2 Bekendtgørelsen træder i kraft den 10. juli 2015.
