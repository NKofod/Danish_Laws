Skrivelse  

 med orientering om lov om ændring af lov om social service (Styrkelse af  

 ungdomssanktionen og undersøgelse af den unges person og opholdsrum på  

 sikrede  

 institutioner) (Til alle kommuner, regioner m.v.) Folketinget har d. 29. maj 2007 vedtaget L 181  Forslag til lov  

 om ændring af lov om social service (Styrkelse af ungdomssanktionen og  

 undersøgelse af den unges person og opholdsrum på sikrede institutioner).
 Loven træder i kraft d. 1. august 2007. Loven som vedtaget ved  

 3. behandling vedlægges.
 Lovforslaget med bemærkninger kan bl.a. findes på  

  

 Socialministeriets  

 hjemmeside  

  

 og  

  

 Folketingets  

 hjemmeside.
 Lovændringen indeholder følgende elementer:
1. Målretning af handleplaner, så det sikres, at de  

 unge kommer i gang med uddannelse eller i beskæftigelse For at styrke  

 sammenhængen i ungdomssanktionen, skal der allerede fra 1. fase arbejdes for,  

 at unge, som er undergivet ungdomssanktionen, er eller kan gå i gang med en  

 uddannelse, eller er i en eller anden form for beskæftigelse, herunder  

 lærepladser eller praktik.
Dette indebærer, at uddannelse og beskæftigelse  

 allerede fra starten af ungdomssanktionen skal være et konkret mål, og at  

 tiden  

 i ungdomssanktionen skal bruges på at arbejde hen mod dette mål.
I de unges  

 handleplan skal der, ud over den socialpædagogiske behandling, derfor være en  

 plan for, hvordan man både i fase 1, 2 og 3 kan motivere og forberede den  

 unge  

 - både fagligt som praktisk - til at indgå i en uddannelse eller i  

 beskæftigelse senest ved afslutningen af 3. fase.
2. Koordinator, som sikrer sammenhæng i de 3 faser og  

 holder møder med de unge, forældrene og andre relevante parter For at sikre sammenhæng  

 i de 3 faser skal alle unge have tilknyttet en koordinator i hele forløbet.  

 At  

 den unge skal have tilknyttet en koordinator gennem hele forløbet, betyder,  

 at  

 der skal være en koordinator udpeget, når kommunen indstiller en ung til en  

 ungdomssanktion.
Koordinatoren skal både fungere som kontaktperson/personlig  

 rådgiver for den unge, koordinere indsatsen i de 3 faser og sikre, at de  

 unge,  

 forældrene og andre relevante parter inddrages i udformningen af og  

 ansvarliggøres i forhold til de målsætninger, der opstilles i handleplanen.  

 Inddragelsen  

 af de unge, forældrene, sagsbehandler og andre relevante parter sker gennem  

 afholdelse af netværksmøder.
Afholdelse af netværksmøder er specielt relevant  

 i  

 starten af sanktionen og i forbindelse med overgangen mellem faserne, hvor  

 repræsentanter fra anbringelsesstederne får muligheder for at samle op på,  

 hvor  

 langt man er nået i forhold til målsætninger for indsatsen i handleplanen og  

 videregive relevante oplysninger fra den ene fase til den næste fase.  

 Netværksmøderne kan bruges til at følge op på og give input i forhold til  

 handleplanen.
3. Mulighed for at undersøge den unges person og  

 opholdsrum på de sikrede afdelinger Med lovændringen i § 123  

 a får personalet mulighed for at undersøge barnet eller den unges person  

 eller  

 opholdsrum på de sikrede afdelinger.
 Undersøgelsen af  

 opholdsrum kan foretages:
1)  

 	  

 når barnet eller den  

 unge anbringes på en sikret afdeling, 2)  

 	  

 før og efter besøg 3)  

 	  

 før og efter fravær  

 fra den sikrede afdeling og 4)  

 	  

 når der er bestemte  

 grund til at antage, at barnet eller den unge er i besiddelse af effekter,  

 hvor  

 besiddelsen medfører, at ordensbestemmelser ikke overholdes eller  

 sikkerhedshensyn ikke kan varetages.
 Undersøgelse af den unges person kan foretages, når der er  

 bestemte grund til at antage, at barnet eller den unge er i besiddelse af  

 effekter, hvor besiddelsen medfører, at ordensbestemmelser ikke overholdes  

 eller sikkerhedshensyn ikke kan varetages.
4. Dokumentation og evaluering I tilknytning til  

 lovændringerne afsættes midler til udvikling af et dokumentationssystem til  

 brug for indsatsen på de sikrede og åbne afdelinger samt midler til  

 evaluering  

 af loven.
 Kontaktperson for  

 yderligere information: Fuldmægtig Ellinor Colmorten Tlf. 33954125.
Socialministeriet, den 30. maj 2007 Nina Eg Hansen Bilag 1 Lov om  

 ændring af lov om social service (Styrkelse af ungdomssanktionen og undersøgelse af person  

 og opholdsrum på sikrede institutioner) Vedtaget af Folketinget ved 3. behandling den 29. maj 2007 § 1 I lov om social service, jf. lovbekendtgørelse nr. 58  

 af 18. januar 2007, som ændret ved § 10 i lov nr. 434 af 8. maj 2006, § 15 i  

 lov nr. 1587 af 20. december 2006, § 101 i lov nr. 90 af 31. januar 2007, lov  

 nr. 211 af 13. marts 2007, § 1 i lov nr. 293 af 27. marts 2007 og § 9 i lov  

 nr.  

 346 af 18. april 2007, foretages følgende ændringer:
 1.  

  

 Efter §  

 54 indsættes:
»§ 54 a.  

  

 Kommunalbestyrelsen skal tilknytte en koordinator til unge, der er idømt en  

 sanktion efter straffelovens § 74 a.
Koordinatoren skal være tilknyttet  

 gennem  

 hele forløbet og være den unges rådgiver, sikre sammenhængen i faserne og  

 afholde møder med den unge, forældrene og andre relevante parter med henblik  

 på  

 at fastholde de målsætninger, der er fastlagt i handleplanen, jf. § 140.« 2.  

  

 I  

  

 §  

 68,  

 stk. 4  

,  


  

 indsættes som  

  

 2. pkt.:
»I forbindelse med en sanktion efter straffelovens § 74 a  

 skal revisionen særlig vedrøre, hvordan målene om uddannelse eller  

 beskæftigelse nås.« 3.  

  

 I  

  

 § 70  

  

 indsættes efter stk. 1 som nyt  

 stykke:
»Stk. 2.  

  

 For unge, der  

 er idømt en sanktion efter straffelovens § 74 a, skal vurdering og revision  

 af  

 handleplan og indsats særlig vedrøre, hvordan det sikres, at den unge kommer  

 i  

 uddannelse eller beskæftigelse.
Det skal senest i forbindelse med den første  

 vurdering konkretiseres, hvordan de overordnede mål om uddannelse og  

 beskæftigelse nås i løbet af sanktionen.« Stk. 2 bliver herefter stk. 3.
 4.  

  

 I  

  

 § 70, stk. 2,  

  

 der bliver stk. 3,  

 ændres »§ 140, stk. 7,« til: »§ 140,  

 stk. 8,«.
 5.  

  

 Efter §  

 123 indsættes før overskriften  

  

 »Voksne  

«:
»§ 123 a.  

  

 En  

 sikret afdeling kan undersøge, hvilke effekter et barn eller en ung, der er  

 anbragt  

 i afdelingen, har i sin besiddelse i sit opholdsrum, hvis en sådan  

 undersøgelse  

 er nødvendig for at sikre, at ordensbestemmelser overholdes eller  

 sikkerhedshensyn iagttages, 1)  

 	  

 når barnet eller den  

 unge anbringes på en sikret afdeling, 2)  

 	  

 før og efter besøg og 3)  

 	  

 før og efter fravær  

 fra den sikrede afdeling.
 Stk. 2.  

  

 Institutionens  

 leder eller den, der bemyndiges dertil, kan træffe bestemmelse om at foretage  

 en undersøgelse af barnets eller den unges person eller opholdsrum, hvis der  

 er  

 bestemte grunde til at antage, at barnet eller den unge er i besiddelse af  

 effekter, hvor besiddelsen medfører, at ordensbestemmelser ikke kan  

 overholdes,  

 eller at sikkerhedshensyn ikke kan iagttages.
 Stk. 3.  

  

 Undersøgelse af, hvilke effekter barnet eller  

 den unge har i sin besiddelse i sit opholdsrum eller på sin person, må ikke  

 gennemføres, hvis det efter indgrebets formål og den krænkelse og det ubehag,  

 som indgrebet må antages at forvolde, ville være et uforholdsmæssigt indgreb.
 Stk. 4.  

  

 Undersøgelse  

 skal foretages så skånsomt, som omstændighederne tillader.
 Stk. 5.  

  

 Undersøgelse af,  

 hvilke effekter barnet eller den unge har i sin besiddelse på sin person, må  

 kun undtagelsesvis foretages og overværes af personer af andet køn end den  

 unge.
 Stk. 6.  

  

 Institutionens  

 leder eller den, der bemyndiges dertil, kan træffe bestemmelse om  

 tilbageholdelse af effekter, der findes i barnets eller den unges besiddelse,  

 hvis det skønnes påkrævet af ordens- eller sikkerhedsmæssige hensyn.
Stk. 7.  

  

 Socialministeren  

 fastsætter i en bekendtgørelse regler om gennemførelsen af undersøgelser af  

 barnets eller den unges person eller opholdsrum i sikrede afdelinger.« 6.  

  

 I  

  

 § 140  

  

 indsættes efter stk. 6 som nyt  

 stykke:
»Stk. 7.  

  

 For unge, der  

 er idømt en sanktion efter straffelovens § 74 a, skal handleplanen indeholde  

 en  

 konkret plan for, hvordan den unge snarest muligt og senest ved afslutningen  

 af  

 sanktionen påbegynder en uddannelse eller kommer i beskæftigelse.« Stk. 7 bliver herefter stk. 8.
§ 2 Stk. 1. Loven  

 træder i kraft den 1. august 2007.
 Stk. 2.  

  

 § 54 a i lov om  

 social service som affattet ved denne lovs § 1, nr. 1, finder anvendelse for  

 unge, der har mere end 3 måneder tilbage at afsone på tidspunktet for lovens  

 ikrafttræden.
