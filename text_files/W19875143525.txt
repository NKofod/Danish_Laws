I forbindelse med vigepligtsforseelse blev sigtedes ægtemand og moder  

 dræbt.
Erkendte faktum, men nægtede uagtsomt manddrab.
Tiltalefrafald  

 meddelt.(* 2) Den 45-årige, kvindelige fører af en personbil kørte fra en sidevej med hajtænder ud på en hovedvej og påkørte en ad  

 denne kommende bil, hvis hastighed var omkring 8o km/t., svarende til  

 hastighedsbegrænsningen på den omhandlede strækning.
Ved påkørslen blev  

 sigtedes ægtemand og hendes moder dræbt.
Sigtede erkendte, at hun ikke havde  

 udvist tilstrækkelig agtpågivenhed, men kunne ikke erkende uagtsomt manddrab,  

 idet hun angiveligt havde holdt stille ved hajtænderne inden fremkørslen.
Der  

 var ingen vidneudsagn om det modsatte, og føreren af den anden bil kunne blot  

 oplyse, at sigtede pludselig var kommet på tværs af vejen med sin bil, som  

 han ikke havde bemærket forinden.
Da de faktiske omstændigheder således lå  

 nogenlunde fast, og der ikke skønnedes tvivl om at forholdet ville blive  

 henført under straffelovens § 241, blev tiltalefrafald meddelt både for  

 uagtsomt manddrab og for overtrædelse af færdselsloven.
(* 1) Offentliggjort i Anklagemyndighedens Årsberetning 1987, side 132.
