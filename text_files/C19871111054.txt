 Vedlagt sendes nogle særtryk af bekendtgørelse nr. 962 af 23. december  

 1986 om hunde, som anvendes til bevogtning, og af cirkulære af 23. december  

 1986 om tilladelser efter hundelovens § 2 og § 3, stk. 5.
 Bekendtgørelsen omfatter efter § 1 kun hunde, som anvendes til bevogtning  

 af andet end besidderens private beboelse, mens cirkulæret omfatter enhver  

 tilladelse efter hundelovens § 2 og § 3, stk. 5, dvs. enhver tilladelse til  

 at holde hund på steder, hvor der ikke er beboelse, og enhver tilladelse til  

 at anvende løsgående glubske hunde til bevogtning af pladser.
 Såfremt en tilladelse efter hundelovens § 2 vedrører en hund, der ikke er  

 omfattet af bekendtgørelsen, det vil i praksis sige en hund, der ikke  

 anvendes til bevogtning, skal der efter cirkulærets § 4, stk. 2 i tilladelsen  

 optages vilkår om, at bekendtgørelsens § 2, stk. 1-5 og § 8 skal overholdes.  

 Vedrører en sådan tilladelse derimod en hund, der omfattes af  

 bekendtgørelsen, skal tilladelsen blot efter cirkulærets § 4, stk. 1,  

 indeholde en oplysning om, at bekendtgørelsens § 2, stk. 1-5 og § 8 finder  

 anvendelse og at overtrædelse af disse bestemmelser kan straffes efter  

 dyreværnslovens § 18, stk. 2.
Efter cirkulærets § 4, stk. 3, skal en tilladelse efter hundelovens § 3,  

 stk. 5, indeholde oplysning om at bekendtgørelsens § 3-8 finder anvendelse og  

 at overtrædelse heraf kan straffes efter dyreværnslovens § 18, stk. 2. Det  

 gælder dog kun, hvis hunden er omfattet af bekendtgørelsen.
Cirkulæret  

 indeholder ikke regler om tilsvarende vilkår, hvis hunden ikke er omfattet af  

 bekendtgørelsen, da sådanne tilfælde næppe vil opstå i praksis.
 I øvrigt henvises der til bestemmelserne i bekendtgørelsen og cirkulæret.
 Opmærksomheden henledes på, at transport af hunden er omfattet af  

 bekendtgørelse nr. 208 af 17. juni 1964 om transport af dyr med senere  

 ændringer, jf. navnlig § 9.
 P.M.V.
 E.B.
