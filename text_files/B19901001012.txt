0. INDLEDNING I henhold til § 16, stk. 2, i Statens Metrologiråds bekendtgørelse nr. 94  

 af 10. februar 1989 om statsautoriserede vejere og målere må autoriseret  

 opdelt vejning kun foretages på den del af brovægtsarealet, som er opmålt og  

 afmærket som beskrevet i nærværende måletekniske direktiv.
 Opmåling og afmærkning skal foretages af eller under tilsyn af en  

 praktiserende landinspektør.
1. FORMÅL Formålet med nærværende måletekniske direktiv er at beskrive, - hvilke krav til planhed og hældning i længderetning og tværretning af en  

 brovægts vejelad og tilkørselsarealer, der skal være opfyldt, for at  

 brovægten må benyttes til autoriseret opdelt vejning.
 - hvordan disse krav til planhed og hældning i længderetning og  

 tværretning opmåles og afmærkes.
2. DEFINITION Opdelt vejning af et køretøj er en vejning, hvor ikke alle køretøjets  

 aksler befinder sig samtidigt på vejeladdet, enten fordi vejeladdet ikke er  

 stort nok, eller fordi køretøjets totale vægt overskriver vægtens kapacitet,  

 eller fordi der skal foretages vejning af akseltryk eller bogietryk.
3. BAGGRUND Princippet ved opdelt vejning er, at et køretøj vejes i to eller flere  

 omgange, hvorved et køretøjs totale vægt findes ved at addere de enkelte  

 vejeresultater.
 En opdelt vejning er imidlertid forbundet med nogen usikkerhed, idet der  

 opstår en uønsket vægtforskydning mellem de vejede og ikke vejede dele af  

 køretøjet, hvis køretøjet ikke holder vandret, eller hvis de vejede og ikke  

 vejede dele ikke befinder sig i samme plan, d.v.s. der er en hældningsforskel  

 mellem vejeladdet og det omliggende terræn.
 Endvidere påvirker en sidehældning og vridning af køretøjet også i nogen  

 grad vejeresultatet.
 For at kunne bestemme et køretøjs totale vægt, akseltryk eller bogietryk  

 ved opdelt vejning, er det således nødvendigt at stille krav til såvel  

 vejeladdets hældning i længderetningen i forhold til vandret, som til de  

 omliggende tilkørselsarealers planhed og hældning i forhold til vejeladdets  

 hældning i længderetningen og tværretningen.
Ved en opdelt vejning placeres den del af køretøjet, der skal vejes, på  

 den ene ende af vejeladdet, medens den anden del placeres udenfor på  

 tilkørselsarealet.
Derfor betragtes brovægtens to ender som to separate  

 enheder bestående af halvdelen af vejeladdet med hver sit tilhørende  

 tilkørselsareal.
Hver enhed opmåles og afmærkes for sig.
 4. KRAV TIL VEJELAD OG TILKØRSELSAREAL.
 Forsøg har vist, at for at kunne bestemme et køretøjs totale vægt,  

 akseltryk eller bogietryk ved opdelt vejning med tilstrækkelig nøjagtighed,  

 skal følgende kriterier være overholdt samtidig:
A.
Middelhældningen i længderetningen af hver af vejeladdets to halvdele  

 (afsnit I og afsnit II, jf. fig. 1 side 7) målt fra vejeladets midte til hver  

 ende må ikke overstige plus/minus 0,5 grader (0,87%) i forhold til vandret.
B.
Tilkørselsarealernes koter må ikke ligge uden for de to  

 begrænsningslinier, som i en afstand af 1 meter fra vejeladdet og udefter  

 hælder plus/minus 0,5 grader (0,87%) i forhold til middelhældningen af den  

 tilhørende halvdel af vejeladdet.
På den første meter efter vejeladdet kan  

 tillades koter, som varierer plus/minus 8,7 mm i forhold til koterne i det  

 plan, der følger middelhældningen af den tilhørende halvdel af vejeladdet.  

 Dette er ensbetydende med, at begrænsningslinierne på den første meter efter  

 vejeladdet er parallelle med de tilhørende middelhældninger af vejeladdet i  

 en absolut afstand af plus/minus 8,7 mm, jf. fig. 2 side 8.
C.
Tilkørselsarealernes hældning i tværretningen i forhold til vandret må  

 ikke overstige plus/minus 2,3 grader, hvilket svarer til en maksimal forskel  

 på 88 mm mellem to tværliggende koter med en indbyrdes afstand på 2,2 m,  

 d.v.s. parvise koter i de to spor.
 Disse krav er ensbetydende med, at nogle brovægte kun kan benyttes til  

 opdelt vejning på begrænsede dele af tilkørselsarealerne og måske kun på den  

 ene ende af vejeladdet.
 Derfor er det nødvendigt at foretage en opmåling af brovægten og  

 tilkørselsarealerne, og afmærke de arealer, som opfylder ovennævnte krav.
5. OPMÅLING En opmåling af vejelad og tilkørselsareal foretages ved en opmåling af  

 koter i to spor med 2,2 m indbyrdes afstand udlagt symmetrisk om brovægtens  

 længdeakse som vist på fig. 1, side 7.
 Det på fig. 1 angivne punkt 1 på vejeladdet defineres som kote 10,000 m og  

 benyttes som reference for måling af samtlige øvrige koter på og uden for  

 vejeladdet.
Vejelad På vejeladdet måles koten i de på fig. 1 viste seks punkter 1 - 6, og  

middelkoterne K1, K2 og K3 beregnes udfra disse 6 koter på  

 følgende måde:
 L er vejeladdets længde i meter.
 MI og MII må ikke overstige plus/minus 0,87%.
Tilkørselsarealer Koterne for tilkørselsarealerne måles i de to spor for hver meter fra hver  

 sin ende af vejeladdet, idet den første måling foretages umiddelbart uden for  

 vejeladdet og den sidste så langt ud, som det er muligt, dog højst i en  

 afstand af 20 m fra vejeladdet, d.v.s. ialt højst 2x21 kotemålinger ved hver  

 ende.
 For at kunne indtegne disse koter i et diagram, hvor de to  

 begrænsningslinier med hældning på plus/minus 0,5 grader (0,87%) i forhold  

 til vejeladdets middelhældninger MI og MII på forhånd er indtegnet, omregnes  

 de målte koter til korrigerede koter, således at de korrigerede koter svarer  

 til, at hældningerne MI og MII i diagrammet er tegnet som vandrette linier.
 De korrigerede koteværdier uden for vejeladdets afsnit I beregnes ved  

 følgende formel, hvor koter og afstande angives i meter:
Tilsvarende beregnes de korrigerede koteværdier uden for vejeladdets afsnit II ved følgende formel, hvor koter og afstande ligeledes angives i meter:
 De beregnede korrigerede koteværdier indtegnes i et diagram, som vist på  

 fig. 2, hvor vejeladdets beregnede to middelhældninger MI og MII er indtegnet  

 som vandrette linier.
 De korrigerede koteværdier kan da direkte sammenlignes med de to  

 begrænsningslinier, som hælder plus/minus 0,5 grader (0,87%) i forhold til  

 hver af de to middelhældninger, og som på den første meter er  

 »vandret« svarende til den pågældende middelhældning med en  

 koteforskel på plus/minus 8,7 mm i forhold til middelkoten, henholdsvis K1 og  

 K3.
De eventuelle dele af tilkørselsarealerne, som ligger uden for de to  

 begrænsningslinier, må ikke benyttes ved opdelt vejning.
Samtidig må  

 koteforskellen mellem parvise punkter i de to spor ikke overstige 88 mm.
For  

 nemt at kunne se, om en brovægt må anvendes til opdelt vejning, afmærkes der  

 med gule vinkler, som indrammer det/de areal(er), der opfylder kravene.
6. AFMÆRKNING Den del af en brovægt og den del/de dele af det tilhørende  

 tilkørselsareal, der opfylder de i afsnit 4 nævnte krav A, B og C samtidig,  

 og som følge deraf kan benyttes til opdelt vejning, skal afmærkes tydeligt  

 med en vinkelformet gul markering, som opfylder Vejdirektoratets gældende  

 bestemmelser om afmærkning af kørebaner.
 Dette betyder, at såfremt et vejelads ene halvdel ikke overholder kravet  

 om maksimal middelhældning på plus/minus 0,5 grader (0,87%) i forhold til  

 vandret, skal der ikke foretages nogen afmærkning på det tilhørende  

 tilkørselsareal, selvom dette måske overholder kravet om maksimal hældning på  

 plus/minus 0,5 grader (0,87%) i forhold til vejeladdets middelhældning.
 Tilsvarende skal der ikke foretages nogen afmærkning af de dele af  

 tilkørselsarealet, hvor forskellen mellem parvise koter i de to spor  

 overstiger 88 mm, selvom de enkelte koter ligger inden for  

 begrænsningslinierne.
7. FORHOLDSREGLER Det anbefales, at opmåling og afmærkning udføres i perioderne - fra den 15. april til den 1. juni.
- fra den 15. september til den 1. december for at undgå indvirkning af såvel ekstreme varmegrader som kuldegrader på  

 tilkørselsarealerne under opmålingen.
 Efter foretaget opmåling og afmærkning leverer den praktiserene  

 landinspektør daterede opmålings og afsætningsrids, der skal opbevares af den  

 statsautoriserede vejer og måler som dokumentation for vægtens  

 anvendelighed/uanvendelighed til autoriseret opdelt vejning.
 Forinden en brovægt benyttes til autoriseret opdelt vejning, skal den  

 statsautoriserede vejer og måler overtyde sig om, at vejeladdet og  

 tilkørselsarealerne ikke har undergået ændringer, som har påvirket  

 opmålingsresultaterne og afmærkningerne i nævneværdig grad.
 Såfremt der er sket sådanne ændringer, eller der er mistanke herom, må den  

 pågældende brovægt, ikke benyttes til autoriseret opdelt vejning, førend der  

 er foretaget fornyet opmåling og afmærkning af vægten og dens  

 tilkørselsarealer.
 Opmåling af brovægte, der benyttes til autoriseret opdelt vejning, skal  

 foretages mindst hvert 3. år, og en brovægt må ikke benyttes til autoriseret  

 opdelt vejning, når der er forløbet mere end 3 1/2 år siden vægten og den  

 tilkørselsarealer sidst blev opmålt og afmærket.
