Arbejdsgiver skulle sikre den fornødne instruktion og oplæring, samt føre effektivt tilsyn med de ansatte Sagen handlede om at arbejdsgiver skulle sikre den fornødne instruktion og oplæring, samt føre effektivt tilsyn med de ansatte.
 Arbejdstilsynet besøgte en byggeplads og konstaterede, at en virksomheds ansatte udførte arbejde i større udgravning i forbindelse med bl.a. kranarbejde, herunder anhugning, samt ved svejsearbejde.
 Arbejdstilsynet konstaterede således, at en teleskoplæsser blev anvendt til kranarbejder, og at der blev udført kranarbejde i form af samløft ved brug af en anden kran med larvebånd på terræn og teleskoplæsseren i udgravning.
 Teleskoplæsseren stod i 45 graders hældning under samløft, hvor den samtidig var placeret i mudder og på blødt underlag, og størsteparten af vægten under samløft af byrden med kran var placeret på det forreste højre hjul af teleskoplæsseren.
 De ansatte færdedes i kraftig lag af mudder og pløre, mens der blev udført arbejde med styring af flere tons tunge byrder.
 Desuden konstaterede Arbejdstilsynet, at der blev udført svejsearbejde i udgravningen, hvor der ikke var etableret udsugning til opgaven, hvorved svejserøgen bølgede op i ansigtet på den ansatte og fordelte sig videre ud i udgravningen.
 Yderligere var størsteparten af færdselsveje og arealer i udgravningen belagt med et kraftigt lag pløre og mudder.
På den baggrund vurderede Arbejdstilsynet, at de beskæftigede i virksomheden ikke var tilstrækkeligt instrueret i, hvordan arbejdet skulle tilrettelægges og udføres, og at de ansatte ikke var tilstrækkeligt bekendt med de ulykkesfarer, der er forbundet med udførelse af arbejde i udgravningen.
Arbejdstilsynet afgav derfor et strakspåbud om, at virksomheden skulle sikre den fornødne instruktion og oplæring.
 Arbejdsmiljøklagenævnet ophævede Arbejdstilsynets afgørelse.
 Et flertal af Arbejdsmiljøklagenævnets medlemmer fandt, at Arbejdstilsynet ikke i tilstrækkelig grad havde sandsynliggjort, at der var grundlag for at påbyde virksomheden at sikre den fornødne instruktion og oplæring, samt at der var ført effektivt tilsyn med de ansatte ved arbejde i udgravningen på byggepladsen.
 Flertallet lagde vægt på, at grundlaget for Arbejdstilsynets afgørelse alene var Arbejdstilsynets observationer ved tilsynsbesøget.
 Flertallet fandt, at der manglede oplysninger fra ansatte og ledelsen om og i hvilket omfang, de ansatte havde modtaget den nødvendige oplæring og instruktion i arbejdet.
 Flertallet fandt endvidere, at der manglede oplysninger fra ledelsen om og i hvilket omfang, der var ført tilsyn med, at arbejdet blev udført sikkerheds- og sundhedsmæssigt forsvarligt.
[Adressat udeladt] Arbejdsmiljøklagenævnet har på møde den 26. februar 2013 behandlet virksomhedens klage over Arbejdstilsynets afgørelse af 10. oktober 2012, hvor [navn udeladt] fik påbud om straks at sikre den fornødne instruktion og oplæring, samt føre effektivt tilsyn med de ansatte i udgravningen på byggepladsen [navn udeladt].
Nævnet traf følgende A F G Ø R E L S E Arbejdsmiljøklagenævnet ophæver Arbejdstilsynets afgørelse af 10. oktober 2012.
B E G R U N D E L S E Et flertal af Arbejdsmiljøklagenævnets medlemmer finder, at Arbejdstilsynet ikke i tilstrækkelig grad har sandsynliggjort, at der var grundlag for at påbyde [navn udeladt] at sikre den fornødne instruktion og oplæring, samt at der var ført effektivt tilsyn med de ansatte ved arbejde i udgravning på byggepladsen [navn udeladt].
 Flertallet har lagt vægt på, at grundlaget for Arbejdstilsynets afgørelse alene er Arbejdstilsynets observationer ved tilsynsbesøget den 3. oktober 2012.
 Flertallet finder, at der mangler oplysninger fra ansatte og ledelsen om og i hvilket omfang, de ansatte har modtaget den nødvendige oplæring og instruktion i arbejdet.
 Flertallet finder endvidere, at der mangler oplysninger fra ledelsen om og i hvilket omfang, der er ført tilsyn med, at arbejdet udføres sikkerheds- og sundhedsmæssigt forsvarligt.
 Arbejdsmiljøklagenævnets afgørelse er truffet af et flertal på 9 ud af nævnets 11 stemmeberettigede medlemmer.
R E G L E R Arbejdsmiljøklagenævnet henviser til følgende regler:
  Om instruktion, oplæring og effektivt tilsyn:
 § 16, og § 17, stk. 1, og stk. 2, i lov om arbejdsmiljø, jf. lovbekendtgørelse nr. 1072 af 7. september 2010  § 25, i Arbejdstilsynets bekendtgørelse nr. 1516 af 16. december 2010 om bygge- og anlægsarbejde  § 18, i Arbejdstilsynets bekendtgørelse nr. 559 af 17. juni 2004 om arbejdets udførelse.
  Om Arbejdstilsynets ret til at give påbud:
  § 77, stk. 1, i lov om arbejdsmiljø, jf. lovbekendtgørelse nr. 1072 af 7. september 2010.
 Reglerne kan læses på de følgende sider.
O P L Y S N I N G E R N E   I   SAGEN Sagen er afgjort på grundlag af de akter, som klagenævnet har modtaget fra Arbejdstilsynet.
M I N D R E T A L S U D T A L E L S E Mindretallet, som udgør 2 medlemmer, fandt, at Arbejdstilsynets afgørelse skulle fastholdes, idet der må være en forventning om, at de ansatte udfører arbejdet efter den instruks, som de ansatte har modtaget fra arbejdsgiveren.
På klagenævnets vegne [navn udeladt] Kopi til:
 [navne udeladt] Regler Lov om arbejdsmiljø, jf. lovbekendtgørelse nr. 1072 af 7. september 2010 . . .
Kapitel 4 Almindelige pligter Arbejdsgiveren § 16. Arbejdsgiveren skal sørge for, at der føres effektivt tilsyn med, at arbejdet udføres sikkerheds- og sundhedsmæssigt forsvarligt.
 § 17. Arbejdsgiveren skal gøre de ansatte bekendt med de ulykkes- og sygdomsfarer, der eventuelt er forbundet med deres arbejde.
 Stk. 2. Arbejdsgiveren skal endvidere sørge for, at de ansatte får nødvendig oplæring og instruktion i at udføre arbejdet på farefri måde.
 Stk. 3. Beskæftigelsesministeren kan fastsætte nærmere regler om arbejdsgiverens pligter efter stk. 1 og 2.
Kapitel 13 Arbejdstilsynet § 77. Arbejdstilsynet kan træffe afgørelse om forhold, der strider mod loven eller mod regler eller afgørelser i medfør af loven, og kan herunder påbyde, at forholdene bringes i orden straks eller inden en frist.
Stk. 2 Bekendtgørelse nr. 1516 af 16. december 2010 om bygge- og anlægsarbejde . . .
Kapitel 3 Almindelige bestemmelser Tekniske installationer og hjælpemidler m.v.
 § 25. Arbejdsgiveren skal sørge for, at førere og operatører af gravemaskiner og maskiner til håndtering af materialer er specielt udpeget hertil og har modtaget den fornødne instruktion og oplæring.
Bekendtgørelse nr. 559 af 17. juni 2004 om arbejdets udførelse Kapitel 4 Oplæring og instruktion § 18. Arbejdsgiveren skal sørge for, at hver enkelt ansat, uanset ansættelsesforholdets karakter og varighed får en tilstrækkelig og hensigtsmæssig oplæring og instruktion i at udføre arbejdet på farefri måde.
Der skal gives oplysninger om de ulykkes- og sygdomsfarer, der eventuelt er forbundet med deres arbejde, herunder om arbejdsmedicinske undersøgelser, den ansatte har adgang til.
Oplæring og instruktion skal navnlig ske i forbindelse med:
1) ansættelsen, 2) forflyttelse eller ændring af arbejdsopgaverne, 3) indførelse eller ændring af arbejdsudstyr og 4) indførelse af ny teknologi.
 Stk. 2. Den i stk. 1, nævnte oplæring og instruktion skal tilpasses udviklingen, herunder forekomsten af nye faremomenter, og skal om nødvendigt gentages regelmæssigt.
