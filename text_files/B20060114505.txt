Bekendtgørelse  

 om telenet- og teletjenesteudbyderes praktiske bistand til politiet i  

 forbindelse  

 med indgreb i meddelelseshemmeligheden (døgnbetjent kontaktpunkt) I medfør af § 786, stk. 5 og 7, i lov om rettens  

 pleje, jf. lovbekendtgørelse nr. 1001 af 5. oktober 2006, fastsættes:
Kapitel 1 Formål og anvendelsesområde § 1.  

  

 Udbydere af elektroniske kommunikationsnet eller -tjenester til slutbrugere  

 skal etablere et døgnbetjent kontaktpunkt, der til enhver tid kan bistå  

 politiet i forbindelse med iværksættelsen af indgreb i  

 meddelelseshemmeligheden, jf. lov om rettens pleje kapitel 71. Oplysninger om  

 det døgnbetjente kontaktpunkt skal meddeles Rigspolitiets Telecenter.
Stk. 2.  

  

 I stedet  

 for at etablere et døgnbetjent kontaktpunkt vil Rigspolitiet efter ansøgning  

 kunne  

 give mindre udbydere tilladelse til at etablere en vagtordning, hvor politiet  

 har adgang til at rette henvendelse til bestemte medarbejdere eller  

 repræsentanter  

 for udbyderen, der kan sørge for det videre fornødne i forbindelse med  

 iværksættelsen af indgreb i meddelelseshemmeligheden.
Oplysninger om  

 vagtordningen  

 skal meddeles Rigspolitiets Telecenter.
 § 2.  

  

 Etablering af et døgnbetjent kontaktpunkt eller vagtordning kan efter aftale  

 med udbyderen af elektroniske kommunikationsnet eller -tjenester til  

 slutbrugere på dennes vegne foretages af en anden udbyder eller af en  

 tredjemand.
 § 3.  

  

 Bekendtgørelsen  

 finder ikke anvendelse for andelsforeninger, ejerforeninger,  

 antenneforeninger  

 og lignende foreninger eller sammenslutninger heraf, der inden for foreningen  

 eller sammenslutningen udbyder elektroniske kommunikationsnet eller  

 -tjenester  

 til færre end 100 enheder.
Kapitel 2 Straf § 4.  

  

 Overtrædelse af § 1 straffes med bøde.
 Stk. 2.  

  

 Der kan  

 pålægges selskaber m.v. (juridiske personer) strafansvar efter reglerne i  

 straffelovens 5. kapitel.
Kapitel 3 Ikrafttrædelse § 5.  

  

 Bekendtgørelsen træder i kraft den 1. marts 2007.
