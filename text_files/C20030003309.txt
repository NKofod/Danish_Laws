Cirkulære om ændring af praksis og genoptagelse af  

  

 sager om afgiftsberigtigelse af motorkøretøjer  

1) 1. Registreringsafgift af motorkøretøjer Af § 8, stk. 1, i lovbekendtgørelse nr. 977 af 2.  

 december 2002 om registreringsafgift af motorkøretøjer m.v., fremgår bl.a.,  

 at  

 der i den afgiftspligtige værdi af nye køretøjer altid skal indregnes mindst  

 9  

 pct. i forhandleravance, og at den afgiftspligtige værdi ikke må indeholde  

 negativ importøravance.
 Lovens krav om, at den afgiftspligtige værdi ikke må indeholde  

 negativ importøravance samt mindstekravet til forhandleravancen indebærer, at  

 der er fastsat en nedre grænse for afgiftsbetalingen for et nyt køretøj.
 Denne nedre grænse har ToldSkat hidtil administreret på den måde,  

 at mindstebeskatningsprisen er forhandlerens indkøbspris tillagt  

 mindsteavancen  

 (p.t. på 9 pct).
2. Landsskatteretskendelser om afgiftsberigtigelse  

 efter mindstebeskatningspriser Landsskatteretten har den 28. november 2002 truffet afgørelse i  

 tre sager, som alle vedrører efterbetalingskrav vedrørende  

 registreringsafgift,  

 som en region har rejst over for tre autoforhandlervirksomheder.
Kendelserne  

 er  

 offentliggjort i SKM 2003.101.TSS.
Landsskatterettens kendelser går ud på, at  

 man ikke finder grundlag for at opkræve yderligere afgift, idet der ikke i  

 registreringsafgiftsloven stilles krav om fordeling af den lovpligtige  

 samlede  

 mindsteavance mellem importørvirksomheden og forhandlervirksomheden, når  

 køretøjerne sælges til en pris, der svarer til den anmeldte pris efter  

 standardprissystemet, jf. lovens § 8, stk. 1, om køretøjets  

 almindelige pris.
Køretøjerne er alle solgt af forhandlervirksomhederne til en pris  

 svarende til den anmeldte standardpris, men den faktiske og fakturerede pris  

 for bilerne fra importørvirksomheden til forhandlervirksomhederne svarer ikke  

 til den anmeldte pris.
Prisen er højere end den anmeldte, hvilket indebærer,  

 at  

 den faktiske forhandleravance nedsættes, og at importøravancen forhøjes.
3. Kendelsernes betydning Kendelserne får den betydning, at den hidtidige definition af  

 mindstebeskatningsprisen ændres.
 Mindstebeskatningsprisen er således importørvirksomhedens  

 indkøbspris tillagt en forhandleravance på 9 pct.
 Mindstebeskatningsprisen kan anvendes af såvel  

 importørvirksomhederne som forhandlervirksomhederne.
 Afgiftsberigtigelse efter mindstebeskatningspris kan ske ved  

 udtagelse af køretøjer til virksomhedens eget brug - demokøretøjer - eller  

 ved  

 salg til bruger.
 Ved salg til bruger er det en forudsætning for afgiftsberigtigelse  

 til mindstebeskatningsprisen, at salgsprisen svarer til den anmeldte  

 mindstebeskatningspris, jf. kravet i registreringsafgiftslovens § 8,  

 stk. 1, om køretøjets almindelige pris.
Der kan således ikke stilles noget krav til fordeling af avancen  

 mellem importør- og forhandlervirksomhederne.
Dette gælder uanset, hvordan  

 avancen er fordelt i standardprisanmeldelsen.
 Såfremt der tidligere er foretaget afgiftsberigtigelser efter den  

 hidtidige definition på mindstebeskatningspriser, og der er betalt et større  

 registreringsafgiftsbeløb end der skal efter den nye definition, kan  

 anmodning  

 om tilbagebetaling indgives til de regionale told- og skattemyndigheder.
Det er udelukkende virksomheder, der har indbetalt afgiften til  

 ToldSkat, der kan få tilbagebetalt afgiften.
Herudover er det en betingelse  

 for  

 tilbagebetaling af afgift, at afgiften ikke er væltet over på andre.
4. Oplysninger til brug for behandlingen af  

 tilbagebetalingskrav Det beror på en konkret vurdering af samtlige oplysninger i sagen,  

 om betingelserne for tilbagebetaling er opfyldt.
Det påhviler virksomheden at  

 give de oplysninger, der er relevante for en konkret bedømmelse af den  

 enkelte  

 sag.
 En virksomhed, der vil rejse krav om tilbagebetaling, må  

 dokumentere følgende:
 1.  

 	  

    

 Størrelsen af det  

 rejste krav, herunder oplysning om kravets fordeling på afgiftsperioder og  

 oplysning om afgiftssatsen, således at der udelukkende indgår  

 tilbagebetalingsberettiget afgift i kravet.
 2.  

 	  

    

 Oplysninger om, at  

 virksomheden i den periode, kravet vedrører, har været afskåret fra at  

 overvælte afgiften på sine kunder, således at virksomheden har lidt et tab.
4.1. Dokumentationskravet konkret Virksomheden skal vedlægge følgende oplysninger som dokumentation:
 1.  

 	  

    

 Oplysninger og  

 dokumentation af størrelsen af det rejste krav gennem regnskabs-materiale for  

 den periode, som kravet vedrører.
 2.  

 	  

    

 En beskrivelse af  

 virksomheden, dens arbejdsområde, kundegrundlag, prispolitik mv.
 3.  

 	  

    

 Oplysninger om  

 prisfastsættelsen for de enkelte udleveringer, herunder prispolitik og  

 priskalkulationer, i det omfang sådanne kalkulationer foreligger, med henblik  

 på belysning af konkurrencesituationen.
4.2. Øvrige oplysninger Evt. andre oplysninger, som de regionale told- og  

 skattemyndigheder må anse for nødvendige ved behandlingen af den konkrete  

 sag,  

 fx:
 1.  

 	  

    

 Oplysninger om navne  

 og beliggenhed vedrørende de konkurrerende virksomheder, der efter  

 virksomhedens opfattelse hindrede virksomheden i at indregne forbrugsafgiften  

 i  

 dens priser.
2.  

 	  

    

 Oplysninger om de  

 priser, herunder de af konkurrenternes priser, der er indgået i virksomhedens  

 prisfastsættelse.
Virksomheden skal i den forbindelse sandsynliggøre, at de  

 pågældende oplysninger faktisk er indgået i prisfastsættelsen.
 3.  

 	  

    

 Oplysninger om  

 konkurrenceforholdene konkret, herunder oplysninger om sammenlignelighed,  

 omsætningskalkuler, virksomhedens skønnede markedsandele o.l.
 4.  

 	  

    

 Oplysninger om  

 branchen generelt i form af omsætnings-, pris- og markedsudvikling.
5. Forældelse og forrentning Kravet om tilbagebetaling i henhold til dette cirkulære er  

 omfattet af den femårige forældelsesfrist efter lov om forældelse af visse  

 fordringer (1908-loven). Kravet om tilbagebetaling er omfattet af lovens  

 § 1, stk. 1, nr. 6, om betalinger, der er foretaget i urigtig  

 formening om, at beløbet skyldtes (condictio indebiti).
Forældelsesfristen løber fra tidspunktet for betaling af afgiften.  

 Forældelsesfristen berostilles, så længe en anmodning om tilbagebetaling  

 behandles af de regionale told- og skattemyndigheder.
Forældelsesfristen  

 afbrydes ved de regionale told- og skattemyndigheders anerkendelse af  

 tilbagesøgningskravet eller ved foretagelse af retslige skridt.
Tilbagebetalingskrav forrentes efter de almindelige regler om  

 forrentning, jf. cirkulære nr. 157 af 14. oktober 1987 om forrentning af  

 visse  

 tilbagebetalingsbeløb.
Forrentningen er skattepligtig indkomst i henhold til  

 statsskattelovens § 4, litre e.
6. Kompetence og klagefrister Virksomhedens tilbagebetalingskrav skal rejses overfor  

 virksomhedens regionale told- og skattemyndighed, der træffer afgørelse i 1.  

 instans.
 Såfremt en virksomhed ønsker at klage over den regionale told- og  

 skattemyndigheds afgørelse, gælder de almindelige klagebestemmelser.
Landsskatteretten behandler klager over de afgørelser, der er  

 nævnt i registreringsafgiftslovens § 29 a.
Andre afgørelser fx  

 vedrørende  

 overvæltning og forældelse påklages til Told- og Skattestyrelsen.
 Klagefristen til Landsskatteretten og til Told- og Skattestyrelsen  

 er 3 måneder, jf sagsudlægningsbekendtgørelsens § 20. I øvrigt finder  

 reglerne i skattestyrelseslovens kap. 3 og 3 A anvendelse.
7. Gyldighed Cirkulæret træder i kraft den 9. maj 2003 og ophæves den 31. maj  

 2008.
Told- og Skattestyrelsen, den 9. maj  

 2003 Ole Kjær /Per Hvas 1)  

 I Told- og Skattestyrelsens interne nummerrække har cirkulæret nr. 2003-11.
