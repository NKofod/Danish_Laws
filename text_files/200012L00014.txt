Fremsat den 4. oktober 2000 af  

 erhvervsministeren (Pia Gjellerup) Forslag til Lov om ændring af patentloven og  

 varemærkeloven § 1 I patentloven, jf. lovbekendtgørelse nr. 366 af 9.  

 juni 1998 som ændret ved § 1 i lov nr. 412 af 31. maj 2000, foretages  

 følgende ændringer:
 1. § 12 affattes således:
» 2. § 53 a affattes således:
» 3. § 53 b affattes således:
» Stk. 2. Begæring efter stk. 1 kan ikke indleveres,  

 så længe indsigelse endnu kan fremsættes, eller så  

 længe en indsigelsessag ikke er endeligt afgjort.
Hvis en sag ved  

 domstolene vedrørende et patent ikke er endeligt afgjort, kan der ikke  

 fremsættes en begæring efter stk. 1 vedrørende det  

 pågældende patent.
 Stk. 3. Rejses sag ved domstolene om et patent, inden der  

 er truffet endelig afgørelse om en begæring efter stk. 1  

 vedrørende samme patent, skal patentmyndigheden stille behandlingen af  

 begæringen i bero, indtil sagen er endeligt afgjort, medmindre  

 begæringen er fremsat af patenthaveren.
Stk. 4. Er begæring om omprøvning  

 indleveret, skal patenthaveren gøres bekendt hermed og have lejlighed  

 til at udtale sig om denne.
Patentmyndigheden bekendtgør, at  

 begæring om omprøvning er indleveret.
 Stk. 5. Patentmyndigheden kan behandle en begæring  

 om omprøvning, selv om patentet er ophørt eller ophører  

 i henhold til §§ 51, 54 eller 96. Patentmyndigheden kan ligeledes behandle  

 begæringen, selv om begæringen tages tilbage, eller selv om den,  

 der har begæret omprøvningen, afgår ved døden eller  

 mister evnen til at indgå retshandler.
Stk. 6. Med begæringen om administrativ  

 omprøvning efter stk. 1 skal følge det fastsatte gebyr.« 4. § 53 e, stk. 1, affattes således:
» 5. § 57, stk. 1, affattes således:
» 6. § 57, stk. 3, 3. pkt., ophæves.
 7. § 66 affattes således:
» § 2 I varemærkeloven, jf. lovbekendtgørelse nr.  

 162 af 21. februar 1997 som ændret ved § 2 i lov nr. 412 af 31. maj  

 2000, foretages følgende ændringer:
 1. I § 30 indsættes efter stk. 1 som nye stykker:
» Stk. 3. Rejses sag ved domstolene om en  

 varemærkeregistrering, inden der er truffet endelig afgørelse om  

 en begæring efter stk. 1 vedrørende registreringen, skal  

 patentmyndigheden stille behandlingen af begæringen i bero, indtil  

 sagen er endeligt afgjort, medmindre begæringen er fremsat af  

 indehaveren af varemærkeregistreringen.« Stk. 2, 3 og 4 bliver herefter stk. 4, 5 og 6.
 2. § 37 affattes således:
» 3. § 42, stk. 1 og 2, affattes således:
» Stk. 2. Overtrædelser, som omfattes af stk. 1, 1.  

 pkt., påtales af den forurettede. Øvrige overtrædelser  

 påtales af det offentlige, når den forurettede begærer  

 det.« 4. I §§ 12, stk. 1 og 3, 20, stk. 1, 21, stk. 1, 23, stk. 1, 27,  

 stk. 1, 3 og 4, 28, stk. 5, 29, 30, stk. 1 og 4, 31, stk. 2, 32, 34, 37, stk.  

 2, 39, stk. 2, 41, 46, stk. 3, 47, stk. 1, 48, stk. 1 og 5, 49, 52, 54, stk.  

 2, og 56 ændres »Patentdirektoratet« til »Patent- og  

 Varemærkestyrelsen«, i §§ 21, stk. 2, 30,  

 stk. 4, 46, stk. 1, ændres »Patentdirektoratets« til  

»Patent- og Varemærkestyrelsens«, i §§ 12, stk. 3, 20, stk. 1 og 2, 23, stk. 2, og 27,  

 stk. 5, ændres »direktoratet« til »styrelsen«.
§ 3 Loven træder i kraft den 1. januar 2001.
§ 4 Begæringer om omprøvning af et patent  

 indgivet før denne lovs ikrafttræden færdigbehandles efter  

 de hidtil gældende regler.
 Stk. 2. Begæringer om ophævelse af en  

 varemærkeregistrering indgivet før denne lovs ikrafttræden  

 færdigbehandles efter de hidtil gældende regler.
§ 5 Loven gælder ikke for Færøerne og  

 Grønland, men §§ 1 og 2 kan dog ved kongelig anordning sættes i  

 kraft for disse landsdele med de afvigelser, som de særlige  

 færøske og grønlandske forhold tilsiger.
Bemærkninger til  

 lovforslaget Almindelige bemærkninger 1. Indledning Lovforslaget er begrundet i en rapport om  

 håndhævelse af patentrettigheder (Patentdirektoratet april 1999),  

 som er udarbejdet af en arbejdsgruppe bestående af advokater og  

 patentagenter under ledelse af Patent- og Varemærkestyrelsen.
Rapporten  

 peger på en række problemer med behandlingen af patentkonflikter,  

 bl.a. problemet med, at et patent kan være genstand for administrativ  

 behandling og domstolsbehandling samtidig.
Ifølge lovforslaget  

 begrænses adgangen til administrativ omprøvning i patentloven  

 for at undgå denne parallelle behandling ved domstolene og  

 patentmyndigheden.
Patentmyndigheden omfatter både Patent- og  

 Varemærkestyrelsen og Patentankenævnet.
 Da det ikke kan udelukkes, at samme problemstillinger kan  

 forekomme på varemærkeområdet, foreslås det ligeledes  

 at begrænse adgangen til parallel behandling ved domstolene og  

 patentmyndigheden af sager vedrørende administrativ ophævelse af  

 varemærkeregistreringer.
Ved administrativ omprøvning af et patent kan  

 tredjemand eller indehaveren af patentet anmode Patent- og  

 Varemærkestyrelsen om at undersøge patentet på ny efter  

 dets udstedelse.
Ved tredjemand forstås andre end patenthaveren.  

 Undersøgelsen sker på grundlag af patentlovens regler om  

 patenters gyldighed.
Administrativ omprøvning kan begæres i hele  

 patentets gyldighedstid, som er maksimalt 20 år, og er tænkt som  

 et hurtigt og billigt alternativ til domstolsprøvelse, specielt af  

 hensyn til mindre virksomheder og individuelle opfindere.
For indehaveren af  

 et patent kan administrativ omprøvning være en mulighed for at  

 indskrænke patentets gyldighedsområde og dermed undgå en  

 truende retskonflikt med tredjemand På varemærkeområdet er der adgang til  

 administrativ ophævelse.
Ved administrativ ophævelse af en  

 varemærkeregistrering kan tredjemand eller indehaveren af  

 varemærkeregistreringen anmode Patent- og Varemærkestyrelsen om  

 at ophæve registreringen, hvis betingelserne for ophævelse i  

 medfør af varemærkelovens § 28 er opfyldt.
Administrativ  

 ophævelse kan begæres, så længe et varemærke er  

 registreret.
Der gælder ikke nogen tidsbegrænsning for  

 registreringen af et varemærke.
For indehaveren af en  

 varemærkeregistrering kan administrativ ophævelse ligesom  

 på patentområdet være begrundet i et ønske om at  

 undgå en truende retskonflikt med tredjemand.
 For så vidt angår designområdet  

 indeholder forslaget til en ny designlov samme begrænsninger i adgangen  

 til administrativ prøvning.
 Med hensyn til brugsmodelområdet afventes resultatet  

 af den igangværende behandling i EU af et direktivforslag om  

 beskyttelse af brugsmodeller.
Endvidere indeholder lovforslaget en ændring i  

 patentlovens og varemærkelovens regler om repræsentation ved en  

 fuldmægtig for ansøgere og rettighedshavere.
Baggrunden er, at  

 Europa-Kommissionen den 19. maj 1998 indledte en  

 traktatkrænkelsesprocedure mod Danmark med krav om ændring af  

 reglen i den danske patentlov, hvorefter en patentansøger, der ikke  

 har bopæl her i landet, skal have en herboende fuldmægtig til at  

 repræsentere sig.
Ifølge Europa-Kommissionen strider kravet om  

 en herboende fuldmægtig mod EU-reglerne om fri etableringsret og fri  

 udveksling af tjenesteydelser.
På denne baggrund er det valgt at  

 ændre loven.
 Endelig foreslås som konsekvens af en ændring  

 af bestemmelserne vedrørende fuldbyrdelse af straf, at patentlovens og  

 varemærkelovens bestemmelser om straffeansvar ændres,  

 således at hæftestraf afskaffes som strafart.
2. Lovforslagets indhold Det har vist sig, at patentlovens regler om administrativ  

 omprøvning ikke altid fungerer tilstrækkeligt  

 hensigtsmæssigt i praksis.
Dette skyldes, at mange begæringer om  

 administrativ omprøvning har tilknytning til verserende retssager ved  

 domstolene.
Det er således ikke usædvanligt, at en af parterne  

 under en retssag begærer administrativ omprøvning.
Det vil sige,  

 at administrativ omprøvning ikke som forventet medfører, at  

 behandling af patentkonflikter ved domstolene undgås.
Det  

 medfører reelt en parallel behandling af samme forhold ved domstolene  

 og patentmyndigheden, hvilket er uhensigtsmæssigt, dels fordi  

 afgørelsen af patentkonflikten trækkes i langdrag, og dels fordi  

 det er omkostningskrævende for parterne.
Det er i den forbindelse et problem, at såfremt  

 tredjemand anmoder om administrativ omprøvning af et patent, skal der  

 indhentes udtalelser fra patenthaveren, hvorved sagen kan få et  

 langvarigt forløb med gentagne udtalelser fra de involverede parter.  

 Hertil kommer, at indehaveren af et patent, som anmoder om administrativ  

 omprøvning under en verserende retssag, ikke altid oplyser retten  

 eller modparten i retssagen om indgivelsen af begæringen.
Dette er  

 uhensigtsmæssigt for behandlingen af patentkonflikten, såvel ved  

 retten som hos patentmyndigheden.
I den gældende lov er spørgsmålet om  

 parallel behandling søgt løst gennem bestemmelsen i § 53 a,  

 hvorved domstolene kan sætte en sag om ugyldigkendelse i bero, indtil  

 patentmyndigheden har truffet endelig afgørelse i sagen.
Den  

 gældende lov indeholder derimod ingen tilsvarende regler om  

 udsættelse af patentmyndighedens behandling af en begæring om  

 administrativ omprøvning, hvor der samtidig verserer en retssag.
I  

 praksis benytter domstolene stort set ikke adgangen til at udsætte  

 behandlingen.
Det vil sige, at domstolene ikke finder det  

 hensigtsmæssigt at afvente patentmyndighedens behandling af en  

 begæring om administrativ omprøvning.
Såfremt domstolene benytter adgangen til at  

 udsætte sagen, vil parterne være nødt til at afvente  

 patentmyndighedens endelige afgørelse.
Det indebærer, at  

 spørgsmålet først skal afgøres af Patent- og  

 Varemærkestyrelsen og derefter af Patentankenævnet, hvilket dog  

 forudsætter, at muligheden for at klage over Patent- og  

 Varemærkestyrelsens afgørelse er benyttet.
Når sagen  

 først er indbragt for domstolene, ses der ikke at være grund til  

 også at gennemføre behandlingen af en administrativ  

 omprøvning ved patentmyndigheden.
Hertil kommer, at domstolene under  

 alle omstændigheder har den endelige afgørelse i forhold til  

 patentmyndigheden.
Disse problemer er omhandlet i rapporten om  

 håndhævelse af patentrettigheder.
For at afhjælpe disse  

 problemer anbefaler rapporten, at adgangen for tredjemand til at anmode om  

 administrativ omprøvning helt ophæves.
Samtidig anbefaler  

 rapporten, at patenthavers adgang til administrativ omprøvning  

 ophæves under en verserende retssag.
Rapporten har været behandlet i Patent- og  

 Varemærkestyrelsens Rådgivende Udvalg for Industriel Ejendomsret.  

 I udvalget, som ledes af professor dr. jur.
Mogens Koktvedgaard, deltager  

 repræsentanter fra berørte organisationer i dansk erhvervsliv.  

 Udvalget har fundet rapportens løsning for vidtgående.
Udvalget  

 er dog enig i, at den nuværende mulighed for parallel behandling ved  

 domstolene og patentmyndigheden vedrørende samme patent bør  

 begrænses.
 Spørgsmålet om tredjemands adgang til  

 administrativ omprøvning indgik tillige i Folketingets behandling af  

 ændringsforslaget til patentloven om implementering af direktivet om  

 retlig beskyttelse af bioteknologiske opfindelser, jf. lov nr. 412 af 31. maj  

 2000 (Lov om ændring af patentloven, varemærkeloven, lov om  

 brugsmodeller m.v., lov om mønstre og lov om plantenyheder). Under  

 forhandlingerne blev det præciseret, at der ikke mindst i relation til  

 bioteknologiske opfindelser er behov for, at tredjemand har mulighed for at  

 anmode om administrativ omprøvning for så vidt angår  

 europæiske patenter med gyldighed i Danmark.
 På denne baggrund er det ikke fundet  

 hensigtsmæssigt at følge rapportens anbefalinger om  

 ophævelse af tredjemands adgang til administrativ omprøvning.
 Med henblik på en løsning af  

 problemstillingen vedrørende parallel behandling foreslås, at  

 såvel patenthavers som tredjemands adgang til at begære  

 administrativ omprøvning ophæves under en verserende retssag.
Det foreslås endvidere, at patentmyndigheden skal  

 stille behandlingen af en begæring om administrativ omprøvning  

 indgivet af tredjemand i bero i tilfælde af, at der anlægges  

 retssag vedrørende samme patent.
Patentmyndigheden skal afvente  

 domstolenes endelige afgørelse af sagen.
Derimod findes det hensigtsmæssigt, at  

 patentmyndigheden færdigbehandler en anmodning om administrativ  

 omprøvning, hvis anmodningen er indgivet af patenthaveren selv.
I  

 dette tilfælde er patentmyndigheden i stand til at færdigbehandle  

 begæringen om administrativ omprøvning hurtigt, da det ikke vil  

 kræve inddragelse af andre end patenthaveren selv.
Med  

 patentmyndighedens færdigbehandling af anmodningen om administrativ  

 omprøvning vil patenthaveren have mulighed for at begrænse  

 sagens omfang ved retten.
Med hensyn til administrativ ophævelse i henhold til  

 varemærkeloven bemærkes, at det i praksis typisk er tredjemand,  

 som anvender adgangen til administrativ ophævelse.
Da  

 varemærkeindehaveren principielt også kan have behov for at  

 udnytte denne adgang, foreslås varemærkelovens regler om  

 administrativ ophævelse ændret i overensstemmelse med de  

 foreslåede ændringer til patentloven.
Det foreslås endvidere, at patentloven og  

 varemærkeloven ændres således, at kravet om en herboende  

 fuldmægtig ophæves for ansøgere og rettighedshavere med  

 bopæl uden for Danmark.
Ifølge lovforslaget kan Patent- og  

 Varemærkestyrelsen opfordre ansøgere og rettighedshavere til at  

 udpege en fuldmægtig med bopæl inden for det Europæiske  

 Økonomiske Samarbejdsområde (EØS) til at varetage deres  

 interesser.
Denne bestemmelse vil omfatte såvel danske som udenlandske  

 ansøgere og rettighedshavere.
Der stilles ikke kvalifikationskrav til en  

 fuldmægtig bortset fra, at fuldmægtigen skal være myndig.  

 En juridisk person kan også anerkendes som fuldmægtig.
En  

 fuldmægtig skal ifølge fuldmagten med bindende virkning kunne  

 modtage meddelelser, søgsmål og lignende og afgive svar på  

 fuldmagtsgiverens vegne.
Hvis fuldmægtigen ikke opfylder sine  

 forpligtelser, kan den pågældende ifalde et økonomisk  

 ansvar over for fuldmagtsgiveren.
Repræsentation ved en fuldmægtig erstatter  

 ikke Patent- og Varemærkestyrelsens almindelige vejledningspligt i  

 henhold til forvaltningsloven.
Kun i det tilfælde, hvor  

 ansøgerens interesser ikke kan varetages tilstrækkeligt inden  

 for den almindelige vejledningspligt, kan styrelsen opfordre til, at der  

 udpeges en fuldmægtig.
Idet arbejdssproget i Patent- og Varemærkestyrelsen  

 som udgangspunkt fortsat vil være dansk, må det forventes, at der  

 også i fremtiden primært vil blive anvendt dansksprogede  

 fuldmægtige.
Lovforslaget forventes derfor ikke at få  

 større betydning for den danske advokat- og patentagentbranche, som  

 typisk optræder som fuldmægtige for ikke herboende  

 ansøgere og rettighedshavere, da sådanne ansøgere og  

 rettighedshavere som oftest ikke selv vil være i stand til at  

 kommunikere på dansk over for de danske myndigheder.
Patentlovens § 57, stk. 1, og varemærkelovens § 42,  

 stk. 1, foreslås desuden ændret i overensstemmelse med lov nr.  

 432 af 31. maj 2000 om fuldbyrdelse af straf m.v. og lov nr. 433 af 31. maj  

 2000 om ændring af forskellige lovbestemmelser i forbindelse med  

 gennemførelsen af en lov om fuldbyrdelse af straf m.v. med  

 konsekvensændringer hertil.
I medfør heraf vil patentlovens og  

 varemærkelovens bestemmelser om hæftestraf blive ophævet.
3. Økonomiske og administrative konsekvenser for stat, kommuner  

 og amtskommuner Lovforslaget forventes ikke at medføre  

 økonomiske og administrative konsekvenser for Patent- og  

 Varemærkestyrelsen i forbindelse med administrationen af de  

 foreslåede bestemmelser.
 Kommuner og amtskommuner vil ikke blive berørt af  

 forslaget.
4. Økonomiske og administrative konsekvenser for  

 erhvervslivet Med hensyn til forslaget om begrænsning af parallel  

 behandling ved domstolene og patentmyndigheden kan det oplyses, at der i 1999  

 blev udstedt i alt 5941 patenter med gyldighed i Danmark.
Heraf blev 533  

 patenter udstedt af Patent- og Varemærkestyrelsen, og 5408 patenter  

 blev udstedt af Den Europæiske Patentorganisation.
På  

 varemærkeområdet registrerede Patent- og Varemærkestyrelsen  

 4450 varemærker, hvoraf 2755 har dansk indehaver.
I henhold til  

 Madridprotokollen blev der ydermere registreret 4443 varemærker med  

 gyldighed i Danmark.
Alle registrerede rettigheder kan være genstand for  

 administrativ omprøvning eller administrativ ophævelse.
Det vil  

 sige, at ca. 2500 danske virksomheder m.v. kan blive berørt af  

 lovforslaget som rettighedshavere.
Antallet af danske rettighedshavere er  

 færre end det samlede antal registreringer, idet flere virksomheder  

 m.v. får udstedt mere end en rettighed pr. år.
Hertil kommer et  

 ukendt antal danske virksomheder m.v., der som tredjemand kan have interesse  

 i at få foretaget en administrativ omprøvning af en registreret  

 rettighed, hvad enten denne hidrører fra en dansk eller en udenlandsk  

 virksomhed m.v.
Patent- og Varemærkestyrelsen behandler årligt  

 ca. 10 sager for så vidt angår administrativ omprøvning af  

 patenter og ca. 150 begæringer vedrørende administrativ  

 ophævelse af varemærkeregistreringer.
Der sker domsafsigelse i  

 2-5 patentsager og 15-20 varemærkesager årligt.
Hertil kommer et  

 større antal forbudssager ved fogedretterne.
Det fremgår ikke af de behandlede sager ved  

 patentmyndigheden, hvor mange af disse der samtidig behandles ved domstolene.  

 Det fremgår imidlertid af en undersøgelse foretaget ved landets  

 fogedretter i februar 1998, at der i perioden 1993   1997 blev kæret 11  

 byretsdomme vedrørende patenter til højere instans.
På  

 baggrund af udtalelser fra advokat- og patentagentbranchen må det  

 antages, at der tillige indsendes anmodning om administrativ  

 omprøvning i de fleste af sagerne.
Disse begæringer vil  

 bortfalde med lovforslaget, hvilket indebærer besparelser for  

 erhvervslivet til at gennemføre den administrative omprøvning.
Ved ændringen i adgangen til omprøvning af  

 patenter og ophævelse af varemærkeregistreringer sparer de  

 berørte virksomheder udgifter til gebyrer og til gennemførelsen  

 af behandlingen af begæringen ved patentmyndigheden.
Gebyret ved  

 indgivelse af begæring om administrativ omprøvning af et patent  

 udgør 7.000 kr.
Gebyret ved indgivelse af begæring om  

 administrativ ophævelse af en varemærkeregistrering udgør  

 2.500 kr.
Gennemførelsen af begæringen kan være omfattende  

 og indeholde udgifter til forberedelse, professionel rådgivning,  

 indhentelse af oplysninger, korrespondance med patentmyndigheden m.v.
Der  

 forventes samtidig at være væsentlige tidsmæssige  

 besparelser for de enkelte virksomheder som følge af  

 ændringerne.
 Det er næppe muligt at foretage et konkret  

 skøn over den enkelte virksomheds tidsforbrug til behandling af en  

 begæring om administrativ omprøvning af et patent eller  

 ophævelse af en varemærkeregistrering, idet sagernes indhold og  

 omfang er meget varierende.
 Det vil derfor være behæftet med meget stor  

 usikkerhed at opstille en beregning af, hvor stor byrden af den  

 nuværende adgang til administrativ prøvelse af patenter og  

 varemærker udgør, og hvor stor effekt begrænsningen af  

 denne adgang vil have i lettelser for det danske erhvervsliv.
Til sammenligning kan der peges på, at udgifterne  

 til gennemførelse af en patentansøgning i Danmark anslås  

 til ca. 50.000 kr. i sager, der blot har nogen kompleksitet.
Hertil skal  

 lægges alle forudgående udgifter til udvikling af  

 opfindelsen.
Til trods for at der er tale om få sager, er det  

 vigtigt at understrege, at der ofte er meget store økonomiske  

 interesser forbundet med sager om industrielle ejendomsrettigheder, og at  

 sagerne er komplicerede og ressourcekrævende.
Det er derfor vigtigt, at  

 lovgivningen er indrettet på en sådan måde, at  

 løsningen af konflikter om sådanne rettigheder kan ske på  

 en effektiv og smidig måde, der tilgodeser erhvervslivets interesser i  

 størst muligt omfang.
Det bemærkes, at ændringerne med  

 henblik på at undgå parallel behandling af sager ved domstolene  

 og Patent- og Varemærkestyrelsen er et udtalt ønske fra den  

 berørte del af erhvervslivet.
Det er vurderingen, at virkningen af forslaget om  

 ændring af bopælskravet for fuldmægtige i forhold til den  

 danske advokat- og patentagentbranche vil være meget begrænset,  

 idet arbejdssproget ved de danske myndigheder fortsat er dansk.
Det er  

 således forventningen, at danske advokater og patentagenter fortsat vil  

 blive valgt som fuldmægtige i sager om patenter og  

 varemærker.
5. Miljømæssige konsekvenser Lovforslaget har ikke miljømæssige  

 konsekvenser.
6. Forholdet til EU-retten Ændringen af bopælskravet for  

 fuldmægtige vil bringe den danske patentlovgivning og  

 varemærkelovgivning i overensstemmelse med EU-rettens regler om fri  

 etableringsret og fri udveksling af tjenesteydelser, jf. punkt 2.
Lovforslagets konsekvenser Positive konsekvenser / mindreudgifter Negative konsekvenser / merudgifter Økonomiske konsekvenser for stat,  

 kommuner og amtskommuner Ingen Ingen Administrative konsekvenser for stat,  

 kommuner og amtskommuner For så vidt angår  

 begrænsningen i adgangen til administrativ omprøvning og  

 ophævelse af patenter og varemærker, vil der ske en besparelse i  

 udgifterne til sagsbehandlingen ved patentmyndigheden.
Ingen Økonomiske konsekvenser for  

 erhvervslivet For så vidt angår  

 begrænsningen i adgangen til administrativ omprøvning og  

 ophævelse af patenter og varemærker, vil dette betyde en  

 udgiftsbesparelse for erhvervslivet i form af bortfald af gebyrer og  

 ressourcer til gennemførelsen af begæringen ved  

 patentmyndigheden.
For så vidt angår ændringen  

 af bopælskravet for fuldmægtige, kan dette have betydning  

 specielt for advokater og patentagenter bosat i Danmark, idet der  

 ifølge lovforslaget ikke længere er krav om, at ikke herboende  

 ansøgere og rettighedsindehavere skal udpege en fuldmægtig bosat  

 i Danmark.
Da forvaltningssproget ved de danske myndigheder stadig vil  

 være dansk, skønnes virkningen af forslaget om ændring af  

 bopælskravet dog at være begrænset.
Administrative konsekvenser for  

 erhvervslivet For så vidt angår  

 begrænsningen i adgangen til administrativ omprøvning og  

 ophævelse af patenter og varemærker, vil lovforslaget forenkle  

 erhvervslivets løsning af konflikter vedrørende disse  

 rettigheder.
Ingen Miljømæssige  

 konsekvenser Ingen Ingen Administrative konsekvenser for  

 borgerne Ingen Ingen Forholdet til EU-retten Ændringen af bopælskravet for  

 fuldmægtige vil bringe den danske patentlovgivning og  

 varemærkelovgivning i overensstemmelse med EU-rettens regler om fri  

 etableringsret og fri udveksling af tjenesteydelser, jf. punkt 2.
7. Høring Følgende parter er hørt :
Advokatrådet, Akademiet for de Skønne  

 Kunster, Akademiet for de Tekniske Videnskaber, Arbejderbevægelsens  

 Erhvervsråd, Danmarks Tekniske Universitet, Dansk Arbejdsgiverforening,  

 Dansk Design Center, Danske Arkitekters Landsforbund, Danske Designere, Dansk  

 Forening for Industriel Retsbeskyttelse, Dansk Forening for Industriens  

 Patent- og Varemærkespecialister, Dansk Forening til fremme af  

 Opfindelser, Dansk Industri, Dansk Patent- og  

 Varemærkekonsulentforening af 1953, Dansk Teknologisk Institut, De  

 Danske Landboforeninger, De Danske Patentagenters Forening, Det Danske  

 Handelskammer, Det Rådgivende Udvalg for Industriel Ejendomsret,  

 formand professor dr.
Jur.
Mogens Koktvedgaard, Elektronikindustrien,  

 Finansministeriet, Forskningsministeriet, Forsvarsministeriet,  

 Håndværksrådet, Indenrigsministeriet,  

 Ingeniørforbundet i Danmark, Ingeniørforeningen i Danmark,  

 Justitsministeriet, Kulturministeriet, Landbrugsrådet,  

 Landsorganisationen i Danmark, LEGO-fonden, LIF  

 Lægemiddelindustriforeningen, Ministeriet for Fødevarer,  

 Landbrug og Fiskeri, Miljø- og Energiministeriet, NOVO Nordisk A/S,  

 Teknologirådet, Udenrigsministeriet og Undervisningsministeriet.
Bemærkninger til lovforslagets enkelte  

 bestemmelser Til § 1 Til nr. 1 Bestemmelsen erstatter § 12 i den gældende lov.  

 Forslaget er hovedsageligt begrundet i, at Europa-Kommissionen over for  

 Danmark og andre EU-lande, herunder Sverige og Finland, som har tilsvarende  

 regler, har tilkendegivet, at kravet om en i eget land bosat fuldmægtig  

 strider mod EU-reglerne om fri etableringsret og fri udveksling af  

 tjenesteydelser.
Forslaget skal sikre, at Danmark følger de EU-retlige  

 regler.
Med bestemmelsen ophæves kravet om, at  

 ansøgere, der ikke har bopæl her i landet, skal have en  

 herboende fuldmægtig.
Den foreslåede bestemmelse omfatter  

 såvel ansøgere i udlandet, herunder EØS-området,  

 som ansøgere bosat i Danmark.
Bestemmelsen vil finde anvendelse i de tilfælde,  

 hvor Patent- og Varemærkestyrelsen skønner, at en  

 fuldmægtig er nødvendig af hensyn til ansøgerens  

 interesser, som ellers ikke vil blive varetaget på betryggende vis.
Det  

 kan f.eks. være i tilfælde, hvor fraværet af en  

 professionel rådgiver kan medføre henlæggelse af  

 ansøgningen.
Behov for en fuldmægtig vil typisk opstå i den  

 situation, hvor ansøger ikke kan kommunikere på dansk eller et  

 andet sprog, som beherskes af Patent- og Varemærkestyrelsen.
Det samme  

 vil være tilfældet, hvis ansøgeren ikke er i stand til at  

 varetage sine interesser på grund af særlige tekniske eller  

 juridiske komplikationer i forbindelse med behandlingen af  

 ansøgningen.
Bestemmelsen indeholder i lighed med gældende ret  

 ingen krav til, hvem der kan optræde som fuldmægtig.  

 Fuldmægtigen skal dog have bopæl inden for  

 EØS-området.
Der kan ikke stilles særlige  

 kvalifikationskrav til fuldmægtigen bortset fra, at den  

 pågældende skal være myndig.
En juridisk person kan  

 også anerkendes som fuldmægtig.
En ansøger, der bliver  

 anmodet om at udpege en fuldmægtig, forventes typisk at rette  

 henvendelse til en dansk advokat eller patentagent.
I særlige  

 tilfælde vil indehaveren i stedet for udpegning af en fuldmægtig  

 kunne anvise en serviceadresse, hvortil korrespondance m.v. kan sendes med  

 frigørende virkning.
Der er ikke som i den gældende lov knyttet  

 retsvirkninger til undladelsen af at udpege en fuldmægtig, f.eks.  

 afslag på en ansøgning.
Konsekvensen kan dog blive, at  

 ansøgningen kun imødekommes delvist eller helt  

 afslås.
 Bestemmelsen indeholder et krav om, at såfremt der  

 bliver udpeget en fuldmægtig, skal fuldmægtigens navn og adresse  

 indføres i patentregistreret. Ændringer i fuldmagtsforholdet  

 skal noteres i registreret.
Udpeges en fuldmægtig, må det følge af  

 almindelige retsgrundsætninger, at Patent- og Varemærkestyrelsen  

 og andre med frigørende virkning kan rette henvendelse til den, der er  

 angivet som fuldmægtig i registeret, så længe fuldmagten  

 ikke formelt er trukket tilbage over for styrelsen.
En fuldmægtig skal  

 således med bindende virkning kunne modtage meddelelser, stævning  

 m.v. og afgive svar på fuldmagtsgiverens vegne.
 Arbejdssproget ved de danske myndigheder, herunder Patent-  

 og Varemærkestyrelsen, er fortsat dansk, jf. i øvrigt ovenfor  

 under afsnit 2 i de almindelige bemærkninger.
Til nr. 2 Bestemmelsen er ændret således, at det ikke  

 længere fremgår af loven, at domstolene kan stille en sag i bero,  

 når sagen samtidig er genstand for administrativ omprøvning.  

 Dette udelukker imidlertid ikke, at retten konkret kan træffe  

 beslutning om berostillelse.
 Ændringen sker som en konsekvens af  

 ændringsforslaget i § 53 b, stk. 3. Om begrundelsen for ændringen  

 henvises til afsnit 2 i de almindelige bemærkninger.
Til nr. 3 Bestemmelsen i § 53 b tilsigter at forhindre parallel  

 behandling ved domstolene og patentmyndigheden af spørgsmål  

 vedrørende et patent.
Formålet er at undgå unødige  

 udgifter for patenthaver og tredjemand samt at forhindre, at konfliktens  

 løsning trækkes i langdrag ved en sådan dobbeltbehandling.
 Om den nærmere begrundelse for bestemmelsen henvises  

 til afsnit 2 i de almindelige bemærkninger.
§ 53 b, stk. 1 Bestemmelsens stk. 1 svarer til den gældende lovs §  

 53 b, stk. 1, 1. punktum.
Den gældende bestemmelses 2. og 3. punktum  

 foreslås udskilt til selvstændige stykker af hensyn til  

 bestemmelsens overskuelighed.
§ 53 b, stk. 2 Bestemmelsen i 1. punktum svarer til den gældende  

 lovs § 53 b, stk. 1, 3. punktum.
Bestemmelsen i 2. punktum fastslår, at der som  

 udgangspunkt ikke kan ske parallel behandling ved domstolene og  

 patentmyndigheden af spørgsmål vedrørende samme patent.  

 Bestemmelsen medfører, at patentmyndigheden skal afvise behandlingen  

 af en begæring om administrativ omprøvning, hvis der samtidig  

 med begæringen indgives stævning eller verserer retssag om  

 patentet.
Hermed udelukker bestemmelsen også tredjemand, som ikke er  

 part i en retssag, fra at kunne begære administrativ omprøvning.  

 Det er ikke afgørende, at spørgsmålet, som behandles ved  

 domstolene og Patent- og Varemærkestyrelsen, er identiske.
I modsat  

 fald ville Patent- og Varemærkestyrelsen skulle foretage en afvejning  

 af dette spørgsmål, som ville kunne give anledning til  

 selvstændige konflikter om, hvorvidt afvisning af anmodningen om  

 administrativ omprøvning er berettiget.
Sag ved domstolene, herunder  

 ved fogedretterne, omfatter såvel sager om hel eller delvis  

 ophævelse af et patent i henhold til § 52, stk. 1, som sager om  

 patentindgreb, tvangslicens, bedre ret til patentet m.v.
Retssagen er  

 først endelig afgjort, når ankefristen er udløbet.  

 Bestemmelsen om berostillelse omfatter også sager, der er under  

 behandling i Patentankenævnet.
§ 53 b, stk. 3 Ifølge bestemmelsen skal patentmyndigheden i  

 tilfælde af, at retssag anlægges, inden en begæring om  

 administrativ omprøvning er endeligt afgjort, stille behandlingen  

 heraf i bero.
Sagen ved domstolen og patentmyndigheden skal vedrøre  

 samme patent, jf. bemærkningerne til stk. 2. Berostillelse skal kun  

 foretages, når begæringen om administrativ omprøvning er  

 indgivet af andre end indehaveren af patentet.
Såfremt begæringen  

 om administrativ omprøvning er indgivet af indehaveren af patentet,  

 færdigbehandler patentmyndigheden begæringen, uanset at retssag  

 anlægges efterfølgende.
Bestemmelsen om berostillelse omfatter  

 også sager, der er under behandling i Patentankenævnet.
 Med hensyn til sondringen mellem patenthaver og tredjemand  

 henvises til afsnit 2 i de almindelige bemærkninger.
§ 53 b, stk. 4 Denne bestemmelse svarer til den gældende lovs § 53  

 b, stk. 2.
§ 53 b, stk. 5 Denne bestemmelse svarer til den gældende lovs § 53  

 b, stk. 3.
§ 53 b, stk. 6 Stk. 6 svarer med redaktionelle ændringer til den  

 gældende lovs § 53 b, stk. 1, 2. punktum.
Bestemmelsen er indsat som  

 selvstændigt stykke af hensyn til overskueligheden i den  

 foreslåede § 53 b.
Til nr. 4 Bestemmelsen ændres som en konsekvens af  

 ændringsforslaget til § 53 b.
Bestemmelsen svarer i øvrigt med  

 redaktionel ændring til den gældende lovs § 53 e, stk. 1.
Til nr. 5 og 6 Bestemmelserne er ændret i overensstemmelse med lov  

 nr. 432 af 31. maj 2000 om fuldbyrdelse af straf m.v. og lov nr. 433 af 31.  

 maj 2000 om ændring af forskellige lovbestemmelser i forbindelse med  

 gennemførelsen af en lov om fuldbyrdelse af straf m.v.
I  

 overensstemmelse hermed ophæves bestemmelserne om hæftestraf.  

 Bestemmelsen i stk. 1 svarer i øvrigt med en redaktionel ændring  

 til den gældende lovs § 57, stk. 1. Ændringen i stk. 3, 3. pkt.,  

 er en følge af, at retsplejeloven ikke længere sondrer mellem  

 politisager og statsadvokatsager.
Til nr. 7 Bestemmelsen erstatter § 66 i den gældende lov.  

 Forslaget er hovedsageligt begrundet i, at Europa-Kommissionen over for  

 Danmark og andre EU-lande, herunder Sverige og Finland, som har tilsvarende  

 regler, har tilkendegivet, at kravet om en i eget land bosat fuldmægtig  

 strider mod EU-reglerne om fri etableringsret og fri udveksling af  

 tjenesteydelser.
Forslaget skal sikre, at Danmark følger de EU-retlige  

 regler.
Med bestemmelsen ophæves kravet om, at patenthavere,  

 der ikke har bopæl her i landet, skal have en herboende  

 fuldmægtig.
Den foreslåede bestemmelse omfatter såvel  

 patenthavere i udlandet, herunder EØS-området, som patenthavere  

 bosat i Danmark.
Bestemmelsen vil finde anvendelse i de tilfælde,  

 hvor Patent- og Varemærkestyrelsen skønner, at en  

 fuldmægtig er nødvendig af hensyn til patenthaverens interesser,  

 som ellers ikke vil blive varetaget på betryggende vis.
Det kan f.eks.  

 være i tilfælde, hvor fraværet af en professionel  

 rådgiver kan medføre tab af patentretten.
Indehaveren af et  

 patent kan f.eks. have behov for en fuldmægtig i forbindelse med  

 behandlingen af en anmodning om administrativ omprøvning.
I  

 særlige tilfælde vil indehaveren i stedet for udpegning af en  

 fuldmægtig kunne anvise en serviceadresse, hvortil korrespondance m.v.  

 kan sendes med frigørende virkning.
 Med hensyn til begrundelsen for ændringen af  

 bopælskravet henvises til bemærkningerne til § 12 og til de  

 almindelige bemærkninger i afsnit 2.
Til § 2 Til nr. 1 Ændringerne i § 30, stk. 2 og 3, tilsigter at  

 forhindre parallel behandling ved domstolene og patentmyndigheden af  

 spørgsmål vedrørende en varemærkeregistrering.  

 Formålet er at undgå unødige udgifter for både  

 indehaveren af varemærkeregistreringen og tredjemand samt at forhindre,  

 at konfliktens løsning trækkes i langdrag ved en sådan  

 dobbeltbehandling.
 Om den nærmere begrundelse for bestemmelsen henvises  

 til afsnit 2 i de almindelige bemærkninger.
Administrativ ophævelse på begæring af  

 registreringshaver er navnlig aktuel i forbindelse med omprøvning over  

 for et andet mærke, som ikke tidligere har været inddraget i  

 behandlingen af varemærkeregistreringen.
Anmodning om  

 mærkeændring vil fortsat skulle ske i henhold til § 24.
§ 30, stk. 2 Bestemmelsen fastslår, at der som udgangspunkt ikke  

 kan ske parallel behandling ved domstolene og patentmyndigheden af  

 spørgsmål vedrørende samme varemærkeregistrering.  

 Bestemmelsen medfører, at patentmyndigheden skal afvise behandlingen  

 af en begæring om administrativ ophævelse, hvis der samtidig med  

 begæringen indgives stævning eller verserer retssag om  

 varemærkeregistreringen.
Det er ikke afgørende, at  

 spørgsmålet, som behandles ved domstolene og Patent- og  

 Varemærkestyrelsen, er identiske.
I modsat fald ville Patent- og  

 Varemærkestyrelsen skulle foretage en afvejning af dette  

 spørgsmål, som ville kunne give anledning til selvstændige  

 konflikter om, hvorvidt afvisning af anmodningen om administrativ  

 ophævelse er berettiget.
Sag ved domstolene, herunder ved  

 fogedretterne, omfatter såvel sager om hel eller delvis ophævelse  

 af en varemærkeregistrering i henhold til § 29, som sager om indgreb i  

 varemærkeretten, bedre ret til varemærkeregistreringen m.v.  

 Retssagen er først endeligt afgjort, når ankefristen er  

 udløbet.
Bestemmelsen om berostillelse omfatter også sager, der  

 er under behandling i Patentankenævnet.
§ 30, stk. 3 Ifølge bestemmelsen skal patentmyndigheden i  

 tilfælde af, at retssag anlægges, inden en begæring om  

 administrativ ophævelse er endeligt afgjort, stille behandlingen heraf  

 i bero.
Sagen ved domstolen og patentmyndigheden skal vedrøre samme  

 varemærkeregistrering, jf. bemærkningerne til stk. 2.  

 Berostillelse skal kun foretages, når begæringen om administrativ  

 ophævelse er indgivet af andre end indehaveren af  

 varemærkeregistreringen.
Såfremt begæringen om administrativ  

 ophævelse er indgivet af indehaveren af varemærkeregistreringen,  

 færdigbehandler patentmyndigheden begæringen, uanset at retssag  

 anlægges efterfølgende.
Bestemmelsen om berostillelse omfatter  

 også sager, der er under behandling i Patentankenævnet.
Med hensyn til sondringen mellem indehaveren af  

 varemærkeregistreringen og tredjemand henvises til afsnit 2 i de  

 almindelige bemærkninger.
Hermed bringes bestemmelsen i  

 overensstemmelse med de foreslåede regler om administrativ  

 omprøvning vedrørende patenter.
Til nr. 2 Bestemmelsen erstatter § 37 i den gældende lov.  

 Forslaget er hovedsageligt begrundet i, at Europa-Kommissionen over for  

 Danmark og andre EU-lande, herunder Sverige og Finland, som har tilsvarende  

 regler, har tilkendegivet, at kravet om en i eget land bosat fuldmægtig  

 strider mod EU-reglerne om fri etableringsret og fri udveksling af  

 tjenesteydelser.
Forslaget skal sikre, at Danmark følger de EU-retlige  

 regler.
Med bestemmelsen ophæves kravet om, at  

 varemærkeindehavere, der ikke har bopæl her i landet, skal have  

 en herboende fuldmægtig.
Den foreslåede bestemmelse omfatter  

 såvel varemærkeindehavere i udlandet, herunder  

 EØS-området, som varemærkeindehavere bosat i Danmark.
Bestemmelsen vil finde anvendelse i de tilfælde,  

 hvor Patent- og Varemærkestyrelsen skønner, at en  

 fuldmægtig er nødvendig af hensyn til  

 varemærkeindehaverens interesser, som ellers ikke vil blive varetaget  

 på betryggende vis.
Det kan f.eks. være i tilfælde, hvor  

 fraværet af en professionel rådgiver kan medføre  

 henlæggelse af en ansøgning om registrering af varemærket  

 eller ophævelse af registreringen.
Behov for en fuldmægtig vil typisk opstå i den  

 situation, hvor varemærkeindehaveren ikke kan kommunikere på  

 dansk eller et andet sprog, som beherskes af Patent- og  

 Varemærkestyrelsen.
Indehaveren af en varemærkeregistrering kan  

 tillige have behov for en fuldmægtig f.eks. i forbindelse med  

 behandlingen af en anmodning om administrativ ophævelse.
Her kan  

 professionel hjælp ligeledes være påkrævet på  

 grund af sagens komplicerede karakter.
Bestemmelsen indeholder i lighed med gældende ret  

 ingen krav til, hvem der kan optræde som fuldmægtig.  

 Fuldmægtigen skal dog have bopæl inden for  

 EØS-området.
Der kan ikke stilles særlige  

 kvalifikationskrav til fuldmægtigen bortset fra, at den  

 pågældende skal være myndig.
En juridisk person kan  

 også anerkendes som fuldmægtig.
En varemærkeindehaver, der  

 bliver anmodet om at udpege en fuldmægtig, forventes typisk at rette  

 henvendelse til en dansk advokat eller patentagent.
Der er ikke som i dag knyttet retsvirkninger til  

 undladelsen af at udpege en fuldmægtig, f.eks. afslag på en  

 ansøgning.
Konsekvensen kan dog blive afslag på  

 varemærkeansøgningen eller tab af  

 varemærkeregistreringen.
 Bestemmelsen indeholder et krav om, at såfremt der  

 bliver udpeget en fuldmægtig, skal fuldmægtigens navn og adresse  

 indføres i varemærkeregistreret. Ændringer i  

 fuldmagtsforholdet skal noteres i registeret.
Udpeges der en fuldmægtig, må det følge  

 af almindelige retsgrundsætninger, at Patent- og  

 Varemærkestyrelsen og andre med frigørende virkning kan rette  

 henvendelse til den, som er angivet som fuldmægtig i registeret,  

 så længe fuldmagten ikke formelt er trukket tilbage over for  

 styrelsen.
En fuldmægtig skal således med bindende virkning kunne  

 modtage meddelelser, stævning m.v. og afgive svar på  

 fuldmagtsgiverens vegne.
I særlige tilfælde vil  

 varemærkeindehaveren i stedet for udpegning af en fuldmægtig  

 kunne anvise en serviceadresse, hvortil korrespondance m.v. kan sendes med  

 frigørende virkning.
Arbejdssproget ved de danske myndigheder, herunder Patent-  

 og Varemærkestyrelsen, vil fortsat være dansk.
Sagsbehandling  

 på engelsk vil i begrænset omfang kunne finde sted, f.eks. hvis  

 de er tale om rent formelle forhold i form af indsendelse af  

 erklæringer og lignende, jf. i øvrigt ovenfor under afsnit 2 i  

 de almindelige bemærkninger.
Til nr. 3 Bestemmelsen er ændret i overensstemmelse med lov  

 nr. 432 af 31. maj 2000 om fuldbyrdelse af straf m.v. og lov nr. 433 af 31.  

 maj 2000 om ændring af forskellige lovbestemmelser i forbindelse med  

 gennemførelsen af en lov om fuldbyrdelse af straf m.v.
I  

 overensstemmelse hermed ophæves bestemmelserne om hæftestraf.  

 Bestemmelsen svarer i øvrigt til den gældende lovs § 42, stk. 1.  

 Ændringen i stk. 2 er en følge af, at retsplejeloven ikke  

 længere sondrer mellem politisager og statsadvokatsager.
Til nr. 4 Den 3. september 1999 skiftede Patentdirektoratet navn til  

 Patent- og Varemærkestyrelsen, og de foreslåede ændringer  

 er en konsekvens heraf.
Til § 3 Bestemmelsen indeholder regler om lovens  

 ikrafttræden, som er fastsat til den 1. januar 2001.
Til § 4 Bestemmelsen fastslår, at verserende  

 begæringer om administrative omprøvninger af patenter og  

 administrative ophævelser af varemærkeregistreringer ved  

 lovforslagets ikrafttræden færdigbehandles af patentmyndigheden  

 efter de gældende regler.
Hermed sikres, at der ikke opstår tvivl  

 om, hvordan behandlingen af sådanne begæringer skal finde  

 sted.
Til § 5 Loven gælder ikke for  

 Færøerne og Grønland, men kan senere sættes i kraft  

 ved kongelig anordning.
Bestemmelsen er affattet i overensstemmelse med  

 almindelig praksis med hensyn til Færøerne og  

 Grønland.
Bilag 1 Lovforslaget sammenholdt med gældende lov Gældende lov Lovforslaget Patentloven:
 Patentloven:
 § 12.
§ 12. Patent- og Varemærkestyrelsen kan  

 opfordre ansøgeren til at udpege en i Det Europæiske  

 Økonomiske Samarbejdsområde (EØS) bosat fuldmægtig,  

 som kan repræsentere ansøgeren i alt vedrørende  

 ansøgningen.
Fuldmægtigens navn og adresse skal indføres  

 i patentregistret.
 § 53 a.
 § 53 a.
§ 53 b.
Enhver kan over for patentmyndigheden  

 fremsætte begæring om, at et patent, der er meddelt af  

 patentmyndigheden eller er meddelt med virkning for Danmark efter § 75,  

 omprøves.
Med begæringen skal følge det fastsatte gebyr.  

 Begæring kan ikke indleveres, så længe indsigelse endnu kan  

 fremsættes, eller så længe en indsigelsessag ikke er  

 endeligt afgjort.
Stk. 2. Er begæring om omprøvning  

 indleveret, skal patenthaveren gøres bekendt hermed og have lejlighed  

 til at udtale sig om denne.
Patentmyndigheden bekendtgør, at  

 begæring om omprøvning er indleveret.
 Stk. 3. Patentmyndigheden kan behandle en  

 begæring om omprøvning, selv om patentet er ophørt eller  

 ophører i henhold til §§ 51, 54 eller 96. Patentmyndigheden kan  

 ligeledes behandle begæringen, selv om begæringen tages tilbage,  

 eller selv om den, der har begæret omprøvningen, afgår ved  

 døden eller mister evnen til at indgå retshandler.
§ 53 b.
Enhver kan over for patentmyndigheden  

 fremsætte  begæring om, at et patent, der er meddelt af  

 patentmyndigheden eller er meddelt med virkning for Danmark efter § 75,  

 omprøves.
Stk. 2. Begæring efter stk. 1 kan ikke  

 indleveres, så længe indsigelse endnu kan fremsættes, eller  

 så længe en indsigelsessag ikke er endeligt afgjort.
Hvis en sag  

 ved domstolene vedrørende et patent ikke er endeligt afgjort, kan der  

 ikke fremsættes en begæring efter stk. 1 vedrørende det  

 pågældende patent.
 Stk. 3. Rejses sag ved domstolene om et patent,  

 inden der er truffet endelig afgørelse om en begæring efter stk.  

 1 vedrørende samme patent, skal patentmyndigheden stille behandlingen  

 af begæringen i bero, indtil sagen er endeligt afgjort, medmindre  

 begæringen er fremsat af patenthaveren.
Stk. 4. Er begæring om omprøvning  

 indleveret, skal patenthaveren gøres bekendt hermed og have lejlighed  

 til at udtale sig om denne.
Patentmyndigheden bekendtgør, at  

 begæring om omprøvning er indleveret.
 Stk. 5. Patentmyndigheden kan behandle en  

 begæring om omprøvning, selv om patentet er ophørt eller  

 ophører i henhold til §§ 51, 54 eller 96. Patentmyndigheden kan  

 ligeledes behandle begæringen, selv om begæringen tages tilbage,  

 eller selv om den, der har begæret omprøvningen, afgår ved  

 døden eller mister evnen til at indgå retshandler.
 Stk. 6. Med begæringen om administrativ  

 omprøvning efter stk. 1 skal følge det fastsatte gebyr.
§ 53 e.
Patenthaveren selv kan på de i § 53  

 b, stk. 1, anførte betingelser begære, at hans patent  

 begrænses ved ændring af beskrivelsen, kravene eller  

 tegningerne.
Stk. 2.   3. --- § 53 e.
Patenthaveren selv kan på de i § 53  

 b, stk. 2 og 6, anførte betingelser begære sit patent  

 begrænset ved ændring af beskrivelsen, kravene eller  

 tegningerne.
§ 57. Gør nogen indgreb i den eneret, som  

 patent medfører (patentindgreb), og sker dette forsætligt,  

 straffes han med bøde.
Under skærpende omstændigheder,  

 herunder navnlig hvis der ved overtrædelsen tilsigtes en betydelig og  

 åbenbar retsstridig vinding, kan straffen stige til hæfte eller  

 fængsel i indtil 1 år.
Stk. 2 --- Stk. 3 Overtrædelser påtales af den  

 forurettede.
Dog påtales overtrædelser, som omfattes af stk. 1,  

 2. pkt., af det offentlige, når den forurettede anmoder herom.
Sagerne  

 behandles da som politisager, dog at retsmidlerne i retsplejelovens kapitel  

 73 kan anvendes i samme omfang som i statsadvokatsager.
§ 57. Gør nogen indgreb i den eneret, som  

 patent medfører (patentindgreb), og sker dette forsætligt,  

 straffes den pågældende med bøde.
Under skærpende  

 omstændigheder, herunder navnlig hvis der ved overtrædelsen  

 tilsigtes en betydelig og åbenbar retsstridig vinding, kan straffen  

 stige til fængsel i indtil 1 år.
Stk. 3. Overtrædelser påtales af den  

 forurettede.
Dog påtales overtrædelser, som omfattes af stk. 1,  

 2. pkt., af det offentlige, når den forurettede anmoder herom.
 § 66. En patenthaver, der ikke har bopæl her  

 i landet, skal have en her bosat, i patentregistret indført  

 fuldmægtig, som på hans vegne kan modtage forkyndelser og andre  

 meddelelser vedrørende patentet.
 Stk. 2. Har patenthaver ikke sådan  

 fuldmægtig, kan forkyndelser m.v. ske på den i retsplejelovens §  

 159, stk. 2, angivne måde.
 Stk. 3. Erhvervsministeren kan under  

 forudsætning af gensidighed bestemme, at reglerne i stk. 1 ikke skal  

 finde anvendelse over for patenthaverer, der er hjemmehørende i andre  

 lande, eller som har en i disse lande bosat, i patentregisteret her i landet  

 indført fuldmægtig, der på hans vegne kan modtage  

 forkyndelser og andre meddelelser m.v.
§ 66. Patent- og Varemærkestyrelsen kan  

 opfordre patenthaver til at udpege en i Det Europæiske  

 Økonomiske Samarbejdsområde (EØS) bosat fuldmægtig,  

 som på patenthaverens vegne kan modtage forkyndelser og andre  

 meddelelser vedrørende patentet.
Fuldmægtigens navn og adresse  

 skal indføres i patentregistret.
Bilag 2 Lovforslaget sammenholdt med gældende lov Gældende lov Lovforslaget Varemærkeloven:
 Varemærkeloven:
§ 30. --- Stk. 2. Indehaveren af den registrerede ret skal  

 underrettes om begæringen og have adgang til at udtale sig.
 Stk. 3. Ophæves registreringen helt eller  

 delvis, offentliggøres afgørelsen herom, når den er  

 blevet endelig.
 Stk. 4. Patentdirektoratets afgørelse kan  

 indbringes for Patentankenævnet og domstolene i overensstemmelse med §  

 46. Enhver af parterne kan dog til enhver tid anlægge sag mod den anden  

 part om spørgsmål, der er rejst i sagen, hvad enten  

 Patentdirektoratet har truffet afgørelse i sagen eller ej.
 § 30.
 Stk. 2. Hvis en sag ved domstolene  

 vedrørende en varemærkeregistrering ikke er endeligt afgjort,  

 kan der ikke fremsættes en begæring efter stk. 1  

 vedrørende den pågældende registrering.
 Stk. 3. Rejses sag ved domstolene om en  

 varemærkeregistrering, inden der er truffet endelig afgørelse om  

 en begæring efter stk. 1 vedrørende registreringen, skal  

 patentmyndigheden stille behandlingen af begæringen i bero, indtil  

 sagen er endeligt afgjort, medmindre begæringen er fremsat af  

 indehaveren af varemærkeregistreringen.
 Stk. 4. Indehaveren af den registrerede ret skal  

 underrettes om begæringen og have adgang til at udtale sig.
 Stk. 5. Ophæves registreringen helt eller  

 delvis, offentliggøres afgørelsen herom, når den er  

 blevet endelig.
 Stk. 6. Patent- og Varemærkestyrelsens  

 afgørelse kan indbringes for Patentankenævnet og domstolene i  

 overensstemmelse med § 46. Enhver af parterne kan dog til enhver tid  

 anlægge sag mod den anden part om spørgsmål, der er rejst  

 i sagen, hvad enten Patent- og Varemærkestyrelsen har truffet  

 afgørelse i sagen eller ej.
§ 37. En varemærkeindehaver, som ikke har  

 bopæl her i landet, skal have en her bosat fuldmægtig, som  

 på dennes vegne kan modtage søgsmål og alle forekommende  

 meddelelser vedrørende varemærket med bindende virkning for  

 indehaveren.
Fuldmægtigens navn og adresse skal indføres i  

 varemærkeregistret.
Stk. 2. Findes behørig fuldmægtig ikke  

 noteret skal varemærkeindehaveren berigtige forholdet inden en frist  

 fastsat af Patentdirektoratet.
Meddelelse om frist gives ved anbefalet brev  

 eller på lignende betryggende måde.
Hvis  

 varemærkeindehaverens adresse ikke kendes meddeles fristen ved  

 offentliggørelse.
Er en fuldmægtig ikke udpeget inden fristens  

 udløb, slettes varemærket af registeret.
§ 37. Patent- og Varemærkestyrelsen kan  

 opfordre varemærkeindehaver til at udpege en i Det Europæiske  

 Økonomiske Samarbejdsområde (EØS) bosat fuldmægtig,  

 som på dennes vegne kan modtage søgsmål og alle  

 forekommende meddelelser vedrørende varemærket med bindende  

 virkning for indehaveren.
Fuldmægtigens navn og adresse skal  

 indføres i varemærkeregistret.
§ 42.  Forsætlig krænkelse af en  

 varemærkeret, der er stiftet ved registrering eller brug, straffes med  

 bøde.
Under særligt skærpende omstændigheder,  

 herunder navnlig hvis der ved overtrædelsen tilsigtes en betydelig og  

 åbenbart retsstridig vinding, kan straffen stige til hæfte eller  

 fængsel i indtil 1 år.
Stk. 2. Overtrædelser, som omfattes af stk.  

 1, 1. pkt., påtales af den forurettede. Øvrige  

 overtrædelser påtales af det offentlige, når den  

 forurettede begærer det.
Sagerne behandles som politisager.  

 Retsmidlerne i retsplejelovens kapitel 73 om ransagning kan anvendes i samme  

 omfang som i statsadvokatssager.
Stk. 3. --- § 42. Forsætlig krænkelse af en  

 varemærkeret, der er stiftet ved registrering eller brug, straffes med  

 bøde.
Under særligt skærpende omstændigheder,  

 herunder navnlig hvis der ved overtrædelsen tilsigtes en betydelig og  

 åbenbar retsstridig vinding, kan straffen stige til fængsel i  

 indtil 1 år.
 Stk. 2. Overtrædelser, som omfattes af stk.  

 1, 1. pkt., påtales af den forurettede. Øvrige  

 overtrædelser påtales af det offentlige, når den  

 forurettede begærer det.
