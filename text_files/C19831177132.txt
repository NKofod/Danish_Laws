 Ved JMC-skr. 24.10.1977 har ministeriet anmodet om indberetning om  

 afgørelser angående overtrædelse af bkg. nr. 142 14.4.1977 om forbud mod  

 forhandling af særligt hastighedsøgende udstyr, der kan anvendes til  

 knallert.
 På grundlag af disse indberetninger har ministeriet udarbejdet en oversigt  

 over praksis og henstillet til min overvejelse, hvorvidt der bør fastsættes  

 vejledende retningslinier for anklagemyndighedens tiltalepraksis i disse  

 sager.
 På grundlag heraf og nogle af Vestre Landsret i juni måned 1983 afsagte  

 domme fastsættes herved følgende vejledende retningslinier for  

 anklagemyndighedens valg mellem påstand om bøde + konfiskation og bøde alene,  

 samt for sanktionsniveauet:
 Konstateres i en konkret sag en usædvanlig lav fortjeneste, f.eks. fordi  

 en forhandler har set sin interesse i at tilbyde salg af ulovlige dele til en  

 lav pris for derved at trække kunder til forretningens øvrige omsætning,  

 nedlægges påstand om bøde som anført under b), uden samtidig påstand om  

 konfiskation.
 Såfremt disse hovedsynspunkter følges af domstolene, vil de senere kunne  

 danne grundlag for, at sager af denne art søges afgjort med bødeforelæg.
 Indtil videre forelægges afgørelser, der afviger væsentligt fra  

 ovenstående retningslinier, for vedkommende statsadvokat til afgørelse af  

 ankespørgsmålet.
 I henhold til justitsministeriets bemyndigelse ophæves forskriften i  

 JMC-skr. 24.10.1977, hvorefter der i sager om overtrædelse af forbudet mod  

 salg af tuningsdele til knallerter skal ske indberetning til  

 justitsministeriet.
 Per Lindegaard.
