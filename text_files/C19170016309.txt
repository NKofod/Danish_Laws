 I Henhold til midlertidig Lov af 9de Maj 1917 om Landboforeningers og  

 Husmandsforeningers Auktioner m.m. er kun saadanne Foreninger, der har faaet  

 Justitsministerens Bemyndigelse dertil, berettigede til uden  

 Auktionsdirektørens Mellemkomst ved Auktion at lade bortsælge Husdyr og  

 Landbrugsprodukter for og til Medlemmer af Foreningen.
Auktionerne skal afholdes paa de Steder, som godkendes af Amtmanden i det  

 paagældende Amt, hvorom der af Amtet vil være at give Bemyndigelsen fornøden  

 Paategning.
I denne Henseende bemærkes, at ifølge de til Grund for Loven  

 liggende Forudsætninger vil der som Regel kun kunne godkendes som  

 Auktionssted Foreningens faste Autkionspladser.
Forsaavidt en Forening  

 undtagelsesvis ønsker andet Sted godkendt for een eller flere Auktioner, bør  

 det forinden Godkendelsen paases, at ikke herved tilsigtes at opnaa  

 Tilladelse til at afholde Auktion, hvor der bortsælges Genstande tilhørende  

 udelukkende eller væsentlig et enkelt Medlem, idet kun egentlige  

 Samlingsauktioner bør tillades.
 Man skal herhos anmode D'Hrr. om at henlede Amtets Auktionsforvalters  

 Opmærksomhed paa Lovens § 5, hvorefter det for andre Auktioner end de i Loven  

 omhandlede forbliver ved de hidtil gældende Regler, og at det ikke betager  

 Auktioner Karakteren af offentlig, at Bortsalg sker alene for og til  

 Medlemmer af en bestemt Forening.
 Man skal endelig bede Dem instruere Auktionsforvalterne om, at den nævnte  

 Lov er traadt i Kraft, og at de i Loven ommeldte Auktioner ikke bør tillades  

 afholdte efter 15de Juli 1917, medmindre vedkommende Forening har faaet den i  

 Loven omhandlede Bemyndigelse fra Justitsministeriet.
 Justitsministeriet, den 14de Juni 1917.
 Zahle.
