 I henhold til § 17, stk. 3, i civilforsvarsloven (lov nr. 253 af 27. maj  

 1981) fastsættes:
CIVILFORSVARSPLAN § 1.  Kommunalbestyrelsen skal udarbejde en  

 civilforsvarsplan, der på grundlag af en civilforsvarsfaglig analyse af  

 kommunens struktur redegør for, hvorledes kommunens civilforsvar vil blive  

 dimensioneret og organiseret under krig og andre ekstraordinære forhold.
 Stk. 2.  Civilforsvarsplanen skal tillige indeholde  

 oplysning om bedriftværn, boligværn og beskyttelsesrum i kommunen.
 § 2.  Civilforsvarsplanen skal, inden den vedtages i  

 kommunalbestyrelsen, forelægges vedkommende politi- og  

 sygehusberedskabsmyndighed, hvis udtalelser vedlægges planen, når den  

 indsendes til godkendelse, jfr. § 4.
 § 3.  Civilforsvarsstyrelsen udsender vejledende  

 retningslinier for udarbejdelse af civilforsvarsplanen.
§ 4.  Civilforsvarsstyrelsen godkender  

 civilforsvarsplanen.
Planen indsendes til godkendelse første gang inden den  

 1. januar 1984.
 Stk. 2.  En revideret civilforsvarsplan indsendes til  

 godkendelse hvert fjerde år.
BEREDSKABSPLAN § 5.  Kommunalbestyrelsen skal udarbejde en  

 beredskabsplan for kommunens civilforsvar.
 § 6.  Beredskabsplanen skal indeholde oplysning om  

 omfanget af kommunens civilforsvar og om foranstaltninger, der skal  

 iværksættes for at udbygge og organisere kommunens civilforsvar i  

 overensstemmelse med civilforsvarsplanen, hvis der træffes bestemmelse om  

 forhøjelse af beredskabet.
 Stk. 2.  Beredskabsplanen skal endvidere indeholde  

 oplysning om foranstaltninger til iværksættelse af civilforsvarets bistand i  

 katastrofesituationer.
Stk. 3.  Beredskabsplanen skal indeholde bestemmelser om  

 1) udpegning og alarmering af personel, § 7.  Beredskabsplanen skal forelægges vedkommende  

 politi- og sygehusberedskabsmyndighed.
 § 8.  Kommunalbestyrelsen skal løbende ajourføre  

 beredskabsplanen.
 § 9.  Civilforsvarsstyrelsen udsender vejledende  

 retningslinier for udarbejdelse af beredskabsplanen.
SAMORDNING § 10.  Såfremt to eller flere kommunalbestyrelser har  

 samordnet deres civilforsvar, udarbejder civilforsvarskommissionen en fælles  

 civilforsvarsplan og en fælles beredskabsplan for de pågældende kommuner.
IKRAFTTRÆDEN § 11.  Bekendtgørelsen træder i kraft den 1. august  

 1982.
