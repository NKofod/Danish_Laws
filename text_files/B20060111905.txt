Bekendtgørelse  

 om adgang til tilskud efter sundhedsloven  

  

 til varer og tjenesteydelser, der er købt eller leveret i et andet  

  

 EU-/EØS-land I medfør af § 168 i sundhedsloven, lov nr. 546 af 24.  

 juni 2005, fastsættes:
 § 1.  

  

 Der  

 kan ydes tilskud til visse varer efter loven, der købes i et andet  

 EU-/EØS-land, og tjenesteydelser efter loven, der leveres i et andet  

 EU-/EØS-land.
 Stk. 2.  

  

 Ved en  

 tjenesteydelse forstås en ydelse, der udføres med fortjeneste for øje, og  

 hvor  

 den sikrede efter vilkårene for tilskud til ydelsen afholder mere end  

 halvdelen  

 af udgifterne til den tilskudsberettigede ydelse.
 Stk. 3.  

  

 Tilskud kan  

 gives til følgende varer og tjenesteydelser:
1)  

 	  

 Ernæringspræparater,  

 jf. sundhedslovens § 159, 2)  

 	  

 Briller til børn  

 under 16 år, jf. sundhedslovens § 70, 3)  

 	  

 Tandeftersyn og  

 tandbehandling, jf. sundhedslovens § 65, i det omfang, der er tale om en  

 tjenesteydelse, jf. stk. 2, 4)  

 	  

 Kiropraktisk  

 behandling, jf. sundhedslovens § 66, i det omfang, der er tale om en  

 tjenesteydelse, jf. stk. 2, 5)  

 	  

 Fysioterapeutisk behandling,  

 jf. sundhedslovens § 67, i det omfang, der er tale om en tjenesteydelse,  

 jf. stk. 2, 6)  

 	  

 Læge- og  

 speciallægehjælp til gruppe 2-sikrede, jf. sundhedslovens § 60,  

 stk. 2 og § 64, stk. 2.
 § 2.  

  

 Gruppe 1- og 2-sikrede har ret til tilskud efter denne bekendtgørelse, idet  

 tilskud efter § 1, stk. 3, nr. 6 dog alene kan ydes til gruppe  

 2-sikrede.
 § 3.  

  

 Tilskud efter § 1, stk. 3, nr. 3-5, kan gives, selvom behandleren i  

 et andet EU-/EØS-land ikke er tilsluttet en overenskomst, jf. sundhedslovens  

 § 227.
 § 4.  

  

 Tilskud efter § 1, stk. 3, nr. 3-6 er betinget af, at behandleren i  

 et andet EU-/EØS-land har offentlig autorisation som alment praktiserende  

 læge,  

 speciallæge, tandlæge, fysioterapeut eller kiropraktor, og at den modtagne  

 ydelse er tilskudsberettiget efter sundhedsloven.
§ 5.  

  

 Bestemmelser i sundhedslovgivningen eller i overenskomster afsluttet i medfør  

 heraf 1)  

 	  

 om lægehenvisning  

 eller lægeordination, som forudsætning for ydelse af tilskud, og 2)  

 	  

 om begrænsninger i  

 antallet af besøg, konsultationer eller behandlinger, hvortil der ydes  

 tilskud, finder tilsvarende anvendelse  

 ved tilskud til varer eller tjenesteydelser købt eller leveret i et andet  

 EU-/EØS-land.
 § 6.  

  

 Bestemmelser i sundhedslovgivningen eller i overenskomster afsluttet i medfør  

 heraf om anvendelse af særlige afregnings- eller ordinationsblanketter, eller  

 andet blanketmateriale eller om særlige formkrav til samme, finder ikke  

 anvendelse for varer og tjenesteydelser købt eller leveret i et andet  

 EU-/EØS-land.
 § 7.  

  

 Den  

 sikrede skal selv udrede hele betalingen til den udenlandske  

 sælger/behandler,  

 inden den sikrede kan søge bopælskommunen om tilskud efter sundhedsloven.
 Stk. 2.  

  

 Kommunalbestyrelsen i sikredes bopælskommune træffer afgørelse om adgang til  

 tilskud og udbetaling heraf på vegne af vedkommende region.
 Stk. 3.  

  

 For  

 personer, som ikke har bopæl her i landet, træffes afgørelse om adgang til  

 tilskud og udbetaling heraf af den kommunalbestyrelse, der har udstedt et  

 særligt sundhedskort til den sikrede.
 § 8.  

  

 Tilskud, der udgør en fast godtgørelse, ydes med samme faste godtgørelse, som  

 hvis varen eller tjenesteydelsen var købt eller leveret her i landet.  

 Tilskuddet kan i intet tilfælde udgøre mere end regningens beløb.
Stk. 2.  

  

 Tilskud,  

 der er fastlagt ved en procentsats, ydes efter samme procentsats, som hvis  

 varen eller tjenesteydelsen var købt eller leveret her i landet.
Tilskuddet  

 kan  

 ikke overstige det faktiske tilskudsbeløb til en tilsvarende vare eller  

 tjenesteydelse, der er købt eller leveret her i landet.
 § 9.  

  

 Det  

 påhviler den sikrede at dokumentere, at den vare eller tjenesteydelse, der  

 søges tilskud til, og som er købt eller leveret i et andet EU-/EØS-land,  

 svarer  

 til en ydelse, hvortil der er tilskud efter sundhedslovgivningen eller  

 overenskomster indgået i medfør heraf.
 § 10.  

  

 En  

 ansøgning om tilskud skal være bilagt følgende oplysninger:
1)  

 	  

 specificeret og  

 kvitteret regningsmateriale, 2)  

 	  

 en beskrivelse af  

 den/de modtagne varer og tjenesteydelser, således at der kan foretages en  

 sammenligning (ligestilling) med ydelser, hvortil der gives tilskud efter  

 sundhedslovgivningen eller i overenskomster udstedt i medfør heraf, 3)  

 	  

 kopi af eventuel  

 lægehenvisning eller dokumentation for lægeordination, jf. § 5, og 4)  

 	  

 dokumentation for at  

 behandleren i et andet EU-/EØS-land er autoriseret i det pågældende land.
 Stk. 2.  

  

 Det i  

 stk. 1 anførte oplysningsmateriale bør foreligge på et sprog, som den  

 danske administration umiddelbart har mulighed for at forstå.
 § 11.  

  

 Såfremt der søges om tilskud til varer og tjenesteydelser, som helt eller  

 delvist vil kunne refunderes efter den offentlige rejsesygesikrings regler  

 eller efter reglerne i EF-forordning 1408/71 om social sikring af vandrende  

 arbejdstagere m.fl. eller i nordisk konvention om social sikring, må den  

 sikrede selv afgøre, efter hvilke regler en ansøgning om tilskud eller  

 refusion  

 skal behandles, jf. dog stk. 2.
 Stk. 2.  

  

 Der kan  

 ikke ydes tilskud til varer og tjenesteydelser købt eller leveret i  

 bopælslandet til en person, der i medfør af reglerne i den i stk. 1  

 nævnte  

 EF-forordning eller nordisk konvention, er dansk socialt sikret, men bosat og  

 offentlig syge(for)sikret i et andet EU-/EØS-land principielt til udgift for  

 Danmark.
§ 12.  

  

 Klage over afgørelser efter denne bekendtgørelse kan inden 4 uger efter, at  

 sikrede har fået meddelelse om afgørelsen, indbringes for Sundhedsvæsenets  

 Patientklagenævn, jf. §§ 6 og 10 i lov nr. 547 af 24. juni 2005 om  

 klage-  

 og erstatningsadgang inden for sundhedsvæsenet.
Klagen sendes til den  

 kommunalbestyrelse, der har truffet afgørelsen.
Stk. 2.  

  

 Inden en  

 klage efter stk. 1 behandles af Sundhedsvæsenets Patientklagenævn, skal  

 kommunalbestyrelsen vurdere, om der er grundlag for at give klageren helt  

 eller  

 delvist medhold.
Kan kommunalbestyrelsen ikke give klageren medhold, sendes  

 klagen med begrundelse for afgørelsen og genvurderingen til Sundhedsvæsenets  

 Patientklagenævn.
 § 13.  

  

 Bekendtgørelsen træder i kraft den 1. januar 2007.
 Stk. 2.  

  

 Samtidig  

 ophæves bekendtgørelse nr. 536 af 15. juni 2000 om adgang til tilskud efter  

 sygesikringsloven til varer og tjenesteydelser, der er købt eller leveret i  

 et  

 andet EU-/EØS-land.
