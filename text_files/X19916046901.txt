 Konkurrencerådet har vurderet, at en aftale mellem Havnemøllerne A/S  

 og Drabæks Mølle A/S ikke er anmeldelsespligtig efter konkurrencelovens § 5.  

 Aftalen omhandler bl.a. handel med almindeligt hvedemel, økologisk hvedemel  

 og havregryn.
 Rådet fandt, at aftalen havde ringe indflydelse på markederne for mel  

 og morgenmåltidsprodukter og derfor ikke var anmeldelsespligtig, uanset  

 Havnemøllernes dominerende position på hvedemelsmarkedet.
Rådet fastslog, at det forhold, at et selskabs markedsandel på et  

 givet marked er stor, ikke i sig selv kan begrunde, at enhver aftale, som  

 selskabet indgår, er anmeldelsespligtig.
Dette er tilfældet, hvis aftalen i  

 sig selv har yderst begrænset indflydelse på markedet.
 Konkurrencerådet har vurderet, at en aftale mellem Havnemøllerne A/S og  

 Drabæks Mølle A/S ikke er anmeldelsespligtig efter konkurrencelovens § 5.  

 Aftalen omhandler bl.a. handel med almindeligt hvedemel, økologisk hvedemel  

 og havregryn.
 Rådet fandt, at aftalen havde ringe indflydelse på markederne for mel og  

 morgenmåltidsprodukter og derfor ikke var anmeldelsespligtig, uanset  

 Havnemøllernes dominerende position på hvedemelsmarkedet.
Rådet fastslog, at det forhold, at et selskabs markedsandel på et givet  

 marked er stor, ikke i sig selv kan begrunde, at enhver aftale, som selskabet  

 indgår, er anmeldelsespligtig.
Dette er tilfældet, hvis aftalen i sig selv  

 har yderst begrænset indflydelse på markedet.
Markedet for hvedemel Ved afgørelsen har rådet især lagt vægt på, at aftalen kun omhandler en i  

 forhold til det samlede marked ubetydelig handel af hvedemel mellem  

 selskaberne.
Havnemøllerne har ganske vist efter Cerealias overtagelse af  

 selskabet sammen med søsterselskabet Vejle Mølle A/S ca. 70 pct. af markedet  

 for hvedemel, og denne position på markedet bevirker, at tærsklen for  

 anmeldelsespligt for selskabets aftaler er lav.
Hvor grænsen sættes, afhænger  

 af aftalens nærmere indhold.
Den handel med hvedemel mellem selskaberne, som  

 aftalen regulerer, vurderes imidlertid at være så ubetydelig, at aftalen ikke  

 vil påvirke konkurrenceforholdene på dette marked.
Markedet for økologisk mel Den del af aftalen, hvor Havnemøllerne forpligter sig til at aftage  

 økologisk mel fra Drabæks Mølle og ikke selv at starte produktion af denne  

 meltype, kunne have påvirket markedet, hvis man kunne udskille et særskilt  

 marked for økologisk hvedemel.
Rådet fandt, at dette ikke var tilfældet:  

 handelen med denne slags mel udgjorde ubetydelige mængder sammenlignet med  

 hele hvedemelsmarkedet.
Aftalens regler om økologisk mel kunne derfor ikke  

 begrunde en anmeldelsespligt.
Markedet for havregryn Hvad angår aftalen om havregryn skønnede Rådet, at selskaberne ikke havde  

 en position på denne del af morgenmåltidsproduktmarkedet, der kunne begrunde  

 en anmeldelsespligt.
Havnemøllernes øvrige aftaler Havnemøllerne har indgået en række aftaler med industrikunder og  

 grossister, og aftalen med Drabæks Mølle kunne ses som en del af et  

 aftalekompleks, hvilket ville kunne medføre anmeldelsespligt.
Rådet fandt, at  

 dette ikke var tilfældet, fordi en betydelig del af Havnemøllernes samhandel  

 på hvedemelsmarkedet ikke er aftalereguleret.
Derfor er der ikke grundlag for  

 en anmeldelse på baggrund af, at aftalen skulle være en del af et samordnet  

 system.
Dominerende virksomheders aftaler normalt anmeldelsespligtige - men ikke  

 altid I sagen om Enigheden/MD Foods (TAFG 10035 911009) (* 2) og nærværende sag  

 er der mange lighedspunkter, men konklusionen om anmeldelsespligt er  

 forskellig.
Der er i begge tilfælde tale om, at en dominerende virksomhed indgår en  

 aftale med en relativ lille virksomhed, der kun agerer på en del af markedet.  

 Der er i begge tilfælde tale om forholdsvis transporttunge varer, som  

 medfører tendenser til en geografisk opdeling af markedet.
Der er på begge  

 markeder kun to udbydere, der er landsdækkende, og en række mindre  

 virksomheder, der opererer på lokalt plan.
Begge aftaler er indgået mellem  

 den største landsdækkende udbyder og den største lokale udbyder.
Dette  

 medfører, at aftalerne navnlig har betydning inden for geografisk afgrænsede  

 områder, jf. varernes karakter, og at aftaleparternes samlede markedsandel på  

 disse lokale markeder er større end på landsplan.
En aftales indflydelse på markedet - dens eventuelle dominans - kan i  

 sagens natur ikke vurderes alene på grundlag af aftalens indhold og de kvanta  

 og beløb, den direkte omhandler, men må vurderes på baggrund af det samlede  

 marked.
Dominerende virksomheders aftaler vil derfor som hovedregel være  

 anmeldelsespligtige.
Der er dog en nedre grænse, svarende til  

 »mærkbarheds«- og »bagatelkriterier« i EF-retten og andre  

 landes konkurrenceregler.
Forskellen på aftalerne i de to refererede sager kommer således frem, når  

 man bedømmer indholdet af aftalerne, bindingerne mv., og hvilke varegrupper  

 aftalen omhandler.
Hvor aftalen mellem Enigheden og MD Foods regulerer  

 samhandelen mellem selskabernes hovedprodukt mælk, regulerer aftalen mellem  

 Havnemøllerne og Drabæks Mølle en række special- og biprodukter.
Denne aftale  

 har således ikke direkte væsentlig indflydelse på det marked, hvor Drabæks  

 Mølle har sin styrke, og heller ikke på nogle af de markeder, hvor  

 Havnemøllerne har sin styrke.
Aftalen regulerer forhold, der udgør under 1  

 pct. af de relevante markeder, hvor aftalen mellem Enigheden og MD Foods i  

 sig selv regulerer ca. 15 pct. af det relevante marked, og hvor den ene part  

 sidder på store dele af det resterende udbud.
Hertil kommer, at  

 aftaleperioden er væsentlig forskellig, idet aftalen mellem Havnemøllerne og  

 Drabæks Mølle udløber i 1993, mens aftalen mellem Enigheden og MD Foods er  

 uopsigelig.
 (* 1) Konkurrencerådet:
Dokumentation 1991-3, s. 192-194 (* 2) Konkurrencerådet:
