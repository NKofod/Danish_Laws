Bekendtgørelse om ændring af bekendtgørelse om medlemskab af en a-kasse § 1 I bekendtgørelse nr. 1702 af 19. august 2021 om medlemskab af en a-kasse foretages følgende ændringer:
 1. Indledningen affattes således:
»I medfør af § 41, stk. 6 og 7, § 42, stk. 4, § 44, stk. 6, § 68, stk. 4, § 86, stk. 9, § 87, stk. 7, § 95 og § 100 b, stk. 1 og 2, i lov om arbejdsløshedsforsikring m.v., jf. lovbekendtgørelse nr. 234 af 10. februar 2022, og efter forhandling med Beskæftigelsesrådet fastsættes efter bemyndigelse:« 2. Efter § 2 indsættes:
»§ 2 a.
En person, som er udmeldt af a-kassen med virkning fra og med den 1. januar 2022 til og med den 14. september 2022, fordi opgørelsen af pågældendes indkomst efter § 8, stk. 1, nr. 4, litra a og nr. 5, 2. pkt., i bekendtgørelse nr. 1926 af 12. oktober 2021 om betaling af medlems- og efterlønsbidrag til en a-kasse overstiger det deri nævnte indkomstloft, kan til og med den 31. december 2022 genoptages som medlem med virkning fra udmeldelsestidspunktet.« § 2 Bekendtgørelsen træder i kraft den 15. september 2022.
