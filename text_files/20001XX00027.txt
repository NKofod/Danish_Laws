Skriftlig fremsættelse (4. oktober  

 2000) Skatteministeren (Ole Stavad):
 Herved tillader jeg mig for Folketinget at  

 fremsætte:
 Forslag til lov om indgåelse af  

 protokol om ændring af dobbeltbeskatningsoverenskomsten mellem Danmark  

 og Belgien.
(Lovforslag nr.
L 22).
 Forslag til lov om indgåelse af  

 dobbeltbeskatningsoverenskomst mellem Danmark og Makedonien.
(Lovforslag nr.
L 23).
 Forslag til lov om indgåelse af  

 dobbeltbeskatningsoverenskomst mellem Danmark og Singapore.
(Lovforslag nr.
L 24).
 Forslag til lov om indgåelse af  

 dobbeltbeskatningsoverenskomst mellem Danmark og Uganda.
(Lovforslag nr.
L 25).
 En dobbeltbeskatningsoverenskomst indeholder regler for,  

 hvornår Danmark og den anden stat kan beskatte forskellige former for  

 indkomst, som en person, der er hjemmehørende i den ene stat  

 (bopælsstaten), modtager fra den anden stat (kildestaten), og om  

 hvordan dobbeltbeskatning undgås.
Generelt giver dobbeltbeskatningsoverenskomster  

 virksomheder og personer bedre erhvervsmæssige vilkår i  

 forbindelse med etablering, investering og arbejde i udlandet, end hvis  

 sådanne overenskomster ikke foreligger.
En  

 dobbeltbeskatningsoverenskomst opstiller bl.a. nogle rammer for, hvordan en  

 investering kan beskattes i den anden stat, og indgåelse af en  

 overenskomst indebærer således en langt højere grad af  

 skattemæssig sikkerhed og forudsigelighed for investorer.
 Dobbeltbeskatningsoverenskomster kan først endeligt  

 tiltrædes fra dansk side, når Folketinget har vedtaget en lov  

 herom.
 Lovforslaget om protokol til  

 dobbeltbeskatningsoverenskomst mellem Danmark og Belgien er en  

 genfremsættelse af lovforslag L 71 fra folketingsåret 1999-2000,  

 som blev forkastet ved 3. behandlingen på grund af en fejlafstemning.
 Regeringen underskrev den 27. september 1999 en protokol  

 om ændring af dobbeltbeskatningsoverenskomsten fra 1969 med Belgien.  

 Protokollen medfører en række ændringer af den  

 gældende dobbeltbeskatningsoverenskomst:
Overenskomstens regler om udbytte udformes i  

 overensstemmelse med EU s moder- /datterselskabsdirektiv.
Renter, der betales  

 fra en af staterne (kildestaten) til en person eller et selskab i den anden  

 stat, kan i fremtiden højst beskattes i kildestaten med 10 pct. mod  

 tidligere 15 pct.
Erhvervsmæssige renter er dog undtaget for denne  

 beskatning i vidt omfang.
Overenskomstens regler om pension ændres, så  

 alle pensioner som hovedregel kan beskattes i den stat, hvorfra de udbetales,  

 selv om modtageren er bosat i den anden stat.
De gældende regler  

 medfører derimod, at pensioner vedrørende tidligere  

 tjenesteforhold (bortset fra tjeneste for staten mv.) og udbetalinger fra  

 privat-tegnede pensionsordninger kun kan beskattes i den stat, hvor  

 modtageren er bosat.
Protokollen medfører altså, at personer i  

 Belgien, der modtager pension fra Danmark, i fremtiden skal betale dansk skat  

 af denne pension, hvor de hidtil har betalt belgisk skat.
 For at undgå for store ændringer i  

 beskatningen for de personer, som allerede ved offentliggørelsen af  

 protokollen den 27. oktober 1999 var hjemmehørende i Belgien,  

 foreslås det, at de kun skal betale dansk skat af den del af deres  

 private danske pension, der overstiger 40.000 kr.
 Der indsættes regler i  

 dobbeltbeskatningsoverenskomsten, som sikrer, at indkomst i forbindelse med  

 efterforskning og udvinding af kulbrinter (olie og gas) kan beskattes i den  

 stat, hvor der søges efter eller udvindes kulbrinter.
 Dobbeltbeskatningsoverenskomsten mellem Danmark og  

 Makedonien afløser i forholdet mellem de to stater  

 dobbeltbeskatningsoverenskomsten af 1981 mellem det tidligere Jugoslavien og  

 Danmark.
 Den ny overenskomst medfører en række  

 ændringer i forhold til den gældende overenskomst:
I fremtiden kan pensioner og andet vederlag i forbindelse  

 med tidligere ansættelsesforhold beskattes i kildestaten.
Livrenter kan  

 i fremtiden også beskattes i kildestaten, hvis modtageren har  

 været hjemmehørende i kildestaten og hvis kildestaten i  

 opsparingsfasen har givet fradrag for indbetalinger til pensionsordningen.  

 Livrenter, hvor der gennem hele opsparingsfasen er givet et skattefradrag for  

 indbetalingerne, vil hermed blive dansk beskattet ved udbetaling, selvom  

 pensionsbeløbene udbetales til pensionister, der er  

 hjemmehørende i Makedonien. Ændringerne vil dog alene  

 gælde for personer, der bliver hjemmehørende i Makedonien og  

 modtager pension, efter overenskomsten er trådt i kraft.
Den ny overenskomst medfører, at kildestaten ikke  

 kan beskatte udbytter, hvis den retmæssige ejer er en pensionskasse  

 eller lignende institution, som er skattemæssigt godkendt i den anden  

 stat.
Hidtil har bruttoudbyttet kunnet kildelandsbeskattes med 15 pct.
Regeringen underskrev den 3. juli 2000 en ny  

 dobbeltbeskatningsoverenskomst med Singapore.
Den ny overenskomst  

 betyder, at regeringen ikke vil benytte den mulighed for at opsige den  

 gældende overenskomst, som Folketinget gav med lov nr. 457 af 31. maj  

 2000.
Den ny overenskomst afløser den gældende  

 overenskomst fra 1986, der har utilfredsstillende virkninger for dansk  

 beskatning.
Baggrunden er, at Singapore generelt har et lavere skatteniveau  

 end det danske skatteniveau, og Singapore har særlige gunstige  

 skatteordninger, som kun gælder for udenlandske investorer.
Den vigtigste virkning af den ny overenskomst er  

 ændringen af reglen om, hvordan dobbeltbeskatning undgås,  

 når danske personer og selskaber modtager indkomst fra Singapore.
I  

 fremtiden skal Singapores og Danmarks skatter af denne indkomst som  

 hovedregel svare til dansk skatteniveau.  Derimod medfører  

 1986-overenskomsten, at Danmark som hovedregel skal undlade at beskatte  

 indkomsten fra Singapore, uanset at Singapore slet ikke har opkrævet  

 skat af denne indkomst eller kun har opkrævet en lav skat.
 Desuden fjernes muligheden for, at danske personer og  

 selskaber kan undgå dansk beskatning af fortjeneste ved afståelse  

 af aktiver i Singapore.
Den ny overenskomst medfører ikke ændringer  

 vedr. pensioner i forhold til den gældende overenskomst.
Såvel  

 den gældende som den ny overenskomst går ud på, at en stat  

 kan beskatte pension, som betales fra denne stat til en pensionist, der bor i  

 den anden stat.
 Den ny overenskomst medfører også  

 nedsættelse af de skatter, som en stat kan opkræve af udbytter,  

 renter og royalties, der betales fra denne stat til en modtager i den anden  

 stat, ligesom overenskomsten også indeholder en række andre  

 ændringer og moderniseringer.
Dobbeltbeskatningsoverenskomsten mellem Danmark og  

 Uganda blev undertegnet den 14. januar 2000. Kildestatens mulighed for at  

 beskatte udbytter og renter begrænses efter overenskomsten i forhold  

 til det, som er muligt uden en dobbeltbeskatningsoverenskomst.
Danmark  

 bevarer muligheden for at beskatte pensioner og offentlige ydelser, som  

 udbetales til en person i Uganda.
 Jeg vil også nævne, at  

 dobbeltbeskatningsoverenskomsten indeholder bestemmelser om, at de to lande  

 skal yde hinanden bistand i forbindelse med inddrivelsen af skatter.
Lovforslagene skønnes ikke at have væsentlige  

 administrative konsekvenser og respekterer de relevante EU-regler.
De  

 økonomiske og erhvervsmæssige konsekvenser skønnes at  

 være begrænsede.
 Idet jeg i øvrigt henviser til lovforslagenes  

 bemærkninger, skal jeg hermed anbefale forslagene til velvillig  

 behandling i Tinget.
