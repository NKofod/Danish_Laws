Momsfritagelse for velgørende eller  

 på anden måde almennyttige foreninger Indledning Told- og Skattestyrelsen har i anledning af en henvendelse fra Danmarks  

 Idræts-Forbund (DIF) udtalt sig om omfanget af fritagelsen i momslovens  

 § 13, stk. 1, nr. 22, vedrørende varer og ydelser, der leveres af  

 velgørende eller på anden måde almennyttige foreninger i  

 forbindelse med afholdelsen af aktiviteter.
Afgrænsningen af momsfritagelsen a.
Foreninger m.fl., der kan være momsfritaget Forbundet har bedt om Told- og Skattestyrelsens stillingtagen til, hvilke  

 foreninger m.fl., der kan anses for at være velgørende eller  

 på anden måde almennyttige.
Forbundet har tilkendegivet som sin  

 opfattelse, at bl.a. specialforbund under Danmarks Idræts-Forbund, men  

 også forbundet selv, kan være omfattet af momsfritagelsen.
 Styrelsen har hertil svaret, at afgrænsningen af de formål,  

 der efter momslovens § 13, stk. 1, nr. 22, anses for at være  

 velgørende eller på anden måde almennyttige, er den samme  

 som følger af praksis efter lovens § 13, stk. 1, nr. 18.
Som velgørende eller på anden måde almennyttige  

 foreninger m.fl. anses herefter foreninger m.fl., der har aktiviteter  

 vedrørende sygdomsbekæmpelse, forbyggende børne- og  

 ungdomsforsorg, u-landshjælp, kirkeligt arbejde samt  

 amatøridrætsarbejde, jf.
Momsvejledningen, D.11.18.
 Spørgsmålet om forbundene er omfattet af fritagelsen i § 13,  

 stk. 1, nr. 22, beror herefter dels på, om forbundenes virksomhed kan  

 anses for at være omfattet af begrebet "amatørsport", jf. herved  

 tillige Momsnævnets praksis vedrørende  

 lønssumsafgiftspligten, TfS 1994, 479, dels om forbundene har  

 aktiviteter, som i forhold til momslovens § 13, stk. 1, nr. 22, ikke kan  

 være omfattet.
 Det er styrelsens opfattelse, at specialforbundene ikke er omfattet af  

 fritagelsen for velgørende eller på anden måde  

 almennyttige foreninger m.fl., i det omfang forbundet har aktiviteter  

 vedrørende fx. "egne" hold med professionelle (typisk i forbindelse  

 med landshold). Det samme gælder, hvis forbundet i øvrigt har  

 aktiviteter af forretningsmæssig karakter, jf. tillige nedenfor.
b.
Leverancer, der kan være omfattet af momsfritagelsen DIF har derudover rejst spørgsmål, om der ved anvendelsen af  

 bestemmelsen skal sondres mellem leverancer af varer og ydelser i forbindelse  

 med foreningsaktiviteter, der - under forudsætning af, at aktiviterene  

 ikke vil kunne fremkalde konkurrencefordrejning - kan være omfattet af  

 fritagelsen, og leverancer af forretningsmæssig karakter.
 Endvidere, om der kan ske opdeling af leverancer af varer og ydelser i  

 forbindelse med foreningsaktiviteter, og som opfylder betingelserne i § 13,  

 stk. 1, nr. 22, men hvor foreningen af hensyn til fx. sponsorer,  

 ønsker fortsat at være momsregistreret for levering af  

 reklameydelser m.v.
 Styrelsen har hertil svaret, at såfremt foreningen m.fl. har  

 leverancer af varer og ydelser af forretningsmæssig karakter, og/eller  

 fortsat ønsker at være momsregistreret for levering (i  

 eksemplet) af reklameydelser mv., vil foreningen m.fl. ikke være  

 omfattet af fritagelsen i § 13, stk. 1, nr. 22.
Fritagelsen i momslovens § 13, stk. 1, nr. 22, må forstås  

 således, at enten er foreningen m.fl. momsregistreret, og skal  

 således betale moms af levering af varer og ydelser, der ikke er  

 fritaget efter andre bestemmelser i momsloven, jf. særligt i denne  

 forbindelse lovens § 13, stk. 1, nr. 5, eller også er foreningen  

 fritaget for at betale moms.
Foreninger m.fl. kan således ikke  

 vælge at afmelde sig fra momsregistrering for en del af aktiviteterne.  

 Der henvises tillige i denne forbindelse til bemærkningerne til  

 lovforslaget (L 137), almindelige bemærkninger, pkt. 2, sidste  

 afsnit.
Generelt om afmeldelse og momspligt ved ophør med momspligtig  

 virksomhed a.
Afmeldelse fra momsregistrering Det fremgår af § 2, stk. 3, i lov nr. 291 af 15. maj 2002, at  

 foreninger m.fl., der er registreret for merværdiafgift, og som  

 opfylder betingelserne i momslovens § 13, stk. stk. 1, nr. 22, kan  

 vælge at afmelde sig fra registrering med virkning fra den 1. juli  

 2002.
 Afmeldelse skal ske senest 8 dage efter det tidspunkt, hvor foreningen  

 m.fl. vælger at være momsfritaget, jf. momslovens § 47, stk. 5,  

 sidste punktum.
 Styrelsen skal meddele, at 8-dages fristen i momslovens § 47, stk. 5, som  

 udgangspunkt bør overholdes.
 Told- og Skatteregionerne anmodes dog om at administrere afmeldelse af  

 foreninger m.fl. i forbindelse med lovens ikrafttræden på en  

 lempelig og fleksibel måde.
b.
Momspligt ved udtagning af varelagre og driftsmidler til momsfri  

 formål Styrelsen skal henlede opmærksomheden på, at foreninger m.fl.,  

 der afmelder sig fra momsregistrering, skal betale moms af udtagning til  

 momsfri formål af varelagre og driftsmidler, når foreningen har  

 opnået fuld eller delvis fradrag for momsen ved indkøb af de  

 pågældende varer m.v., jf. moms-lovens § 5, stk. 1 og § 8, stk.  

 2.
 Momsgrundlaget er indkøbs- eller fremstillingsprisen, jf. § 28,  

 stk. 1. For aktiver, hvoraf der skal betales moms efter § 8, stk. 2, og som  

 er undergivet værdiforringelse, gælder dog, at afgiftsgrundlaget  

 reduceres med 20 pct. for hvert påbegyndt regnskabsår efter  

 anskaffelses- eller fremstillingstidspunktet, jf. § 28, stk. 4.
c.
Regulering af momsfradrag for investeringsgoder Foreningerne m.fl. skal ligeledes foretage regulering og indbetaling af  

  moms ved udtagning af aktiver, der er omfattet af de særlige regler i  

 momslovens §§ 43-44 vedrørende investeringsgoder.
 Som investeringsgoder anses maskiner, inventar og andre driftsmidler, hvis  

 anskaffelsespris ekskl. moms overstiger 75.000 kr., og som er undergivet  

 værdiforringelse, fast ejendom, herunder til- og ombygning, samt  

 reparation og vedligeholdelse af fast ejendom til et samlet beløb af  

 mere end 75.000 kr, jf. momslovens § 43, stk. 2.
 Der skal foretages regulering, hvis foreningen har anskaffet  

 investeringsgoder inden for de seneste 5 år respektive 10 år  

 (fast ejendom, herunder til og ombygning), og foreningen har fradraget momsen  

 af udgifterne til anskaffelse af godet helt eller delvist.
 En udførlig beskrivelse af reglerne om regulering af  

 købsmoms for investeringsgoder kan findes på Toldi  

 Skat´s hjemmeside, www.toldskat.dk, "Momsvejledningen 2001, J.4", og Told- og  

 Skattestyrelsens vejledning E nr. 77, "Moms af investeringsgoder".
