 I medfør af § 4, stk. 1, i lov nr. 1202 af 27. december 1996 om  

 administration af tilskud fra Den Europæiske Regionalfond og tilhørende  

 statslig medfinansiering og i henhold til bekendtgørelse nr. 1 af 8. januar  

 1997 om henlæggelse af beføjelser til Erhvervsfremme Styrelsen efter  

 førnævnte lov fastsættes:
Indledende bestemmelser § 1.  Erhvervsfremme Styrelsen fastsætter regler om  

 administration i Danmark af tilskud fra Regionalfonden og tilhørende statslig  

 medfinansiering.
 Stk. 2.  Varetagelsen af administrationen af  

 regionalfondsmidlerne og tilhørende statslig medfinansiering skal ske på en  

 ensartet og decentral måde.
 Stk. 3.  Administrationen af tilskudsmidlerne fra  

 Regionalfonden og tilhørende statslig medfinansiering varetages under  

 iagttagelse af reglerne i lov om offentlighed i forvaltningen og  

 forvaltningsloven.
Overvågningsudvalgenes sammensætning og  

 opgaver § 2.  For så vidt angår overvågningsudvalgenes  

 nedsættelse og sammensætning henvises til bestemmelserne i lovens (* 1) § 7.
 § 3.  Overvågningsudvalgenes opgaver er fastlagt i  

 gældende Rådsforordninger (* 2) og er nærmere beskrevet i  

 gennemførelsesbestemmelserne for enkeltprogrammeringsdokumenterne og de  

 operationelle programmer.
Stk. 2.  Overvågningsudvalgene har til opgave at sikre  

 en effektiv overvågning af gennemførelsen af programmerne, herunder at § 4.  Erhvervsfremme Styrelsen varetager formandskabet  

 og sekretariatsfunktionen i overvågningsudvalg, hvor Erhvervsministeriet er  

 koordinerende myndighed, medmindre andet aftales med Europa-Kommissionen.
Stk. 2.  De regionale udvalg eller sekretariaterne, jf.  

 lovens § 8, er forpligtet til på anmodning fra Erhvervsfremme Styrelsen at  

 udarbejde og indsende materiale, der er nødvendigt for, at styrelsen kan  

 varetage sekretariatsfunktionen for overvågningsudvalget.
Omfanget af  

 oplysninger og dokumentation kan nærmere afgrænses som led i en  

 samarbejdsaftale, jf. § 9.
Regionale udvalgs sammensætning § 5.  Som led i den administrative tilrettelæggelse af  

 tilskud fra Regionalfonden og tilhørende statslig medfinansiering, hvor det i  

 medfør af lovens § 8, stk. 1, er pålagt amtsråd og  

 kommunalbestyrelse/borgerrepræsentation at nedsætte et regionalt udvalg, skal  

 udvalget sammensættes, således at det afspejler relevante regionale og lokale  

 interesser af betydning for erhvervsudviklingen i overensstemmelse med  

 partnerskabsprincippet.
§ 6.  De regionale udvalg fastsætter selv deres  

 forretningsorden i overensstemmelse med de til enhver tid gældende  

 forordningers og programmers bestemmelser.
Det regionale udvalg fastsætter  

 heri, hvilken myndighed der varetager formandskabet og sekretariatsfunktionen  

 for udvalget.
Overvågningsudvalget skal godkende forretningsordenen.
 Stk. 2.  Medmindre andet af særlige grunde aftales  

 lokalt, placeres sekretariatet hos den amtslige part, og  

 sekretariatsopgaverne løses i et ligeværdigt samarbejde mellem amtskommunale  

 og kommunale myndigheder.
 Stk. 3.  De regionale udvalg træder første gang sammen  

 på initiativ af de myndigheder, der i medfør af lovens § 8, stk. 1, er pålagt  

 at nedsætte udvalgene.
Regionale udvalgs opgaver § 7.  Regionale udvalg har til opgave at udvælge og  

 indstille projekter til Erhvervsfremme Styrelsens endelige godkendelse.
 Stk. 2.  Udvælgelsen og indstillingen skal ske i  

 overensstemmelse med gældende:
Stk. 3.  Det er et krav, at projekter er additionelle.  

 Ved additionalitet forstås, at regionalfondsstøttede aktiviteter skal være  

 supplerende i forhold til den aktivitet, der ville kunne finde sted uden  

 støtten.
Ansøger må således som minimum erklære, at projektgennemførelsen  

 ikke ville kunne ske i samme omfang, på samme tidspunkt eller inden for samme  

 tidsramme uden støtten.
Projekter, der gennemføres alene som følge af  

 lovkrav, kan ikke støttes.
 Stk. 4.  Additionaliteten skal kunne sandsynliggøres  

 opfyldt på både ansøgnings- og tilsagnstidspunktet.
 Stk. 5.  Amtsråd og  

 kommunalbestyrelse/borgerrepræsentation, der har nedsat regionale udvalg,  

 påser, at den sagsfremstilling, der forelægges det regionale udvalg og danner  

 grundlag for udvalgets udvælgelse og indstilling, udarbejdes i  

 overensstemmelse med stk. 2-4.
 Stk. 6.  De i stk. 5 nævnte myndigheder sikrer  

 endvidere, at udvælgelsen og indstillingen til bevilling af eller afslag på  

 at modtage tilskud fra Regionalfonden og tilhørende statslig medfinansiering  

 sker i overensstemmelse med stk. 2-4. Nævnte myndigheder tilsikrer ligeledes  

 aktionernes målopfyldelse og socioøkonomiske effekt i regionen.
 Stk. 7.  Styrelsen anviser nærmere, hvilke oplysninger  

 om de enkelte projektansøgninger sekretariaterne som minimum skal fremskaffe,  

 for at der foreligger et tilstrækkeligt beslutningsgrundlag.
§ 8.  De i § 7, stk. 2, nævnte statslige regler og  

 vejledninger omfatter blandt andet »Retningslinier for  

 regionalfondsfinansierede aktioner«, herunder kriterier for udmåling af  

 tilskudsgrundlaget.
Retningslinierne udsendes, efter høring af partnerskabet,  

 af Erhvervsfremme Styrelsen og bliver ajourført, hvis praksis ændrer sig,  

 f.eks. som følge af Rådsforordninger, Europa-Kommissionsbeslutninger m.v.
 § 9.  Der kan indgås en samarbejdsaftale mellem  

 sekretariatet for det regionale udvalg og Erhvervsfremme Styrelsen.
 Stk. 2.  Samarbejdsaftalen skal blandt andet omfatte en  

 fastlæggelse af sekretariatets og styrelsens opgaver samt den nærmere  

 beskrivelse af, hvilke oplysninger om de enkelte projektansøgninger  

 sekretariaterne som minimum skal fremskaffe, for at der foreligger et  

 tilstrækkeligt beslutningsgrundlag, jf. § 7, stk. 5-7.
§ 10.  Sekretariaterne for de regionale udvalg  

 informerer om de fastsatte frister for ansøgning om tilskudsmidler fra  

 Regionalfonden og tilhørende statslig medfinansiering og rådgiver og vejleder  

 tilskudsansøgerne i forbindelse med ansøgningerne.
Er der ikke nedsat et  

 regionalt udvalg, varetages disse opgaver af det i § 12, stk. 2, nævnte  

 sekretariat.
 Stk. 2.  Sekretariaterne skal, i forbindelse med  

 kvittering for modtagelse af ansøgningen, informere tilskudsansøgere om de  

 gældende retningslinier vedrørende regnskab og revision, før iværksættelse af  

 det enkelte projekt.
§ 11.  Sekretariaterne, jf. § 10, skal fra projekterne  

 indhente oplysninger til brug for evaluering med henblik på opfyldelse af  

 forordningskrav m.v. til en forudgående vurdering, en midtvejs- og løbende  

 vurdering og afsluttende evaluering.
Disse oplysninger skal på anmodning  

 videregives til Erhvervsfremme Styrelsen og Europa-Kommissionen.
 Stk. 2.  Sekretariaterne skal i overensstemmelse med  

 gældende Rådsforordninger udarbejde og indsende redegørelser om aktionens  

 forløb til Erhvervsfremme Styrelsen med henblik på information af  

 overvågningsudvalget og Europa-Kommissionen.
 § 12.  I de tilfælde, hvor det ikke er pålagt amtsråd  

 og kommunalbestyrelse/borgerrepræsentation at nedsætte et regionalt udvalg i  

 medfør af lovens § 8, stk. 1, forudsættes de berørte amtskommuner og kommuner  

 med inddragelse af andre interessenter, herunder hvor det er relevant  

 Sammenslutningen af Danske Småøer, at foretage udvælgelse og indstilling i  

 overensstemmelse med §§ 7-8.
 Stk. 2.  Der kan i overensstemmelse med § 9 indgås en  

 samarbejdsaftale mellem Erhvervsfremme Styrelsen og det sekretariat, der af  

 pågældende atmsråd og kommunalbestyrelse/borgerrepræsentation er bemyndiget  

 til at fremsende indstillingen til Erhvervsfremme Styrelsens endelige  

 godkendelse.
 Stk. 3.  Bestemmelserne i §§ 15-17 gælder tilsvarende.
 § 13.  I de tilfælde, hvor de regionale udvalg i  

 medfør af lovens § 8, stk. 4, er bemyndiget til at træffe afgørelser om  

 tilsagn om og udbetaling af tilskud fra Regionalfonden, skal de i § 7, stk.  

 5, nævnte myndigheder stille garanti over for Erhvervsfremme Styrelsen til  

 sikkerhed for eventuel tilbagebetaling af beløb til Europa-Kommissionen.
 Stk. 2.  Den i stk. 1 nævnte bemyndigelse til de  

 regionale udvalg vil kun blive givet i særlige tilfælde, hvor der er tale om  

 grænseoverskridende programmer.
 Stk. 3.  De opgaver og det ansvar, der påhviler amtsråd  

 og kommunalbestyrelse/borgerrepræsentation, som beskrevet i §§ 7-9, gælder  

 tilsvarende myndigheder, der har nedsat regionale udvalg ifølge lovens § 8,  

 stk. 4.
 Stk. 4.  Tilsagn og afslag meddeles tilskudsansøger i  

 overensstemmelse med §§ 16-17.
 § 14.  De regionale udvalg kan under iagttagelse af §  

 1, stk. 3, og § 3, stk. 2, nr. 8, og efter Erhvervsfremme Styrelsens nærmere  

 anvisninger offentliggøre oplysninger om foretagne indstillinger.
Erhvervsfremme Styrelsens opgaver Tilsagn og afslag § 15.  Erhvervsfremme Styrelsen følger de regionale  

 udvalgs indstillinger og træffer endelig afgørelse om tilsagn eller afslag,  

 forudsat at indstillingerne er afgivet på et tilstrækkeligt  

 beslutningsgrundlag, jf. §§ 7-9, og er tilstrækkeligt begrundede.
Det  

 forudsættes endvidere, at indstillingerne ikke strider mod den nationale  

 erhvervspolitiske strategi.
 Stk. 2.  I tilfælde, hvor en indstilling ikke kan danne  

 grundlag for Erhvervsfremme Styrelsens endelige afgørelse, tilbagesendes  

 sagen til sekretariatet med henblik på fornyet behandling.
 § 16.  Den tilsagnsgivende myndighed udarbejder en  

 tilsagnsskrivelse til de ansøgere, der opnår tilskud, med angivelse af blandt  

 andet tilskudsbeløbets størrelse, godkendt projektbudget samt en række  

 vilkår, herunder bevillingsperioden og udbetalingen af tilskudsbeløb samt  

 krav til projektrapporter, perioderegnskaber, endeligt projektregnskab,  

 revision og evaluering.
 Stk. 2.  Den tilsagnsgivende myndighed skal i  

 forbindelse med tilsagnets udsendelse gøre revisor opmærksom på de krav, der  

 stilles til revisor i gældende bestemmelser herom.
Stk. 3.  Tilsagnet fra den tilsagnsgivende myndighed er  

 accepteret, når myndigheden har modtaget tilskudsmodtagers skriftlige accept  

 ved underskrift af tilsagnet af den tegningsberettigede personkreds, samt  

 erklæring fra revisor om, at vedkommende er indforstået med at påtage sig de  

 revisionsmæssige opgaver i relation til det pågældende projekt.
Nævnte accept  

 og erklæring skal være modtaget inden for den i tilsagnet angivne frist.  

 Revisor giver meddelelse til den tilsagnsgivende myndighed, såfremt denne  

 vælger at fratræde som revisor for tilskudsmodtager, eller hvis denne ikke  

 længere ønsker at påtage sig de revisionsmæssige opgaver i relation til  

 projektet.
 Stk. 4.  Tilskudsmodtager forpligter sig ved sin accept  

 til at gennemføre projektet i henhold til den endeligt godkendte ansøgning,  

 samt de betingelser, der er knyttet hertil, samt til generelt at overholde de  

 gældende regler for tilskud, jf. dog § 20.
 § 17.  Den tilsagnsgivende myndighed udarbejder en  

 afslagsskrivelse på baggrund af det regionale udvalgs begrundede indstilling  

 herom.
Betaling § 18.  Betalingerne sker i overensstemmelse med  

 tilsagnene til tilskudsmodtager og kan ske a conto i rater, som forskud eller  

 endelige betalinger.
Det er en forudsætning, at regionalfondsmidlerne er  

 modtaget fra Europa-Kommissionen, jf. dog lovens § 4, stk. 3, og at de  

 finanslovmæssige rammer er til rådighed.
 Stk. 2.  Betalingerne kan kun vedrøre  

 tilskudsberettigede udgifter.
 § 19.  Tilskudsbeløbene kan, medmindre andet fremgår  

 af tilsagnet, udbetales a conto i rater - normalt 2 rater og endelig betaling  

 - når tilsagnet er accepteret, og de nødvendige betingelser er opfyldt.
 Stk. 2.  1. rate af tilskudsbeløbene, der normalt kan  

 udgøre op til 25% af de godkendte tilskudsbeløb, kan udbetales, når der ved  

 revisionspåtegning er dokumenteret afholdt og betalt 10% af de godkendte  

 projektudgifter.
 Stk. 3.  2. rate, der sammen med 1. rate højst kan  

 udgøre 75% af de godkendte tilskudsbeløb, kan udbetales, når der ved  

 revisionspåtegning er dokumenteret afholdt og betalt 60% af de godkendte  

 projektudgifter.
 Stk. 4.  Restbeløbet af de godkendte tilskudsbeløb  

 udbetales, når den tilsagnsgivende myndighed har taget stilling til og  

 godkendt det revisionspåtegnede endelige projektregnskab og har konstateret,  

 at tilsagnsvilkårene er opfyldt.
 Stk. 5.  Såfremt der ikke sker udbetaling a conto i  

 rater, jf. stk. 1-4, eller som forskud, udbetales tilskudsbeløbene, når  

 tilsagnsgivende myndighed har taget stilling til og godkendt det  

 revisionspåtegnede endelige projektregnskab og har konstateret, at  

 tilsagnsvilkårene er opfyldt.
 Stk. 6.  Såfremt det revisionspåtegnede endelige  

 projektregnskab ikke er indsendt rettidigt, kan den tilsagnsgivende myndighed  

 efter påmindelse beslutte, at der skal ske tilbagebetaling eller bortfald af  

 tilskuddene.
 § 20.  Tilskudsmodtager skal straks underrette den  

 tilsagnsgivende myndighed, hvis der påtænkes ændringer i de forudsætninger,  

 der lå til grund for tilsagnet, eller hvis de vilkår, hvorpå støtten er  

 givet, i øvrigt ikke vil kunne overholdes.
Stk. 2.  Den tilsagnsgivende myndighed tager stilling  

 til anmodninger om projektændringer.
Såfremt den tilsagnsgivende myndighed  

 vurderer, at ændringerne er så væsentlige, at der reelt er tale om et nyt  

 projekt, skal der indgives en ny ansøgning, som behandles, vurderes og  

 prioriteres af det regionale udvalg eller de i § 12 nævnte myndigheder.
 Stk. 3.  Den tilsagnsgivende myndighed kan bestemme, at  

 udbetalte tilskud, efter modregning af evt. tidligere tilbagebetalinger,  

 straks forfalder til tilbagebetaling, hvis f.eks.
§ 21.  Såfremt et projekt afbrydes af grunde, som ikke  

 kan tilskrives tilskudsmodtager, aflægger tilskudsmodtager revisionspåtegnet  

 regnskab for den gennemførte del, hvorefter der af den tilsagnsgivende  

 myndighed foretages en konkret vurdering af, om der kan udbetales støtte  

 herfor.
Ved vurderingen heraf skal det så vidt muligt undgås, at  

 tilskudsmodtaer påføres urimelige tab.
 § 22.  For så vidt angår de nærmere regler om tilsyn  

 og kontrol, regnskab og revision samt evaluering henvises til gældende  

 bestemmelser herom.
Sanktioner § 23.  For så vidt angår sanktioner henvises til  

 bestemmelserne i lovens § 10.
Overgangsbestemmelser § 24.  Ansøgninger, der i henhold til lov om  

 erhvervsfremme, jf. § 4, stk. 2, i lovbekendtgørelse nr. 323 af 25. april  

 1996, har været forelagt Bevillingsudvalget til afgørelse, kan forelægges  

 Bevillingsudvalget til fornyet behandling.
Ikrafttræden § 25.  Bekendtgørelsen træder i kraft dagen efter  

 offentliggørelsen i Lovtidende.
Erhvervsfremme Styrelsen, den 14. marts  

 1997 Sten Sterkel / Preben Gregersen (* 1) Lov nr. 1202 af 27. december 1996 om administration af tilskud fra  

 Den Europæiske Regionalfond og tilhørende statslig medfinansiering.
(* 2) Jf.
Rådsforordninger 2081/93, 2082/93 og 2083/93, alle af 20. juli  

 1993.
