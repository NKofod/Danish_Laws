Skriftlig fremsættelse (27. april 2005) Videnskabsministeren  

  

 (Helge Sander):
 Herved tillader jeg mig for Folketinget at fremsætte:
Forslag til lov om  

 ændring af lov om konkurrence- og forbrugerforhold på telemarkedet (Lovforslag nr.
L 164).
 Lovforslaget indeholder 3 delelementer: En ændring af  

 reglerne om bindingsperioder, ophævelse af reglerne om  

 småforbrugerabonnement,  

 og en præcisering af reglerne om frit operatørvalg.
For så vidt angår  

  

 bindingsperioder,  

  

 er baggrunden for lovforslaget, at der i efteråret 2004 opstod usikkerhed om  

 den maksimalt tilladte længde af bindingsperioder på mobiltelefoner og om  

 kompetencefordelingen vedr. bindingsperioder på mobilområdet.
Formålet med  

 forslaget er at imødekomme denne usikkerhed.
 Hidtil har kompetencedelingen vedrørende bindingsperioder  

 været den, at telelovgivningen regulerede direkte og indirekte bindinger på  

 abonnementet, mens anden lovgivning, herunder konkurrencelovgivningen,  

 regulerede udstyret.
 Lovforslaget indebærer, at telelovgivningens regulering af  

 maksimale bindingsperioder også vil komme til at omfatte salg af  

 teleterminaludstyr, der anvendes til mobilkommunikation, herunder blandt  

 andet  

 SIM-lås.
 Lovforslaget indeholder således en bemyndigelse til  

 ministeren for videnskab, teknologi og udvikling til at fastsætte nærmere  

 regler, der forpligter udbydere af teleterminaludstyr, der anvendes til  

 mobilkommunikation, til at sikre grundlæggende brugerrettigheder i  

 forbindelse  

 med aftaler om levering af terminaludstyr til slutbrugere, herunder regler om  

 maksimal bindingsperiode.
For så vidt angår reglerne om  

  

 småforbrugerabonnement,  

  

 er baggrunden for lovforslaget, at  

 Europa-Kommissionen har udtalt, at det fremover ikke vil være muligt indenfor  

 rammerne af EU-retten, at undtage småforbrugerabonnementer fra frit  

 operatørvalg,  

 som forudsat i gældende dansk ret.
Formålet med forslaget er derfor at bringe  

 dansk ret i overensstemmelse med EU-retten.
 Hidtil har der i den danske regulering været fastsat regler  

 om, at forsyningspligtudbyderen kan afskære kunder med et  

 småforbrugerabonnement fra at ringe via andre operatører, altså en undtagelse  

 til det generelle krav om, at der skal være frit operatørvalg.
Europa-Kommissionen har udtalt, at kun såfremt  

 forsyningspligtudbyderen er forpligtet til at udbyde  

 småforbrugerabonnementer,  

 kan der undtages fra frit operatørvalg.
Efter de danske regler er det  

 frivilligt for forsyningspligtudbyderen at udbyde småforbrugerabonnementer,  

 og  

 der kan derfor ikke undtages fra kravet om frit operatørvalg.
 Lovforslaget sikrer, at de danske regler bringes i  

 overensstemmelse med EU-reglerne, og ophæver på den baggrund bemyndigelsen  

 til  

 at ministeren for videnskab, teknologi og udvikling kan fastsætte regler for  

 forsyningspligtudbyderens udbud af småforbrugerabonnementer.
 Det kan bemærkes, at konkurrencen på det danske telemarked  

 har tilvejebragt andre billigere tilbud til brugere med et lavt  

 telefonforbrug.  

 Det vurderes derfor ikke nødvendigt med en særskilt forsyningspligt på  

 abonnementer rettet mod brugere med et lille forbrug.
 Endelig er baggrunden for ændringen vedrørende  

  

 frit operatørvalg,  

  

 at ordlyden af de  

 gældende danske regler om frit operatørvalg indebærer en risiko for  

 begrænsning  

 af konkurrencen på telemarkedet.
 Det gælder de tilfælde, hvor der er udpeget en udbyder med  

 stærk markedsposition på et abonnementsmarked, men hvor det ikke samtidig har  

 været muligt at udpege en udbyder med stærk markedsposition på det tilhørende  

 trafikmarked.
Konsekvensen af de gældende regler er, at reel konkurrence  

 på et trafikmarked kan føre til ophævelse af kravet om frit operatørvalg,  

 hvilket kan tvinge brugere til at skifte selskab, og dermed begrænse  

 konkurrencen på markedet igen.
Dette ville medføre behov for re-regulering på  

 dette område for at genindføre frit operatørvalg.
Det foreliggende lovforslag har til formål at sikre en mere  

 hensigtsmæssig fastlæggelse af kravet om frit operatørvalg, herunder at  

 forebygge en uhensigtsmæssig pendul-regulering.
Kravet vil fremover indtræde  

 for udbydere, der har en stærk markedsposition på et abonnementsmarked.
 Idet jeg i øvrigt henviser til lovforslaget med  

 bemærkninger, tillader jeg mig at anbefale lovforslaget til velvillig  

 behandling i det høje Ting.
