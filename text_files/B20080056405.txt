Bekendtgørelse om ændring af bekendtgørelse om a-kassernes opkrævning af tilbagebetalingsbeløb og slettelse af medlemskab på grund af gæld § 1 I bekendtgørelse nr. 996 af 20. oktober 2005 om a-kassernes opkrævning af tilbagebetalingsbeløb, som ændret ved bekendtgørelse nr. 1472 af 21. december 2005 og bekendtgørelse nr. 690 af 21. juni 2007, foretages efter samråd med skatteministeren og efter forhandling med Beskæftigelsesrådet følgende ændringer:
 1. Indledningen affattes således:
»I medfør af § 86, stk. 9, 10 og 12 og § 86 a, stk. 3, i lov om arbejdsløshedsforsikring m.v., jf. lovbekendtgørelse nr. 994 af 8. august 2007, som ændret ved lov nr. 481 af 17. juni 2008, fastsættes efter samråd med skatteministeren og efter forhandling med Beskæftigelsesrådet:« 2. § 1, stk. 1, affattes således:
»Reglerne bruges, når dagpenge eller andre ydelser skal betales tilbage efter § 86, stk. 1, 2 og 14 eller § 86 a, stk. 1 og 2, i lov om arbejdsløshedsforsikring m.v.« 3. Efter § 1 indsættes i kapitel 1:
»§ 1 a.
Dagpenge efter artikel 69 i forordning (EØF) nr. 1408/71 kaldes i denne bekendtgørelse EØS-dagpenge.
 Stk. 2. EØS-dagpenge opgøres efter fradrag for skat.
Stk. 3. Bestemmelserne i § 9, stk. 1, nr. 2, og § 10 a gælder for EØS-dagpenge.« 4. I § 9, stk. 1, nr. 2, indsættes efter »statskrav«:»og EØS-dagpenge, som skal betales tilbage efter § 86 a, stk. 1 og 2, samt«.
 5. Efter § 10 indsættes:
»§ 10 a.
Restanceinddrivelsesmyndigheden inddriver misligholdte krav på tilbagebetaling af EØS-dagpenge med tillæg af omkostninger.
 Stk. 2. A-kassen træffer som 1. instans afgørelse om tilbagebetaling af EØS-dagpenge.
Stk. 3. Hvis en skyldner ikke betaler inden for den frist, der er anført i afgørelsen, ikke indgår et frivilligt forlig med a-kassen eller ikke overholder betalingerne efter et frivilligt forlig, kan direktoratet på baggrund af a-kassens afgørelse søge kravet inddrevet af restanceinddrivelsesmyndigheden.« § 2 Bekendtgørelsen træder i kraft den 23. juni 2008.
