 VI MARGRETHE DEN ANDEN, af Guds Nåde Danmarks Dronning,  

 gør vitterligt:
Almindelige bestemmelser § 1.  Adgang til at blive konfirmeret har enhver, der  

 er døbt med den kristne dåb, har modtaget forberedelse til konfirmation og er  

 fortrolig med den kristne børnelærdom og folkekirkens gudstjeneste.
 Stk. 2.  Det påhviler præsten at påse, at de i stk. 1  

 anførte vilkår er opfyldte.
 § 2.  Konfirmationen foregår i kirken ved en ordinær  

 gudstjeneste og udføres efter de for konfirmation gældende forskrifter.
§ 3.  Konfirmationen afholdes normalt om foråret  

 umiddelbart efter forberedelsens afslutning på en søndag eller anden  

 helligdag, dog ikke Langfredag, Påskedag eller Pinsedag.
Menighedsrådet kan  

 bestemme, at der tillige afholdes konfirmation om efteråret.  

 Konfirmationsdagen fastsættes af sognets præst/præster.
 Stk. 2.  I pastorater med flere kirker kan  

 menighedsrådet eller menighedsrådene i forening bestemme, at konfirmation  

 skal afholdes skiftevis i pastoratets kirker.
Konfirmationsforberedelsen § 4.  Konfirmationsforberedelsen bygger på dåben og  

 sigter på at styrke konfirmandens fortrolighed med den kristne børnelærdom og  

 folkekirkens gudstjeneste.
 § 5.  Præsten har ansvaret for tilrettelæggelsen og  

 varetagelsen af konfirmationsforberedelsen, som normalt forudsætter, at  

 konfirmanden har modtaget kristendomsundervisning i folkeskolen eller  

 andetsteds.
 Stk. 2.  Det tilstræbes, at der i forberedelsestiden er  

 et samarbejde mellem præsten og hjemmene.
 § 6.  Konfirmationsforberedelsen foregår på  

 folkeskolens højere klassetrin, tidligst fra syvende klasse.
§ 7.  Normalt skal et barn forberedes til konfirmation  

 i det pastorat, hvori det bor.
Dog kan et barn indmeldes til  

 konfirmationsforberedelse hos en anden præst i folkekirken, som er villig til  

 at konfirmere barnet.
§ 8.  Konfirmationsforberedelsen finder normalt sted i  

 præstegårdens eller kirkens konfirmandstue.
Hvor forholdene gør det  

 ønskeligt, kan forberedelsen efter anmodning fra præsten med menighedsrådets  

 tilslutning henlægges til et andet af provsten godkendt lokale.
Stk. 2.  Efter menighedsrådenes bestemmelse kan  

 konfirmationsforberedelsen finde sted i indtil 2 af pastoratets sogne eller  

 kirkedistrikter.
Dog må menighedsrådet i annekssognet (kirkedistriktet) i så  

 tilfælde stille et af provsten godkendt lokale til rådighed.
§ 9.  Biskoppen i det stift, hvori en konfirmandlejr  

 agtes afholdt, kan tillade, at konfirmationsforberedelsen, som finder sted i  

 den pågældende konfirmandlejr, delvis træder i stedet for sædvanlig  

 konfirmationsforberedelse.
Konfirmationsforberedelsen i sådanne lejre foregår  

 efter en af vedkommende biskop godkendt plan og varetages af en præst i  

 folkekirken.
De i § 10 anførte bestemmelser om holdstørrelse og lektionernes  

 antal finder tilsvarende anvendelse på konfirmandlejre.
 Stk. 2.  I ganske særlige tilfælde kan vedkommende  

 biskop give tilladelse til, at en konfirmandlejr helt træder i stedet for  

 sædvanlig konfirmationsforberedelse.
 § 10.  Antallet af konfirmander på et hold må ikke  

 overstige 28. Der tilsigtes en gennemsnitlig holdstørrelse på højst 22.
Stk. 2.  Konfirmanderne forberedes til konfirmation i to  

 ugentlige lektioner i det skoleår, i hvilket der om foråret afholdes  

 konfirmation.
Hvor der tillige afholdes konfirmation om efteråret, bør  

 desuden nogle lektioner henlægges til tiden lige forud.
Forberedelsen, der  

 afsluttes umiddelbart forud for konfirmationen, skal omfatte mindst 48  

 lektioner og så vidt muligt 56 lektioner.
 Stk. 3.  Inden for samme kommune eller skoledistrikt bør  

 der tilstræbes en ensartet tilrettelæggelse af tiden for  

 konfirmationsforberedelsen.
 § 11.  Den præst, der har forberedt en konfirmand i  

 den anordnede tid, er som regel berettiget og forpligtet til at konfirmere  

 vedkommende.
Stk. 2.  Har en konfirmand forsømt forberedelsen uden  

 gyldig grund eller tilsidesat de af præsten givne anvisninger, kan præsten  

 afvise vedkommende fra forberedelsen og/eller konfirmationen.
Konfirmanden  

 kan i så fald ikke antages til forberedelse eller konfirmation i samme  

 forberedelsesperiode af en anden præst, medmindre tilladelse meddeles af  

 biskoppen.
 Stk. 3.  Afbrydes forberedelsen hos en præst af andre  

 grunde efter overenskomst med forældre eller værge, kan den fortsættes hos en  

 anden præst, som er villig til at modtage vedkommende.
 § 12.  Biskoppen kan under særlige omstændigheder give  

 tilladelse til mindre afvigelser fra de i anordningen indeholdte bestemmelser  

 om konfirmationsforberedelse og konfirmation.
 Ikrafttrædelsesbestemmelser m.v.
 § 13.  Anordningen træder i kraft den 1. august 1990.
 Stk. 2.  Anordning nr. 279 af 9. juli 1968 om  

 konfirmation, som ændret ved anordninger nr. 36 af 11. februar 1972 og nr. 39  

 af 20. februar 1975, ophæves, bortset fra bestemmelserne i §§ 6 og 7.
 § 14.  Anordningen gælder ikke for Grønland.
 Stk. 2.  På Færøerne er vicebiskoppen bemyndiget til at  

 tillade afvigelser fra anordningen i det omfang, de særlige forhold på  

 Færøerne gør det nødvendigt.
Givet på Amalienborg, den 2. december  

 1989 Under Vor Kongelige Hånd og Segl I Dronningens Navn:
