Kendelse fra Pressenævnet i sag nr.  

 29/2001 [K] har klaget til Pressenævnet over, at Berlingske  

 Tidende - bortset fra et enkelt punkt - har afvist at bringe et  

 genmæle. [K] har endvidere klaget over, at bladet har tilsidesat god  

 presseskik.
Af artiklen bragt på forsiden af Berlingske Tidende  

 Erhverv den 7. marts 2001 med overskriften "To  

  Riskær-advokater hævede ti mio. kroner" fremgik af  

 brødteksten, at "Honorarer: Erhvervs- og Selskabsstyrelsen  

 kritiserer, at finansmanden  Riskær førte skjulte forhandlinger  

 om salget af Cybercity, selvom to topadvokater har hævet et honorar  

 på ti mio. kr. for at stå for salget og hjælpe fonden.
Den  

 ene advokat mener imidlertid, at myndighederne nu begår strafbare  

 handlinger." I artiklen hed det:
 "Det var en grov sammenblanding af interesser, som  

 udløste, at Erhvervs- og Selskabsstyrelsen i den forløbne  

 weekend under dramatiske omstændigheder satte de fire medlemmer af  

 bestyrelsen i den såkaldte  Riskær-fonden på porten.
 Ifølge et brev fra Erhvervs- og Selskabsstyrelsen  

 er der skarp kritik til både højre og venstre i fonden.
Advokat X har hidtil siddet i fondens bestyrelse.
Sammen  

 med sin bror, [K], har de tilsammen hævet honorar på ikke mindre  

 end ti mio. kr. i fonden.
Dels for advokatarbejde og dels for at bistå  

 ved salget af Cybercity.
 Alligevel er det lykkedes for  Klaus  Riskær  

  Pedersen at føre skjulte forhandlinger om salget med henblik på  

 at berige sig selv.
 Det betød, at salget formentlig indbragte mindre,  

 end der kunne være opnået, påpeger myndighederne:
"For rådgivning i denne prisklasse burde der  

 kunne stilles krav om, at der foregik en detaljeret styring af  

 salgsforløbet omkring Cybercity.
Alligevel har det været muligt  

 for  Klaus  Riskær  Pedersen at føre forhandlinger, der hverken  

 blev opdaget af advokat X eller [K], før der var forløbet  

 ganske lang tid, og der var sket en sådan svækkelse af  

 forhandlingspositionen, at salgssummen skønsmæssigt blev  

 reduceret med adskillige millioner kroner." Erhvervs- og Selskabsstyrelsen kritiserer, at man ikke har  

 forsøgt at finde ud af, om man kunne få den samme  

 rådgivning billigere andet steds, og anfører:
"Det må betegnes som betænkeligt, at  

 advokat X og [K] har ansat et samlet honorar.
Dette kan give anledning til  

 mistanke om, at der er sket begunstigelse af såvel bestyrelsesmedlemmet  

 X som dennes bror." [K] siger, at det ikke var nogen hemmelighed, at han  

 forestod salget.
 "Jeg kan desværre ikke oplyse, hvad jeg har  

 krævet i honorar, da der er tale om et klientforhold," siger  

 advokaten, der påpeger, at han har været med til at  

 gennemføre en lang række store virksomhedshandler.
[K]s bror X er voldsomt kritisk over for  

 fondsmyndighederne repræsenteret ved kontorchef  Jytte  Heje  Mikkelsen  

 i Erhvervs- og Selskabsstyrelsen.
I et brev til styrelsen  

 imødegår han punkt for punkt den fremførte kritik, og han  

 skriver:
"Det er åbenbart, at styrelsens regelanvendelse  

 er udtryk for et groft dadelværdigt forhold, som er udvist af  

 Selskabsstyrelsen under sagsbehandlingen, og som udtrykkes i den fremsendte  

 skrivelse.
Der foreligger åbenlyst magtfordrejning, og denne har en  

 sådan karakter, at forholdet efter mit skøn er  

 strafbart." Artiklen var ledsaget af et stort billede af  Klaus  

  Riskær  Pedersen.
Der indgik en tekst fra et brev af 2. marts 2001 fra  

 Erhvervs- og Selskabsstyrelsen, hvoraf fremgik, at "Der foreligger ikke oplysninger om, at man har  

 vurderet dette advokathonorar i forhold til markedets niveau, ligesom det  

 ikke er oplyst, om man har forsøgt at afsøge markedet for at  

 finde rådgivning, der i kvalitet og pris var konkurrencedygtig.
Det  

 må betegnes som betænkeligt, at adv.
X og adv. [K] har ansat et  

 samlet honorar.
Dette kan give anledning til mistanke om, at der er sket  

 begunstigelse af såvel bestyrelsesmedlemmet X som dennes bror.
Erhvervs- og  

 Selskabsstyrelsen" Artiklen var endvidere ledsaget af billeder af henholdsvis  

 klager og denne bror advokat X.
 Ved telefax af 7. marts 2001 fremsendte klager  

 følgende til Berlingske Tidende, Redaktionen:
 "Under overskriften "To  Riskær-advokater  

 hævede ti mio. kroner" bringer De i dag på forsiden af  

 Erhverv en artikel, hvori jeg nævnes som én af de to i  

 overskriften anførte.
 I den anledning påpeger jeg, at jeg på intet  

 tidspunkt under forløbet vedrørende salget af virksomheden  

 CyberCity har været advokat for  Klaus  Riskær  Pedersen.  

 Tværtimod gjorde jeg det til en afgørende forudsætning for  

 min bistand som forhandlingsleder, at  Klaus  Riskær  Pedersen ikke  

 havde nogen instruktionsbeføjelse over for mig og alene havde til  

 opgave at bistå med oplysninger.
 Uden at skulle bedømme personen  Klaus  

  Riskær  Pedersen stiller jeg krav til klienter, som jeg betjener, der  

 udelukker, at jeg vil påtage mig rådgivningsmæssige opgaver  

 for denne.
Hvad angår selve honorarbeløbet ville jeg  

 under normale omstændigheder undlade at udtale mig.
Det er klientens  

 beføjelse at tage stilling til udbetalt honorar og klientens sag, om  

 han vil udtale sig herom.
Da imidlertid, efter det for mig oplyste, den  

 hidtidige bestyrelse for den såkaldte  Riskær-fond (en betegnelse  

 der er misvisende) er fratrådt, og en udpeget, ny bestyrelse er  

 suspenderet af Erhvervs- og Selskabsstyrelse, er klienten afskåret fra  

 at disponere og dermed korrigere urigtige oplysninger.
På den baggrund  

 skal jeg undtagelsesvis oplyse, at det af mig debiterede honorar ekskl. moms  

 udgør under halvdelen af det beløb, der fremgår af  

 artiklen, og at honoraret indbefatter al bistand fra såvel danske som  

 hollandske advokat- og revisionsfirmaer, der har bistået under det  

 komplicerede forhandlingsforløb, som ikke alene omfattede salget af  

 CyberCity, men desuden køb af aktiemajoriteten i et hollandsk  

 selskab.
 Henset til de ekstraordinære omstændigheder er  

 jeg indstillet på under iagttagelse af tavshedspligt i øvrigt at  

 lade en af Berlingske Tidende udpeget statsautoriseret revisor få  

 indsigt i den foretagne fakturering til bekræftelse af rigtigheden af  

 det her anførte.
Artiklen efterlader det indtryk, at jeg selv har  

 hævet honoraret.
Jeg debiterer honorarer, som alene udbetales efter  

 klientens godkendelse.
Erhvervs- og Selskabsstyrelsens i artiklen citerede kritik  

 af styringen af sagsforløbet må ganske afvises.
Styrelsen har  

 tidligere dokumenteret sin manglende indsigt i forhold af denne art, og jeg  

 agter ikke at lade mig inddrage i en diskussion med Styrelsen herom.
Jeg  

 lægger til grund, at avisens oplysninger hidrører fra Styrelsen,  

 som også i tidligere tilfælde har tilsidesat sin tavshedspligt  

 som offentlig myndighed.
Jeg forventer, at ovenanførte i sin helhed bringes  

 i avisen allerede i morgen i en opsætning, som modsvarer den  

 sensationelle overskrift i dagens avis.
Jeg anser omtalen i dag som en grov  

 og retsstridig krænkelse, som kan rejse tvivl om min etik.
 Alene henset til min tavshedspligt vil sagen ikke blive  

 yderligere kommenteret fra min side.
Modtagelsen af nærværende bedes omgående  

 anerkendt." Ved brev af 7. marts 2001 til klager anførte bladet  

 følgende:
 "Hermed anerkendes modtagelsen af Deres telefax af  

 dags dato.
 På given foranledning skal vi gerne præcisere  

 i morgendagens udgave, at De ikke har arbejdet som advokat for  Klaus  

  Riskær  Pedersen personligt, hvilket da heller ikke oplyses i  

 artiklen.
 Betegnelsen " Riskær-advokater" må i  

 en redaktionel sammenhæng anses for en rimelig vending, al den stund De  

 arbejdede med salget af en virksomhed, der havde  Klaus  Riskær  

  Pedersen som direktør og som i offentligheden i ét og alt  

 tegnedes af denne.
 Hvad angår øvrige oplysninger i artiklen,  

 herunder anførelsen af honoraret til Dem og advokat X, må vi i  

 det hele henvise til den refererede skrivelse af 2. marts d.å. fra  

 Erhvervs- og Selskabsstyrelsen.
Det fremgår ikke af denne skrivelse - og dermed  

 heller ikke af artiklen - , at De alene har beregnet Dem det nævnte  

 honorar på 10 mio. kr.
Det hedder således i artiklens  

 første spalte, at De og advokat X "tilsammen" har modtaget  

 honoraret." Den 8. marts 2001 bragte Berlingske Tidende i  

 erhvervssektionen under rubrikken "Penge og Job"  

 følgende:
"Præcisering På given foranledning skal der præciseres, at  

 i forbindelse med salget af internetvirksomheden Cybercity arbejdede som  

 advokat for Fonden af 1. december 1997. Vendingen  

 " Riskær-advokater" i overskriften til en artikel på  

 forsiden af Erhverv i går kunne - modsat indholdet af artiklen - give  

 det indtryk, at han arbejdede for  Klaus  Riskær  Pedersen  

 personligt." Klageren har i relation til det af bladet anførte  

 om, at klagers telefax af 7. marts 2001 ikke opfylder kravene til at få  

 bragt et genmæle, anført, at der ikke er noget i lovgivningen,  

 som fordrer, at krav om genmæle udtrykkeligt omtales som sådant  

 med henvisning til den relevante paragraf i loven eller stiles til en bestemt  

 person på den pågældende avis.
Det ville formentlig  

 afskære de fleste fra at tage til genmæle i lovformelig stand.
I  

 hvert fald senest ved modtagelse af kopi af klagen til Pressenævnet  

 må det have stået bladet klart, at klager krævede et  

 genmæle.
Klageren har i den forbindelse anført, at han  

 medgiver, at hans omtale af Erhvervs- og Selskabsstyrelsen som værende  

 "uden indsigt i forhold af denne art" muligvis ikke er omfattet af  

 reglerne om genmæle.  Det berettiger imidlertid under ingen  

 omstændigheder bladet til ikke i øvrigt at bringe  

 genmælet.
Klager afviser samtidig, at hans oplysning om  Klaus  

  Riskær  Pedersen er vurderende, idet den nok er baseret på en  

 vurdering, men som konklusion herpå er af rent faktisk karakter.
I  

 øvrigt er bladets oplysninger om, hvorvidt man mener, at de bragte  

 oplysninger er korrekte, sagen uvedkommende.
Retten til genmæle er  

 netop central i denne sammenhæng.
Klageren har videre anført, at hans krav om at  

 komme til orde alene angår konkrete, faktiske oplysninger, som er  

 forkerte, og som risikerer at kunne påføre hans virksomhed som  

 advokat og rådgiver for erhvervslivet væsentlig skade.
Klager  

 anser det som en skærpende omstændighed, at bladet end ikke har  

 villet benytte sig af hans tilbud om selv at kunne foranledige verifikation  

 af hans oplysninger.
Klageren har anført, at det af ham debiterede  

 honorar indbefatter al bistand fra såvel danske som hollandske advokat-  

 og revisionsfirmaer og dermed også advokatfirmaet X.
Den helt  

 afgørende fejloplysning i artiklen er således, at det honorar,  

 der er tilgået klagers broders firma, ikke er inkluderet i det af  

 klager oplyste beløb.
 Klageren har videre gjort gældende, at det er ham  

 uvedkommende, at det måtte være gået upåtalt hen, at  

 Fonden af 1. december 1999   som af bladet anført   er blevet betegnet  

 som " Riskær-Fonden". Beskrivelsen af klagers opgave kan ikke  

 præjudiceres heraf, og det turde være åbenbart, at  

 betegnelsen som " Riskær-advokat" refererer til en person og  

 ikke en fond.
Klageren har særligt anført, at berigtigelsen  

 i bladet den 8. marts 2001 er en overtrædelse af medieansvarslovens §  

 39. Berigtigelsen er bragt uden sammenhæng med den fortsatte reportage  

 vedrørende  Klaus  Riskær  Pedersen, som igen indeholder ordet  

 " Riskær" i overskriften, idet berigtigelsen henvises til en  

 langt mere anonym spalte med overskriften "Penge og job" og  

 underoverskriften "Præcisering", så læseren  

 først ved at sætte sig ind i selve indholdet bliver klar over,  

 hvad emnet er.
Dette er helt ude af proportion med den store to-spaltede  

 overskrift, der blev bragt dagen forinden.
 Klageren har videre anført, at udtrykket  

 "hævning af honoraret" skærpes af omtalen af Fonden og  

 dens selskaber i andre sammenhænge som "et tag-selv-bord".  

 Klager har derfor ønsket præciseret, at han først  

 får udbetalt honorar, når dette er godkendt af klienten.
 Endelig har klageren anført, at bladet ikke har  

 iagttaget forskriften om, at afvisning af genmæle skal indeholde  

 oplysning om den bestående klageadgang, hvilket klager anmoder  

 nævnet om at påtale over for bladet.
 Bladet har indledningsvis anført, at man mener at  

 have overholdt reglerne for god presseskik.
Bladet har videre anført, at man ikke har behandlet  

 klagers henvendelse som en anmodning om genmæle, idet henvendelsen var  

 udformet på en måde, der strider mod de indholdsmæssige  

 begrænsninger, der gælder for genmæler, jf.  

 medieansvarslovens § 38. Brevets tekst var udformet på en sådan  

 måde - med vurderinger vedrørende tredjemand ( Klaus  

  Riskær  Pedersen), polemik mod Erhvervs- og Selskabsstyrelsen samt en  

 opfordring til bladet om at gå klagers fakturering efter mv. - at den i  

 givet fald ville have været helt uegnet som genmæle.
Det  

 nævnes alene, fordi klager i sin henvendelse anfører, at han  

 "forventer, at ovenanførte i sin helhed" bringes i bladet.  

 Endvidere var klagers brev ikke stilet til redaktøren og indeholdt  

 ikke ordet "genmæle" eller nogen henvisninger til  

 medieansvarsloven, jf. medieansvarslovens § 36, stk. 3.
Bladet har af samme grunde afvist, at bladet skulle have  

 forsømt noget ved ikke i bladets skriftlige svar af 7. marts 2001 at  

 have orienteret klager om den bestående klageadgang ved afvisning af et  

 genmæle.
Bladet valgte pr. konduite at imødekomme klagers krav  

 om en rettelse på den måde og i det omfang, som bladet fandt  

 rimeligt.
Dette skete under rubrikken "Præcisering", hvorved  

 afspejles, at man ikke mente eller mener, at artiklen eller dens rubrik  

 indeholdt nogen forkerte oplysninger.
 Med hensyn til brugen af vendingen  

 " Riskær-advokater" om klager og X, har bladet gjort  

 gældende, at der ikke ligger nogen tilsigtet eller reel krænkelse  

 i at blive betegnet som " Riskær-advokat". Det ligger klart  

 inden for rammerne af redaktionel formuleringsfrihed at betegne klager som  

 " Riskær-advokat", når klager har arbejdet for  

 en fond, "Fonden af 1. december 1997", der er almindeligt kendt som  

 " Riskær-fonden" eller som " Riskærs  

 familiefond", og hvis formål i vidt omfang er at tilgodese  Klaus  

  Riskær  Pedersen økonomisk, og når advokatens  

 arbejde har bestået i at forhandle og gennemføre salget af en  

 virksomhed, Cybercity, der i en periode på fem år frem til salget  

 sidste år havde  Klaus  Riskær  Pedersen som direktør og i  

 øvrigt i ét og alt udadtil blev tegnet af denne.
Hvad angår klagen over artiklens oplysning om et  

 samlet advokathonorar på 10 mio. kr., hvortil klager har anført,  

 at "det af mig debiterede honorar ekskl. moms udgør under  

 halvdelen af det beløb, der fremgår af artiklen", har  

 bladet gjort gældende, at artiklen ikke bestrider denne oplysning.
Det  

 fremgår klart af artiklen, at der er tale om, at X "sammen med sin  

 bror, [K], tilsammen har hævet honorarer på ikke mindre end ti  

 mio. kr.". Artiklen tager således ikke stilling til, hvordan dette  

 honorar er fordelt mellem de to, ligesom artiklen heller ikke går ind  

 på, hvilke enkelte poster dette honorar måtte være  

 sammensat af.
Kilden til oplysningen om det samlede honorars størrelse  

 er som anført i artiklen et brev dateret 2. marts 2001 fra Erhvervs-  

 og Selskabsstyrelsen.
Som fondsmyndighed er styrelsen som udgangspunkt en  

 overordentlig troværdig kilde.
Der er da heller ikke  

 efterfølgende blevet rejst tvivl om oplysningen om det samlede honorar  

 størrelse eller oplysningerne fra Erhvervs- og Selskabsstyrelsen i  

 øvrigt.
Bladet har således stadig ikke nogen grund til at tro,  

 at de bragte oplysninger vedrørende honoraret ikke skulle være  

 korrekte og fyldestgørende, ligesom styrelsen heller ikke siden hen  

 har forsøgt at berigtige sine oplysninger.
At klager i sit brev af 7.  

 marts 2001 til bladet anfægter såvel Erhvervs- og  

 Selskabsstyrelsens generelle troværdighed som dens "indsigt i  

 forhold af denne art" er et anliggende mellem klager og styrelsen, som  

 ikke kan gøres til genstand for rettelser, genmæle eller  

 lignende i bladet.
Bladet har i den forbindelse anført, at klager  

 udtrykkeligt ikke ønskede at benytte sig af den mulighed, han havde i  

 forbindelse med artiklens tilblivelse til at kommentere og eventuelt  

 korrigere oplysninger om honoraret.
Klager er således i artiklen den 7.  

 marts 2001 citeret for denne afvisning: "Jeg kan desværre ikke  

 oplyse, hvad jeg har krævet i honorar, da der er tale om  

 klientforhold". At klager dagen efter at have læst artiklen  

 ombestemmer sig og ønsker at lægge sine faktureringer frem kan  

 ikke forpligte bladet til at møde frem på klagers kontor med en  

 statsautoriseret revisor.
Især ikke, eftersom bladet hverken har oplyst  

 noget om, eller har ønsket at forholde sig til, hvorvidt klager har  

 fået under eller over halvdelen af de ti mio. kr., eller hvilken andel  

 han i det hele taget har fået.
Bladet har i relation til det anførte om klagers  

 hævning af honorar gjort gældende, at der i vendingen  

 "hæver" ikke ligger et indirekte udsagn om, at honoraret ikke  

 skulle være udbetalt "efter klientens godkendelse". Artiklen  

 giver ikke nogen anledning til denne mistanke.
Artiklen hævder ikke, at  

 pengene er "hævet" i strid med nogen regler eller nogen  

 aftaler med den fond, der har været klagers opdragsgiver.
 Bladet har afslutningsvis anført, at bladet  

 på intet af ovennævnte punkter i artiklen har skrevet noget andet  

 eller mere vidtgående end talrige andre medier har gjort i samme  

 anledning.
I sagens behandling har følgende  

 nævnsmedlemmer deltaget: Jørgen Nørgaard, Aage Lundgaard,  

 Kaare R.
Skou og Ole Askvig.
 Pressenævnet udtaler:
 Reglerne om genmæle findes i medieansvarslovens §§  

 36-40.
Det følger af medieansvarslovens § 36, stk. 1, at  

 en anmodning om genmæle kan fremsættes over for oplysninger af  

 faktisk karakter, som er egnet til at påføre nogen  

 økonomisk eller anden skade af betydning.
En anmodning om  

 genmæle skal i givet fald tages til følge, medmindre  

 oplysningernes rigtighed er utvivlsom.
 Det følger endvidere af § 38, stk. 1, at  

 genmælets indhold i alt væsentligt skal være  

 begrænset til de nødvendige faktiske oplysninger.
 Pressenævnet bemærker indledningsvis, at det  

 ikke er et krav, at en anmodning om genmæle udtrykkeligt skal  

 være betegnet som genmæle.
 Nævnet finder, at klagers telefax af 7. marts 2001 -  

 således som den er fremsendt til bladet - ikke er begrænset til  

 faktiske oplysninger, og at bladet ikke har været forpligtet til at  

 bringe klagers telefax i den fremsendte form, hverken fuldt ud eller delvis.  

 Under henvisning til telefaxens udformning og indhold finder nævnet  

 ikke, at bladet har tilsidesat god presseskik ved ikke at give  

 klagevejledning, således om medieansvarslovens § 40 foreskriver.
Med hensyn til betegnelsen af klager som  

 " Riskær-advokat" finder nævnet, at klagers arbejde for  

 Fonden af 1. december 1997 og arbejde i forbindelse med salget af Cybercity  

 må anses at have en sådan tilknytning til  Klaus  Riskær  

  Pedersen, at det ikke var i strid med daglig tale   og heller ikke kan anses  

 for at være i strid med god presseskik - at betegne klager som  

 " Riskær-advokat". Klager er derfor ikke berettiget til et  

 genmæle vedrørende denne oplysning.
Nævnet bemærker  

 i den forbindelse, at bladet den 8. marts 2001 under overskriften  

 "Præcisering" oplyste, at klager i forbindelse med salget af  

 virksomheden Cybercity arbejdede som advokat for Fonden af 1. december 1997,  

 og ikke for  Klaus  Riskær  Pedersen personligt.
Med hensyn til oplysningen om klagers honorar er denne  

 oplysning baseret på oplysninger, der fremgår af det brev af 2.  

 marts 2001, som Erhvervs- og Selskabsstyrelsen sendte til hvert medlem af  

 bestyrelsen for Fonden af 1. december 1997. Under hensyn hertil samt til, at  

 oplysningerne omkring honorarets samlede størrelse ikke  

 efterfølgende er blevet berigtiget fra nogen side, finder nævnet  

 ikke, at bladet har bragt en faktisk forkert oplysning vedrørende  

 honoraret til klager og dennes bror.
Klager er derfor heller ikke berettiget  

 til et genmæle vedrørende denne oplysning.
Endelig finder nævnet ikke, at der af bladet ved  

 anvendelsen af vendingen "hæver" i forbindelse med  

 fastsættelsen og udbetalingen af klagers honorar er fremsat en forkert  

 faktisk oplysning.
Nævnet bemærker i den forbindelse, at  

 udtrykket forekommer naturligt i sammenhængen.
 Efter nævnets opfattelse har bladet ikke tilsidesat  

 god presseskik.
 Afsagt den 12. september 2001.
