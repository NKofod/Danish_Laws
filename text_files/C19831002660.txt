Ifølge industriministeriets bekendtgørelse af 26. juni 1981 om syn og  

 certifikater m.v. med senere ændringer fastsætter direktøren for statens  

 skibstilsyn under fornøden hensyntagen til de af Danmark ratificerede  

 internationale konventioner nærmere regler om de i bekendtgørelsen  

 foreskrevne synsforretningers form og indhold.
Endvidere fastsætter  

 direktøren de retningslinier, efter hvilke syn kan foretages af et anerkendt  

 klassifikationsselskab, af udenlandsk myndighed eller af dertil i de enkelte  

 tilfælde særligt bemyndigede personer.
 I overensstemmelse med ovenstående fastsættes herved følgende:
I.
Første syn a.
Første hovedsyn omfatter en fuldstændig undersøgelse af skibets  

 konstruktion, maskineri, udrustning, skibsbunden udvendig, kedlerne indvendig  

 og udvendig samt konstruktion, udstyr, anlæg og materialer til forebyggelse  

 af forurening.
Synet skal være så effektivt, at det derved konstateres, at  

 skibet med hensyn til den almindelige indretning, materiale og  

 konstruktionsmæssige materialedimensioner, stabilitet, kedler og andre  

 trykbeholdere og deres tilbehør, hoved- og hjælpemaskineri, elektriske anlæg,  

 radioanlæg, radiotelegrafanlæg i motorredningsbåde, transportabelt  

 radioudstyr til redningsbåde og -flåder, redningsmidler, brandmelde- og  

 brandslukningsanlæg, lodslejdere og anden udrustning samt konstruktion,  

 udstyr, anlæg og materialer til forebyggelse af forurening fuldstændig  

 opfylder alle i lovgivningen om skibes sikkerhed indeholdte forskrifter for  

 skibe af den pågældende art og størrelse i den fart, hvortil skibet er  

 bestemt.
Det skal konstateres, at skibets arbejdssteder og opholdsrum er  

 indrettet således, at der er taget mest muligt hensyn til sikkerheden og  

 sundhedstilstanden om bord, de ombordværendes velbefindende og deres  

 beskyttelse mod støj og andre skadelige påvirkninger.
Synet skal også være så  

 effektivt, at det derved konstateres, at alle skibets dele og udrustning på  

 enhver måde er tilfredsstillende udført, at skibet er forsynet med de  

 skibslys, signalfigurer, midler til afgivelse af lydsignaler og nødsignaler,  

 som er foreskrevet i de internationale søvejsregler.
 Første hovedsyn afholdes altid af statens skibstilsyn.
For klassede skibe vil de af vedkommende klassifikationsselskab afholdte  

 syn kunne anses som fyldestgørende for så vidt angår de dele af skibet, der  

 er opført på klassifikationsselskabets erklæring om dele, som er omfattet af  

 selskabets regler og undersøgelser i det omfang, disse regler og  

 undersøgelser mindst svarer til gældende danske krav.
Skibstilsynet kan dog  

 når som helst gennemføre yderligere kontrol også af sådanne dele.
b.
Første fribordssyn omfatter en fuldstændig undersøgelse af skibets  

 konstruktion og udrustning i det omfang, dette er omfattet af bestemmelserne  

 om lastelinier for skibe.
Synet skal være så effektivt, at det derved sikres,  

 at indretninger, materiale og materialedimensioner fuldstændigt opfylder  

 gældende forskrifter om lastelinier.
 For klassede skibe kan synet foretages af vedkommende  

 klassifikationsselskab.
 For uklassede skibe foretages synet af statens skibstilsyn.
II.
Periodiske syn a.
Periodiske hovedsyn omfatter en undersøgelse af konstruktionen, kedler  

 og andre trykbeholdere, maskineri, udrustning, skibsbunden udvendig samt  

 konstruktion, udstyr, anlæg og materialer til forebyggelse af forurening.  

 Synet skal være så effektivt, at det derved konstateres, at skibet for så  

 vidt angår konstruktion, kedler og andre trykbeholdere og deres tilbehør,  

 hoved- og hjælpemaskineri, elektriske anlæg, radioanlæg, radiotelegrafanlæg i  

 motorredningsbåde, transportabelt radioudstyr for redningsbåde og -flåder,  

 redningsmidler, brandmelde- og brandslukningsanlæg, lodslejdere og anden  

 udrustning samt konstruktion, udstyr, anlæg og materialer til forebyggelse af  

 forurening er i tilfredsstillende stand og egnet for den anvendelse, hvortil  

 det er bestemt, og at det opfylder alle i lovgivningen om skibes sikkerhed  

 indeholdte forskrifter for skibe af den pågældende art og størrelse i den  

 fart, hvortil det er bestemt.
Synet skal også omfatte skibslysene,  

 signalfigurerne og midlerne til afgivelse af lydsignaler samt nødsignalerne,  

 som føres om bord i skibet med henblik på at sikre, at de opfylder  

 lovgivningen om skibes sikkerhed samt forskrifterne i de internationale  

 søvejsregler.
 For passagerskibe skal de dele af det periodiske hovedsyn, der vedrører  

 konstruktion, udstyr, anlæg og materialer til forebyggelse af forurening, i  

 de år, hvor det internationale certifikat om forebyggelse af olieforurening  

 ikke skal fornyes, udføres som foreskrevet for disse dele under henholdsvis  

 årligt eller mellemliggende syn.
 For lastskibe på 500 tons og derover og for fiskeskibe på 24 m og derover  

 i længde omfatter periodisk hovedsyn ikke de dele af skibet, der indgår i det  

 periodiske udrustningssyn (jfr. litra b nedenfor).
 Såfremt skibets klasse er opretholdt, vil kravet om periodisk hovedsyn for  

 klassede skibe kunne anses for opfyldt for så vidt angår de dele af skibet,  

 der er opført på klassifikationsselskabets ovennævnte liste, i det omfang  

 selskabets regler og undersøgelser mindst svarer til gældende danske krav.
 For klassede passagerskibe skal den udvendige skibsbund dog synes hvert  

 år, uanset om det pågældende klassifikationsselskabs regler ikke foreskriver  

 årligt bundsyn for passagerskibe.
b.
Udrustningssyn omfatter en fuldstændig undersøgelse af skibets  

 redningsmidler (bortset fra radiotelegrafanlæg i motorredningsbåde eller  

 transportabelt radioanlæg for redningsbåde og -flåder), brandmelde- og  

 brandslukningsmidler, lodslejdere, skibslys, signalfigurer og midler til at  

 afgive nød- og lydsignaler samt brandkontrolplanerne og anden udrustning med  

 henblik på at sikre, at kravene i lovgivningen om skibes sikkerhed samt  

 forskrifterne i de internationale søvejsregler er opfyldt.
c.
Bundsyn omfatter undersøgelse af den udvendige skibsbund, roret,  

 skrueakslen og alle under dybeste lastelinie anbragte søforbindelser samt  

 undersøgelse af skibets kedler og lignende.
 For klasset skib anses kravet om bundsyn for opfyldt, såfremt skibets  

 klasse er opretholdt.
 d. Årligt syn på skrog, maskineri og udrustning omfatter en visuel  

 inspektion af skibet og dets udstyr samt prøver i et omfang, der sikrer, at  

 dette er tilfredsstillende vedligeholdt og ikke uden tilladelse ændret, samt  

 at skibet og dets udstyr med hensyn til forureningsforebyggelse er  

 tilfredsstillende for den fart, skibet er bestemt til.
e.
Mellemliggende syn 1. Mellemliggende syn af alle olietankskibe på 150  

 tons og derover samt af alle andre skibe på 400 tons og derover skal med  

 hensyn til forureningsforebyggelse sikre, at udstyret og de dermed forbundne  

 pumpe- og rørsystemer, herunder systemer til registrering og kontrol af  

 olieudtømning, system til tankrensning med råolie, udstyr til separation af  

 olieholdigt vand og oliefiltreringsanlæg fuldstændig opfylder de pågældende  

 forskrifter samt er i god driftsmæssig stand.
 2. Mellemliggende syn af tankskibe på 10 år eller  

 derover omfatter tillige en omhyggelig gennemgang af skibet i et sådant  

 omfang, at det sikres, at betingelserne for udstedelse af  

 konstruktionssikkerhedscertifikat er opretholdt, og at skibet kan anvendes  

 sikkert.
f.
Radio- og radarsyn omfatter besigtigelse og kontrol af forskrevne  

 radio- og radaranlæg, herunder radioanlæg i motorredningsbåde og  

 transportabelt radioudstyr for redningsbåde og -flåder, til konstatering af,  

 at de i lovgivningen om skibes sikkerhed for sådanne anlæg indeholdte  

 forskrifter er opfyldt.
g.
Fribordssyn 1. Det periodiske fribordssyn skal være så effektivt,  

 at det derved sikres, at konstruktion, udrustning, indretninger, materiale og  

 materialedimensioner fuldstændigt opfylder forskrifterne om lastelinier.
2. Den periodiske undersøgelse skal sikre, at der ikke  

 i skibet er foretaget sådanne forandringer ved skrog eller overbygninger, som  

 kunne påvirke beregningerne til bestemmelse af laseliniernes plads.
Det skal  

 endviderekonstateres, at indretninger og anordninger til:
beskyttelse af åbninger rækværk lænseporte og adgange til mandskabsrum er vedligeholdt i fyldestgørende stand.
 De ovennævnte periodiske syn afholdes således:
Af statens skibstilsyn Periodisk hovedsyn i passagerskibe, i uklassede lastskibe og i fiskeskibe Udrustningssyn i passagerskibe, i uklassede lastskibe på 500 tons og  

 derover og i fiskeskibe Bundsyn i uklassede skibe Årligt syn i uklassede skibe Mellemliggende syn i uklassede skibe Fribordssyn i uklassede skibe Radio- og radarsyn Statens skibstilsyn udfører normalt ikke andre periodiske syn end  

 ovennævnte.
 Under særlige omstændigheder vil statens skibstilsyn i det enkelte  

 tilfælde kunne bemyndige særlige personer eller institutioner til helt eller  

 delvis at foretage ovennævnte syn.
Af vedkommende klassifikationsselskab De dele af udrustningssyn i klassede lastskibe på 500 tons og derover, der  

 er nødvendige for udstedelse af udrustningssikkerhedscertifikat.
Periodiske hovedsyn i klassede lastskibe Bundsyn i klassede skibe Årligt syn i klassede lastskibe Mellemliggende syn i klassede lastskibe Fribordssyn i klassede skibe Af det enkelte skibs fører og maskinchef efter bemyndigelse fra statens  

 skibstilsyn i hvert enkelt tilfælde.
 De dele af periodisk hovedsyn i klassede lastskibe, som ikke er omfattet  

 af klassifikationsselskabets tilsyn.
 De dele af udrustninssyn i klassede lastskibe på 500 tons og derover, der  

 ikke står i forbindelse med udstedelse af udrustningssikkerhedscertifikat.
 Udrustningssyn i lastskibe under 500 tons.
Af udenlandsk myndighed Syn, der er nødvendige for udstedelse af internationale certifikater, kan  

 i visse tilfælde afholdes af udenlandsk myndighed.
 Når sådant syn ønskes afholdt, må der gennem den stedlige danske  

 udenrigsrepræsentation rettes henvendelse til vedkommende myndighed.
