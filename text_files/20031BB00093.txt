Fremsat den 10. december 2003 af  

 Inger Bierbaum (S), Svend Auken (S),  

 Pernille Blach Hansen (S), Torben Hansen (S),  

 Helge Mortensen (S), Lone Møller (S),  

 Frode Sørensen (S) og Jytte Wittrock (S) Forslag til folketingsbeslutning om udvidelse af pant- og retursystemet for flasker og dåser Folketinget pålægger regeringen snarest at fremsætte de  

 nødvendige lovforslag og foretage de nødvendige ændringer i bekendtgørelser,  

 cirkulærer og andre forskrifter med henblik på at udvide det nuværende pant-  

 og  

 retursystem, således at alle engangsemballager til øl, kildevand, læskedrikke  

 og sodavandsalkohol pantbelægges og omfattes af retursystemet.
Bemærkninger til forslaget Baggrunden for beslutningsforslaget er det stigende forbrug  

 af engangsemballager til iste, kildevand, energidrikke, alkoholsodavand,  

 saftevand osv., der ikke er omfattet af det nuværende pant- og retursystem,  

 og  

 som derfor medfører et miljømæssigt problem med tomme flasker og dåser  

 henkastet i gaderne og i naturen.
Engangsemballager udgør en stadig større  

 andel af det samlede forbrug.
En indførelse af pant vil øge incitamentet til  

 at  

 aflevere emballagen på rette sted.  

 Tilskyndelsen til  

 ikke at henkaste tom engangsemballage mindskes afgørende, hvis der er pant på  

 emballagen, og der bør derfor  

  

 straks tages initiativer til at lade alle  

 engangsemballager omfatte af pant- og retursystemet.
Etableringen af det nuværende retursystem for emballage til  

 øl og kulsyreholdige læskedrikke bevirker, at man er nået op på  

 returprocenter  

 på over 90, hvilket er meget fornemt.
Dette mål bør også kunne opnås med  

 tilføjelsen af nye emballager.
Indførelsen af retursystemet betyder også, at  

 det nu er teknisk muligt at inddrage nye emballagetyper inden for rammerne af  

 det eksisterende system, uden at det medfører væsentlige omkostninger.
Forbrugerens miljøbevidsthed forringes markant ved at  

 udelukke mange engangsemballager fra det nuværende retursystem.
For  

 forbrugeren  

 virker det omsonst, at nogle engangsemballager er belagt med pant, mens andre  

 skal smides i affaldssækken.
Det virker særlig undergravende, når forbrugeren  

 åbenlyst kan læse på nogle af emballagerne, at de indgår i pant- og  

 retursystemer i Norge eller Sverige.
Særlig problematisk er  

 alkoholsodavandsflasker.
Det virker grotesk, at alkohols  

 odavand  

  

 baseret på malt er omfattet, mens  

 alkoholsodavand  

  

 baseret på spiritus ikke er omfattet af det  

 danske pantsystem.
 En udvidelse af det nuværende pant- og retursystem til at  

 omfatte alle typer engangsdrikkevareemballager vil også udgøre en mere  

 retfærdig ordning for drikkevareproducenter og -importører.  

    

  

 Det vil betyde, at alle producenter og  

 importører skal leve op til de samme krav og gebyrer.
EUs emballagedirektiv forpligter Danmark til at nå en  

 række genanvendelsesmålsætninger i 2008. Især genanvendelsesmålsætningerne på  

 henholdsvis 22,5 pct. og 50 pct. for plast- og metalemballage får Danmark  

 problemer med at opfylde.
Dette skal sammenholdes med regeringens  

 Affaldsstrategi 2005-2008, som forpligter regeringen til at sikre en høj  

 genanvendelse.
Det er derfor forslagsstillernes opfattelse, at alle typer af  

 engangsemballager bør være omfattet af det nuværende pant- og retursystem,  

 som  

 dermed vil bidrage til at opfylde Danmarks forpligtelser.
Skriftlig fremsættelse Inger Bierbaum  

  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om udvidelse af pant- og retursystemet for flasker og  

 dåser.
(Beslutningsforslag nr.
B 93).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
