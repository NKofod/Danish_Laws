Registertilsynet udtalte sig ikke imod, at der oprettedes et  

 valgstatistikregister i Danmarks Statistik.
Registertilsynet udtalte dog, at  

 man anså registeret for at være omfattet af lovens § 12, stk. 3, hvorefter  

 der skal træffes foranstaltninger, der muliggør bortskaffelse eller  

 tilintetgørelse i tilfælde af krig eller lignende forhold.
 Danmarks Statistik anmodede i beretningsåret Registertilsynet om en  

 udtalelse vedrørende oprettelse af Danmarks Statistiks  

  Valgstatistikregister.
 Af det fremsendte udkast til forskrifter for registeret fremgik, at  

 formålet med registeret var at danne grundlag for valgstatistikken vedrørende  

 valg til amtskommunale og kommunale råd.
Registeret forventedes at skulle indeholde oplysninger om 20.00025.000  

 personer.
Endvidere fremgik det, at de registrerede oplysninger om en person  

 i registeret ikke måtte danne grundlag for afgørelser vedrørende denne  

 person.
Af en medfølgende systemorientering fremgik, at registeret skulle anvendes  

 til statistiske opgørelser af antal kandidater fordelt efter, om de havde  

 opnået valg eller ikke.
Ligeledes skulle systemet danne grundlag for en mere  

 rationel opgørelsesmetode samt muliggøre en statistisk belysning af  

 kandidaternes fordeling ud fra en række baggrundsoplysninger, indhentet fra  

 valgbøger/kandidatlister og fra Danmarks Statistiks  

  Befolkningsstatistikregister, Bygge- og boligstatistikregister  

 samt Indkomststatistikregister.
Det blev til Registertilsynet oplyst, at man  

 af økonomiske årsager ikke havde udført tilsvarende valganalyser siden 1981,  

 men kun publiceret statistiske opgørelser af rene valgdata.
Vedrørende registerets anvendelse fremgik det, at registeret yderligere  

 skulle anvendes til sådanne special- og serviceopgørelser, analyser m.v., som  

 omfattes af lov om Danmarks  Statistik.
Sådanne anvendelser af registeret  

 skal, såfremt det ikke fremgår af bilag til registerforskriften,  

 efterfølgende omtales i en kvartalsvis beretning, som skal være offentligt  

 tilgængelig i Danmarks Statistik.
Af forskriftsudkastet fremgik imidlertid,  

 at en sådan efterfølgende omtale i beretningen kunne udelades, såfremt  

 opgavens særlige karakter i forbindelse med afgørende hensyn til beskyttelsen  

 af brugernes interesse gjorde hemmeligholdelse påkrævet.
Danmarks Statistik kunne dog ikke på opfordring give en nærmere  

 redegørelse for eller et eksempel på en sådan eventuel specialeller  

 serviceopgave, der af hensyn til brugerens interesse ville kunne gøre  

 hemmeligholdelse påkrævet.
Danmarks Statistik tilkendegav ligeledes, at  

 bestemmelsen ikke kunne siges at have umiddelbar praktisk anvendelse for  

 valgstatistikregisteret.
Vedrørende sletning af registerets oplysninger fremgik det af  

 forskriftsudkastet, at oplysningerne ville blive slettet senest 5 år efter  

 registreringstidspunktet.
Den lange opbevaring af oplysningerne blev  

 begrundet i behovet for at kunne foretage sammenlignende analyser af to på  

 hinanden følgende kommunevalg.
 Endelig fremgik det, at der ønskedes mulighed for, at justitsministeren  

 efter indhentet udtalelse fra Registertilsynet kan tillade, at  

 registereksemplarer overføres til videre opbevaring i arkiv.
 Sagen blev behandlet på et møde i Registerrådet.
I den anledning udtalte Registertilsynet, at der i henhold til § 9, stk.  

 2, i lov om offentlige myndigheders registre ikke må registreres oplysninger  

 om politiske forhold, som ikke er offentligt tilgængelige.
De oplysninger,  

 som ønskedes registreret om en kandidat i valgstatistikregisteret, dvs.  

 kandidatens listebetegnelse samt om kandidaten var valgt eller ej, var dog  

 efter Registertilsynets opfattelse offentligt tilgængelige oplysninger.
Registertilsynet udtalte imidlertid endvidere, at da de registrerede  

 offentlige oplysninger ville indgå i sammenhæng med baggrundsoplysninger om  

 den enkelte person, som ikke var offentligt tilgængelige, men indhentet til  

 andre statistiske formål, ville valgstatistikregisteret således repræsentere  

 en detaljeret kortlægning af politiske aktive i samtlige danske amter og  

 kommuner på et givent tidspunkt.
Registertilsynet fandt således, at en  

 opsamling af disse oplysninger over længere tid ville resultere i en meget  

 udførlig oversigt over den politiske aktivitet i Danmark, hvilket  

 Registertilsynet mere principielt fandt særdeles betænkeligt.  

 Registertilsynet udtrykte det som sin opfattelse, at en sådan oversigt i  

 øvrigt kunne gøres til genstand for misbrug, f.eks. i tilfælde af krig eller  

 besættelse.
 Under hensyn til det i Danmarks Statistik fastlagte høje sikkerhedsniveau  

 udtalte Registertilsynet sig imidlertid ikke imod registerets oprettelse til  

 varetagelse af det anførte formål og med en sletningsfrist på 5 år.
 Under henvisning til valgstatistikregisterets karakter af detaljeret  

 politisk registrering på landsplan, udtalte man dog, at registeret må anses  

 for at være omfattet af lovens § 12, stk. 3, hvorefter der af den  

 registeransvarlige skal træffes foranstaltninger, der muliggør bortskaffelse  

 eller tilintetgørelse af registeret i tilfælde af krig eller lignende  

 forhold.
 Vedrørende opbevaring af registerversioner i arkiv henstillede  

 Registertilsynet ligeledes, at det af registerets forskrifter skulle fremgå,  

 at kun anonymiserede registerversioner må overføres til arkiv.
 Endelig henstillede Registertilsynet, at bestemmelsen vedrørende  

 hemmeligholdelse af visse udførte opgaver af særlig karakter blev udeladt ved  

 fastsættelsen af valgstatistikregisterets forskrifter.
 Danmarks Statistik har efterfølgende oprettet valgstatistikregisteret og  

 fulgt Registertilsynets henstillinger ved den endelige fastsættelse af  

 forskrifterne for registeret.
 (* 1) Registertilsynets Årsberetning 1991 side 64.
