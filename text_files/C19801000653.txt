 Foranlediget af en rapport fra »Sub-Committee on Safety of  

 Navigation« har IMCOs »Maritime Safety Committee« i  

 IMCO-dokument XXXIX/WP.9 udtalt:
 »at anvendelse af farvede vinduer ikke yder en større beskyttelse mod  

 blænding end solbriller og kan udgøre en risiko for navigeringen om  

 natten«.
 I denne anledning skal direktoratet meddele, at i nye skibe skal  

 styrehusvinduer være af klart ufarvet glas.
 Såfremt der anvendes hængslede eller aftagelige farvede/tonede  

 forsatsruder, skal man henlede opmærksomheden på, at sådanne ruder i  

 almindelighed reducerer den observerede lysstyrke med 30-60 pct. og dermed  

 hindrer eller vanskeliggør opfattelse af kystkonturer, skibslys, søens  

 tilstand m.m., ligesom sådanne ruder kan forårsage en ændring af farven af  

 observeret lys.
