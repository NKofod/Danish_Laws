Feriedagpenge,  

 egen optjent ferie, feriepenge Ankenævnet har behandlet Deres klage på møde den 12.  

 januar 2006.
Nævnet traf denne AFGØRELSE De kan ikke få feriedagpenge for perioderne 13.  

 december 2004, 3.-9. januar 2005 og 14.-20. februar 2005.
 Ankenævnet tiltræder således direktoratets afgørelse af  

 21. juli 2005.
BEGRUNDELSE Det fremgår af reglerne, at en lønmodtager optjener ret  

 til 2,08 dages betalt ferie for hver måneds ansættelse i et kalenderår  

 (optjeningsår). Ferien holdes med 5 dage om ugen, således at arbejdsfrie dage  

 indgår i ferien med et forholdsmæssigt antal.
 Beregning af feriedagpengeretten sker således, at et  

 medlem, der i hele optjeningsåret har modtaget ydelser svarende til dagpenge  

 ved fuld ledighed, vil optjene ret til 25 dage med feriedagpenge.
 Retten til feriedagpenge er betinget af, at medlemmet  

 på ferietidspunktet har afholdt sin optjente ferie med feriegodtgørelse eller  

 løn.
 Hvis man har ret til betalt ferie efter ferieloven,  

 skal man som udgangspunkt holde denne ferie, før man kan få feriedagpenge.  

 Hvis  

 man samlet har optjent ret til mere end 25 dage med feriepenge og  

 feriedagpenge, kan man få feriedagpenge, når man har holdt 25 dage minus  

 antallet af dage med feriedagpenge.
Ankenævnet lægger til grund, at De har optjent 13,5  

 feriedage i henhold til ferieloven og 14 dage med ret til feriedagpenge.
Da  

 De  

 således har optjent mere end 25 dage med feriepenge og feriedagpenge, skal De  

 afholde 25 dages ferie med feriepenge minus de 14 dages ferie med  

 feriedagpenge.
De skal således holde 11 dages ferie med feriepenge, før De  

 kan  

 få udbetalt feriedagpenge fra arbejdsløshedskassen.
Begrundelsen for ankenævnets afgørelse er, at optjente  

 feriedage i henhold til ferieloven opgøres efter ansættelsesperiodens længde,  

 hvorimod optjente feriedage med feriedagpenge opgøres på baggrund af de  

 udbetalte dagpenge i optjeningsåret.
Hertil kommer, at ferie med feriepenge  

 holdes med 5 dage om ugen, således at arbejdsfrie dage indgår i ferien med et  

 forholdsmæssigt antal.
REGLER Ankenævnet henviser til ferielov, jf. lovbekendtgørelse nr. 407 af 28. maj 2004  

 § 7, stk. 1, og § 12, stk. 2, lov om arbejdsløshedsforsikring m.v., jf.  

 lovbekendtgørelse nr. 708 af 13. august 2003 § 75 h, stk. 4, nr. 3, stk. 6 og  

 stk. 7, og Arbejdsdirektoratets bekendtgørelse nr. 480 af 10. juni  

 2003 om feriedagpenge § 13, stk. 1.
OPLYSNINGERNE I SAGEN Sagen er afgjort på grundlag af de akter, som er  

 modtaget fra direktoratet.
På ankenævnets vegne xxx fuldmægtig De kan læse om afgørelsens retlige grundlag på de  

 følgende sider.
 Kopi til:
xxx Arbejdsdirektoratet Regler Ferielov, jf.  

 lovbekendtgørelse nr. 407 af 28. maj 2004 § 7.  

  

 En  

 lønmodtager optjener ret til 2,08 dages betalt ferie for hver måneds  

 ansættelse  

 i et kalenderår (optjeningsår) § 12 Stk. 2.  

  

 Ferie holdes med  

 5 dage om ugen, således at arbejdsfrie dage og vagtdage i turnus indgår i  

 ferien med et forholdsmæssigt antal Lov om  

 arbejdsløshedsforsikring m.v., jf. lovbekendtgørelse nr. 708 af 13. august  

 2003 § 75 h Stk. 4.  

  

 Retten til  

 feriedagpenge er betinget af, at medlemmet på ferietidspunktet 3)  

 	  

 har afholdt sin  

 optjente ferie med feriegodtgørelse eller løn.
Stk. 6.  

  

 Beregning af  

 feriedagpengeretten efter stk. 1 sker således, at et medlem, der i hele  

 optjeningsåret  

 har modtaget ydelser svarende til dagpenge ved fuld ledighed, vil optjene ret  

 til 25 dage med feriedagpenge.
I øvrige tilfælde sker der en forholdsmæssig  

 beregning.
Stk. 7.  

  

 Nærmere regler  

 om feriedagpenge, herunder om beregning af feriedagpengeretten,  

 feriedagpengenes  

 størrelse, lediges underretning til Arbejdsformidlingen om tidspunktet for  

 feriens afholdelse og kommunernes medvirken efter stk. 2, fastsættes af  

 direktøren for Arbejdsdirektoratet efter forhandling med Beskæftigelsesrådet Arbejdsdirektoratets  

 bekendtgørelse nr. 480 af 10. juni 2003 om feriedagpenge § 13.  

  

 Hvis  

 man har ret til betalt ferie efter ferieloven m.v., skal man som udgangspunkt  

 holde denne ferie, før man kan få feriedagpenge.
Hvis man samlet har optjent  

 ret til mere end 25 dage med feriepenge og feriedagpenge, kan man få  

 feriedagpenge, når man har holdt 25 dage minus antallet af dage med  

 feriedagpenge, jf. dog stk. 2, 3, 4, 5, 6, 7, og § 14.
