Offererstatningslovens § 6 a - nedsættelse på grund af egen skyld eller accept af risiko, nævnets j.nr. 14-520-03601 Skadevolder modtog et bødeforlæg på 3.000 kr. for at have overtrådt straffelovens § 244 ved at have tildelt ansøger et kraftigt skub, hvorved hun faldt til jorden og slog sin skulder af led.
 Nævnet besluttede at nedsætte ansøgers erstatning og godtgørelse med ½, idet nævnet lagde vægt på, at ansøger havde udvist en betydelig grad af egen skyld, idet tre vidner forklarede, at ansøger havde skubbet til skadevolder indledningsvist, hvorefter skadevolder havde skubbet kraftigt til ansøger.
