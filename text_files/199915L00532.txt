Tillægsbetænkning afgivet af  

 Retsudvalget den 4. maj 2000 Tillægsbetænkning over Forslag til lov om ændring af  

 retsplejeloven og straffeloven Udvalget har, efter at 3. behandling blev afbrudt og  

 lovforslaget blev henvist til fornyet udvalgsbehandling, behandlet dette i  

 tre møder og har herunder stillet spørgsmål til  

 justitsministeren, som denne har besvaret skriftligt.
 Nogle af udvalgets spørgsmål til  

 justitsministeren og dennes svar herpå er optrykt som bilag til  

 tillægsbetænkningen.
 Endvidere har udvalget modtaget en skriftlig henvendelse  

 fra Amnesty International, Børnerådet, Børnesagens  

 Fællesråd, Dansk Ungdoms Fællesråd, Det Danske Center  

 for Menneskerettigheder, Landsorganisationen Børns Vilkår, Red  

 Barnet og UNICEF Danmark.
 Der er af et mindretal stillet ændringsforslag,  

 hvorom henvises til de ledsagende bemærkninger.
 Herefter indstiller et flertal (Socialdemokratiets,  

 Venstres, Det Konservative Folkepartis, Dansk Folkepartis,  

 Centrum-Demokraternes, Det Radikale Venstres og Frihed 2000´s medlemmer af  

 udvalget) lovforslaget til  vedtagelse i den affattelse, hvori det  

 foreligger efter 2. behandling.
Et mindretal inden for flertallet (Dansk Folkepartis  

 medlem af udvalget) har konstateret, at unge desværre bliver kriminelle  

 i en stadig yngre alder, og der har været tilfælde, hvor unge  

 under 18 år har begået ganske alvorlig kriminalitet.
Det må  

 efter Dansk Folkepartis opfattelse være indlysende, at politiet i  

 forbindelse med efterforskning af alvorlige forbrydelser må have  

 mulighed for at begære mistænkte personer  

 varetægtsfængslet, herunder også i isolation, hvis de med  

 rette kan mistænkes for at have begået meget alvorlig  

 kriminalitet, også selv om den mistænkte er under 18 år.
Om  

 mistanken berettiger til en varetægtsfængsling, herunder i  

 isolation, afgøres som hidtil af retten, der naturligvis tager hensyn  

 til alderen på den person, som politiet begærer  

 varetægtsfængslet.
 Et mindretal (Socialistisk Folkepartis medlem af  

 udvalget) indstiller lovforslaget til vedtagelse med det stillede  

 ændringsforslag.
 Socialistisk Folkeparti pressede i sin tid voldsomt  

 på for at få ophævet muligheden for overhovedet at isolere  

 varetægtsarrestanter, og udvalget vedrørende isolation blev  

 nedsat blandt andet på baggrund af Socialistisk Folkepartis pres.
 Det er fortsat Socialistisk Folkepartis opfattelse, at  

 isolation er en ekstra straf, som ikke burde findes i et retssamfund.  

 På den anden side er lovforslaget med vedtagelsen af Socialistisk  

 Folkepartis ændringsforslag en klar forbedring af den gældende  

 retstilstand.
 Et andet mindretal (Enhedslistens medlem af  

 udvalget) indstiller lovforslaget til vedtagelse med det stillede  

 ændringsforslag.
 For Enhedslisten er det utrolig vigtigt, at unge under 18  

 år ikke kan isolationsfængsles under nogen  

 omstændigheder.
Et tredje mindretal (Kristeligt Folkepartis medlem  

 af udvalget) indstiller lovforslaget til vedtagelse med det stillede  

 ændringsforslag.
Hvis ændringsforslaget forkastes, vil  

 mindretallet ved 3. behandling hverken stemme for eller imod  

 lovforslaget.
Kristeligt Folkeparti mener, at brugen af  

 isolationsfængsling skal begrænses, hvilket lovforslaget i  

 øvrigt også lægger op til.
Uanset arrestantens alder er  

 det en belastning at være isolationsfængslet.
Men det  

 udgør en ganske særlig belastning for personer under 18  

 år, hvorfor Kristeligt Folkeparti finder det helt afgørende, at  

 netop denne gruppe af personer under ingen omstændigheder kan  

 isolationsfængsles.
Ændringsforslag Af	et mindretal (SF), tiltrådt af et mindretal (EL  

 og KRF):
Til § 1 1) Den under nr. 16 foreslåede affattelse af §  

 770 c, stk. 4, affattes således:
» Bemærkninger Til nr. 1 Ændringsforslaget indebærer, at unge under 18  

 år under ingen omstændigheder må anbringes i isolation  

 under varetægtsfængsling. Ændringsforslaget stilles med  

 henvisning til en henvendelse, Retsudvalget har fået efter 2.  

 behandling af lovforslaget fra en række børne-  

  og menneskerettighedsorganisationer, jf. bilag 37.
Dorte Bennedsen (S)  

  Lissa Mathiasen (S) fmd.  Per Kaalund (S)  

  Else Marie Mortensen (S)  Jan Petersen (S)  

  Anne Baastrup (SF) nfmd.
Sonja Albrink (CD)  

  Elisabeth Arnold (RV)  

  Søren Søndergaard (EL)  

  Birthe Rønn Hornbech (V)  

  Inge Dahl-Sørensen (V)  Karen Rønde (V)  

 Tom Behnke (FRI)  Helge Adam Møller (KF)  

  Jens Heimburger (KF)  Peter Skaarup (DF)  

  Jann Sjursen (KRF) Bilag Nogle af udvalgets spørgsmål til  

 justitsministeren og dennes svar herpå Spørgsmålene er optrykt efter ønske  

 fra Socialistisk Folkeparti.
 Spørgsmål nr. 34:
 Ministerens kommentar ønskes til henvendelsen fra  

 en række organisationer vedrørende isolation af børn og  

 unge, herunder hvad FN's børnekomite har givet udtryk for, jf. bilag  

 37.
 Svar:
 I den henvendelse, der henvises til i  

 spørgsmålet, fremfører en række børne- og  

 menneskerettighedsorganisationer deres synspunkter om  

 varetægtsfængsling i isolation af unge under 18 år.
Det er organisationernes principielle holdning, at der  

 ikke bør kunne ske isolationsfængsling af personer under 18  

 år.
Det anføres i den forbindelse bl.a., at  

 isolationsfængsling udgør en ganske særlig belastning for  

 arrestanter under 18 år, og at hensynet til arrestanten i disse sager  

 må tillægges større vægt end i sager, hvor  

 arrestanten er over 18 år.
I tilknytning hertil anføres det, at  

 efter FN s børnekonvention kan fængsling af unge under 18  

 år kun bruges som en sidste udvej og i det kortest mulige tidsrum,  

 ligesom FN s Børnekomité har udtrykt bekymring over anvendelsen  

 af isolation i forhold til denne persongruppe.
 De problemstillinger, der omtales i henvendelsen, har  

 også tidligere været fremme under behandlingen af lovforslaget,  

 og Justitsministeriet har besvaret flere spørgsmål herom.
 På denne baggrund skal opmærksomheden henledes  

 på, hvad Justitsministeriet tidligere har oplyst over for udvalget:
 Der henvises i øvrigt til Justitsministeriets  

 besvarelse af 21. december 1999 af spørgsmål nr. 4,  

 Justitsministeriets besvarelse af 14. marts 2000 af spørgsmål  

 nr. 20 og 22 samt Justitsministeriets besvarelse af 3. april 2000 af  

 spørgsmål nr. 30.
Varetægtsfængsling af mindreårige er en  

 meget trist problemstilling at forholde sig til.
Baggrunden for forslaget er  

 imidlertid, at det desværre må konstateres, at så unge  

 mennesker i nogle tilfælde begår meget alvorlig kriminalitet,  

 hvor varetægtsfængsling   herunder i isolation   kan være  

 nødvendig, for at retsforfølgningen kan gennemføres.
Det er dog samtidig meget vigtigt at understrege, at det  

 er få unge, der bliver varetægtsfængslet   og langt  

 hovedparten af dem anbringes i såkaldt »varetægtssurrogat «  

 på sikrede sociale institutioner.
Det er meget få unge, der  

 anbringes i arresthus, jf. besvarelsen af spørgsmål nr. 38.  

 Isolation kommer som nævnt kun på tale under helt  

 ekstraordinære omstændigheder.
Justitsministeriet finder imidlertid ikke, at man i  

 lovforslaget helt bør udelukke muligheden for at anbringe unge under  

 18 år i isolation.
Lovgivningen bør også tage højde  

 for de helt ekstraordinære situationer, som kan forekomme, hvor  

 det bliver nødvendigt at anvende helt ekstraordinære midler.
 Spørgsmål nr. 35:
Er det korrekt forstået, at isolation af børn  

 og unge kun undtagelsesvis skal kunne finde sted, og i givet fald, hvoraf  

 fremgår det af lovforslagets § 770 c, stk. 4, at isolation kun  

 undtagelsesvis skal finde sted? Svar:
 Den foreslåede bestemmelse i retsplejelovens § 770  

 c, stk. 4, indebærer, at isolation i ingen tilfælde må  

 finde sted i et sammenhængende tidsrum på mere end 8 uger, hvis  

 arrestanten er under 18 år.
 Begrænsningen i adgangen til overhovedet at  

iværksætte isolation over for personer under 18 år  

 fremgår af den foreslåede bestemmelse i retsplejelovens § 770 b,  

 nr. 2, om proportionalitetskrav og bemærkningerne hertil.
 Efter § 770 b, nr. 2, må isolation bl.a. kun  

 iværksættes eller fortsættes, hvis indgrebet   herunder den  

 særlige belastning, som indgrebet kan medføre på grund af  

 arrestantens unge alder   ikke står i misforhold til sagens betydning  

 og den retsfølge, som kan ventes, hvis arrestanten bliver fundet  

 skyldig.
 Om rækkevidden af dette proportionalitetskrav i  

 forhold til isolation af unge under 18 år fremgår følgende  

 af pkt. 2.6.3. i de almindelige bemærkninger til lovforslaget:
» Justitsministeriet er imidlertid enig i, at der over for  

 personer under 18 år bør udvises meget stor tilbageholdenhed med  

 at anvende isolation, og at der kun i sjældne undtagelsestilfælde  

 kan blive tale om isolation, og da kun i helt kortvarige perioder.
At der bør udvises en sådan tilbageholdenhed  

 følger allerede af den foreslåede bestemmelse i retsplejelovens  

 § 770 b, nr. 2. Det fremgår af denne bestemmelse, at der ved  

 vurderingen af, om kravet om proportionalitet er opfyldt, skal tages hensyn  

 til den særlige belastning, isolationsfængsling kan  

 medføre på grund af f.eks. arrestantens unge alder.  

 Isolationsfængsling af personer under 18 år vil således  

 efter den foreslåede bestemmelse alene kunne iværksættes,  

 når særlig tungtvejende grunde taler for, at  

 varetægtsfængsling i isolation er nødvendig i den konkrete  

 sag.
Ved forlængelser af isolation ud over helt kortvarige perioder vil  

 proportionalitetshensyn med stigende vægt tale imod fortsat isolation  

 af personer under 18 år.
Det følger efter Justitsministeriets opfattelse  

 således af den foreslåede udformning af  

 proportionalitetsgrundsætningen, at isolationsfængsling af  

 arrestanter under 18 år kun helt undtagelsesvis kan komme på  

 tale, typisk når den påsigtede kriminalitet er meget alvorlig og  

 da kun i kortere tidsrum.« Bemærkningerne indeholder i forlængelse heraf  

 en beskrivelse af Højesterets kendelse af 28. maj 1999 (Ugeskrift for  

 Retsvæsen 1999, s. 1415), som er refereret ovenfor i besvarelsen af  

 spørgsmål nr. 34, og det fastslås herefter:
» Der kan i øvrigt henvises til Justitsministeriets  

 besvarelse af 21. december 1999 af spørgsmål nr. 9.
 Spørgsmål nr. 36:
» Svar:
 Som nævnt fremgår det af den foreslåede  

 bestemmelse i retsplejelovens § 770 c, stk. 4, at hvis arrestanten er under  

 18 år, må isolation i ingen tilfælde finde sted i et  

 sammenhængende tidsrum på mere end 8 uger.
 Om adgangen til at genindsætte en person  

 under 18 år i isolation ud over den foreslåede  

 tidsbegrænsning henvises til Justitsministeriets besvarelse af 14.  

 marts 2000 af spørgsmål nr. 23 samt Justitsministeriets  

 besvarelse af 3. april 2000 af spørgsmål nr. 31.
Som det fremgår af besvarelsen af  

 spørgsmål nr. 23, giver formuleringen »et sammenhængende tidsrum« i den foreslåede bestemmelse i retsplejelovens §  

 770 c, stk. 4, en meget begrænset adgang til at  

 genindsætte en sigtet i isolation efter i en periode at have  

 været udtaget heraf.
Det er en nødvendig   men langt fra  

 tilstrækkelig   betingelse, at politiet efter udtagelsen af isolation  

 bliver opmærksom på nye forhold, der nu skal  

 efterforskes.
Det fremgår endvidere af besvarelsen, at denne  

 tilbageholdenhed med hensyn til genindsættelse i isolation ud over  

 tidsbegrænsningen i betydelig stærkere grad vil gælde for  

 unge under 18 år.
Det skal ses i sammenhæng med, at isolation  

 over for unge under 18 år i det hele taget kun kan  

iværksættes under helt ekstraordinære  

 omstændigheder, jf. herom besvarelsen af spørgsmål nr. 34  

 og 35.
 Spørgsmål nr. 37:
Hvilke forhold indebærer, at den ovenstående  

 situation med genindsættelse skal kunne opstå, og hvoraf  

 fremgår det af selve bestemmelsen, at der også i denne situation  

 angiveligt kun er tale om helt særlige undtagelsestilfælde? Svar:
 Der henvises til besvarelsen af spørgsmål nr.  

 36.
 Spørgsmål nr. 38:
Hvor mange fængsler/institutioner findes der i  

 Danmark til anbringelse af børn og unge i varetægt eller  

 varetægtslignende forhold, og hvordan er den aktuelle  

 belægningsprocent? Svar:
Med hensyn til 15-17-årige, som  

 varetægtsfængsles og anbringes i en institution i  

 kriminalforsorgens regi, kan Justitsministeriet oplyse, at disse  

 indsættes i Københavns Fængsler og i arresthusene.
Der  

 eksisterer ikke særlige institutioner for unge  

 varetægtsarrestanter i kriminalforsorgens regi.
 Det kan desuden oplyses, at der den 18. april 2000 var  

 indsat i alt 11 15-17-årige varetægtsarrestanter, heraf 7 i  

 Københavns Fængsler og 4 i arresthusene.
 Justitsministeriet har til brug for besvarelsen af  

 spørgsmålet indhentet en udtalelse fra Socialministeriet.
 Socialministeriet har oplyst følgende:
» En sikret afdeling kan anvendes for unge i en række  

 tilfælde, når særlige betingelser er opfyldt, herunder  

 også når opholdet træder i stedet for  

 varetægtsfængsling, jf. retsplejelovens § 765.
Der findes 4 sikrede afdelinger i Danmark.
Med vedtagelse  

 af regeringens voldspakke i 1997 blev det aftalt at udvide antallet af  

 pladser i de sikrede afdelinger med 11 pladser fra 42 til 53 pladser.  

 Samtidig blev anvendelsesmulighederne for de sikrede pladser udvidet til  

 også at omfatte en længerevarende behandlingsindsats.  

 Etableringen af samtlige 11 nye pladser er endnu ikke tilendebragt.
 Det fremgår af Amtsrådsforeningens seneste  

 opgørelser over anvendelsen af de sikrede afdelinger, at  

 belægningsprocenten i årene 1992 til 1998 har været  

 henholdsvis 78, 69, 72, 62, 65, 73 og 72.
 Ringkøbing Amt har oplyst, at  

 belægningsprocenten på den sikrede institution Koglen i januar  

 kvartal 2000 var 70,9, mens den i uge 15 var 100. Frederiksborg Amt har  

 oplyst, at belægningsprocenten på de tre afdelinger under den  

 sikrede institution Sølager var mellem 92,58 og 100,27 i januar  

 kvartal 2000, mens den i uge 15 var 100 pct.
 Fyns Amt har oplyst, at belægningsprocenten på  

 den sikrede afdeling Egely var 94,5 i januar kvartal 2000, mens den i uge 15  

 var 94,5 pct.
Det har ikke   på baggrund af den korte svarfrist  

 været muligt at få oplyst belægningsprocenten på den  

 sikrede afdeling Sønderbro i Københavns Kommune.« Spørgsmål nr. 39:
Hvor mange børn og unge har været anbragt i  

 isolation de sidste to år? Svar:
 Direktoratet for Kriminalforsorgens statistikker  

 indeholder ikke oplysninger om alderen på personer, der er  

 varetægtsfængslede i isolation, og Danmarks Statistiks  

 kriminalstatistik indeholder ikke særskilte oplysninger om alderen  

 på personer, der er varetægtsfængslede i isolation, men  

 alene samlede tal for både isolerede og ikke-isolerede, jf. herved  

 Justitsministeriets besvarelse af 13. august 1999 af spørgsmål  

 nr. 3 vedrørende lovforslaget i sidste samling.
 Det er derfor ikke muligt at tilvejebringe en  

 nøjagtig opgørelse af, hvor mange børn og unge derhar  

 været anbragt i isolation de sidste to år.
 Rigsadvokaten har imidlertid bl.a. oplyst  

 følgende:
» Endvidere bemærkes, at det efter det for mig oplyste  

 ikke er muligt at udfinde eventuelle sager herom via politiets registre.
 Jeg har rettet en telefonisk forespørgsel til  

 Københavns Politi, advokatur A, C og N, samt til politimestrene i  

 Århus, Odense, Aalborg, Glostrup og Roskilde med henblik på at  

 udfinde eventuelle sager, hvor der er sket varetægtsfængsling i  

 isolation af unge under 18 år.
 Der er ikke herved fremkommet oplysninger om sager, hvor  

 unge under 18 år har været varetægtsfængslet i  

 isolation.
 Jeg er således alene bekendt med sagen, der er  

 refereret i U 1999.1415 H.
Politimesteren i Glostrup har oplyst, at  

 anklagemyndigheden i et enkelt tilfælde har fremsat begæring om  

 varetægtsfængsling i isolation af en 16-årig mand, der var  

 sigtet for røveri af særlig farlig karakter efter straffelovens  

 § 288, stk. 2, mod en guldsmedeforretning under anvendelse af et oversavet  

 jagtgevær og en pistol.
I den sag fandt retten, at betingelserne for  

 varetægtsfængsling i isolation efter retsplejelovens § 762, stk.  

 1, nr. 3, og § 770 a var opfyldt, men retten afviste alligevel at isolere den  

 sigtede under henvisning til, at denne på grund af sin unge alder  

 skulle anbringes i varetægtssurrogat på en ungdomsinstitution  

 efter retsplejelovens § 765, hvor isolation ikke kunne finde sted.  

 Landsretten stadfæstede byrettens kendelse.
Det er på denne baggrund min opfattelse, at  

 varetægtsfængsling af unge under 18 år i isolation er  

 yderst sjældent forekommende.« Der kan i øvrigt henvises til Justitsministeriets  

 besvarelse af 21. december 1999 af spørgsmål nr. 12, hvoraf det  

 fremgår, at en arbejdsgruppe under Justitsministeriets  

 Forskningspolitiske Udvalg i øjeblikket overvejer mulighederne for i  

 fremtiden at udarbejde mere detaljerede statistikker om  

 varetægtsfængsling i isolation.
 Det kan i den forbindelse oplyses, at  

 spørgsmålet om registrering af alderen på personer, der er  

 varetægtsfængslede i isolation, indgår i overvejelserne i  

 arbejdsgruppen.
