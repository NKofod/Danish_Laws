Bekendtgørelse om overenskomst af 16.  

 januar 2001  

 med Rusland om konsolidering af gæld Den 16. januar 2001 undertegnedes i Moskva en overenskomst  

 imellem Danmark og Rusland om konsolidering af Ruslands gæld til den  

 danske stat.
Aftalen er i overensstemmelse med de retningslinier for  

 omlægning af Ruslands gæld, som der blev opnået enighed om  

 under multilaterale forhandlinger i Paris den 1. august 1999, og omfatter  

 gæld kontraheret af det tidligere Sovjetunionens regering.
 Aftalen omlægger restancer og beløb som  

 forfalder imellem 1. juli 1999 og 31. december 2000, tilsammen ca. 188 mio.  

 kr.
 For mellem- og langfristede kreditter stiftet før  

 1. januar 1991 omlægges restancer pr. 30. juni 1999, og afdrag og  

 renter som forfalder imellem 1. juli 1999 og 31. december 2000 - tilsammen  

 ca. 53 mio. kr. - til betaling i voksende rater imellem 2002 og 2020.
 Betalinger i henhold til konsolideringsaftalen imellem  

 Danmark og Rusland af 30. december 1996, inklusive restancer pr. 30. juni  

 1999 (dog med undtagelse af restancer opstået imellem 1. august og 31.  

 december 1998) i alt ca. 120 mio. kr., omlægges til betaling i voksende  

 rater imellem 2002 og 2016.
 Betalinger på ca. 13 mio. kr. i henhold til  

 konsolideringsaftalen imellem Danmark og Rusland af 7. december 1993  

 udsættes til betaling i lige store rater imellem 2001 og 2005.
 Samme udsættelse gives 76% af restancer  

 opstået imellem 1. august og 31. december 1998 samt forsinkelsesrente  

 pr. 30. juni 1999, tilsammen ca. 2,3 mio. kr.
 Aftalen fastsætter de rentesatser der skal anvendes  

 indtil den 20. august 2000. Efter denne dato vil moratorierenten for  

 gæld i DKK være 0,5% p.a. over 6-måneders CIBOR (Copenhagen  

 Interbank Offered Rate), for gæld i DEM 0,5% p.a. over 6-måneders  

 EURIBOR (den tilsvarende rente for Euro-valutaerne) og for gæld i USD  

 0,5% over 6-måneders LIBOR (London Interbank Offered Rate).
