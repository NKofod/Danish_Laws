§ 1 I Justitsministeriets bekendtgørelse nr. 18 af 10. januar 1992 om  

 registrering af motorkøretøjer m.v., som ændret senest ved bekendtgørelse nr.  

 115 af 14. februar 1994 foretages følgende ændringer:
 Efter § 51 indsættes:
»Anmeldelse af lastbiler og lastvognstog m.v. til  

 vejgodstransport § 51 a.  Ifølge §§ 1 og 5 i lov nr. 956 af 25.  

 november 1994 om afgift af vejbenyttelse sammenholdt med § 1 i bekendtgørelse  

 nr. 1055 af 14. december 1994 om opkrævning af afgift af vejbenyttelse og  

 forhandling af vejbenyttelsesafgifsbeviser skal lastbiler og lastvognstog  

 m.v. til vejgodstransport, der har en tilladt totalvægt på 12 t eller  

 derover, betale afgift for retten til benyttelse af det danske vejnet fra og  

 med dagen for køretøjets registrering.
 Stk. 2.  Betaling af afgiften sker kontant på  

 motorkontoret i forbindelse med indlevering af anmeldelse til registreringen.  

 Bevis for betalt afgift udstedes herefter samtidig med udleveringen af  

 nummerplader, jf. § 122, stk. 1.«.
§ 2 Bekendtgørelsen træder i kraft den 1. februar 1995.
