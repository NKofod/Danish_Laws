Landsskatteretskendelse ved opgørelse af  

 sambeskatningsindkomst for forsikringsselskaber Sagen drejer sig om, hvorvidt et underskud hos et  

 sambeskattet forsikringsselskab opstået før 1998 kan fradrages ved opgørelsen  

 af sambeskatningsindkomsten.
 Underskud fra B A/S fra 1997 ikke godkendt til fradrag i  

 overskud hos selskaber, der er sambeskattet med B A/S 33.938.088 kr.
 Landsskatteretten stadfæster afgørelsen.
Selskabet er moderselskab i en forsikringskoncern og havde i  

 1998 to danske datterselskaber, B A/S og C A/S samt et tysk datterselskab, D  

 GmbH.
Selskaberne har været sambeskattede i en årrække.
Alle forsikringsmæssige risici var placeret i B A/S.
De to  

 andre datterselskaber var forsikringsmæglerselskaber, der tog sig af de  

 administrative opgaver ved forsikringstegning, præmiebetaling og behandling  

 af  

 skader.
 Forsikringerne blev som hovedregel tegnet i co-assurance med  

 forsikringsselskabet E A/S, der overtog 80 % af de forsikringsmæssige risici.  

 Præmieindtægterne blev typisk fordelt med 40 % til salgsleddet som provision,  

 15 % til mæglerselskaberne som administrationsvederlag, 9 % til B A/S og 36 %  

 til E A/S.
Af regnskabet for B A/S for 1997 fremgår bl.a., at årets  

 resultat var et underskud på 67.559.000 kr., og at selskabets egenkapital  

 herefter var negativ med 39.989.000 kr.
Det fremgår videre, at Finanstilsynet  

 den 22.1.1998 begærede B A/S konkurs og inddrog dets koncession til at drive  

 forsikringsvirksomhed.
Selskabet er i januar 1999 efterfølgende taget under  

 konkursbehandling.
B A/S havde oprindeligt opgjort den skattepligtige indkomst  

 til et underskud på 35.173.687 kr.
På Finanstilsynets foranledning blev der  

 foretaget en yderligere hensættelse til fremtidige erstatninger på 32.365.000  

 kr. i årsregnskabet, og samtidig blev indkomstansættelsen for 1997  

 genoptaget,  

 således det skattemæssige underskud blev opgjort til i alt 67.538.687 kr.  

 Heraf  

 blev 33.600.599 kr. anvendt til modregning i overskud fra andre selskaber  

 omfattet af sambeskatningen i 1997, således at der resterer et ikke benyttet  

 underskud på 33.938.088 kr. fra 1997.
 I årsregnskabets resultatopgørelse indgår dels renter og  

 udbytter, dels realiserede gevinster på investeringsaktiver, men ikke  

 urealiserede gevinster på investeringsaktiver, og der er ikke sket nogen  

 korrektion for indtægterne af investeringsvirksomheden ved opgørelsen af B  

 A/S  

 skattepligtige indkomst for 1997.
Styrelsen har ikke tilladt, at underskud fra 1997 fra B A/S  

 fradrages i overskud hos selskaber, der er sambeskattede med B A/S, idet der  

 er  

 henvist til, at dette ikke er tilladt efter ordlyden af § 3, stk. 4, i lov  

 nr.  

 420 af 26.6.1998. Bestemmelsen vedrører generelt selskaber, der er  

 sambeskattet  

 med det pågældende forsikringsselskab.
Der ses ikke at være undtagelser for  

 bestemmelsen, der udeholder forsikringskoncerner fra at blive omfattet af  

 bestemmelsen.
Endvidere beskriver ændringsloven og bemærkningerne til loven  

 ikke, hvorledes de ubenyttede underskud skal opgøres.
Det må derfor udledes,  

 at  

 bestemmelsen vedrører ubenyttede underskud opgjort efter de generelle  

 skatteregler.
Fradragsbegrænsningen i ændringslovens § 3, stk. 4, omfatter  

 derfor hele underskuddet i B A/S.
Der er fremsat påstand om, at selskabet er berettiget til  

 for 1998 at overføre ubenyttede skattemæssige underskud hos B A/S til  

 modregning i skattepligtigt overskud hos andre af sambeskatningen omfattede  

 selskaber, herunder C A/S.
Det bestrides i denne forbindelse, at selskabets  

 modregningsadgang kan begrænses af bestemmelsen i § 3, stk. 4, i lov nr. 420  

 af  

 26.6.1998 (ændringsloven).
Det må for det første lægges til grund, at formålet med  

 ændringsloven udelukkende var at fjerne forsikringsselskabers mulighed for at  

 skabe de såkaldte skattetekniske underskud; et fænomen, der i  

 forarbejderne  

 karakteriseres som dobbelt skattefrihed.
For det andet er det et  

 faktum, at  

 et skatteteknisk underskud kun kan opstå/skabes, hvis  

 forsikringsselskabet  

 har oppebåret skattefrie indtægter.
Hvis forsikringsselskabet ikke har  

 oppebåret skattefrie indtægter, er det ganske enkelt ikke muligt at opnå  

 dobbelt skattefrihed i kraft af fradragsreglerne i  

 selskabsbeskatningslovens  

 § 13, stk. 2. For det tredje må det lægges til grund, at B A/S ikke oppebar  

 skattefrie indtægter i indkomståret 1997. Der er således ingen del af  

 selskabets skattemæssige underskud for 1997, der kan anses for et  

 skatteteknisk underskud, således som dette begreb er beskrevet og  

 defineret i  

 forarbejderne til ændringsloven.
For det fjerde må det lægges til grund, at  

 der  

 med ændringsloven ikke er sket (og heller ikke er tilsigtet) nogen  

 begrænsning  

 i forsikringsselskabernes ret til at fradrage hensættelser mv. i  

 skattepligtige  

 indtægter.
Her er fradragsretten nødvendig, såfremt formålet med  

 selskabsbeskatningslovens § 13, stk. 2, (som er at undtage midler, der tilgår  

 forsikringstagerne fra selskabsbeskatning) skal kunne opfyldes.
For det femte  

 må det lægges til grund, at B A/S underskud for 1997 er et regulært  

 driftsmæssigt underskud, der hovedsageligt opstod som en konsekvens af, at  

 selskabet i 1997 tabte en stor voldgiftssag, og som senere medførte  

 selskabets  

 konkurs.
Tabet af egenkapitalen dokumenterer, at der var tale om reelle  

 driftsøkonomiske underskud og ikke skattetekniske underskud.
 Det er endvidere gjort gældende, at der ved fortolkning af §  

 3, stk. 4, i ændringsloven  som blot er overgangsbestemmelsen   

 skal lægges  

 afgørende vægt på det specifikke formål, som lovgiver tilsigtede at opnå med  

 vedtagelsen af ændringsloven i almindelighed og § 3, stk. 4, i særdeleshed.  

 Den  

 seneste domspraksis fra Højesteret fastslår klart, at der ved fortolkning af  

 en  

 skattelovbestemmelse skal lægges afgørende vægt på bestemmelsens formål og  

 den  

 sammenhæng, hvori den indgår.
Endelig er det gjort gældende, at bestemmelsen i § 3, stk.  

 4, kun havde til formål at forhindre overførsel af skattetekniske  

 underskud  

 til fradrag i andre sambeskattede selskabers skattepligtige indkomst.
Dette  

 følger forudsætningsvis af lovforslagets bemærkninger til bestemmelsen, hvori  

 det hedder:
Baggrunden for alene at afgrænse  

 forslaget til underskud, der er oparbejdet før indkomståret 1998, er, at  

 forsikringsselskabernes mulighed for at oparbejde skattetekniske underskud  

 efter lovforslagets øvrige bestemmelser ophører med virkning fra og med  

 indkomståret  

 1998. I fremsættelsestalen er skatteministeren endnu mere direkte  

 i udtryksformen.
Her hedder det:
Forsikringsselskabers ubenyttede  

 skattetekniske underskud, som er opstået før indkomståret 1998, kan efter  

 lovforslaget ikke fradrages i overskuddet hos selskaber, som  

 forsikringsselskabet er sambeskattet med. Forarbejderne dokumenterer således klart og tydeligt, at det  

 aldrig har været hensigten at lade skattemæssige underskud, der ikke var  

 skattetekniske underskud blive omfattet af § 3, stk. 4. Hvis ikke  

 anvendelsesområdet for § 3, stk. 4, indskrænkes til kun at omfatte de  

 skattetekniske underskud, så vil det bl.a. have følgende helt  

 urimelige  

 konsekvenser:
Hvis f.eks.
B A/S skattepligtige indkomst for 1997 opgøres  

 efter de for 1998 gældende regler, vil selskabet kunne opgøre et  

 skattemæssigt  

 underskud af uforandret størrelse.
Til gengæld vil dette underskud frit kunne  

 fremføres og overføres under sambeskatning, da § 3, stk. 4, kun gælder for  

 skattemæssige underskud, der er opstået efter de før 1998 gældende regler.
 B A/S og andre forsikringsselskaber, der indgår i  

 sambeskatning med andre selskaber, bliver med ændringsloven stillet  

 anderledes  

 og dårligere end alle andre selskaber, der er skattepligtige efter  

 selskabsbeskatningsloven for så vidt angår retten til at fremføre regulære  

 driftsbetingede skattemæssige underskud.
Det afgørende i denne sag er lovfortolkningsmetoden  om der  

 anvendes en objektiv eller en subjektiv lovfortolkning, hvor der ved den  

 sidstnævnte metode inddrages forarbejder til loven.
Han har bl.a. henvist til  

 2  

 artikler af Peter Blume, UfR 1985B.121 og 1990B.197, hvor det bl.a. anføres,  

 at  

 når man analyserer en lovregel uden inddragelse af lovmotiver, søger man  

 lovens  

 mening, men spørgsmålet er, om loven som sådan har en mening uden, at man  

 inddraget lovgivers intentioner.
Der kan let blive tale om den mening man  

 selv  

 ønsker at uddrage.
Der er i dette tilfælde ikke nogen retssikkerhedsmæssige  

 problemer med at inddrage forarbejderne, eftersom det er selskabet, der  

 påberåber sig dem til sin fordel.
Det kan også af praksis ses, at domstolene  

 inddrager forarbejder til brug for fortolkning.
Eftersom B A/S ikke i 1997  

 havde  

 nogen skattefrie indtægter af betydning, er det omhandlede underskud ikke et  

 af  

 de skattetekniske underskud, som man ønskede at afskaffe ved ændringsloven.  

 Der  

 er derimod tale om et driftsmæssigt underskud af den art, som fortsat er  

 fradragsberettigede og fremførselsberettigede også efter de nye regler.
Der  

 er  

 klar hjemmel til den indskrænkende fortolkning i forarbejderne, og  

 skattemyndighedernes fortolkning fører derudover til et urimeligt resultat.  

 Han  

 henviste videre til Skattedepartementets redegørelse om legalitetskravet i  

 TfS  

 1998.137, hvor det bl.a. anføres, at hvis den sædvanlige fortolkning fører  

 til  

 et urimeligt resultat, er der grund til at foretage en nærmere undersøgelse  

 af  

 hjemmelsgrundlaget.
I dette tilfælde er der betydelig grund til at undersøge  

 hjemmelen.
 Reglerne om forsikringsselskabers indkomstopgørelse blev  

 ændret ved lov nr. 420 af 26.6.1998 om ændring af selskabsbeskatningslovens  

 og  

 realrenteafgiftsloven (Forsikringsselskabers), og lovens § 3, stk. 4, havde  

 følgende ordlyd:
Stk. 4. Ubenyttede underskud,  

 der før indkomståret 1998 er opstået i forsikringsselskaber omfattet af den  

 hidtil gældende bestemmelse i selskabsskattelovens § 13, stk. 2, kan ikke  

 fradrages i overskud hos selskaber, der er sambeskattet med det pågældende  

 forsikringsselskab. Den hidtil gældende bestemmelse i selskabsskattelovens § 13,  

 stk. 2, giver forsikringsselskaber ret til at foretage fradrag for beløb, der  

 hensættes til dækning af forpligtelserne over for de forsikrede.
 Denne regel er uændret bortset fra, at der ved lov nr. 420  

 af 26.6.1998 og lov nr. 387 af 2.6.1999 blev indsat regler, hvorved disse  

 fradrag begrænses efter reglerne i selskabsskattelovens § 13, stk. 8   

 13.  

 Ifølge § 13, stk. 8 anses udbytter og aktie- og ejendomsavancer, som ikke  

 skal  

 medregnes til et forsikringsselskabs skattepligtige indkomst i størst muligt  

 omfang for medgået til udbetalinger til de forsikrede, til de i stk. 2, 1.  

 pkt.  

 nævnte hensættelser og til skat efter pensionsafkastloven, før disse beløb  

 fragår i den skattepligtige indkomst.
 B A/S var i 1997 omfattet af selskabsskattelovens dagældende  

 § 13, stk. 2, og foretog fradrag for beløb, der blev hensat til dækning af  

 forpligtelserne over for de forsikrede, ved opgørelsen af den skattepligtige  

 indkomst for 1997. De ubenyttede underskud fra 1997 må derfor anses for  

 omfattet af § 3, stk. 4, i lov nr. 420 af 26.6.1998, uanset om selskabet  

 havde  

 skattefrie indtægter i dette år eller ej.
 Den påklagede afgørelse stadfæstes derfor.
