 I medfør af § 3 i lov nr. 131 af 13. april 1954 af udførsel og indførsel  

 af levende dyr m.v. og af § 7 i lov nr. 217 af 16. juni 1958 om slagtning,  

 forhandling, udførsel og indførsel af fjerkræ m.v. som affattet ved lov nr.  

 532 af 13. december 1972 samt under henvisning til rådsdirektiv 71/118 af 15.  

 februar 1971 som ændret ved rådsdirektiv 75/431 af 10. juli 1975 fastsættes:
 § 1.  I denne bekendtgørelse forstås ved:
 1. Fjerkræ: Hønsefugle af enhver art, herunder høns,  

 perlehøns, kalkuner, agerhøns, fasaner og påfugle samt gæs, ænder, svaner og  

 duer.
 2. Fjerkrækød: Alle til menneskeføde egnede dele af  

 fjerkræ.
 3. Fersk fjerkrækød: Fjerkrækød, der ikke har været  

 underkastet holdbarhedsforlængende behandling bortset fra kuldebehandling.
 4. Fjerkræprodukter: Alle andre dele af fjerkræ end  

 fersk fjerkrækød, herunder æg af fjerkræ, udslåede æg af fjerkræ og dele  

 heraf i flydende, frosset eller tørret tilstand, æggeskaller,  

 affaldsprodukter fra fjerkræslagtning samt enhver blanding, hvori dele af  

 fjerkræ indgår.
§ 2.  Indførsel her til landet af levende fjerkræ,  

 fjerkrækød, æg og andre fjerkræprodukter må kun finde sted efter  

 forudindhentet tilladelse fra veterinærdirektoratet og på de i tilladelsen  

 angivne betingelser.
Indførsel af hønseæg og af produkter af hønseæg kan dog  

 finde sted, såfremt varen er ledsaget af en passerseddel, udstedt af  

 statskontrollen med mejeriprodukter og æg m.m. i henhold til bemyndigelse fra  

 veterinærdirektoratet, på de i passersedlen angivne betingelser.
§ 3.  Tilladelse til indførsel her til landet af fersk  

 fjerkrækød fra stater, der er medlem af Det europæiske økonomiske Fællesskab,  

 gives på betingelse af, 1. at det ferske fjerkrækød stammer fra høns,  

 perlehøns, kalkuner, ænder eller gæs, der holdes som husdyr, 2. at det ferske fjerkrækød kun omfatter dyrekroppe  

 eller dele af dyrekroppe af de i punkt 1 nævnte dyr, 3. at importen sker direkte til et til eksport af kød,  

 slagteaffald og kødvarer autoriseret frysehus, hvor der af embedsdyrlægen  

 udtages stikprøver til hygiejnisk-bakteriologisk kontrol og hvor det påses,  

 at det ferske fjerkrækød er ledsaget af sundhedscertifikat i overensstemmelse  

 med bilag IV i rådsdirektiv 75/431 af 10. juli 1975.
4. at hvert parti fersk fjerkrækød af høns, perlehøns  

 og kalkuner, der stammer fra stater eller dele af stater, hvor der i de  

 seneste 12 måneder er forekommet i Newcastle disease eller er foretaget  

 vaccination mod denne sygdom, yderligere er ledsaget af en af en  

 embedsdyrlæge udstedt eller bekræftet erklæring, hvoraf fremgår, a. at flokkene og fjerkræslagteriet eller opskæringsvirksomheden, hvorfra  

 fjerkrækødet stammer, er beliggende i centrum af en zone med en diameter på  

 mindst 20 km, inden for hvilken intet tilfælde af Newcastle disease er  

 forekommet i de sidste 6 måneder forud for udførslen.
 b. at der ved eventuel vaccination mod Newcastle disease i flokkene,  

 hvorfra fjerkrækødet stammer, udelukkende har været anvendt vaccine af  

 Hitchner B1 eller La Sotatypen.
 c. at mindst 20 dyr af hver flok, hvorfra fjerkrækødet stammer, inden for  

 de sidste 6 døgn forud for slagtning har været undersøgt på et officielt  

 godkendt laboratorium for Newcastle disease (HIT). Af undersøgelsesresultatet  

 skal fremgå, at der ikke er påvist antistoffer overfor Newcastle disease  

 virus, eller at der er kun påvist antistoffer, hvis forekomst alene skyldes  

 vaccination mod Newcastle disease.
 d. at der for hver 5.000 af de dyr, fra hvilke fjerkrækødet stammer, ved  

 slagtningen er udtaget mindst 30 hoveder af disse dyr, og at disse hoveder er  

 undersøgt på et officielt godkendt laboratorium for Newcastle disease  

 (podningsmetode) med et negativt resultat.
 § 4.  Tilladelse (passerseddel) til indførsel af  

 hønseæg i skal til konsum eller til anvendelse i levnedsmiddelindustrien,  

 herunder til fremstilling af ægprodukter, vil bl.a. blive betinget af, at  

 æggene importeres af en af statskontrollen med mejeriprodukter og æg m.m.  

 autoriseret virksomhed, og at tilfredsstillende erklæring fra en  

 embedsdyrlæge eller anden kompetent myndighed i afsender landet om bl.a.  

 Newcastle disease og salmonellose.
 § 5.  Uforarbejdede fjer, dun og fjeraffald fra de i §  

 1, punkt 1, nævnte dyr kan, uanset bestemmelserne i § 2, af fjerfabrikker og  

 lignende industrielle virksomheder indføres her til landet uden særlig  

 tilladelse til disses eget brug.
 § 6.  Overtrædelse af § 2 straffes med bøde.
 § 7.  Bekendtgørelse nr. 37 af 4. februar 1966 om  

 forbud mod indførsel af fjerkræ og æg m.m. ophæves.
 Landbrugsministeriet, den 10. marts  

 1978.
P.
Dalsager.
