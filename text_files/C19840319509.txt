 1. Ifølge arbejsløshedslovens § 62 må dagpenge ikke  

 udbetales til et medlem, som ikke er til rådighed for arbejdsmarkedet.
 Under hensyn til de særlige beskæftigelsesvilkår - og muligheder for  

 medlemmer med fritidsundervisning som hovedbeskæftigelse, har det vist sig  

 nødvendigt at fastsætte særlige rådighedsregler for denne medlemsgruppe, idet  

 de generelle regler i rådighedsbekendtgørelsen ikke i tilstrækkeligt omfang  

 kan anses for dækkende.
 2. Som fritidsundervisere anses medlemmer beskæftiget  

 som lærere ved fritidsundervisningen (aften- og ungdomsskolen).  

 Fritidsundervisere anses for at have fritidsundervisning som  

 bibeskæftigelse,såfremt undervisningen ikke overstiger 15 omregnede  

 undervisningstimer pr. uge (bortset fra rent midlertidige, kortvarige  

 overskridelser f.eks. i forbindelse med vikariat). Fritidsundervisningen  

 anses som hovedbeskæftigelse, når den ugentlige arbejdstid overstiger 15  

 omregnede undervisningstimer.
 3. Medlemmer, der har fritidsundervisning som  

 hovedbeskæftigelse er hverken berettigede til at oppebære supplerende  

 dagpenge, samtidig med beskæftigelsen som fritidsunderviser eller berettigede  

 til fulde dagpenge i perioder, hvor undervisningen er indstillet, jfr. dog  

 pkt. 6.
4. Medlemmer, der har fritidsundervisning som  

 bibeskæftigelse er berettigede til dagpenge, herunder supplerende dagpenge  

 samtidig med beskæftigelsen som underviser, såfremt de almindelige  

 betingelser for ret til dagpenge er opfyldt, herunder at der foreligger en  

 frigørelsesattest, når dette er påkrævet.
Det er endvidere en betingelse, at  

 medlemmet erklærer at være villig til at overtage anden beskæftigelse end  

 fritidsundervisning.
 5. Medlemmer, der på grund af ovennævnte regler ikke  

 anses for dagpengeberettigede, vil kunne genindtræde i dagpengeretten enten  

 ved at dokumentere at undervisningens omfang varigt er nedsat til 15  

 omregnede undervisningstimer eller derunder pr. uge, eller ved den nye  

 undervisningssæsons begyndelse at dokumentere at undervisningen enten ikke  

 påbegyndes, eller er af et sådant omfang, at den er bibeskæftigelse.
 6. For medlemmer, hvor undervisning bortset fra  

 fritidsundervisning indgår som et naturligt led i medlemmets sædvanlige  

 erhvervsområde, vil fritidsundervisning inden for samme område ikke i sig  

 selv bevirke en fortabelse af dagpengeretten, forudsat medlemmet i øvrigt må  

 anses for at stå til rådighed for arbejdsmarkedet.
 7. Cirkulæret træder i kraft 1. juli 1984.  

 Direktoratets cirkulære af 30. juni 1982 og 13. oktober 1982 (3.31139,-.3131)  

 ophæves samtidig.
 P.D.V.
