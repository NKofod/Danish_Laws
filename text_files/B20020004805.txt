Bekendtgørelse om forbud mod  

 indførsel af animalske produkter fra Kina I medfør af § 22, og § 43, stk. 2, i lov nr. 351 af 2. juni 1999 om  

 sygdomme og infektioner hos dyr og § 54, stk. 2 og 3, § 61, stk. 1 og 2, samt  

 § 78, stk. 3, i lov nr. 471 af 1. juli 1998 om fødevarer m.m.  

 (fødevareloven) fastsættes:
 § 1. Bekendtgørelsen omfatter  

 indførsel til Danmark og endvidere indførsel til andre EU-lande  

 og Norge samt for fisk og fiskevarer desuden til Færøerne og  

 Island via Danmark af animalske produkter til såvel menneskeføde  

 som foder til dyr med oprindelse i eller hidrørende fra Kina.
 Stk. 2. Ved animalske produkter forstås  

 fødevarer og non-food produkter, der helt eller delvist er fremstillet  

 af produkter fra dyr.
 Stk. 3. Ved et parti forstås en mængde  

 animalske produkter af samme type og forarbejdningsgrad, som er omfattet af  

 samme veterinærcertifikat eller ledsagedokument, hidrører fra  

 samme afsender, transporteres med samme transportmiddel, præsenteres  

 samtidig for veterinærkontrol og er bestemt til samme modtager.
 § 2. Det er forbudt at indføre animalske  

 produkter med oprindelse i eller hidrørende fra Kina.
Stk. 2. Stk. 1 gælder ikke for 1)	rensede, saltede, tørrede eller varmebehandlede tarme, og 2)	fiskevarer, der er fanget, frosset og emballeret i  

 færdigpakning på åbent hav og landet direkte i Danmark,  

 bortset fra krebsdyr.
 § 3. Uanset § 2 kan partier med animalske  

 produkter, der er blevet afsendt fra Kina før den 31. januar 2002, dog  

 tillades indført indtil 14. marts 2002, såfremt de på et  

 af Fødevaredirektoratet godkendt grænsekontrolsted underkastes  

 systematisk kontrol for indhold af restkoncentrationer af veterinære  

 lægemidler, pesticider, kontaminanter og forbudte stoffer, og  

 såfremt denne kontrol viser at produkterne ikke frembyder en risiko for  

 folkesundheden.
 § 4. Med bøde straffes den, der:
1)	overtræder § 2, eller 2)	tilsidesætter vilkår fastsat i medfør af §  

 3.
Stk. 2. For overtrædelser, som angår  

 fødevarer omfattet af fødevareloven, kan straffen stige til  

 fængsel i indtil 2 år, hvis overtrædelsen er begået  

 med forsæt eller grov uagtsomhed, og der ved overtrædelsen  

 er 1)	forvoldt skade på sundheden eller fremkaldt fare herfor,  

 eller 2)	opnået eller tilsigtet opnået en økonomisk fordel  

 for den pågældende selv eller andre, herunder ved  

 besparelser.
 Stk. 3. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 § 5. Bekendtgørelsen træder i kraft den 1.  

 februar 2002.
