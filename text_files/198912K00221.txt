Nr LSF 221 Forslag til Lov om ændring af lov om statens fremskaffelse af jord og  

 udlån til jordbrugsmæssige formål m.m. og visse andre love (Ophævelse af  

 udlånsordning, begrænsning af jordkøb, bortfald af Jordfonden m.v.) Fremsat af landbrugsministeren (Tørnæs) den 26. april 1990 Vedtaget ved tredjebehandling den 30. maj 1990 Lov nr. 418 af 13/06/1990 § 1 I lov nr. 181 af 28. april 1971 om statens udlån til jordbrugsmæssige  

 formål m.m., jf. lovbekendtgørelse nr. 61 af 14. februar 1983, som ændret ved  

 § 2 i lov nr. 381 af 7. juni 1989, foretages følgende ændringer:
 1. §§ 1-17 ophæves.
 2. §§ 18 og 19 affattes således:
»§ 18. Landbrugsministeren kan ved aftale med ejeren erhverve  

 fast ejendom 1) for som led i strukturudviklingen at fremskaffe jord til oprettelse  

 eller supplering af jordbrug eller at tilvejebringe en bedre jordfordeling  

 mellem jordbrug, 2) hvis det i særlige tilfælde skønnes hensigtsmæssigt af hensyn til  

 bevarelse af landskabet eller det landbrugsmæssige miljø, eller 3) for at fremskaffe jord til oprettelse af havekolonier.
§ 19. Erhvervelse af fast ejendom til de i § 18 nævnte formål samt  

 anlægsarbejder i medfør af § 27 sker inden for de beløb, der årligt afsættes  

 på finansloven.« 3. I § 20, stk. 1, ændres »stk. 1, nr. 1, 4 og 5«  

 til: »nr. 1 og 2«.
 4. I § 24, stk. 1, udgår »bestyrelsen af de«.
5. I § 27, stk. 1 og 2, udgår »Udgifterne  

 afholdes af jordfonden.« 6. § 28 affattes således:
 » § 28. Ejendomme og arealer, der er erhvervet af  

 landbrugsministeren i medfør af § 18, nr. 1, skal så vidt muligt anvendes til  

 supplering af bestående jordbrug, medmindre der er grundlag for oprettelse af  

 nye landbrugsejendomme eller for afhændelse til anden offentlig myndighed.
Stk. 2. Udbudet af de i medfør af § 18, nr. 1, erhvervede arealer  

 sker især under hensyn til, 1) at afhændelsen sker på de for staten bedst mulige økonomiske vilkår, 2) at afhændelsen sker under hensyntagen til ejendoms- og  

 erhvervsstrukturen, og 3) at afhændelsen fremmer en jordfordeling, hvis en sådan gennemføres i  

 det pågældende område.
Stk. 3. Landbrugsministeren kan bortforpagte uafhændede  

 arealer.« 7. § 29 ophæves.
 8. § 30 affattes således:
» § 30. Landbrugsministeren kan fastsætte nærmere bestemmelser  

 om statens opkøb, anvendelse og videresalg af jord i medfør af denne  

 lov.« 9. § 30 a affattes således:
» § 30 a.
Landbrugsministeren kan bemyndige  

 jordbrugskommissionerne, de kommunale og amtskommunale myndigheder,  

 Kongeriget Danmarks Hypotekbank og Finansforvaltning samt  

 Jordbrugsdirektoratet eller anden styrelse under Landbrugsministeriet til at  

 udøve beføjelser efter denne lov eller efter bestemmelser fastsat efter  

 loven.
 Stk. 2. Klage over de i stk. 1 nævnte myndigheders afgørelse efter  

 bemyndigelse kan indgives til landbrugsministeren, jf. dog stk. 3.  

 Klagefristen er 4 uger fra den dag, afgørelsen er meddelt klageren.  

 Landbrugsministeren kan fastsætte regler, hvorefter der alene kan klages over  

 retlige spørgsmål.
Stk. 3. Landbrugsministeren kan henlægge sin beføjelse til at  

 træffe afgørelse i klagesager til en styrelse under Landbrugsministeriet.  

 Landbrugsministeren kan fastsætte regler, hvorefter afgørelser truffet af  

 Kongeriget Danmarks Hypotekbank og Finansforvaltning eller en styrelse under  

 Landbrugsministeriet ikke kan påklages.« 10. § 35 ophæves.
 11. I § 37, stk. 2, sidste pkt., indsættes efter  

 »lån«: », herunder til at fastsætte, at lånene ikke kan  

 overtages ved ejerskifte«.
 12. § 37, stk. 3-7, ophæves.
§ 2 I lov nr. 449 af 23. september 1947 om opførelse af arbejderboliger på  

 landet, jf. lovbekendtgørelse nr. 775 af 8. december 1987, foretages følgende  

 ændringer:
 1. § 1, 1. pkt., affattes således:
»Ved administrationen af denne lov bistås landbrugsministeren af  

 jordbrugskommissionerne.« 2. §§ 11 a-11 d ophæves.
 3. § 21, stk. 5, sidste pkt., ophæves.
 4. § 67 ophæves.
§ 3 I lov om lens, stamhuses og fideikommisgodsers samt de herhen hørende  

 fideikommiskapitalers overgang til fri ejendom, jf. lovbekendtgørelse nr. 638  

 af 16. september 1986, som ændret ved lov nr. 384 af 7. juni 1989, foretages  

 følgende ændringer:
 1. § 2, stk. 3, 2. pkt., ophæves.
 2. § 9, stk. 3, 2. pkt., ophæves.
 3. I § 11, stk. 2, 3. pkt., udgår », der afgiver  

 midlerne til den i nærværende lovs § 2 omhandlede jordfond«.
§ 4 Stk. 1. Loven træder i kraft den 1. juli 1990, jf. dog stk. 2, 3,  

 4 og 7.
 Stk. 2. §§ 1-15 og 16, stk. 1-3, i lov om statens fremskaffelse af  

 jord og udlån til jordbrugsmæssige formål m.m. finder stadig anvendelse for  

 tilbudte og ydede lån.
 Stk. 3. § 16, stk. 4, i lov om statens fremskaffelse af jord og  

 udlån til jordbrugsmæssige formål m.m. finder endvidere stadig anvendelse for  

 ansøgninger om dispensation for bopælskravet, der er indgivet inden den 1.  

 juli 1990.
 Stk. 4. § 17 i lov om statens fremskaffelse af jord og udlån til  

 jordbrugsmæssige formål m.m. finder stadig anvendelse for ansøgninger om  

 overtagelse af lån, der er indgivet inden den 1. juli 1990.
 Stk. 5. De i medfør af lov om statens fremskaffelse af jord og  

 udlån til jordbrugsmæssige formål m.m. ydede statslån kan overtages på  

 uændrede vilkår ved ejendomsovertagelse i forbindelse med hensidden i  

 uskiftet bo.
 Stk. 6. Provenuet ved salg af fast ejendom, der erhverves efter  

 lovens ikrafttræden, tillægges i 1990 årets bevilling til jordkøb, forudsat  

 at der opnås en tilsvarende forøgelse af indtægten ved salg af fast ejendom.  

 Beløb, som i 1990 er afsat til jordkøb, herunder salgsprovenu, og til  

 anlægsarbejder i medfør af §§ 18 og 27 i lov om statens fremskaffelse af jord  

 og udlån til jordbrugsmæssige formål m.m., men som ikke anvendes, kan  

 anvendes i et senere finansår.
Stk. 7. De ophævede bestemmelser om kontering af indtægter og  

 afholdelse af udgifter under Jordfonden finder fortsat anvendelse indtil den  

 1. januar 1991. Hvis ansøgning er indgivet inden den 1. juli 1990, kan  

 jordrenteafløsningslån ydes af Jordfonden.
Den 1. januar 1991 bortfalder  

 Jordfonden, og dens aktiver og passiver overgår til statskassen.
Oprindeligt fremsat forslag § 1 I lov nr. 181 af 28. april 1971 om statens udlån til jordbrugsmæssige  

 formål m.m., jf. lovbekendtgørelse nr. 61 af 14. februar 1983 som ændret ved  

 § 2 i lov nr. 381 af 7. juni 1989, foretages følgende ændringer:
 1. §§ 1-17 ophæves.
 2. §§ 18 og 19 affattes således:
»§ 18. Landbrugsministeren kan ved aftale med ejeren erhverve fast  

 ejendom 1) for som led i strukturudviklingen at fremskaffe jord til oprettelse  

 eller supplering af jordbrug eller at tilvejebringe en bedre jordfordeling  

 mellem jordbrug, 2) hvis det i særlige tilfælde skønnes hensigtsmæssigt af hensyn til  

 bevarelse af landskabet eller det landbrugsmæssige miljø, eller 3) for at fremskaffe jord til oprettelse af havekolonier.
§ 19. Erhvervelse af fast ejendom til de i § 18 nævnte formål samt  

 anlægsarbejder i medfør af § 27 sker inden for de beløb, der årligt afsættes  

 på finansloven.« 3. I § 20, stk. 1, ændres »stk. 1, nr. 1, 4 og 5« til:  

 »nr. 1 og 2«.
 4. I § 24, stk. 1, udgår: »bestyrelsen af de«.
 5. I § 27, stk. 1 og 2, udgår: »Udgifterne afholdes af  

 jordfonden.«.
 6. § 28 affattes således:
 » § 28. Ejendomme og arealer, der er erhvervet af  

 landbrugsministeren i medfør af § 18, nr. 1, skal så vidt muligt anvendes til  

 supplering af bestående jordbrug, medmindre der er grundlag for oprettelse af  

 nye landbrugsejendomme eller for afhændelse til anden offentlig myndighed.
Stk. 2. Udbuddet af de i medfør af § 18, nr. 1, erhvervede arealer sker  

 især under hensyn til, 1) at afhændelsen sker på de for staten bedst mulige økonomiske vilkår, 2) at afhændelsen sker under hensyntagen til ejendoms- og  

 erhvervsstrukturen, og 3) at afhændelsen fremmer en jordfordeling, hvis en sådan gennemføres i  

 det pågældende område.
 Stk. 3. Landbrugsministeren kan bortforpagte uafhændede arealer.«.
 7. § 29 ophæves.
 8. § 30 affattes således:
 » § 30. Landbrugsministeren kan fastsætte nærmere bestemmelser  

 om statens opkøb, anvendelse og videresalg af jord i medfør af denne  

 lov.«.
 9. § 30 a affattes således:
» § 30 a.
Landbrugsministeren kan bemyndige  

 jordbrugskommissionerne, de kommunale og amtskommunale myndigheder,  

 Kongeriget Danmarks Hypotekbank og Finansforvaltning samt  

 Jordbrugsdirektoratet eller anden styrelse under Landbrugsministeriet til at  

 udøve beføjelser efter denne lov eller efter bestemmelser fastsat efter  

 loven.
 Stk. 2. Klage over de i stk. 1 nævnte myndigheders afgørelse efter  

 bemyndigelse kan indgives til landbrugsministeren, jf. dog stk. 3.  

 Klagefristen er 4 uger fra den dag, afgørelsen er meddelt klageren.  

 Landbrugsministeren kan fastsætte regler, hvorefter der alene kan klages over  

 retlige spørgsmål.
 Stk. 3. Landbrugsministeren kan henlægge sin beføjelse til at træffe  

 afgørelse i klagesager til en styrelse under Landbrugsministeriet.  

 Landbrugsministeren kan fastsætte regler, hvorefter afgørelser truffet af  

 Kongeriget Danmarks Hypotekbank og Finansforvaltning eller en styrelse under  

 Landbrugsministeriet ikke kan påklages.«.
 10. § 35 ophæves.
 11. I § 37, stk. 2, sidste pkt., indsættes efter »lån«:  

 », herunder til at fastsætte, at lånene ikke kan overtages ved  

 ejerskifte«.
 12. § 37, stk. 3-7, ophæves.
§ 2 I lov nr. 449 af 23. september 1947 om opførelse af arbejderboliger på  

 landet, jf. lovbekendtgørelse nr. 775 af 8. december 1987, foretages følgende  

 ændringer:
 1. § 1, 1. pkt. affattes således:
»Ved administrationen af denne lov bistås landbrugsministeren af  

 jordbrugskommissionerne.« 2. §§ 11a-11d ophæves.
 3. § 21, stk. 5, sidste pkt., ophæves.
 4. § 67 ophæves.
§ 3 I lov om lens, stamhuses og fideikommisgodsers samt de herhen hørende  

 fideikommiskapitalers overgang til fri ejendom, jf. lovbekendtgørelse nr. 638  

 af 16. september 1986 som ændret ved lov nr. 384 af 7. juni 1989, foretages  

 følgende ændringer:
 1. § 2, stk. 3, 2. pkt., ophæves.
 2. § 9, stk. 3, 2. pkt., ophæves.
 3. I § 11, stk. 2, 3. pkt., udgår: », der afgiver midlerne til  

 den i nærværende lovs § 2 omhandlede jordfond«.
§ 4 Loven træder i kraft den 1. juli 1990, jf. dog stk. 2, 3, 4 og 7.
 Stk. 2. §§ 1-15 og 16, stk. 1-3, i lov om statens fremskaffelse af jord og  

 udlån til jordbrugsmæssige formål m.m. finder stadig anvendelse for tilbudte  

 og ydede lån.
 Stk. 3. § 16, stk. 4, i lov om statens fremskaffelse af jord og udlån til  

 jordbrugsmæssige formål m.m. finder endvidere stadig anvendelse for  

 ansøgninger om dispensation for bopælskravet, der er indgivet inden den 1.  

 juli 1990.
 Stk. 4. § 17 i lov om statens fremskaffelse af jord og udlån til  

 jordbrugsmæssige formål m.m. finder stadig anvendelse for ansøgninger om  

 overtagelse af lån, der er indgivet inden den 1. juli 1990.
 Stk. 5. De i medfør af lov om statens fremskaffelse af jord og udlån til  

 jordbrugsmæssige formål m.m. ydede statslån kan overtages på uændrede vilkår  

 ved ejendomsovertagelse i forbindelse med hensidden i uskiftet bo.
Stk. 6. Provenuet ved salg af fast ejendom, der erhverves efter lovens  

 ikrafttræden, tillægges i 1990 årets bevilling til jordkøb, forudsat at der  

 opnås en tilsvarende forøgelse af indtægten ved salg af fast ejendom.
Beløb  

 som i 1990 er afsat til jordkøb, herunder salgsprovenu, og til anlægsarbejder  

 i medfør af lovens §§ 18 og 27, men som ikke anvendes, kan anvendes i et  

 senere finansår.
Stk. 7. De ophævede bestemmelser om kontering af indtægter og afholdelse  

 af udgifter under Jordfonden finder fortsat anvendelse indtil den 1. januar  

 1991. Hvis ansøgning er indgivet inden den 1. juli 1990, kan  

 jordrenteafløsningslån ydes af Jordfonden.
Den 1. januar 1991 bortfalder  

 Jordfonden, og dens aktiver og passiver overgår til Statskassen.
Bemærkninger til lovforslaget Almindelige bemærkninger A.
Indledning Med lovforslaget foreslås, at ophæve muligheden for at opnå statslån til køb af jord, at ophæve muligheden for gældsovertagelse efter udlånsloven m.v., at statens opkøb af landbrugsjord m.v. begrænses, at Jordfonden bortfalder, at ophæve muligheden for at yde lån til jordrenteafløsning, og at den resterende administration efter udlånsloven generelt moderniseres  

 og forenkles.
 Af disse ændringer er ophævelsen af muligheden for at opnå statslån til  

 køb af jord og begrænsningen af statens opkøb af landbrugsjord gennemført for  

 1990 i kraft af, at bevillingerne på finansloven for 1990 til disse to formål  

 henholdsvis bortfaldt og blev nedsat.
 Lovforslaget er i overensstemmelse med regeringens handlingsplan for  

 afbureaukratisering af 13. december 1988, hvor det foreslås at ophæve  

 ordningen med at yde favorable statslån efter udlånsloven og med visse  

 undtagelser at ophæve ordningen med køb af jord og pålæg af forkøbsret.
 Samtidig må lovforslaget ses i sammenhæng med de i juni 1989 gennemførte  

 ændringer af landbrugsloven som et led i regeringens politik med henblik på  

 at opnå et selvbærende og konkurrencedygtigt landbrugserhverv.
Om behandlingen af lov nr. 181 af 28. april 1971 om statens udlån til  

 jordbrugsmæssige formål m.m. henvises til Folketingstidende 1970-71, spalte  

 4258, 4747, 5838, 5965, A2849, B1335, 1535, C737. Loven er ændret ved lov nr.  

 223 af 26. april 1973 jf.
Folketingstidende 1972-73, spalte 3511, 4336, 5499,  

 5565, A5437, B1291, C1257, lov nr. 291 af 14. juni 1974 jf.
Folketingstidende  

 1973-74, spalte 2089, 4606, 7275, 7415, A1729, B593, C315, lov nr. 699 af 21.  

 december 1982 jf.
Folketingstidende 1982-83, spalte 1039, 1461, 3286, 3576,  

 A883, B775, C139, og lov nr. 381 af 7. juni 1989 jf.
Folketingstidende  

 1988-89, spalte 6749, 7315, 10543, 10822, 11350 samt lovforslag L217 af 22.  

 februar 1989, betænkning af 17. maj 1989, tillægsbetænkning af 24. maj 1989  

 og tilføjelse til tillægsbetænkning af 31. maj 1989.
 Om behandlingen af de seneste ændringer af lov nr. 449 af 23. september  

 1947 om opførelse af arbejderboliger på landet henvises til Folketingstidende  

 1985-86, spalte 728, 987, 6363, 7185, A1007, B615, 645, C239.
 Om behandlingen af de seneste ændringer af lov nr. 563 af 4. oktober 1919  

 om lens, stamhuses og fideikommisgodsers samt de herhen hørende  

 fideikommiskapitalers overgang til fri ejendom henvises til Folketingstidende  

 1988-89, spalte 1894, 2773, 10504, 10845 samt betænkning af 17. maj 1989 og  

 tillægsbetænkning af 24. maj 1989.
B.
Udlån til køb af jord 1. De gældende regler Ordningen med statslån til køb af jord m.v. har fungeret ved, at  

 Jordbrugsdirektoratet efter ansøgning indsendt gennem den stedlige  

 jordbrugskommission ydede statslån til køb af suppleringsjord til mindre  

 landbrugsejendomme, herunder til jordsupplering af landbrugsejendomme i  

 forbindelse med jordfordeling og til oprettelse, sammenlægning eller  

 jordsupplering af gartnerier.
Endelig har der kunnet ydes statslån til  

 opførelse af bygninger, herunder opførelse af nyt stuehus i forbindelse med  

 udflytning af en ejendoms bygninger samt til erhvervelse af bestående ejendom  

 uden for jordfordelingsområdet.
Til jordkøb efter lovens § 1 er lånestørrelsen 30.000 kr., mens der til  

 jordkøb efter lovens § 2 kan ydes lån fra 30.000 - 80.000 kr.
I forbindelse  

 med udflytning af ejendomme er der ydet lån på op til 250.000 kr.
I de senere  

 år har ca. 2/3 af de bevilgede lån været lån efter § 2.
Lånene har en rentefod på 6,5 pct. p.a. og løber normalt i 30 år.
Renten  

 forhøjes dog efter 15 eller 20 år.
 Der er i perioden siden 1971 udbetalt lån til ca. 7000 låntagere med et  

 samlet lånebeløb på ca. 300 mill. kr.
2. Baggrund for lovforslaget I de senere år har der været en stærkt faldende interesse hos jordbrugerne  

 for at anvende ordningen.
I perioden 1980-85 blev der således årligt bevilget  

 ca. 400-700 lånetilsagn, mens der siden 1986 kun er bevilget ca. 200  

 lånetilsagn årligt.
 I 1988 og 1989 er der i hvert af årene udbetalt lån for 9,6 mill. kr.
Årsagen til den faldende interesse for ordningen er blandt andet den  

 relativt ringe lånestørrelse, som kan opnås under ordningen, og almindelige  

 realkreditlåns renteniveau.
Hertil kommer, at målgruppen grundet  

 strukturudviklingen er blevet mindre som følge af, at færre end tidligere  

 inden for 35 ha-grænsen opfylder betingelsen om jordbrug som hovederhverv.
3. Lovforslagets indhold Ved lovændringen ophører muligheden for at opnå statslån til køb af jord  

 samt for at overtage lån ydet efter udlånsloven.
Endvidere ophører muligheden for, at landbrugsministeren kan meddele  

 dispensation fra bopælskravet.
Lånet vil herefter altid forfalde til  

 indfrielse, hvis debitor ikke længere har bopæl på ejendommen.
 Ansøgninger om overtagelse af lån samt om dispensation fra bopælskravet,  

 der er modtaget i Jordbrugsdirektoratet eller den stedlige  

 jordbrugskommission inden lovens ikrafttrædelse, vil dog blive behandlet.
 Som følge heraf, og af at der er et antal udestående lånetilsagn, må der  

 forventes en længere afviklingsperiode i Jordbrugsdirektoratet og Kongeriget  

 Danmarks Hypotekbank og Finansforvaltning.
 Ved ophævelse af muligheden for at overtage statslån i forbindelse med  

 ejerskifte forventes opnået en væsentlig ressourcebesparelse i  

 Jordbrugsdirektoratet og i Kongeriget Danmarks Hypotekbank og  

 Finansforvaltning.
C.
Statens erhvervelse og videresalg af jord 1. Arealbeholdningen Statens jordkøb efter udlånsloven er hidtil sket til Jordfonden.
Dennes  

 samlede arealbeholdning er i 1988 opgjort til ca. 10.000 ha.
Længerevarende arealbesiddelser udgør heraf ca. 7.300 ha.
Det er især  

 vildmoserne, Kalø gods, forlandsarealer foran digerne ud mod Vadehavet og  

 kolonihaver ved København.
Midlertidige arealbesiddelser udgør ca. 2.000 ha, som består af frijorder  

 og udstykningsegnede ejendomme, der søges afhændet til supplering af  

 landbrugsejendomme, eventuelt gennem jordfordeling.
Hovedparten heraf er  

 beliggende i Sønderjylland.
 Resten af arealerne, ca. 700 ha, består hovedsagelig af mose- og  

 hedearealer, hvis fremtidige anvendelse er under planlægning.
2. Opkøb og videresalg I overensstemmelse med lovens kapitel II varetager Jordbrugsdirektoratet  

 opkøb af jord samt pålæggelse af forkøbsret med henblik på senere  

 erhvervelse.
Ifølge loven kan sådanne opkøb ske - for at skaffe jord til supplering af landbrugsejen- domme, herunder i  

 forbindelse med jordfordeling, - til oprettelse af gartnerier og havekolonier, - af hensyn til landskabet og det landbrugsmæssige miljø, og - af hensyn til digesikring.
Opkøbene har i de senere år været koncentreret om opkøb af ejendomme, der  

 er velegnede til at indgå i jordfordeling, og af frijorder i Sønderjylland.  

 Statsregnskabet for 1988 udviser erhvervelser for 7,8 mill. kr. og  

 afhændelser for 8,5 mill. kr.
På finansloven for 1989 var beløbene for køb og  

 salg budgetteret til hhv. 12,1 mill. kr. og 7,2 mill. kr.
Der har imidlertid i 1989 kun været anvendt en mindre del af bevillingen  

 til jordkøb, 4,4 mill. kr., idet udbuddet af egnede jorder har været  

 beskedent.
Der er i 1989 sket salg for 8,5 mill. kr.
 Forkøbsret pålægges frijord, der er egnet som suppleringsjord for  

 landbrug.
3. De særlige forhold i Sønderjylland Den almindelige udskiftning af landsbyjorderne, der i kongeriget blev  

 gennemført fra slutningen af 1700-tallet, blev ikke gennemført tilsvarende  

 systematisk i hertugdømmerne.
Derimod har den tyske tradition for at dele  

 ejendommene mellem arvingerne medført en tendens til udparcellering og et  

 meget stort antal frijorder, d.v.s. landbrugsparceller, der ikke hører under  

 en landbrugsejendom med bygninger, og som derfor ikke ved senere lovgivning  

 er undergivet landbrugspligt.
 Oprettelsen af Jordlovsudvalget og Jordfonden faldt tidsmæssigt sammen med  

 genforeningen, og der knyttede sig oprindeligt et vist nationalpolitisk sigte  

 til aktiviteterne i Sønderjylland.
 Formålet med opkøb af frijorder er idag at tilvejebringe jord til  

 anvendelse ved jordfordeling og supplering af bedrifter med behov herfor samt  

 i overensstemmelse med principperne i landbrugsloven at hindre fjerneje.
Forkøbsret er i Sønderjylland pålagt næsten al eksisterende frijord.
I  

 1989 blev forelagt 31 handler vedrørende forkøbsretsbelagt frijord, og i 5  

 tilfælde har Jordbrugsdirektoratet anvendt forkøbsretten.
Dette sker som  

 nævnt, hvis der ellers kan blive tale om fjerneje, men ikke hvis erhververen  

 er en landmand i området, uanset om jorden tillægges en ejendom og derved  

 pålægges landbrugspligt.
4. Samarbejdet med Miljøministeriet I forbindelse med gennemførelsen af lov om beskyttelse af de ydre koge i  

 Tøndermarsken (lov nr. 111 af 12. marts 1988) blev indgået en aftale om en  

 særlig anvendelse af hjemmelen til pålæg af forkøbsret og opkøb i  

 udlånsloven.
Det hedder herom i betænkningen afgivet af Folketingets Miljø-  

 og Planlægningsudvalg af 25. februar 1988: »Der pålægges forkøbsret til  

 staten/Jordfonden på alle landbrugsejendomme inden for lovens geografiske  

 område (...) Formålet er bl.a. at sikre, at landbrugsejendomme i området ikke  

 erhverves som 2. ejendom, men forbliver aktive heltids/deltidslandbrug med  

 fast bopæl for ejeren.
Det bemærkes, at der allerede er tinglyst forkøbsret  

 på alle frijorder i privat eje.« Også i forbindelse med Skjern Å-projektet er det hensigten, at  

 Jordbrugsdirektoratet i medfør af udlånsloven skal foretage de fornødne  

 arealopkøb jf. akt nr. 127 af 7. februar 1990, hvori der er givet tilslutning  

 til anvendelse af 25 mill. kr. til ejendomserhvervelser i det berørte område.
5. Lovforslagets indhold Lovforslaget tilsigter at begrænse opkøbsaktiviteterne væsentligt, således  

 at der som altovervejende hovedregel alene sker opkøb af frijorder samt opkøb  

 i forbindelse med samarbejdet med Miljøministeriet og andre myndigheder efter  

 særskilt bevilling.
Adgangen til pålæg af forkøbsret opretholdes.
 Med hensyn til de erhvervede frijorder er det hensigten, at disse hurtigst  

 muligt skal videresælges som landbrugspligtig jord ved udbud til erhververe,  

 der opfylder landbrugslovens betingelser for erhvervelsen.
 Lovforslaget medfører også i denne henseende en betydelig besparelse.
 Blandt Jordfondens længerevarende arealbesiddelser søges som led i  

 handlingsplanen for afbureaukratisering vildmoserne og Kalø Gods afhændet.  

 Det er derimod ikke hensigten af afhænde forlandsarealer og  

 kolonihavearealer.
 Jordbrugsdirektoratets hidtidige adgang til, medmindre særlige forhold  

 foreligger, at gennemføre handel med fast ejendom uden forelæggelse for Told-  

 og Skattestyrelsen og de bevilgende myndigheder opretholdes, idet en sådan  

 fremgangsmåde ikke er praktisk realisabel i forbindelse med den ret store  

 omsætning af mange mindre parceller, og idet Jordbrugsdirektoratet råder over  

 den fornødne ekspertise.
D.
Bortfald af Jordfonden Jordfonden er oprettet ved lov nr. 563 af 4. oktober 1919 om majoraternes  

 overgang til fri ejendom.
 Fondens aktiviteter består ud over besiddelse af fast ejendom i, at fonden  

 står som kreditor for lån og jordrenteforpligtelser efter den ældre  

 lovgivning om statshusmandsbrug m.v., som udlånsloven formelt er en  

 videreførelse af.
 Endvidere afholder Jordfonden udgifterne til jordbrugskommissionerne,  

 Jordlovsudvalget og Jordbrugsdirektoratet, idet overførslerne til de to  

 førstnævnte myndigheder dog bortfalder med den nye administration af  

 landbrugsloven.
Jordfonden har altid været fuldt ud statsejet, og der foreligger ikke  

 nogen særlig fundats eller vedtægt.
Jordfonden har således ikke karakter af  

 at være en selvstændig juridisk person, men er alene en rammebetegnelse for  

 visse af statens aktiviteter på jordlovsområdet.
 Jordfonden er optaget på finansloven under § 11.30. I statsregnskabets  

 status indgår Jordfonden under »aktiver for særlige fonde«, pr. 31.  

 december 1988 med en nettoformue på 766,2 mill. kr.
Alle udgifter skal afholdes inden for den årlige finanslovsbevilling, og  

 alle indtægter tilfalder reelt Statskassen, uanset konteringen under  

 Jordfonden.
Afskaffelsen af fonden får derfor ikke anden virkning end en  

 ændring af finanslov og statsregnskab, således at aktiviteterne konteres  

 direkte under Jordbrugsdirektoratet.
Statens finansielle status vil blive  

 forbedret med Jordfondens nettoformue.
Finansministeriet har tilsluttet sig,  

 at Jordfonden udgår senest i forbindelse med indførelse af den nye kontoplan  

 pr. 1. januar 1991.
E.
Modernisering og forenkling i øvrigt Ud over de nævnte hovedpunkter tilstræbes ved lovforslaget en ajourføring  

 af loven og en forenkling af administrationen.
 Landbrugsministeren bemyndiges således til i videre omfang at delegere sin  

 kompetence efter loven og til at afskære klageadgang i overensstemmelse med  

 de gennemførte ændringer af landbrugsloven.
Også for de efter den ældre statshusmands- og jordlovgivning ydede udlån  

 af Statskassen og Jordfonden bortfalder adgangen til gældsovertagelse ved  

 ejerskifte.
Adgangen til jordrenteafløsningslån bortfalder, også efter  

 landarbejderboligloven.
 Der falder som konsekvens af Jordfondens ophævelse et antal bestemmelser  

 bort i landarbejderboligloven og lensafløsningsloven.
 Administrationen af de udestående fordringer har efter lovændringen  

 karakter af almindelig finansforvaltning og varetages, når  

 Jordbrugsdirektoratet har afsluttet behandlingen af de resterende ansøgninger  

 om gældsovertagelser m.v., udelukkende af Kongeriget Danmarks Hypotekbank og  

 Finansforvaltning.
F.
Lovforslagets statsfinansielle og administrative konsekvenser Lovforslaget indebærer i forhold til tidligere finansår en betydelig  

 besparelse i de statslige udgifter.
Besparelsen er indarbejdet i finansloven  

 for 1990.
Der var afsat 10,0 mill. kr. på finansloven for 1989, konto § 11.05.74.02.  

 udlån til jordbrugsmæssige formål m.v.
På finansloven for 1990 er der ikke  

 afsat midler for 1990 eller for budgetoverslagsårene 1991-93.
 Nettoudgiften ved køb og salg af fast ejendom, § 11.30.20.72.02 og §  

 11.30.20.82.01 blev i finansloven for 1989 budgetteret til at udgøre 6,1  

 mill. kr. i 1990. Efter lovændringen budgetteres med et overskud i 1990-1992.  

 På længere sigt fra og med 1993 forventes dog en årlig udgift på 1,7 mill.  

 kr. om året.
Der henstår i forbindelse med mindreforbrug i tidligere finansår en  

 genbevillingssaldo, primo 1989 på 8,9 mill. kr.
Dette beløb vil ikke blive  

 anvendt bortset fra i enkelte tilfælde, hvor disponering eller forberedelse  

 af jordfordeling er sket før 1. januar 1990, men betaling først sker senere.
I tabellerne nedenfor opgøres det budgetterede ressourceforbrug og den  

 forventede besparelse.
De anførte udgifter under gældende lov er de på  

 finansloven for 1989 budgetterede beløb videreført til 1993 og opskrevet til  

 1990-niveau.
Besparelserne ved nærværende lovforslag er - bortset fra en  

 besparelse på 0,6 mill. kr. på kontiene § 11.30.20.74.01. og 03. - gennemført  

 for 1990 ved vedtagelsen af finansloven og er indregnet i denne.
G.
Lovforslagets finansielle og administrative konsekvenser for primær- og  

 amtskommuner For jordbrugskommissionerne og dermed for amtskommunerne, der efter de nye  

 regler i landbrugsloven skal sekretariatsbetjene disse, bortfalder yderligere  

 administration med hensyn til den ophævede låneordning.
Der er aftalt efterregulering af forhøjelsen af de amtskommunale  

 bloktilskud i forbindelse med, at amterne fremtidig skal afholde  

 timebetalingen til kommissionsmedlemmerne.
Der er derfor ikke på dette punkt  

 anledning til at genoverveje den aftalte forhøjelse, idet besparelsen  

 automatisk vil indgå i beregningen af efterreguleringen.
 Med hensyn til amternes egne administrative opgaver kan disse ikke  

 påregnes reduceret væsentligt i forhold til det hidtil budgetterede.
 Det vil jf. nedenfor under bemærkningerne til § 1, nr. 10 senere blive  

 overvejet at inddrage amterne i administrationen af jordkøbsordningen.
 Lovforslaget har ikke umiddelbare konsekvenser for primærkommunerne.
H.
Høring Lovforslaget har været forelagt De danske Landboforeninger, Danske  

 Husmandsforeninger, Danmarks Landboungdom, Dansk Erhvervsgartnerforening,  

 Arbejderbevægelsens Erhvervsråd, Kommunernes Landsforening,  

 Amtsrådsforeningen i Danmark, Dansk Landbrugs Realkreditfond,  

 Realkreditrådet, Den danske Landinspektørforening, Den danske Bankforening,  

 Danmarks Sparekasseforening og Kolonihaveforbundet for Danmark.
Tabel 1. Statens besparelse på udgifter til lån Da besparelsen i det væsentlige er indregnet i finansloven for 1990, udgør  

 den yderligere besparelse ved lovforslaget dog kun 0,6 mill. kr. i 1990.
 Forslaget vil endvidere medføre besparelse til særskilt vederlæggelse til  

 jordbrugskommissionerne, jf. de almindelige bemærkninger afsnit G.
Bemærkninger til de enkelte bestemmelser Til § 1 Til nr. 1 Landbrugsministeren vil ikke længere i forbindelse med sammenlægning eller  

 jordsupplering af landbrugsejendomme eller gartnerier samt ved udflytning af  

 ejendomme kunne yde lån af Statskassen.
 Landbrugsministeren vil ikke længere kunne meddele tilladelse til, at  

 statslån ydet efter udlånsloven kan overtages af den nye ejer ved ejerskifte.
 Landbrugsministeren vil ikke længere kunne tillade, at statslånet ikke  

 forfalder til indfrielse, hvis debitor fraflytter ejendommen.
Til nr. 2 I § 18 bortfalder de særlige hjemmeler til erhvervelse af jord med  

 henblik på etablering af gartnerier og til erhvervelse af forlandsarealer.  

 Erhvervelser som de nævnte vil dog kunne gennemføres også efter den ændrede  

 formulering, og forlandsarealer ved Vadehavet vil fortsat blive erhvervet i  

 enkelte tilfælde.
 Hjemmelen til erhvervelse af jord til oprettelse af havekolonier  

 opretholdes, men der skønnes ikke aktuelt behov for anvendelse heraf.
 Som anført under de almindelige bemærkninger er det hensigten i det  

 væsentlige at begrænse opkøbene til frijord samt til erhvervelser i  

 forbindelse med særlige naturbevarende eller -genoprettende projekter.
 Frijord vil som hovedregel blive videresolgt til supplering, men da der  

 med de seneste ændringer af landbrugsloven er åbnet mulighed for frastykning  

 af bygningerne på en ejendom, der ejes som landbrugsejendom nr. 2, vil større  

 parceller i nogle tilfælde i forbindelse med pålæg af landbrugspligt kunne  

 videresælges som en sådan ejendom nr. 2, jf. også bemærkningerne til nr. 7.
I § 19 ophæves stk. 2 og 3, idet det almindeligvis tilstræbes, at  

 bestemmelser af bevillingsmæssig karakter samles i finansloven.
Det er  

 imidlertid hensigten på de årlige finanslove at søge adgangen til  

 genbevilling af uforbrugte beløb opretholdt og som noget nyt at søge adgang  

 til, at salgssummer tillægges årets bevilling.
 Der vil derfor på finansloven for 1991 og følgende år blive søgt optaget  

 bestemmelse om, at provenuet ved salg af fast ejendom tillægges årets  

 bevilling til jordkøb, forudsat at der opnås en tilsvarende forøgelse i  

 forhold til det budgetterede af den samlede indtægt ved salg af fast ejendom,  

 samt at beløb, som er afsat til jordkøb, herunder salgsprovenu, og til  

 anlægsarbejder i medfør af lovens §§ 18 og 27, men som ikke anvendes, kan  

 anvendes i senere finansår.
 For 1990 er sådanne bestemmelser optaget i lovforslagets § 4.
 En lignende bestemmelse om genanvendelse af salgsprovenu findes i § 3,  

 stk. 2, i naturforvaltningsloven, lov nr. 339 af 24. maj 1989.
Genanvendelse af salgsprovenu forudsætter, at nettoudgiften ved køb og  

 salg af jord ikke overstiger det budgetterede, og der bliver således ikke  

 tale om nogen statslig merudgift.
Der bliver derimod adgang til en smidig  

 regulering af aktivitetsniveauet i forhold til udbuddet af frie jorder og  

 efterspørgslen efter suppleringsjord.
Bestemmelsen vil alene blive anvendt  

 med hensyn til salgssummer for arealer, der erhverves efter lovændringen.
Til nr. 3 Der er tale om en konsekvensændring, idet § 20 herefter relaterer  

 sig til § 18, nr. 1 og 2.
Til nr. 4 Der er tale om en redaktionel ændring.
Til nr. 5 Der er tale om konsekvensændringer på grund af, at Jordfonden bortfalder.  

 Udgifterne afholdes iflg. § 19 af Statskassen.
Til nr. 6 og 7 Den nye § 28 er udtryk for en modernisering og forenkling af de  

 hidtil gældende regler for videresalg i §§ 28 og 29.
Udbuddet forudsættes normalt at ske i overensstemmelse med  

 Finansministeriets cirkulære af 28. august 1984 om almindelige regler for  

 salg af statens faste ejendomme med de ændringer, der følger af opgavens  

 karakter.
Salg vil således ske for højeste bud over et fastsat minimumsbeløb  

 afgivet af en jordbruger, der opfylder landbrugslovens betingelser for  

 erhvervelse.
Som § 28 er udformet, vil der dog være et vist spillerum for, hvorledes  

 køberkredsen defineres i de enkelte tilfælde.
Der vil således være mulighed  

 for, at større parceller udbydes som suppleringsjord eller ejendom nr. 2,  

 mens mindre parceller kun udbydes til supplering.
Der vil blive lagt vægt på,  

 at der fastlægges klare og standardiserede regler for udbudsvilkårene.
Der må forventes et vist tab på de indgåede handler, idet de erhvervede  

 parceller generelt har en højere værdi som frie jorder end som  

 landbrugspligtig jord.
Ved at der rejses krav om pålæggelse af landbrugspligt  

 opnås, at forkøbsretten herefter kan ophæves, da der ikke igen vil opstå  

 behov for erhvervelse af det pågældende areal.
Dette medfører på længere sigt  

 en administrativ besparelse.
Hvis der i området er en jordfordeling under gennemførelse, kan der i  

 forbindelse med afhændelsen tages særlige hensyn, således at en jordbruger  

 f.eks. efter en konkret aftale kan tilgodeses, hvis dette er en forudsætning  

 for den pågældendes positive medvirken, ligesom der i disse tilfælde vil  

 blive taget de samme særlige arronderingsmæssige hensyn, som i øvrigt ligger  

 til grund for jordfordelingen.
Prisen vil ikke kunne fastsættes under den  

 anslåede markedsværdi af arealet.
§ 28 vedrører alene arealer, der er erhvervet i medfør af § 18, nr. 1. Der  

 fastsættes ikke noget tilsvarende regelsæt for de i medfør af § 18, nr. 2,  

 erhvervede arealer, idet vilkårene for videresalg i disse tilfælde kan være  

 afhængige af det konkrete regelgrundlag for et givet naturprojekt.
Reglerne i  

 § 28 vil dog være vejledende også på dette område.
 Heller ikke arealer, som er erhvervet før lovændringen, herunder  

 Jordfondens længerevarende arealbesiddelser omfattes umiddelbart af  

 bestemmelsen.
 Adgangen til, at en del af salgssummen berigtiges ved et pantebrev til  

 Statskassen, bortfalder ligesom lovens øvrige udlånsmuligheder.
 Hvis det under særlige omstændigheder skønnes hensigtsmæssigt, at en del  

 af salgssummen berigtiges ved et sælgerpantebrev til Statskassen, kan dette  

 aftales uden udtrykkelig lovhjemmel.
Til nr. 8 Der tilsigtes med den ændrede formulering af § 30 alene en kortere  

 og klarere bemyndigelsesbestemmelse end den nugældende § 30. Der er således  

 ikke tale om nogen realitetsændring.
 Der kan ved videresalg af arealer stilles betingelser vedr. køberens  

 fremtidige anvendelse heraf.
 Udstedelse af retningslinier vedr. naturprojekter vil ske i samarbejde med  

 miljøministeren.
Til nr. 9 Der tilsigtes med den ændrede formulering af § 30a en ajourføring  

 af bestemmelserne om delegation og klageadgang.
 Bestemmelserne svarer i det væsentlige til de tilsvarende bestemmelser i  

 landbrugslovens § 30a, stk. 1, 3 og 4.
Den resterende udlånsadministration vil som anført være placeret i  

 Hypotekbanken, idet Jordbrugsdirektoratet dog færdigbehandler de ansøgninger  

 om gældsovertagelse m.v., der indgives inden lovens ikrafttræden.
Erhvervelse  

 og videresalg af jorder varetages fortsat af Jordbrugsdirektoratet.
Når den  

 nye jordlovsadministration i medfør af landbrugsloven er gennemført og har  

 haft en vis indkøringsperiode, vil det imidlertid blive taget op til  

 overvejelse, om der er mulighed for en uddelegering af jordkøbsordningen til  

 jordbrugskommissionen og amtskommunen, primært i Sønderjyllands amt.
 Hvis et videresalg forudsætter en tilladelse efter landbrugsloven, gælder  

 ved behandlingen af ansøgningen herom de i medfør af landbrugsloven fastsatte  

 administrationsbestemmelser, herunder den kommissionsmedlemmerne tillagte  

 vetoret.
Til nr. 10 Reglerne i lovens §§ 31-35 om jordlovsadministrationen er i det væsentlige  

 ophævet i forbindelse med gennemførelsen af de nye  

 administrationsbestemmelser i landbrugsloven, hvis § 30 fremover vil være  

 grundlaget for nedsættelsen af jordbrugskommissionerne.
§ 35 er imidlertid ikke fuldt ud ophævet i forbindelse med ændringen af  

 landbrugsloven, idet det har været nødvendigt at opretholde bestemmelsen,  

 hvorefter Jordbrugsdirektoratets udgifter afholdes af Jordfonden.
Ved  

 nærværende lovforslag bortfalder også denne bestemmelse.
Til nr. 11 Pantebrevene for de efter statshusmandsloven og de ældre jordlove ydede  

 lån af Jordfonden og Statskassen rummer bestemmelse om, at lånene ikke kan  

 overtages ved ejerskifte.
Hidtil har der dog været fastsat regler, hvorefter  

 lånene efter ansøgning kunne overtages på skærpede vilkår jf. senest  

 Landbrugsministeriets bekendtgørelse nr. 467 af 22. juni 1989.
Det præciseres i § 37, stk. 2, at det kan fastsættes, at lånene  

 ikke kan overtages ved ejerskifte, idet det er hensigten at lade denne  

 mulighed bortfalde.
Hensidden i uskiftet bo vil ikke blive betragtet som  

 ejerskifte.
Til nr. 12 § 37, stk. 3, afløses efter forslaget af § 30a, der også omfatter de i  

 medfør af § 37 udstedte bekendtgørelser.
 Bestemmelserne i § 37, stk. 4-7, omhandler forskellige særlige  

 udlånsformer uden praktisk betydning, bortset fra jordrenteafløsningslån, der  

 endnu ydes i enkelte tilfælde.
 Mange husmandsbrug og et antal landarbejderboligparceller er i perioden  

 1919-1967 afhændet af staten på jordrentevilkår, hvilket indebærer, at der  

 halvårligt - principielt til evig tid - skal erlægges jordrente med den  

 fastsatte procentsats, normalt 4 pct. p.a., af grundværdien iflg. den  

 offentlige vurdering.
 Jordrenten kan afløses ved kontant indbetaling af grundværdien, og af de  

 oprindeligt ca. 13.500 jordrentehæftelser resterede pr. 11. december 1989 kun  

 953 husmandsbrug og 229 landarbejderboliger.
En fortsat afløsning er af administrative grunde ønskelig, men adgangen  

 til berigtigelse af afløsningssummen ved lån er næppe noget væsentligt  

 incitament.
I 1989 blev således kun ydet lån i forbindelse med 5 ud af 48  

 afløsninger.
Til § 2 Ydelse af lån til jordrenteafløsning ophører også, når der er tale om  

 landarbejderboliger.
Desuden udgår henvisninger til Jordfonden og  

 henvisningen til lov om statens fremskaffelse af jord og udlån til  

 jordbrugsmæssige formål m.m. i § 1.
 Mulighederne for en yderligere forenkling og modernisering af regelsættet  

 om de efter tidligere lovgivning statsstøttede arbejderboliger på landet er  

 under overvejelse.
Til § 3 Ændringerne i lov om lens, stamhuses og fideikommisgodsers samt de herhen  

 hørende fideikommiskapitalers overgang til fri ejendom er redaktionelle  

 følger af, at Jordfonden bortfalder.
Til § 4 Bestemmelserne i stk. 3 og 4 finder anvendelse, hvis ansøgning er  

 indgivet til Jordbrugsdirektoratet eller den stedlige jordbrugskommission  

 inden lovens ikrafttrædelse.
 Ved bestemmelsen i stk. 5 gives der mulighed for, at statslånet kan  

 overtages på uændrede vilkår ved ejendomsovertagelse i forbindelse med  

 hensidden i uskiftet bo.
 Med hensyn til bestemmelsen i stk. 6 henvises til det ovenfor vedr.  

 lovforslagets § 1, nr. 2, vedr. ændringen af § 19 anførte.
 Bestemmelsen i stk. 7 skyldes det praktiske hensyn til, at  

 Jordfonden ophæves ved begyndelsen af et finansår, hvorved en række formelle  

 omkonteringer inden for finanslovssystemet kan undgås.
Bilag I dette bilag er lovbestemmelserne gengivet, som de vil fremtræde, hvis Folketinget vedtager lovforslaget uændret.
Desuden er (med mindre skrift) indsat den gældende formulering af de bestemmelser, der berøres af lovforslaget Ad § 1 (Lov om statens fremskaffelse af jord og udlån til jordbrugsmæssige  

 formål m.m.) §§ 1-17. Ophæves.
Kapitel 1 Statens udlån til jordbrugsmæssige formål A.
Lånemuligheder m.m.
 § 1. Som led i statens bestræbelser for at fremme strukturudviklingen  

 inden for landbruget kan landbrugsministeren i forbindelse med sammenlægning  

 eller jordsupplering af landbrugsejendomme yde lån af statskassen til køb af  

 jord.
 Stk. 2. Det er en betingelse for ydelse af lån, at det erhvervede areal  

 har en hensigtsmæssig beliggenhed i forhold til lånsøgerens ejendom, og at  

 ejendommen efter jordsuppleringen på længere sigt må anses for egnet til  

 opretholdelse som en bæredygtig driftsenhed.
Stk. 3. Hvis den samlede ejendoms jordtilliggende efter jordsuppleringen  

 vil overstige 35 ha, ydes der kun lån til den del af jorderhvervelsen, der  

 bringer ejendommens jordtilliggende op på 35 ha.
Arealer, der er tilplantet  

 og pålagt fredskovspligt, samt søarealer, strandbredder og andre arealer, der  

 er helt uden dyrkningsmæssig værdi, kan fradrages ved beregningen af det  

 samlede jordtilliggende.
 Stk. 4. Landbrugsministeren kan fravige den i stk. 3 nævnte arealgrænse,  

 når jordens kvalitet tilsiger dette, dog ikke ud over 50 ha.
§ 2. Som led i statens bestræbelser for at fremme gennemførelse af en  

 hensigtsmæssig jordfordeling mellem jordbrug kan landbrugsministeren i  

 forbindelse med en jordfordeling mellem en flerhed af ejendomme yde lån af  

 statskassen 1) til køb af jord til sammenlægning eller supplering efter reglerne i §§  

 1 og 4, 2) til opførelse af bygninger, herunder opførelse af nyt stuehus, i  

 forbindelse med udflytning af ejendommens bygninger, 3) til erhvervelse af bestående ejendom, eventuelt uden for  

 jordfordelingsområdet og 4) til midlertidig finansiering af jordoverdragelser.
 § 3. Til oprettelse af nye selvstændige gartnerier på ikke over 5 ha  

 middelgod jord kan landbrugsministeren yde lån af statskassen til køb af  

 jord.
 Stk. 2. Det er en betingelse for ydelse af lån i henhold til stk. 1, at  

 ejendommen på længere sigt må anses for egnet til opretholdelse som en  

 bæredygtig driftsenhed.
 § 4. I forbindelse med sammenlægning eller jordsupplering af gartnerier  

 kan landbrugsministeren yde lån af statskassen til køb af jord.
 Stk. 2. Reglerne i § 1, stk. 2-4, gælder også for de i stk. 1 nævnte lån.
 § 5. Landbrugsministeren kan yde ejere af landbrugsejendomme og  

 gartnerier, der er omfattet af en udviklingsplan, der er godkendt i henhold  

 til lov om støtte til modernisering af jordbrugsbedrifter, lån af statskassen  

 til overtagelse af jordfondens udgifter til fælles vandingsanlæg. jf. § 27,  

 stk. 2.
 § 6. Ved statens afhændelse af ejendomme eller arealer efter reglerne i §  

 29, stk. 1, til jordbrugsmæssige formål kan landbrugsministeren yde lån af  

 statskassen til delvis berigtigelse af købesummen.
 § 7. Landbrugsministeren kan fastsætte maksimumsbeløb for de i §§ 1-6  

 omhandlede lån.
 § 8. Af statskassens midler kan der i hvert finansår disponeres over et  

 beløb på 32 mill. kr. til tilsagn om lån i henhold til §§ 1-6.
 Stk. 2. Er der i et finansår ikke disponeret over hele det beløb, der er  

 stillet til rådighed i det pågældende finansår, kan landbrugsministeren efter  

 forhandling med finansministeren disponere over det resterende beløb i det  

 følgende finansår.
 § 9. Landbrugsministeren kan fastsætte nærmere regler for indsendelse af  

 ansøgninger om de i §§ 1-6 omhandlede lån, for ansøgningernes behandling og  

 for bevilling af lånene.
B.
Lånevilkår § 10. Lån i henhold til §§ 1-5 med undtagelse af midlertidige  

 finansieringslån i henhold til § 2, nr. 4, forrentes med 61/2 pct. p.a.
 Stk. 2. For lån i henhold til § 2, nr. 4, og § 6 fastsættes renten af  

 landbrugsministeren.
Stk. 3. Renten af lån i henhold til § 1, § 2, nr. 1, og § 4, som ydes  

 ejere af landbrugsejendomme og gartnerier til jordkøb til gennemførelse af en  

 godkendt udviklingsplan, forhøjes fra og med den 41. halvårstermin til en  

 rentesats, der svarer til Danmarks Nationalbanks diskonto på nævnte tidspunkt  

 med et tillæg på ikke over 5 points, fastsat af landbrugsministeren under  

 hensyn til markedsrenten.
Forhøjelsen gælder for resten af lånenes løbetid.  

 Renten af lån i henhold til § 1, § 2, nr. 1, og § 4, som i øvrigt ydes ejere  

 af landbrugsejendomme og gartnerier, forhøjes på samme måde fra og med den  

 31. halvårstermin.
Det samme gælder renten af lån i henhold til § 2, nr. 2,  

 til opførelse af driftsbygninger, når opførelsen ikke sker til gennemførelse  

 af en godkendt udviklingsplan.
 Stk. 4. Renten af lån i henhold til § 6 med en længere løbetid end 20 år  

 for lån til jordkøb til gennemførelse af en udviklingsplan og 15 år for lån  

 til jordkøb uden udviklingsplan forhøjes efter reglerne i stk. 3, hvis lånene  

 i forvejen forrentes med en lavere rente.
 Stk. 5. Ud over rente svares et bidrag på 0,2 pct. p.a. af hovedstolen til  

 dækning af administrationsudgifter.
 § 11. Lån i henhold til §§ 1-5 med undtagelse af midlertidige  

 finansieringslån i henhold til § 2, nr. 4, afdrages i løbet af ca. 30 år.
 Stk. 2. Lån i henhold til § 2, nr. 4, afdrages over et åremål, der  

 fastsættes af landbrugsministeren og højest må udgøre 10 år.
 Stk. 3. Lån i henhold til § 6 afdrages over et åremål, der fastsættes af  

 landbrugsministeren.
§ 12. Renter og afdrag samt administrationsbidrag betales med faste  

 halvårlige ydelser.
I de i § 10, stk. 3 og 4, nævnte tilfælde ændres de  

 halvårlige ydelser fra og med henholdsvis den 41. og den 31. halvårstermin.
 Stk. 2. Er et lån anvist i rater, betales der først afdrag på lånet i den  

 termin, der følger 1/2 år efter, at lånet er anvist fuldt ud.
 § 13. Lånene skal sikres ved betryggende panteret i ejendommen med  

 oprykkende prioritet efter de hæftelser, der hviler på ejendommen.
 Stk. 2. Landbrugsministeren fastsætter nærmere regler for lånenes  

 pantesikkerhed.
 § 14. Landbrugsministeren fastsætter regler for, i hvilket omfang  

 pantebreve for lån efter denne lov står tilbage for lån ydet af  

 realkreditinstitutterne.
C.
Ansøgerens kvalifikationer m.m.
§ 15. For at opnå eller overtage lån skal ansøgeren 1) være fyldt 20 år og ikke være ude af rådighed over sit bo samt være  

 statsborger i et af De europæiske Fællesskabers medlemslande, 2) ikke være over 55 år gammel, 3) lægge sin væsentligste arbejdsindsats i landbrug, henholdsvis gartneri,  

 og opfylde de uddannelseskrav, der fastsættes af landbrugsministeren efter  

 forhandling med De danske Landboforeninger og Danske Husmandsforeninger, for  

 så vidt angår landbrugere, og med vedkommende interesserede  

 gartneriorganisationer, for så vidt angår gartnere, og 4) ikke råde over så betydelige midler, at han uden at komme i  

 likviditetsvanskeligheder må anses for at være i stand til at afholde de  

 udgifter, til hvis afholdelse lån søges.
 Stk. 2. Betingelserne i stk. 1, nr. 1-3, skal ikke være gældende ved  

 ansøgning om lån i henhold til § 2.
 Stk. 3. Landbrugsministeren kan dispensere fra betingelserne i stk. 1, nr.  

 2 og 3.
 Stk. 4. Landbrugsministeren kan fastsætte regler, hvorefter selskaber og  

 andre sammenslutninger kan opnå eller overtage lån efter denne lov.
D.
Andre bestemmelser § 16. Ejeren af en ejendom, hvori der indestår statslån i henhold til  

 denne lov, er forpligtet til at holde ikke blot de til ejendommen hørende  

 bygninger, men også besætning og inventar, driftsmateriel m.v. forsikret mod  

 brandskade for den fulde værdi, for bygningernes vedkommende i et af staten  

 anerkendt brandforsikringsselskab.
 Stk. 2. Ejeren har pligt til på samme måde at holde markens afgrøde  

 forsikret mod haglskade, ejendommens bygninger forsikret mod stormskade og  

 glas i drivhuse og mistbænke m.m. forsikret mod haglskade og stormskade.
Stk. 3. Ejeren skal selv drive ejendommen forsvarligt.
Er ejendommen  

 forsynet med beboelse, er ejeren forpligtet til selv at bebo den.
 Stk. 4. Landbrugsministeren kan dispensere fra reglen i stk. 3, 2. pkt.
 § 17. De i §§ 1-6 omhandlede lån forfalder til betaling i tilfælde af  

 ejerskifte.
 Stk. 2. Såfremt det er foreneligt med statens pantesikkerhed, kan  

 landbrugsministeren tillade, at en ny ejer, der opfylder betingelserne i §  

 15, overtager lånet.
 Stk. 3. Når ganske særlige forhold taler derfor, kan det tillades en ny  

 ejer, der ikke opfylder de nævnte betingelser, at overtage lånet, eventuelt  

 på skærpede lånevilkår.
§ 18. Landbrugsministeren kan ved aftale med ejeren erhverve fast ejendom 1) for som led i strukturudviklingen at fremskaffe jord til oprettelse  

 eller supplering af jordbrug eller at tilvejebringe en bedre jordfordeling  

 mellem jordbrug, 2) hvis det i særlige tilfælde skønnes hensigtsmæssigt af hensyn til  

 bevarelse af landskabet eller det landbrugsmæssige miljø, eller 3) for at fremskaffe jord til oprettelse af havekolonier.
§ 18. Landbrugsministeren kan ved aftale med ejeren erhverve fast ejendom 1) for som led i strukturudviklingen at fremskaffe jord til supplering af  

 bestående jordbrug eller at tilvejebringe en bedre jordfordeling mellem  

 jordbrug, 2) for at fremskaffe jord til oprettelse af gartnerier, 3) for at fremskaffe jord til oprettelse af havekolonier, 4) hvis det i særlige tilfælde skønnes hensigtsmæssigt af hensyn til  

 bevarelse af landskabet eller det landbrugsmæssige miljø, 5) hvis det i særlige tilfælde skønnes hensigtsmæssigt for  

 vedligeholdelsen og udbygningen af forlandsarealer i forbindelse med  

 digesikring.
 Stk. 2. Til de i stk. 1, nr. 1, 4 og 5, nævnte formål kan fast ejendom  

 endvidere erhverves ved anvendelse af statens forkøbsret efter §§ 20-26.
 § 19. Erhvervelse af fast ejendom til de i § 18 nævnte formål samt  

 anlægsarbejder i medfør af § 27 sker inden for de beløb, der årligt afsættes  

 på finansloven.
 § 19. Erhvervelse af fast ejendom til de i § 18, stk. 1, nævnte formål  

 finansieres af jordfonden.
 Stk. 2. Af statskassens midler kan der i hvert finansår overføres et beløb  

 til jordfonden til erhvervelse af fast ejendom til de i § 18, stk. 1, nævnte  

 formål.
 Stk. 3. Er der i et finansår ikke disponeret over hele det beløb, der er  

 stillet til rådighed i det pågældende finansår, kan landbrugsministeren efter  

 forhandling med finansministeren disponere over det resterende beløb i det  

 følgende finansår.
 Stk. 4. Fast ejendom, der er erhvervet efter reglerne i § 18, stk. 1, nr.  

 4, og som ved planlægning udlægges til ikke-jordbrugsmæssige formål, kan  

 efter forhandling mellem landbrugsministeren og boligministeren eller  

 ministeren for kulturelle anliggender overføres fra jordfonden til  

 statskassen på de årlige finanslove.
 § 20. Til fremskaffelse af jord til de i § 18, nr. 1 og 2, omhandlede  

 formål kan forkøbsret for staten pålægges såvel landbrugsejendomme som  

 landbrugsjord og udyrkede arealer, der ikke udgør en del af en  

 landbrugsejendom.
Stk. 2. - - - Stk. 3. - - - Stk. 4. - - - § 20. Til fremskaffelse af jord til de i § 18, stk. 1, nr. 1, 4 og 5,  

 omhandlede formål kan forkøbsret for staten pålægges såvel landbrugsejendomme  

 som landbrugsjord og udyrkede arealer, der ikke udgør en del af en  

 landbrugsejendom.
Stk. 2. - - - Stk. 3. - - - Stk. 4. - - - § 24. I det omfang vederlaget for den erhvervede ejendom ikke består i  

 pengeydelse, kan det af landbrugsministeren forlanges omsat til et  

 pengebeløb, som i mangel af mindelig overenskomst fastsættes af de i lov om  

 offentlige veje omhandlede taksationsmyndigheder.
Stk. 2. - - - Stk. 3. - - - Stk. 4. - - - Stk. 5. - - - Stk. 6. - - - § 24. I det omfang vederlaget for den erhvervede ejendom ikke består i  

 pengeydelse, kan det af landbrugsministeren forlanges omsat til et  

 pengebeløb, som i mangel af mindelig overenskomst fastsættes af de i lov om  

 bestyrelsen af de offentlige veje omhandlede taksationsmyndigheder.
Stk. 2. - - - Stk. 3. - - - Stk. 4. - - - Stk. 5. - - - Stk. 6. - - - § 27. Landbrugsministeren kan på indkøbte arealer lade udføre  

 grundforbedringsarbejder, vejanlæg og læplantningsarbejder samt i særlige  

 tilfælde elforsynings-, varmeforsynings-, vandforsynings- og  

 kloakeringsanlæg.
Ministeren kan endvidere lade foretage beplantning på  

 arealer, der er uegnede til landbrug.
Stk. 2. Landbrugsministeren kan lade udføre vandingsanlæg på indkøbte  

 arealer.
Landbrugsministeren kan endvidere efter aftale med ejeren lade  

 udføre vandingsanlæg på andre arealer.
§ 27. Landbrugsministeren kan på indkøbte arealer lade udføre  

 grundforbedringsarbejder, vejanlæg og læplantningsarbejder samt i særlige  

 tilfælde elforsynings-, varmeforsynings-, vandforsynings- og  

 kloakeringsanlæg.
Ministeren kan endvidere lade foretage beplantning på  

 arealer, der er uegnede til landbrug.
Udgifterne afholdes af jordfonden.
Stk. 2. Landbrugsministeren kan lade udføre vandingsanlæg på indkøbte  

 arealer.
Landbrugsministeren kan endvidere efter aftale med ejeren lade  

 udføre vandingsanlæg på andre arealer.
Udgifterne afholdes af jordfonden.
 § 28. Ejendomme og arealer, der er erhvervet af landbrugsministeren i  

 medfør af § 18, nr. 1, skal så vidt muligt anvendes til supplering af  

 bestående jordbrug, medmindre der er grundlag for oprettelse af nye  

 landbrugsejendomme eller for afhændelse til anden offentlig myndighed.
Stk. 2. Udbuddet af de i medfør af § 18, nr. 1, erhvervede arealer sker  

 især under hensyn til, 1) at afhændelsen sker på de for staten bedst mulige økonomiske vilkår, 2) at afhændelsen sker under hensyntagen til ejendoms- og  

 erhvervsstrukturen, og 3) at afhændelsen fremmer en jordfordeling, hvis en sådan gennemføres i  

 det pågældende område.
 Stk. 3. Landbrugsministeren kan bortforpagte uafhændede arealer.
 § 28. Ejendomme og arealer, der er erhvervet af landbrugsministeren til  

 jordbrugsmæssige formål, skal så vidt muligt anvendes til supplering af  

 bestående jordbrug, fortrinsvis i forbindelse med en modernisering i henhold  

 til lov om støtte til modernisering af jordbrugsbedrifter.
 Stk. 2. Landbrugsministeren kan bortforpagte uafhændede arealer.
 § 29. Ophæves.
§ 29. Afhændelse af arealer til jordbrugsmæssige formål, jf. § 28, stk. 1,  

 sker mod en salgssum, der fastsættes af landbrugsministeren, dog ikke under  

 grundværdien.
Salgssummen skal betales til jordfonden.
Statslån kan ydes  

 efter reglerne i § 6.
 Stk. 2. Landbrugsministeren kan afhænde stamparceller m.v. til andre  

 formål og på andre vilkår end nævnt i stk. 1. For salgssummen eller en del af  

 denne kan der udstedes pantebrev til jordfonden.
 § 30. Landbrugsministeren kan fastsætte nærmere bestemmelser om statens  

 opkøb, anvendelse og videresalg af jord i medfør af denne lov.
 § 30. Landbrugsministeren kan fastsætte nærmere regler om anvendelse af  

 jord, der erhverves af staten med henblik på oprettelse af havekolonier,  

 herunder regler om udlejning og om vilkår for afhændelse.
 Stk. 2. Landbrugsministeren kan efter forhandling med miljøministeren  

 fastsætte nærmere regler om drift og anvendelse af jord, der erhverves af  

 staten i henhold til § 18, stk. 1, nr. 4, herunder regler om udlejning.
§ 30 a.
Landbrugsministeren kan bemyndige jordbrugskommissionerne, de  

 kommunale og amtskommunale myndigheder, Kongeriget Danmarks Hypotekbank og  

 Finansforvaltning samt Jordbrugsdirektoratet eller anden styrelse under  

 Landbrugsministeriet til at udøve beføjelser efter denne lov eller efter  

 bestemmelser fastsat efter loven.
 Stk. 2. Klage over de i stk 1 nævnte myndigheders afgørelse efter  

 bemyndigelse kan indgives til landbrugsministeren, jf. dog stk. 3.  

 Klagefristen er 4 uger fra den dag, afgørelsen er meddelt klageren.  

 Landbrugsministeren kan fastsætte regler, hvorefter der alene kan klages over  

 retlige spørgsmål.
 Stk. 3. Landbrugsministeren kan henlægge sin beføjelse til at træffe  

 afgørelse i klagesager til en styrelse under Landbrugsministeriet.  

 Landbrugsministeren kan fastsætte regler, hvorefter afgørelser truffet af  

 Kongeriget Danmarks Hypotekbank og Finansforvaltning eller en styrelse under  

 Landbrugsministeriet ikke kan påklages.
§ 30 a.
Landbrugsministeren kan bemyndige jordbrugsdirektoratet til at  

 træffe afgørelser, der efter loven eller regler udfærdiget efter loven er  

 henlagt til ham.
Stk. 2. Afgørelser, der er truffet efter bemyndigelse i henhold til stk.  

 1, kan påklages til landbrugsministeren.
Landbrugsministeren kan fastsætte  

 regler herom.
 § 35. Ophæves.
 § 35. Udgifterne til Jordbrugsdirektoratet afholdes af Jordfonden og  

 bevilges på de årlige finanslove.
§ 37. - - - Stk. 2. Landbrugsministeren bemyndiges til ved bekendtgørelse at fastsætte  

 bestemmelser vedrørende ejendomme, der er oprettet, og lån, der er ydet i  

 henhold til lov nr. 339 af 9. juni 1948 med tillægslove eller de ældre  

 jordlove, hvorved den for ejendommene eller lånene hidtil gældende  

 retsstilling opretholdes med de ændringer, som denne lov eller lovgivningen i  

 øvrigt gør nødvendige.
Landbrugsministeren bemyndiges endvidere til ved  

 bekendtgørelse at ændre betingelserne for overtagelse af de nævnte lån,  

 herunder til at fastsætte, at lånene ikke kan overtages ved ejerskifte.
§ 37. - - - Stk. 2. Landbrugsministeren bemyndiges til ved bekendtgørelse at fastsætte  

 bestemmelser vedrørende ejendomme, der er oprettet, og lån, der er ydet i  

 henhold til lov nr. 339 af 9. juni 1948 med tillægslove eller de ældre  

 jordlove, hvorved den for ejendommene eller lånene hidtil gældende  

 retsstilling opretholdes med de ændringer, som denne lov eller lovgivningen i  

 øvrigt gør nødvendige.
Landbrugsministeren bemyndiges endvidere til ved  

 bekendtgørelse at ændre betingelserne for overtagelse af de nævnte lån.
Stk. 3. Landbrugsministeren bemyndiges til ved bekendtgørelse at bestemme,  

 at administrationen af den i stk. 1 og 2 nævnte bekendtgørelse skal varetages  

 af Kongeriget Danmarks Hypotekbank og Finansforvaltning, hvis afgørelser kan  

 indbringes for landbrugsministeren.
Landbrugsministeren kan fastsætte regler  

 herom.
 Stk. 4. Landbrugsministeren bemyndiges til i særlige tilfælde, hvor der  

 inden denne lovs ikrafttræden er truffet dispositioner i tillid til, at der  

 kunne opnås lån i henhold til § 34, stk. 5, § 50, stk. 2 og 3, § 55, stk. 1,  

 litra b, litra c (for så vidt angår forbedret kulturtilstand) og litra d-e, §  

 59, stk. 1, og § 61, stk. 1 og 2, i lovbekendtgørelse nr. 117 af 10. april  

 1967, at yde lån til de omhandlede formål.
 Stk. 5. Når en landbrugsejendom, der er omfattet af bestemmelserne i § 1 i  

 den hidtil gældende lov nr. 240 nr. 240 af 7. juni 1952 om visse  

 landbrugsejendommes brug og overgang til selveje, overdrages den hidtidige  

 bruger til selveje, kan landbrugsministeren yde erhververen lån til  

 overtagelse af ejendommens jord og bygninger.
 Stk. 6. Jordrenteafløsningslån afholdes af jordfonden og bevilges på de  

 årlige finanslove.
Stk. 7. Lån i henhold til stk. 4-5 afholdes af statskassen og bevilges på  

 de årlige finanslove.
Landbrugsministeren giver nærmere regler for bevilling  

 af lånene og fastsætter vilkårene for lånene.
Ad § 2 (Lov om arbejderboliger på landet) § 1. Ved administrationen af denne lov bistås landbrugsministeren af  

 jordbrugskommissionerne.
For hvert kommissionsområde udnævner  

 landbrugsministeren efter forhandling med Specialarbejderforbundet i Danmark  

 en med arbejderboliger på landet kyndig landarbejder, som tiltræder  

 kommissionen ved behandlingen af sager efter denne lov.
§ 1. Ved administrationen af denne lov bistås landbrugsministeren af de i  

 lov om statens fremskaffelse af jord og udlån til jordbrugsmæssige formål  

 m.m. nævnte jordbrugskommissioner.
For hvert kommissionsområde udnævner  

 landbrugsministeren efter forhandling med Specialarbejderforbundet i Danmark  

 en med arbejderboliger på landet kyndig landarbejder, som tiltræder  

 kommissionen ved behandlingen af sager efter denne lov.
§§ 11 a-11 d.
Ophæves.
§ 11 a.
Der kan af jordfonden ydes lån til hel eller delvis berigtigelse  

 af afløsningssummen, såfremt ejeren opfylder de i § 22, stk. 1, 2. pkt., nr.  

 1, 4 og 5, fastsatte betingelser for overtagelse af statslån i forbindelse  

 med ejerskifte.
 Stk. 2. Når særlige forhold taler derfor, kan lån ydes, selv om ejeren  

 ikke opfylder betingelserne i stk. 1.
§ 11 b.
Lånebeløb, der ikke sikres efter reglen i § 11, stk. 4, skal  

 sikres med betryggende panteret i ejendommen.
Landbrugsministeren fastsætter  

 nærmere regler for, i hvilket omfang lån efter § 11 a står tilbage for lån  

 ydet af realkreditinstitutterne.
§ 11 c.
Lån efter § 11 a, stk. 1, forrentes med 10 pct. p.a. og afdrages  

 over højest 15 år.
§ 11 d.
Vilkårene for lån i henhold til § 11 a, stk. 2, fastsættes af  

 landbrugsministeren.
Der skal i almindelighed fastsættes væsentlig strengere  

 vilkår end for lån efter § 11 a, stk. 1.
Stk. 2. Reglerne i kap.
III, afsnit B, finder kun anvendelse på lån efter  

 § 11 a, stk. 2, eller på ejendomme, hvori der indestår sådanne lån, for så  

 vidt dette fastsættes i lånevilkårene.
§ 21. - - - Stk. 2. - - - Stk. 3. - - - Stk. 4. - - - Stk. 5. Når ejeren inden 3 måneder efter, at en overdragelse af ejendommen  

 til anden mand er bortfaldet i medfør af reglerne i stk. 2, skriftligt over  

 for landbrugsministeren fremsætter krav derom, overtager staten ejendommen.  

 Kan der ikke mellem landbrugsministeren og ejeren opnås enighed om  

 overtagelsessummen, fastsættes denne af dertil af retten udmeldte mænd under  

 særlig hensyntagen til de ejendommen påhvilende forpligtelser.
Statens  

 overtagelse sker til genafhændelse af ejendommen med eller uden statslån og  

 forpligtelser i henhold til nærværende lov, og overtagelsespligten gælder  

 ikke, såfremt ejendommens tilstand eller ejendommen påhvilende særlige  

 hæftelser og forpligtelser væsenligt nedsætter statens muligheder for nævnte  

 genafhændelse.
Stk. 6. - - - § 21. - - - Stk. 2. - - - Stk. 3. - - - Stk. 4. - - - Stk. 5. Når ejeren inden 3 måneder efter, at en overdragelse af ejendommen  

 til anden mand er bortfaldet i medfør af reglerne i stk. 2, skriftligt over  

 for landbrugsministeren fremsætter krav derom, overtager staten ejendommen.  

 Kan der ikke mellem landbrugsministeren og ejeren opnås enighed om  

 overtagelsessummen, fastsættes denne af dertil af retten udmeldte mænd under  

 særlig hensyntagen til de ejendommen påhvilende forpligtelser.
Statens  

 overtagelse sker til genafhændelse af ejendommen med eller uden statslån og  

 forpligtelser i henhold til nærværende lov, og overtagelsespligten gælder  

 ikke, såfremt ejendommens tilstand eller ejendommen påhvilende særlige  

 hæftelser og forpligtelser væsenligt nedsætter statens muligheder for nævnte  

 genafhændelse.
Statens overtagelsessum udredes af jordfonden.
Stk. 6. - - - § 67. Ophæves.
 § 67. De til lovens administration medgående udgifter afholdes af  

 jordfonden og bevilges på de årlige finanslove.
Ad § 3 (Lov om lens, stamhuses og fideikommisgodsers samt de herhen  

 hørende fideikommiskapitalers overgang til fri ejendom) § 2. - - - Stk. 2. - - - Stk. 3. Afgiften til statskassen indbetales enten i rede penge eller i  

 obligationer efter disses værdi.
§ 2.- - - Stk. 2. - - - Stk. 3. Afgiften til statskassen indbetales enten i rede penge eller i  

 obligationer efter disses værdi.
De indgåede beløb henlægges under  

 finansministeriet til en særlig fond (jordfond), hvis midler skal anvendes  

 til jorderhvervelse eller til udlån til mindre jordbrugere.
§ 9. - - - Stk. 2. - - - Stk. 3. De nærmere regler for nævnenes arbejde samt vederlaget derfor  

 fastsættes af justitsministeren.
§ 9. - - - Stk. 2. - - - Stk. 3. De nærmere regler for nævnenes arbejde samt vederlaget derfor  

 fastsættes af justitsministeren.
Udgifterne ved nævnene udredes af den i § 2  

 omhandlede fond.
§ 11. - - - Stk. 2. Derefter vil der af de besiddelser, for hvilke besidderne endnu  

 ikke måtte have benyttet den dem i denne lov givne adgang til overtagelse til  

 fri ejendom, være at svare en årlig afgift til statskassen af 11/5 pct. af  

 deres værdi, forsåvidt der påhviler dem hjemfaldsret, og for andre  

 besiddelser af 1 pct.
Afgiften fastsættes på grundlag af de i lenskontoret i  

 henhold til lov af 2. maj 1914, § 6, indregistrerede værdier og erlægges  

 halvårlig forud, henholdsvis 1. januar og 1. juli.
Indbetalingen sker til  

 Finansministeriet.
§ 11. - - - Stk. 2. Derefter vil der af de besiddelser, for hvilke besidderne endnu  

 ikke måtte have benyttet den dem i denne lov givne adgang til overtagelse til  

 fri ejendom, være at svare en årlig afgift til statskassen af 11/5 pct. af  

 deres værdi, forsåvidt der påhviler dem hjemfaldsret, og for andre  

 besiddelser af 1 pct.
Afgiften fastsættes på grundlag af de i lenskontoret i  

 henhold til lov af 2. maj 1914, § 6, indregistrerede værdier og erlægges  

 halvårlig forud, henholdsvis 1. januar og 1. juli.
Indbetalingen sker til  

 finansministeriet, der afgiver midlerne til den i nærværende lovs § 2  

 omhandlede jordfond.
