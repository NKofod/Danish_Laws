 Tilsynet udtalte, at såfremt en investeringsforenings depotselskab  

 benytter sub-account hos et udenlandsk depotselskab, skal hoveddepotet være  

 et af tilsynet godkendt selskab.
 Tilsynets skrivelse af 12. september 1986 om opbevaring af udenlandske  

 værdipapirer:
 På spørgsmålet, hvorvidt det er i overensstemmelse med kapitel 4 i lov om  

 investeringsforeninger, at udenlandske værdipapirer tilhørende en dansk  

 investeringsforening opbevares i en sub-account hos et udenlandsk depot- og  

 bankselskab, når hoveddepotet tilhører et dansk bankierfirma, og  

 sub-accounten er registreret som tilhørende investeringsforeningens  

 depotselskab, udtalte tilsynet:
»at værdipapirer, i henhold til § 17 i lov om investeringsforeninger,  

 skal opbevares af et af tilsynet godkendt depotselskab.
Som depotselskab kan  

 godkendes banker og sparekasser samt forvaltningsafdelinger godkendt i medfør  

 af arvelovens § 61, samt herværende filialer af tilsvarende udenlandske  

 institutter.
Dette medfører efter tilsynets opfattelse, at såfremt et depotselskab  

 indgår aftale om anvendelse af en sub-account til opbevaring af udenlandske  

 værdipapirer, skal indehaveren af hoveddepotet være et af de nævnte  

 institutter.« På baggrund heraf meddelte tilsynet, at den foreslåede procedure for  

 opbevaring af udenlandske værdipapirer i et hoveddepot tilhørende et  

 bankierfirma, indlagt i en sub-account tilhørende depotselskabet, ikke kunne  

 godkendes af tilsynet.
 Sagen blev indbragt for Industriministeriet, der gav tilsynet medhold i  

 afgørelsen.
