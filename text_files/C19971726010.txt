Cirkulæreskrivelse om meddelelse om  

 enkeltfagsundervisning på det gymnasiale niveau Kommentar m.v.:
 Enkeltfagsundervisning på det gymnasiale niveau,  

 dvs. alment gymnasium og de erhvervsgymnasiale uddannelser HHx og HTx,  

 sidestilles med HF-enkeltfagsundervisning.
 Meddelelse om afgørelsen:
Formålet med § 62 a, stk. 2, er at give ledige  

 mulighed for at forbedre deres grunduddannelse uden at miste retten til  

 dagpenge.
Stk. 2 åbner derfor mulighed for ubegrænset deltagelse  

 på grundniveau (folkeskolen) og begrænset deltagelse i  

 enkeltfagsundervisning på mellemniveau (HF).
 Undervisningsministeriet har oplyst, at HF-loven omfatter  

 enkeltfagsundervisning på hele det gymnasiale niveau.
 Ud fra en formålsfortolkning er det derfor  

 besluttet, at  enkeltfagsundervisning på hele det gymnasiale niveau  

 skal behandles ens i relation til lovens § 62 a.
 Dette indebærer, at et medlem fremover kan bevare  

 retten til dagpenge ved deltagelse i enkeltfagsundervisning på hele det  

 gymnasiale niveau under 20 timer ugentlig på samme måde som ved  

 deltagelse i HF-enkeltfagsundervisning.
 Det gymnasiale niveau omfatter studentereksamen,  

 højere forberedelseseksamen (HF), højere handelseksamen (HHx)  

 og højere teknisk eksamen (HTx).
 Ændringen indsættes i  

 rådighedsbekendtgørelsen ved først givne lejlighed.
 Samtidig ophæves hermed meddelelse fra DfA nr.  

 22/97 af 16. maj 1997.
