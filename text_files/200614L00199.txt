Betænkning afgivet Kommunaludvalget den 30. november 2006 Betænkning over Forslag til lov om ændring af lov om kommunal  

 ejendomsskat (Nedsættelse af grundskyldpromillen for ejendomme, der må  

 anses for benyttet til landbrug, gartneri, planteskole, frugtplantage eller  

 skovbrug) [af  

 indenrigs‑ og sundhedsministeren (Lars Løkke&nbsp  

 ;Rasmussen)] 1. Ændringsforslag Indenrigs- og sundhedsministeren har stillet 2 ændringsforslag  

 til lovforslaget.
2. Udvalgsarbejdet Lovforslaget blev fremsat den 4. oktober 2006 og var til 1.  

 behandling den 26. oktober 2006. Lovforslaget blev efter 1. behandling  

 henvist  

 til behandling i Kommunaludvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i  

 høring, og indenrigs- og sundhedsministeren sendte den 7. september 2006  

 dette  

 udkast til udvalget, jf. folketingsåret 2005-06, alm. del  bilag 163.  

 Den 5.  

 oktober 2006 sendte indenrigs- og sundhedsministeren de indkomne høringssvar  

 samt et notat herom til udvalget.
Spørgsmål Udvalget har stillet 10 spørgsmål til indenrigs- og  

 sundhedsministeren til skriftlig besvarelse, som denne har besvaret.  

 Fødevareministerens svar på spørgsmål S 426 den 21. november 2006 er optrykt  

 som  

 bilag 2 til betænkningen.
3. Indstillinger og politiske bemærkninger Et  

  

 flertal  

  

 i udvalget  

 (V, DF og KF) indstiller lovforslaget til  

  

 vedtagelse  

  

 med de stillede ændringsforslag.
Et  

  

 mindretal  

  

 i  

 udvalget (S, RV, SF og EL) indstiller lovforslaget til  

  

 forkastelse  

  

 ved 3. behandling.
Mindretallet vil stemme imod de  

 stillede ændringsforslag.
Socialdemokratiets, Det Radikale Venstres, Socialistisk  

 Folkepartis og Enhedslistens medlemmer af udvalget skal bemærke, at siden sin  

 tiltræden i 2001 har regeringen gennemført årlige nedsættelser af landbrugets  

 grundskyld med den begrundelse, at det direkte EU-tilskud er nedsat.
I  

 perioden  

 2002-2007 beløber de samlede skattelettelser til landbruget som følge af  

 ændret  

 grundskyld  særlig for landbruget  sig til ca. 2.300 mio. kr. i  

 løbende  

 priser.
Alle ændringer er gennemført med stemmer fra regeringspartierne  

 og Dansk Folkeparti.
Dansk Folkeparti har senest meddelt, at det prioriterer  

 investering i velfærd forud for skattelettelser.
Alligevel vælger partiet  

 endnu  

 en gang at støtte regeringens forslag om en yderligere nedsættelse af  

 landbrugets  

 grundskyld fra 2007.
Det sker på trods af, at regeringens begrundelse med lavere  

 direkte EU-tilskud til landbruget tilsyneladende slet ikke holder.
Ifølge  

 svaret på spørgsmål S 426 af 21. november 2006 fra fødevareministeren er  

 landbrugets  

 direkte EU-tilskud steget fra 5.452 mio. kr. i 2001 til 7.274 mio. kr. i  

 2006, altså  

 en årlig forøgelse af det direkte EU-tilskud til landbruget i perioden  

 2001-2006 med 1.822 mio. kr. i følge fødevareministerens egne oplysninger.
 På den baggrund forekommer det endnu mere grotesk at gennemføre  

 massive lettelser af landbrugets grundskyld, hvor pengene i stedet kunne  

 anvendes til bedre velfærd.
Regeringens grundskyldnedsættelser er endvidere sket i en  

 periode med voldsomme prisstigninger på landbrugsjord.
Lavere grundskyld  

 bliver  

 kapitaliseret i højere priser på landbrugsjord, som skal betales af de yngre  

 landmænd, hvor gevinsterne tilfalder de etablerede landmænd med mest jord.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

  

 indenrigs- og sundhedsministeren,  

  

 tiltrådt af et  

  

 flertal  

  

 (V, DF og KF):
Til § 2 1)  

  

 Paragraffen affattes således:
»§ 2 Loven træder i kraft dagen efter bekendtgørelsen i Lovtidende og  

 har virkning fra den 1. januar 2007.« [Ændring af ikrafttrædelsestidspunkt] Til § 3 2)  

  

 Før stk. 1 indsættes som nyt stykke:
»Stk. 1.  

  

 For skatteåret  

 2007 gælder, at en nedsættelse af grundskylden for den enkelte ejendom, der  

 er  

 en følge af bestemmelsen i § 2, stk. 1, 3. pkt., eller § 2, stk. 2, 1. pkt.,  

 i  

 lov om kommunal ejendomsskat som ændret ved denne lovs § 1, nr. 1 og 2,  

 foretages ved afkortning af den eller de opkrævninger af ejendomsskatter, der  

 forfalder til betaling den 1. juli 2007 eller senere.
Hvis der er tale om  

 mere  

 end en rate, fordeles nedsættelsen ligeligt på alle raterne.
Hvis  

 nedsættelsen  

 ikke fuldt ud kan ske ved afkortning, udbetales den overskydende del af  

 nedsættelsen den 1. oktober 2007 til ejendommens ejer, jf. § 29, stk. 1, i  

 lov  

 om kommunal ejendomsskat.« Stk. 1-3 bliver herefter stk.  

 2-4.
[Nedsættelse af grundskylden foretages ved afkortning i 2007] Bemærkninger Til nr. 1 Det foreslås, at loven træder i kraft dagen efter  

 bekendtgørelsen i Lovtidende, da det ikke med sikkerhed vil være muligt at få  

 bekendtgjort loven i Lovtidende tids nok til, at loven kan træde i kraft den  

 1.  

 januar 2007. Det foreslås derudover, at loven har virkning fra den 1. januar  

 2007.
Til nr. 2 Det foreslås, at nedsættelsen af grundskylden for ejendomme, der  

 må anses for benyttet til landbrug, gartneri, planteskole, frugtplantage  

 eller  

 skovbrug, udformes som en nedsættelse i 2. halvår af de allerede pålignede  

 ejendomsskatter for 2007. Baggrunden herfor er, at det ikke vil være praktisk  

 muligt at indarbejde nedsættelsen i de opkrævninger, der skal udsendes for  

 2007, da der for nogle kommuners vedkommende foretages  

 ejendomsskatteberegninger, inden lovforslaget kan vedtages.
Nedsættelsen skal svare til forskellen mellem den grundskyld,  

 der er pålignet den enkelte landbrugsejendom m.v. efter de gældende regler,  

 og  

 den grundskyld, der ville være blevet pålignet ejendommen efter nærværende  

 lovforslag.
Den samlede nedsættelse fordeles ligeligt på den eller de rater  

 af  

 ejendomsskatter, der forfalder til betaling den 1. juli 2007 eller senere.  

 For  

 at sikre mod den situation, hvor de pålignede ejendomsskatter for 2. halvår  

 2007 vil kunne være mindre end nedsættelsen, foreslås det, at den  

 overskydende  

 del af nedsættelsen udbetales den 1. oktober 2007 til ejendommens ejer på  

 dette  

 tidspunkt.
 Den foreslåede løsning for skatteåret 2007 svarer til den  

 fremgangsmåde, der har været anvendt i forbindelse med nedsættelser af den  

 amtskommunale  

 grundskyldpromille for skatteårene 2005 og 2006.
Erling Bonnesen (V)   

 Troels Christensen (V)   

 Michael Aastrup Jensen (V)   

 Leif Mikkelsen (V)   

 Jens Vibjerg (V)   

 Poul Nødgaard (DF)  

  

  fmd.  

  

 Kristian Thulesen Dahl (DF)   

 Christian Wedell‑Neergaard (KF)  

  

  nfmd.  

  

 Allan Niebuhr (KF)   

 Pia Gjellerup (S)   

 Ole Stavad (S)   

 Arne Toft (S)   

 Magnus Heunicke (S)   

 Margrethe Vestager (RV)   

 Ole Glahn (RV)   

 Kristen Touborg (SF)   

 Line Barfod (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 6 Bilagsnr.
Titel 1 Høringssvar og høringsnotat, fra indenrigs- og  

 sundhedsministeren 2 Kopi FIU L 237  svar på spm. 1 om grundskyldpromillen på  

 produktionsjord, fra indenrigs- og sundhedsministeren 3 Udkast til tidsplan for udvalgets behandling af  

 lovforslaget 4 Tidsplan for udvalgets behandling af lovforslaget 5 Ændringsforslag fra indenrigs- og sundhedsministeren 6 1. udkast til betænkning Oversigt over spørgsmål og svar vedrørende L 6 Spm.nr.
Titel 1 Spm. om, hvilken kompensationsmodel der vil blive  

 anvendt, hvis kompensation til kommunerne for provenutabet kommer til at  

 indgå i de årlige kommuneaftaler fra 2008, til indenrigs- og  

 sundhedsministeren,  

 og ministerens svar herpå 2 Spm. om, hvilke EU-lande der har en tilsvarende form for  

 skat på produktionsjord, til indenrigs- og sundhedsministeren, og ministerens  

 svar herpå 3 Spm. om de økonomiske konsekvenser af en total reduktion  

 af grundskyld på produktionsjord, til indenrigs- og sundhedsministeren, og  

 ministerens svar herpå 4 Spm., om der findes andre erhverv i Danmark, der får  

 tilskud fra EU, og hvor reduktion af tilskud udløser en form for  

 skattelettelse, til indenrigs- og sundhedsministeren, og ministerens svar  

 herpå 5 Spm. om det samlede beløb, som beskatningen på  

 produktionsjord er reduceret med gennem nedsættelse af grundskyldpromillen  

 siden regeringens tiltræden i 2001, til indenrigs- og sundhedsministeren, og  

 ministerens svar herpå 6 Spm. om, hvor meget landbrugets grundskyld er nedsat og  

 akkumuleret siden regeringsskiftet i 2001, til indenrigs- og  

 sundhedsministeren, og ministerens svar herpå 7 Spm. om, hvor store beløb landbruget har mistet i  

 EU-tilskud, til indenrigs- og sundhedsministeren, og ministerens svar herpå 8 Spm., om de øvrige lande i EU på tilsvarende måde  

 kompenserer deres landmænd for omlægninger af EU-landbrugsstøtten gennem  

 nationale  

 kompensationsordninger, til indenrigs- og sundhedsministeren, og ministerens  

 svar herpå 9 Spm. om begrundelsen for, at landbruget som noget helt  

 særligt begunstiges med årlige nedsættelser af grundskylden, til indenrigs-  

 og sundhedsministeren, og ministerens svar herpå 10 Spm. om opgørelse over nedsættelsen af landbrugets  

 grundskyld i årene 2002-2007, til indenrigs- og sundhedsministeren, og  

 ministerens  

 svar herpå Bilag 2 Spørgsmål til fødevareministeren og dennes svar  

 herpå Spørgsmålet og fødevareministerens svar herpå er optrykt efter  

 ønske fra S.
Spørgsmål nr.
S 426:
Vil ministeren fremsende en samlet oversigt over samtlige  

 tilskud og skattelettelser, som regeringen har givet dansk landbrug i  

 perioden  

 2001-2006? Svar:
 Tilskud til dansk landbrug består inden for Fødevareministeriets  

 område dels af direkte produk-tions- og arealrelaterede tilskud til alle  

 landmænd, dels af indirekte tilskud til landbrugssektoren, dels af tilskud i  

 øvrigt til udvikling af landdistrikterne og landbrugssektoren i bred  

 forstand.  

 Nedenstående opgørelse over udbetalinger er opdelt på disse tre dele.
 Opgørelsen omfatter ikke Yngre Jordbruger-ordningen samt de  

 tidligere gældssanerings- og refinansieringsordninger, hvor der er ydet  

 statsgaranterede lån, idet værdien heraf ikke umiddelbart kan opgøres.  

 Egentlige tilskud i form af rente- og ydelsesbidrag mv. under disse ordninger  

 er medtaget.
 Udbetalinger i mio. kr.
2001 2002 2003 2004 2005 2006 A.
Direkte støtte Direkte støtte til primærlandbrug (hektarstøtte,  

 dyrepræmier, enkeltbetaling mv.)1 5.452 5.989 6.072 6.173 6.666 7.274 Offentlig intervention1 6 8 13 -22 26 7 B.
Indirekte støtte Eksportrestitutioner1 1.962 2.222 1.995 1.903 1.510 962 Virksomhedsordninger (produk-tionsrestitution mv.)1 610 493 638 656 551 307 C.
Landdistriktsudvikling mv.
Landdistriktsprogrammet1, 3 750 902 711 629 609 1.037 Leader+1 10 3 16 21 27 21 Konsulentvirksomhed i jordbruget2 120 97 95 0 0 0 Vikarordninger inden for jordbruget2 31 32 30 32 32 33 Innovationsloven2 285 204 219 201 188 238 Afdragsbidrag til jordbrugslån2 6 3 2 1 0 0 Forskellige mindre tilskud2 6 8 6 8 12 18 Note:
 1. EU-ordningerne: Tal for  

 2001-2005 er regnskabstal, som følger regnskabsåret for EUGFL, 16/10-15/10.  

 Tal  

 for 2006 er budgettal, som fremgår af FL06, og for så vidt angår  

 Landdistriktsprogrammet og Leader+ et skøn.
2. National ordning: Tal for  

 2001-2005 er regnskabstal, som følger finanslovåret.
Tal for 2006 er  

 budgettal,  

 som fremgår af FL06.
 3. I 2006 indgår de særlige  

 initiativer for at sikre fuld hjemtagning af EU-midlerne.
For så vidt angår skattelettelser til dansk landbrug i perioden  

 2001-2006 har jeg udbedt mig bidrag til besvarelse fra hhv.
Skatteministeriet  

 og Indenrigs- og Sundhedsministeriet.
 Skatteministeriet har svaret følgende:
»På baggrund af en gennemgang af ændringer i skatte- og  

 afgiftslovgivningen siden den nuværende regerings tiltræden har  

 Skatteministeriet opstillet oversigten nedenfor.
Oversigten indeholder de  

 lovændringer, der i større eller mindre omfang vurderes at have ændret  

 landbrugets skatteforhold  

 i årene  

 2001-2006. Oversigten omfatter alene de mere erhvervsorienterede  

 lovændringer,  

 men ikke ændringer vedr. de generelle regler for personskat og afgifter.
 Det er alene for ganske få lovændringer, at det på grundlag af  

 lovforslaget er muligt at angive størrelsen af provenuvirkningen for  

 landbrugserhvervet, jf. kolonne 3 i oversigten.
Lov Lovændring Provenuvirkning for landbrugserhvervet Lov nr. 291 af 15. maj 2002 Grænsen for månedlig momsafregning hæves fra en årlig  

 momspligtig omsætning på 10 mio. kr. til 15 mio. kr. samt sommerferiemoms Foreligger ikke (lempelse) Lov nr. 313 af 21. maj 2002 Ophævelse af tidsbegrænsningen for fremførsel af  

 underskud og tab opstået fra og med 2002 samt mulighed for omvalg vedr.  

 virksomhedsordningen Foreligger ikke (lempelse) Lov nr. 390 af 6. juni 2002 Udvidelse af etableringskontoordningen m.v.
Foreligger ikke (lempelse) Lov nr. 394 af 6. juni 2002 Skattemæssig succession for nære medarbejdere Foreligger ikke (lempelse) Lov nr. 1061 af 17. december 2002 Fradragsret for selvstændigt erhvervsdrivendes sundhedsbehandlinger Foreligger ikke (lempelse) Lov nr. 963 af 2. december 2003 Afskaffelse af kapitalforklaringsordningen Foreligger ikke (lempelse) Lov nr. 151 af 15. marts 2004 Udvidelse af etableringskontoordningen Foreligger ikke (lempelse) Lov nr. 458 af 9. juni 2004 Forenklinger:
 Ophævelse af frigørelsesafgiftsloven,  Udvidelse af ægtefællers muligheder for at succedere i  

 virksomhedsordningen.
  Fjernelse af en uhensigtsmæssighed i beskatningen ved  

 salg af fast ejendom, når salget sker i flere dele.
 Mulighed for at tilbageføre tinglysningsafgiften på  

 realkreditpantebreve i forbindelse med konverteringer og låneomlægninger  

 samt udvidelse af adgangen til at samle flere retsforhold i en anmeldelse ved  

 at ophæve kravet om samme parter i tinglysningsafgiftsloven.
Godtgørelse af  

 tinglysningsafgift, når panteudvidelsen er tinglyst som en del af en samlet  

 matrikulær ændring.
  Lovfæstelse af den tidligere praksis, hvorefter der kan  

 foretages en pristalsregulering af ældre anskaffelsessummer på fast ejendom.
Provenuneutralt Foreligger ikke (lempelse) Foreligger ikke (lempelse) Foreligger ikke (lempelse) Ingen Lov nr. 464 af 9. juni 2004 Skattemæssig behandling af CO2  

 -kvoter og  

 tilpasning af CO2  

 -afgiften m.v.
Foreligger ikke (lempelse) Lov nr. 469 af 9. juni 2004 Indførelse af afgift af mineralsk fosfor i foderfosfat 25-30 mio. kr. årligt før kompensation via grundskyldnedsættelse.
Lov nr. 1376 af 20. december 2004 Blandet benyttede biler i virksomhedsordningen Foreligger ikke (lempelse) Lov nr. 1386 af 20. december 2004 Generelle skatteregler for kvoter og betalingsrettigheder.
50 mio. kr. årligt Lov nr. 1391 af 20. december 2004 Nedsættelse af visse afgifter på virksomheders ressourceforbrug  

 m.v.
Foreligger ikke (lempelse) Lov nr. 1441 af 22. december 2004 Digitalisering af regnskabsoplysninger Foreligger ikke (lempelse) Lov nr. 423 af 6. juni 2005 Udvidelse af adgangen til at anvende reglerne om ophørspension Foreligger ikke (lempelse) Lov nr. 426 af 6. juni 2005 Nedsættelse af selskabsskatten og globalpuljeprincip i  

 sambeskatningen Foreligger ikke (lempelse) Lov nr. 1408 af 21. december 2005 Afgiftsændring for bentonit, cement og dolomit- og  

 magnesiumkalk 0,5 mio. kr.  

 årligt (overvæltet) Lov nr. 1416 af 21. december 2005 Udskydelse af store og mellemstore virksomheders  

 momsangivelse i august med 7 dage Foreligger ikke (lempelse) Lov nr. 308 af 19. april 2006 Justering af beskatningen af genanbragt  

 ejendomsfortjeneste i erhvervsejendomme, der ændrer klassifikation Foreligger ikke (»hullukning«) Lov nr. 512 af 7. juni 2006 Fritagelse fra affaldsafgift for forbrænding af  

 fiberfraktioner der stammer fra afgasning og separering af husdyrgødning Ingen « Indenrigs- og Sundhedsministeriet har svaret følgende:
 »Indenrigs- og Sundhedsministeriet skal bidrage med  

 følgende oversigt over nedsættelser af grundskyldpromillen for  

 produktionsjord  

 i perioden 2001-2006:
Lov Lovændring Årlig provenuændring for landbruget Lov nr. 372 af 6. juni 2002 Loft over den primærkommunale grundskyldpromille for  

 produktionsjord på 12 promille gøres permanent 195 mio. kr.1 Lov nr. 1047 af 17. december 2002 Indførelse af loft over stigningen i beregningsgrundlaget  

  den afgiftspligtige grundværdi  for de enkelte grundejeres  

 påligning af  

 grundskyld Foreligger ikke Lov nr. 1211 af 27. december 2003 Nedsættelse af den amtskommunale grundskyldpromille for  

 jord, der må anses for benyttet til landbrug, gartneri, planteskole eller  

 frugtplantage med 1,4 promillepoint med det formål, at kompensere  

 jordbrugerne for afvikling af konsulenttilskudsordningen under  

 Fødevareministeriet.
114 mio. kr.2 Lov nr. 469 af 9. juni 2004 Nedsættelse af den amtskommunale grundskyldpromille for  

 jord, der må anses for benyttet til landbrug, gartneri, planteskole eller  

 frugtplantage med 0,5 promillepoint som følge af indførelsen af en afgift på  

 mineralsk fosfor 41 mio. kr.2 Lov nr. 1433 af 2. december 2004 Nedsættelse af den amtskommunale grundskyldpromille for  

 jord, der må anses for benyttet til landbrug, gartneri, planteskole eller  

 frugtplantage med 2,3 promillepoint som følge af reduktion af de direkte  

 EU-tilskud til landbruget 187 mio. kr.2 Lov nr. 1397 af 21. december 2005 Nedsættelse af den amtskommunale grundskyldpromille for  

 ejendomme, der må anses for benyttet til landbrug, gartneri, planteskole  

 eller frugtplantage med 0,5 promillepoint som følge af reduktion af de  

 direkte EU-tilskud til landbruget 70 mio. kr.1 Lovforslag nr.
L 6 (fremsat 4. oktober 2006) Lovforslag om ændring af lov om kommunal ejendomsskat.  

 (Nedsættelse af grundskyldpromillen for ejendomme, der må anses for benyttet  

 til landbrug, gartneri, planteskole, frugtplantage eller skovbrug).
 Det foreslås at nedsætte grundskyldpromillen for  

 ejendomme, der må anses for benyttet til landbrug, gartneri, planteskole,  

 frugtplantage eller skovbrug med 0,7 promillepoint som følge af reduktion af  

 de direkte EU-tilskud til landbruget.
59 mio. kr.1 Samlet nedsættelse, jf. note 1 og 2.
 666 mio. kr.
 Note:
 1. Provenuændringerne er beregnet  

 for ejendomme, der må anses for benyttet til landbrug, gartneri, planteskole,  

 frugtplantage eller skovbrug i 2007-niveau.
