 På  

 baggrund af de begrænsede muligheder for bevisbedømmelse kunne Pressenævnet  

 ikke tage stilling til det faktiske forløb under velgørenhedsshowet.
 Pressenævnet  

 fandt imidlertid, at artiklen var udtryk for journalistens vurdering af  

 showet,  

 og at en gengivelse heraf som den foreliggende ikke var i strid med god  

 presseskik.
For så  

 vidt angår det anførte under overskriften Ked af Showet, fandt Pressenævnet,  

 at der ikke var omtalt forhold, der beskyldte [K] for uregelmæssigheder eller  

 uredeligt forhold i øvrigt i forbindelse med showets økonomi, men at der  

 alene  

 var tale om en faktisk oplysning, hvorunder det anførtes, at det endelige  

 regnskab  

 endnu ikke forelå.
 Pressenævnet  

 fandt, at der heller ikke i øvrigt var grundlag for at udtale kritik i sagen.
Kendelse  

 fra Pressenævnet i sag 2005-6-185 [K] har klaget til Pressenævnet over en artikel i ugebladet Kig  

 Ind den 6. april 2005, idet han mener, at god presseskik er tilsidesat.
Artiklen var annonceret på bladets forside ved siden af et foto  

 af prinsesse Alexandra med følgende tekst TV-stjerne lavede  

 skandale!, ALEX  

 SKRED FRA FØDSELSDAGSFEST! og YDMYGET I TIVOLI.
Artiklen i  

 bladet havde  

 overskriften Prinsessen inviteret til skandaløs fødselsdagsfest!  

 og Alex  

 skred.
 Artiklen lød som følger:
 Hvad skal man sige til dig? Du eller De? Eller Deres Kongelige  

 Højhed? Skal vi være dus? Nå, men vi har i hvert fald en kusk blomster til  

 dig,  

 skreg [K] fra scenen til prinsesse Alexandra, da hun i tirsdags sad blandt et  

 måbende publikum i Glassalen i Tivoli.
[K] havde camoufleret sin 30 års fødselsdagsfest som et  

 støtte-show til fordel for Foreningen Cancerramte Børn, hvilket forklarede  

 det  

 kongelige fremmøde  samt Sanne Salomonsen og Pernille Højmark blandt de  

 optrædende.
Dem nåede Alexandra dog ikke at høre synge, for allerede i pausen  

 tog hun flugten ad Glassalens bagudgang.
Men først efter pænt at have takket  

[K]  

 for en underholdende aften. Som en kommentar fra formanden for Foreningen Cancerramte Børn,  

 Jan Johnsen var anført:
Ked af showet -Der var nogle pinagtigheder, jeg gerne havde været foruden,  

 sagde Jan Johnsen, formand for Foreningen Cancerramte Børn, dagen derpå til  

 KIG  

 IND.
Det var også ham, der måtte følge Alexandra ud af Tivoli, da hun før tid  

 forlod støtte-showet.
Men foreningen kan dog trøste sig med, at de får mellem  

 50.000 og 100.000 kroner til deres arbejde.
Der blev dog solgt billetter for  

 cirka 200.000 kroner, men [K]s agent, [A], forklarer til KIG IND, at der var  

 en  

 del store udgifter forbundet med det store show.
Flere kilder i  

 underholdningsbranchen påpeger dog overfor KIG IND, at det er usædvanligt, at  

 beløbet til produktionen overstiger det, man kan give til det velgørende  

 formål.
Det endelige regnskab forelå ikke ved redaktionens slutning. Som kommentar til et foto af prinsessen stod:
Pinligheder Prinsesse Alexandra støtter gerne en god sag, men havde hun på  

 forhånd haft en idé om, hvilke pinligheder hun skulle udsættes for, havde hun  

 nok tænkt sig om en ekstra gang. Som kommentar til et foto af [K] som optrædende sammen med nogle  

 øvrige deltagere i showet stod:
Bøvs i maven Pinligt Jeg skal bøvse Blandt [K]s mange gyldne øjeblikke på scenen var en episode,  

 hvor han bad musikken vente, for jeg skal lige bøvse.
Men den  

 selvpensionerede drag queen kunne ikke og måtte synge videre med den truende  

 bøvs i maven. Under et foto af René Fris stod:
Hjem til New York - Vi har kun to uger tilbage, så er alle de nye afsnit af De  

 Fantastiske  

 5  

 i  

 kassen, fortalte René Fris, der tager hjem til New York, når optagelserne er  

 færdige. Ved et foto af [K] sammen med to drags klædt i  

 sygeplejeskeuniformer stod:
Sjovt? [K] stillede gladelig op til sjove billeder med drag queens  

 fra showet.
Men om Alexandra syntes om scenariet er noget mere  

 tvivlsomt. Under et foto af prinsesse Alexandra stod:
Drag queen? - Det var et fantastisk show, lød det meget diplomatisk fra  

 prinsesse Alexandra, da hun i lyntempo forlod Tivoli efter fadæsen i  

 Glassalen.  

 Da KIG IND spurgte, om hun med tanke på de mange optrædende drags havde fået  

 inspiration til nogle nye kjoler, stoppede hun op et kort øjeblik og lage  

 nakken tilbage i et grin.  Det tror jeg nu ikke, fik prinsessen svaret  

 i al  

 latteren. Ved et foto af skuespilleren Pernille Højmark stod:
Disco Tango Pernille Højmark var også med til at hive showet ud af dødvandet,  

 da hun i et discoridt hen over scenen fyrede en gammel Seebach-klassiker  

 af. Hen over et foto af stylisten Dennis Knudsen stod:
Sørgede for Sanne Stylisten Dennis Knudsen var på arbejde.
Han sørgede for, at  

 Sanne Salomonsen som altid lignede en million, da hun senere stod på  

 scenen. Og ved et foto af Sanne Salomonsen stod:
Suveræne Sanne Efter et par timer med et show, der gravede sig længere ned i en  

 bølgedal af lavpunkter, klarede Sanne Salomonsen ærterne og sørgede for en  

 god  

 stemning med en perfekt blanding af professionalisme og god karma. [K] ved Dansk Musiker Forbund har anført, at flere af artiklens  

 faktiske oplysninger er forkerte, således måbede publikum ikke på noget  

 tidspunkt, ligesom stylisten Dennis Knudsen ikke var på arbejde for Sanne  

 Salomonsen.
Endvidere er det i strid med god presseskik, når der i boksen  

 Ked af showet står, at han har taget af kassen.
Dette er  

 fuldstændig udokumenteret.
Derudover fremgår det af formanden for cancerramte børn, Jan  

 Johnsens, beretning, at journalisten har gjort sit yderste for at fremskaffe  

 belastende oplysninger om støtte-showets økonomi og [K].
Efter at dette er  

 mislykkedes, skriver journalisten, at Flere kilder i  

 underholdningsbranchen  

 påpeger dog overfor Kig Ind, at der er usædvanligt, at beløbet til  

 produktionen  

 overstiger det, man kan give til det velgørende formål. Dette udsagn  

 fremkommer  

 på baggrund af journalistens eget gæt, og en sådan måde at indsamle og  

 videreformidle oplysninger på kan ikke være i overensstemmelse med god  

 presseskik.
 Det gøres gældende, at det er i strid med god presseskik, hvis  

 journalisten mod bedre vidende mistænkeliggør et støtte-show, hvis økonomi  

 stemmer til punkt og prikke, og dermed mistænkeliggør Foreningen Cancerramte  

 Børn.
Bladet ved advokat Per Håkon Schmidt har anført, at artiklen  

 indeholder en sædvanlig beskrivelse af showet og en omtale af de kendte  

 mennesker,  

 der enten var deltagere eller publikum.
Ingen af de bragte oplysninger kan  

 betragtes som skadelige, krænkende eller agtelsesforringende.
Artiklen  

 indeholder  

 således journalistens vurdering af showet og fremtræder som en beskrivelse  

 heraf.
Der er ikke noget krav om, at for eksempel anmeldelser skal forelægges  

 for den pågældende, jf.
Pressenævnets kendelse af 24. maj 2005 i sag nr.  

 2004-5-104, der omhandlede en boganmeldelse, og kendelse af 4. november 2004  

 i  

 sag nr. 2004-6-102, der vedrørte anmeldelse af en restaurant.
Kig Ind har videre anført, at [K]s udlægning af teksten i boksen  

 Ked af showet er udtryk for en særlig fortolkning, der på ingen  

 måde svarer  

 til det meningsindhold, som teksten har.
Der står ikke noget om de forhold,  

 som  

[K], Jan Johnsen eller Dansk Musiker Forbund læser ud af teksten.
Teksten kan  

 kun opfattes sådan, at udgifterne til showet vurderes at være høje i forhold  

 til det beløb, der kan doneres til det velgørende formål, og at kilder i  

 underholdningsbranchen finder det usædvanligt.
Der står intet om  

 sammenblanding  

 af showets økonomi med [K]s privatøkonomi, ligesom der ikke er nogen  

 beskyldninger for tyveri, misbrug, uregelmæssigheder eller lignende.
 Bladet bestrider endvidere, at journalisten forud for artiklen  

 skulle have forsøgt at fremskaffe belastende oplysninger om [K], idet der er  

 tale om helt sædvanlig journalistisk research, som artiklen er baseret på.
 Bladet bestrider, at Jan Johnsen er fejlciteret, idet der ikke  

 er bragt forkerte oplysninger, og artiklen er ikke i strid med god  

 presseskik.
I sagens behandling har følgende nævnsmedlemmer deltaget: Axel  

 Kierkegaard, Bo Maltesen, Kaare R.
Skou og Ole Askvig.
 Pressenævnet udtaler:
 På baggrund af de begrænsede muligheder for bevisbedømmelse kan  

 Pressenævnet ikke tage stilling til det faktiske forløb under  

 velgørenhedsshowet.
 Pressenævnet finder imidlertid, at artiklen er udtryk for  

 journalistens vurdering af showet, og at en gengivelse heraf som den  

 foreliggende  

 ikke er i strid med god presseskik.
 For så vidt angår det anførte under overskriften Ked af  

 Showet, finder Pressenævnet, at der ikke er omtalt forhold, der  

 beskylder [K]  

 for uregelmæssigheder eller uredeligt forhold i øvrigt i forbindelse med  

 showets økonomi, men at der alene er tale om en faktisk oplysning, hvorunder  

 det anføres, at det endelige regnskab endnu ikke forelå.
 Pressenævnet finder, at der heller ikke i øvrigt er grundlag for  

 at udtale kritik i sagen.
 Afgjort den 14. september 2005.
