 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om leje, jfr. lovbekendtgørelse nr. 524 af 11. august 1986,  

 foretages følgende ændringer:
 1. I § 22, stk. 1, ændres »1987« til:  

 »1988«.
 2. I § 63 a, stk. 1, affattes 3. pkt. således:  

 »Beløbet udgør i 1987 15 kr. pr. m2 bruttoetageareal.«.
§ 2 I lov om midlertidig regulering af boligforholdene, jfr. lovbekendtgørelse  

 nr. 525 af 11. august 1986, foretages følgende ændringer:
 1. I § 18, stk. 1, ændres »1987« til:  

 »1988«.
 2. I § 18 b, stk. 1, affattes 3. pkt. således:  

 »Beløbet udgør i 1987 15 kr. pr. kvadratmeter bruttoetageareal.«.
§ 3 Lovforslaget kan stadfæstes straks efter dets vedtagelse.
§ 4 Stk. 1.  Loven træder i kraft den 1. januar 1987.
 Stk. 2.  Har en udlejer med virkning fra den 1. januar  

 1987 nedsat lejen under henvisning til § 63 a i lov om leje, kan  

 lejeforhøjelse efter § 1, nr. 2, uanset § 63 b, stk. 2, i lov om leje  

 gennemføres med virkning fra den 1. januar 1987 alene ved udlejerens  

 skriftlige meddelelse herom til lejeren fra lovens bekendtgørelse i  

 Lovtidende og inden den 15. december 1986.
 Stk. 3.  Er der ikke gennemført lejeforhøjelse som nævnt  

 i stk. 2, kan en udlejer til dækning af afsætning efter § 63 a i lov om leje  

 forhøje lejen for perioden 1. marts 1987 til 31. december 1987.  

 Lejeforhøjelsen kan uanset § 63 b, stk. 2, i lov om leje ske alene ved  

 udlejerens skriftlige meddelelse herom til lejeren fra lovens bekendtgørelse  

 i Lovtidende og inden den 1. februar 1987. Den månedlige lejeforhøjelse udgør  

 1,50 kr. pr. kvadratmeter.
 Stk. 4.  Lejeforhøjelse som følge af afsætning efter §  

 1, nr. 1, og § 2, nr. 1 og 2, kan uanset § 7, stk. 3, i lov om midlertidig  

 regulering af boligforholdene gennemføres med virkning fra den 1. januar 1987  

 alene ved udlejerens skriftlige meddelelse herom til lejeren fra lovens  

 bekendtgørelse i Lovtidende og inden den 15. december 1986.
 Stk. 5.  Er der ikke gennemført lejeforhøjelse som nævnt  

 i stk. 4, kan en udlejer til dækning af afsætning efter § 1, nr. 1, og § 2,  

 nr. 1 og 2, forhøje lejen for perioden 1. marts 1987 til 31. december 1987.  

 Lejeforhøjelsen kan uanset § 7, stk. 3, i lov om midlertidig regulering af  

 boligforholdene ske alene ved udlejerens skriftlige meddelelse herom til  

 lejeren fra lovens bekendtgørelse i Lovtidende og inden den 1. februar 1987.  

 Den månedlige lejeforhøjelse udgør 1,65 kr. pr. kvadratmeter, når udlejer har  

 pligt til at afsætte i medfør af §§ 18 og 18 b i lov om midlertidig  

 regulering af boligforholdene, og yderligere 0,15 kr. pr. kvadratmeter, hvis  

 udlejer har pligt til at afsætte efter § 22 i lov om leje.
Givet på Amalienborg, den 3. december  

 1986 Under Vor Kongelige Hånd og Segl I Dronningens Navn:
