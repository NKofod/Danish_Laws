Bekendtgørelse  

 om formidlingstilskud til nedbringelse af billetpriser I medfør af § 24, stk. 3, i lov om teater, jf.  

 lovbekendtgørelse nr. 1003 af 29. november 2003, som ændret ved lov nr. 519  

 af  

 21. juni 2005, fastsættes:
Kapitel 1 Generelle bestemmelser § 1.  

  

 Staten kan yde tilskud til formidling af teaterforestillinger til teatre og  

 til  

 arrangører af teaterforestillinger.
§ 2.  

  

 Formidlingstilskuddet har til formål at nedbringe billetpriser og understøtte  

 rabatordninger.
Tilskuddet kan eksempelvis anvendes til rabatter med henblik  

 på  

 at sikre en formidling rettet mod børn og unge samt mod grupper, som sjældent  

 kommer i teatret, eller til rabatter ved køb af flere forestillinger i form  

 af  

 abonnementsordninger e.l.
 Stk. 2.  

  

 En andel af  

 tilskuddet kan anvendes til markedsføring og administration af ordningen.  

 Denne  

 andel må maksimalt udgøre 8 pct. af det samlede formidlingstilskud.
 § 3.  

  

 Teatre, som i forvejen modtager statstilskud i henhold til teaterloven, er  

 umiddelbart berettiget til at modtage tilskud.
 Stk. 2.  

  

 For øvrige  

 ansøgere er det en forudsætning for tilskud, at der er tale om teater i  

 teaterlovens forstand.
 Stk. 3.  

  

 Kunstrådet  

 afgør, om en forestilling kan karakteriseres som teater i teaterlovens  

 forstand.
§ 4.  

  

 Formidlingstilskuddet ydes under tre forskellige tilskudsordninger, som  

 omfatter 1)  

 	  

 landsdelsscenerne og  

 Hovedstadens Teater, 2)  

 	  

 øvrige stationære  

 teatre og 3)  

 	  

 arrangører af turnerende  

 teater.
 En tilskudsmodtager kan kun modtage tilskud inden for én af  

 ordningerne.
 Stk. 2.  

  

 På baggrund  

 af et gennemsnit af regnskabstallene for salg af billetter med tilskud de  

 seneste  

 tre regnskabsår fastlægger Kulturministeriet bevillingerne til de tre  

 ordninger  

 som den andel, der hidtil er tilgået de omfattede modtagere.
Kapitel 2 Formidlingstilskud til landsdelsscenerne og  

 Hovedstadens Teater § 5.  

  

 Staten kan yde formidlingstilskud til de tre landsdelsscener (Odense Teater,  

 Aalborg  

 Teater og Aarhus Teater) og til Hovedstadens Teater.
 § 6.  

  

 Senest 1. februar fastlægges fordelingen af tilskuddet til de tre  

 landsdelsscener  

 og Hovedstadens Teater for den efterfølgende sæson.
§ 7.  

  

 For  

 Hovedstadens Teater gælder, at bestyrelsen for Hovedstadens Teater fordeler  

 tilskuddet videre til de teatre, der indgår i Hovedstadens Teater.
Tilskuddet  

 fordeles med 50 pct. som et grundtilskud og 50 pct. som et aktivitetsbaseret  

 tilskud.
Det enkelte teaters andel af de aktivitetsafhængige midler ydes på  

 grundlag af et gennemsnit af det samlede beløb, hvormed den enkelte  

 tilskudsmodtager  

 har nedbragt billetpriserne de seneste tre sæsoner.
 Stk. 2.  

  

 Det samlede  

 tilskud skal anvendes i henhold til § 2.
 § 8.  

  

 Udbetaling af tilskuddet til landsdelsscenerne og Hovedstadens Teater kan ske  

 kvartalsvis forud.
 § 9.  

  

 Ordningen administreres af Kunststyrelsen, som kan fastsætte nærmere  

 retningslinjer for udbetalinger og krav til budgetter, regnskaber, revision  

 m.v.
§ 10.  

  

 Tilskuddene til de tre landsdelsscener og Hovedstadens Teater kan integreres  

 i  

 en aftale med Kulturministeriet i form af en budgetaftale, en resultataftale  

 eller en kulturaftale med kommuner m.v.
Tilskuddet vil her kunne fastlåses i  

 kontraktperioden, ligesom der vil kunne aftales nærmere om den konkrete  

 anvendelse af tilskuddet og mål herfor.
Kapitel 3 Formidlingstilskud til øvrige stationære teatre § 11.  

  

 Staten kan yde formidlingstilskud til egnsteatre, små storbyteatre og  

 stationære teatre, som modtager tilskud fra Kunstrådet, samt andre stationære  

 teatre, der producerer professionelt teater på permanent basis og har en fast  

 scene.
 § 12.  

  

 Formidlingstilskuddet ydes på grundlag af et gennemsnit af det samlede beløb,  

 hvormed den enkelte tilskudsmodtager har nedbragt billetpriserne de seneste  

 tre  

 sæsoner.
 Stk. 2.  

  

 For teatre,  

 der er nyetablerede eller af andre årsager ikke har solgt billetter med rabat  

 de seneste tre sæsoner, baseres tilskuddet på et skøn foretaget af  

 Kunststyrelsen.
 § 13.  

  

 Ansøgning om formidlingstilskud og oplysninger om teatrets planlagte  

 rabatstruktur  

 for den kommende sæson sendes til Kunststyrelsen med ansøgningsfrist 1.  

 januar.  

 Ansøgningens form fastlægges af Kunststyrelsen.
 § 14.  

  

 På  

 baggrund af de indkomne oplysninger om tilskudsmodtagernes nedbringelse af  

 billetpriser fra alle ansøgere, i henhold til § 12, fastsætter  

 Kunststyrelsen den enkelte tilskudsmodtagers andel af ordningens bevilling.
 § 15.  

  

 Modtageren af tilskud tilrettelægger selv sin egen rabatordning, eventuelt i  

 samarbejde  

 med andre modtagere.
§ 16.  

  

 Udbetaling af tilskud kan som udgangspunkt ske forskudsvis én gang årligt 1.  

 juli.
Større tilskudsbeløb kan dog udbetales i flere rater.
 § 17.  

  

 Regnskabsåret for formidlingstilskuddet følger teatersæsonen.
 Stk. 2.  

  

 Kunststyrelsen kan fastsætte nærmere retningslinjer for udbetalinger og krav  

 til budgetter, regnskaber, revision m.v.
§ 18.  

  

 I  

 det omfang, den enkelte tilskudsmodtager ikke kan dokumentere, at tilskuddet  

 er  

 anvendt i overensstemmelse med bestemmelserne i denne bekendtgørelse, skal  

 tilskuddet tilbagebetales.
Dette kan gøres ved, at der i den efterfølgende  

 sæson bliver foretaget en efterregulering, således at tilskudsmodtageren  

 modtager et tilsvarende mindre tilskud.
Kapitel 4 Formidlingstilskud til arrangører af turnerende  

 teater § 19.  

  

 Staten kan til teaterforeninger, kulturhuse og andre arrangører af turnerende  

 teater yde tilskud til nedbringelse af billetpriserne.
 § 20.  

  

 Modtageren af tilskuddet tilrettelægger selv sin egen rabatordning, eventuelt  

 i  

 samarbejde med andre modtagere.
 § 21.  

  

 Fordelingen af puljen sker i en ordinær og i en ekstraordinær tilskudsrunde.
 § 22.  

  

 Ansøgninger til den ordinære tilskudsrunde sendes til Kunststyrelsen med  

 ansøgningsfrist 1. marts for den kommende teatersæson.
 Stk. 2.  

  

 I  

 ansøgningen skal den enkelte arrangør af turnéteater bl.a. oplyse planlagte  

 forestillinger og planlagte antal opførelser.
 Stk. 3.  

  

 Ansøgninger  

 fra teaterforeninger kan koordineres af Danmarks Teaterforeninger, som  

 fremsender  

 én samlet ansøgning.
 Stk. 4.  

  

 På baggrund  

 af oplysninger fra de lokale arrangører fastlægger Kunststyrelsen et  

 formidlingstilskud  

 pr. opførelse.
 § 23.  

  

 Ansøgninger til forestillinger opstået på et senere tidspunkt end fristen for  

 ansøgninger til den ordinære tilskudsrunde, jf. § 22, sendes til  

 Kunststyrelsen til den ekstraordinære tilskudsrunde med ansøgningsfrist den  

 1.  

 november.
 Stk. 2.  

  

 I  

 ansøgningen skal den enkelte arrangør af turnéteater bl.a. oplyse om  

 planlagte  

 forestillinger og planlagte antal opførelser.
 Stk. 3.  

  

 Ansøgninger  

 fra teaterforeninger kan koordineres af Danmarks Teaterforeninger, som  

 fremsender én samlet ansøgning.
 Stk. 4.  

  

 På baggrund  

 af oplysninger fra de lokale arrangører fastlægger Kunststyrelsen et  

 formidlingstilskud  

 pr. opførelse, der ikke kan overstige tilskuddet fastlagt i den ordinære  

 tilskudsrunde for den pågældende sæson.
§ 24.  

  

 Udbetaling af tilskud kan som udgangspunkt ske forskudsvis én gang årligt 1.  

 juli.
Større tilskudsbeløb kan dog udbetales i flere rater.
 Stk. 2.  

  

 Tilskuddet  

 udbetales med tilbagebetalingspligt, hvis en opførelse ikke gennemføres.
 § 25.  

  

 Regnskabsåret for formidlingstilskuddet følger teatersæsonen.
 Stk. 2.  

  

 Kunststyrelsen kan fastsætte nærmere retningslinjer for udbetaling og  

 tilbagebetaling af tilskud og krav til budgetter, regnskaber, revision m.v.
Kapitel 5 Evaluering § 26.  

  

 De  

 tre tilskudsordninger med formidlingstilskud til henholdsvis  

 landsdelsscenerne  

 og Hovedstadens Teater, øvrige stationære teatre og arrangører af turnerende  

 teater evalueres hver 4. år. bl.a. med henblik på at belyse effekten af  

 rabatter på antal solgte billetter, om ordningen i øvrigt fungerer  

 hensigtsmæssigt,  

 og hvorvidt der er grundlag for en omfordeling mellem de tre tilskudspuljer.
Kapitel 6 Ikrafttrædelse § 27.  

  

 Bekendtgørelsen træder i kraft den 1. januar 2007, således at  

 formidlingstilskud i henhold til bekendtgørelsen uddeles første gang for  

 teatersæson 1. juli 2007  30. juni 2008.
Stk. 2.  

  

 Fra 1.  

 januar 2007 til og med 30. juni 2007 udbetaler Kunststyrelsen, som en  

 konsekvens af amtskommunernes nedlæggelse, de hidtidige amtskommunale  

 tilskud,  

 jf. bekendtgørelse nr. 328 af 27. maj 1991 om den landsdækkende  

 teaterabonnementsordning, til de enkelte tilskudsmodtagere.
Udbetalingen af  

 disse tilskud følger de tilsagn og den udbetalingsstruktur, der er fastlagt  

 af  

 amtskommunerne, for sæsonen den 1. juli 2006 til og med den 30. juni 2007.
 Stk. 3.  

  

 Tilskudsmodtagere indsender senest 1. december 2007 revideret årsregnskab for  

 regnskabsåret, der løber fra 1. juli 2006 til 30. juni 2007, til  

 Kunststyrelsens  

 godkendelse.
 Stk. 4.  

  

 Efterregulering af udbetalt tilskud for sæsonen 1. juli 2006 til 30. juni  

 2007  

 foretages af Kunststyrelsen på baggrund af årsregnskabet i forhold til de  

 enkelte tilskudsmodtagere.
 Stk. 5.  

  

 Bekendtgørelse nr. 328 af 27. maj 1991 om den landsdækkende  

 teaterabonnementsordning ophæves med virkning fra den 1. juli 2007.
