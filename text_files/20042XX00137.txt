Skriftlig fremsættelse (1. april 2005) Undervisningsministeren  

  

 (Bertel Haarder) :
 Herved tillader jeg mig for Folketinget at fremsætte:
Forslag til lov om  

 ændring af lov om folkeskolen (Styrket undervisning i dansk som andetsprog,  

 herunder ved udvidet adgang til at henvise tosprogede elever til andre skoler  

 end distriktsskolen) (Lovforslag nr.
L 135).
 Lovforslaget er en genfremsættelse med enkelte ændringer af L 161, som  

 blev fremsat den 12. januar 2005, men ikke nåede at blive behandlet, inden  

 der  

 blev udskrevet folketingsvalg.
Lovforslaget tilsigter at afhjælpe det forhold, at tosprogede elever  

 generelt klarer sig dårligere i uddannelsessystemet.
Ved afslutningen af  

 grundskolen har hver anden tosprogede elev således ikke de fornødne  

 læsefærdigheder  

 til at kunne gennemføre en ungdomsuddannelse.
Samtidig viser en ny evaluering  

 af dansk som andetsprog i folkeskolen, at kommunernes indsats på området er  

 meget svingende, og at der er behov for forbedringer.
Folkeskolen spiller en  

 meget central rolle i integrationsprocessen af tosprogede børn og unge i  

 samfundet.
Lovforslaget fremsættes for at skabe bedre rammer for, at  

 kommunerne  

 kan løfte opgaven, således at udviklingen kan vendes, og derved skabe det  

 bedste grundlag for den enkelte elevs integration i det danske samfund.
Med forslaget udvides muligheden for ved optagelsen i  

 folkeskolen at henvise tosprogede elever med sprogstøttebehov til andre  

 skoler  

 end distriktsskolen til også at gælde elever, der ud fra en individuel  

 pædagogisk vurdering har et ikke uvæsentligt behov for undervisning i dansk  

 som  

 andetsprog, og hvor det vurderes at være pædagogisk påkrævet at henvise  

 eleven  

 til en anden skole end distriktsskolen.
Lovforslaget omfatter dermed også  

 elever, der kan deltage i klassens almindelige undervisning, hvis de får  

 særlig  

 støtte i form af undervisning i dansk som andetsprog på hold mv. i nogle  

 ugentlige timer, herunder elever der overgår til almindelig undervisning  

 efter  

 endt modtagelsesklasseforløb.
I dag er der alene mulighed for at henvise  

 tosprogede  

 elever med et sprogstøttebehov til en modtagelsesklasse på en anden skole end  

 distriktsskolen samt til særlige klasser for elever, der ankommer til Danmark  

 sent i skoleforløbet.
 Udvidelsen af muligheden for at henvise eleverne til andre  

 skoler end distriktsskolen tilsigter at give eleven de bedste betingelser for  

 tilegnelse af det danske sprog.
Det bliver op til kommunalbestyrelsens beslutning at afgøre, om  

 undervisningen bedst sikres på distriktsskolen, eller om der er pædagogiske  

 grunde til at henvise eleverne til en skole, hvor undervisningen særligt er  

 tilrettelagt med henblik på at tilgodese tosprogede elevers behov for  

 sproglig  

 og faglig udvikling.
Det kan bl.a. vurderes, at undervisningen bedst kan  

 sikres  

 på skoler, hvor andelen af tosprogede elever med sprogstøttebehov ikke er så  

 stor, og hvor der samtidig sikres en undervisning, der er tilrettelagt under  

 hensyn til tosprogede elever med behov for undervisning i dansk som  

 andetsprog.  

 Afgørelsen om placering af den enkelte elev skal foretages efter en konkret  

 individuel vurdering af den enkelte elevs sprogstøttebehov.
Det vil blive indarbejdet i bekendtgørelsen om folkeskolens  

 undervisning i dansk som andetsprog, at det løbende skal vurderes, om der  

 fortsat er et ikke uvæsentligt behov for undervisning i dansk som andetsprog.  

 Når det nævnte behov for undervisning i dansk som andetsprog ikke længere er  

 der, skal eleven have tilbud om overførsel til distriktsskolen.
Eleven vil  

 også  

 kunne vælge at forblive på den skole, hvortil den pågældende har været  

 henvist.  

 Forslaget rummer, at hvis dette vælges, vil eleven fortsat have ret til fri  

 befordring efter gældende regler.
 Derudover vil det i forlængelse af en anbefaling fra OECD blive  

 fastsat, at den supplerende undervisning i dansk som andetsprog, som ikke  

 foregår som en integreret del af undervisningen i klassen, almindeligvis  

 foregår uden for den almindelige undervisningstid, så eleven ikke går glip af  

 den undervisning, der finder sted i klassen.
 Idet jeg i øvrigt henviser til lovforslaget med tilhørende  

 bemærkninger, tillader jeg mig at anbefale lovforslaget til hurtig og  

 velvillig  

 behandling i det høje Ting.
