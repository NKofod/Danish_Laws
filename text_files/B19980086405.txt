Bekendtgørelse om lånerammer for  

 de regionale naturgasselskaber I medfør af § 30 i lov nr. 382 af 13. juni 1990 om  

 varmeforsyning, som ændret ved lov nr. 327 af 14. maj 1992, lov nr. 96  

 af 9. februar 1994, lov nr. 213 af 29. marts 1995 og lov nr. 436 af 10. juni  

 1997, og efter forhandling med indenrigsministeren samt efter  

 forelæggelse for Folketingets Energipolitiske Udvalg  

 fastsættes:
 § 1. Det påhviler de regionale  

 naturgasselskaber at tilrettelægge deres virksomhed og økonomi,  

 herunder låntagning og egenfinansiering, på en sådan  

 måde, at det enkelte selskabs nettogæld opgjort efter denne  

 bekendtgørelses bestemmelser ved udgangen af det enkelte  

 regnskabsår ikke overstiger det højestebeløb for det  

 pågældende år, som fremgår af bilag 1 med de  

 reguleringer, som er angivet i stk. 2 , 3 og 4.
 Stk. 2. Højestebeløbene i bilag 1 reguleres  

 årligt pr. 31.12 på grundlag af den procentvise ændring i  

 priserne udregnet på grundlag af det af Danmarks Statistik  

 offentliggjorte nettoprisindeks for december 1997 (311,7) og  

 nettoprisindekset for december det pågældende år.
 Stk. 3. De indeksregulerede højestebeløb, jf.  

 stk. 2, reguleres årligt for de samlede virkninger af den  

 temperaturbetingede forbedring eller forringelse af selskabernes  

 driftsresultater i perioden januar 1990 til udgangen af det  

 pågældende år (graddageregulering). Reguleringen beregnes  

 som angivet i bilag 2.
 Stk. 4. De indeks- og temperaturregulerede  

 højestebeløb, jf. stk. 2 og 3, reguleres årligt pr.  

 31.12 for de samlede virkninger på selskabernes driftsresultater af  

 selskabernes faktiske nettoafgiftsbetalinger af naturgas, som konsekvens af  

 lov nr. 443 af 10. juni 1997 om ændring af lov om afgift af naturgas og  

 bygas.
 Stk. 5. Afgiftsreguleringen af højestebeløbene  

 efter stk. 4 opgøres som værdien af afgifterne på 122  

 øre/m3 for leveret afgiftspligtig naturgas til  

 rumopvarmning fratrukket de modtagne fradrag i afgiftsbetalingerne  

 (bundfradragene) med tillæg af en realforrentning på 6 pct. p.a.  

 Reguleringen foretages første gang inden den 1. april 1999 for  

 perioden 1. september 1998 - 31. december 1998.
 Stk. 6. Energistyrelsen meddeler inden den 1. april hvert  

 år det indeksregulerede, graddageregulerede og nettoafgiftsregulerede  

 højestebeløb for det foregående år.
 § 2. Ved nettogæld forstås i denne  

 bekendtgørelse summen af kortfristet og langfristet gæld med  

 fradrag af likvide beholdninger, varebeholdninger samt de værdipapirer  

 og tilgodehavender, som er omsætningsaktiver.
 Stk. 2. Ved opgørelsen af selskabernes nettogæld  

 efter stk. 1 henregnes interessentkommunernes indskud samt tilskrevne  

 renter ikke til selskabernes gæld.
 Stk. 3. Betalingsforpligtelser i henhold til aftaler, herunder  

 leje- og leasingaftaler, der henregnes til selskabernes låntagning  

 efter de af indenrigsministeren i medfør af §§ 55 og 57 i lov om  

 kommunernes styrelse fastsatte regler om kommunernes låntagning og  

 meddelelse af garantier m.v., henregnes til selskabernes gæld.
 § 3. Såfremt et selskabs nettogæld ved  

 udgangen af et regnskabsår overstiger det fastsatte  

 højestebeløb, påhviler det selskabet inden  

 årsregnskabets godkendelse og senest 1. juni i året efter  

 regnskabsåret at beslutte, at der ved indskud fra interessentkommunerne  

 inden den 1. juli i det andet år efter regnskabsåret skal  

 tilføres selskabet et beløb svarende til det i regnskabet  

 konstaterede kapitaltilførselsbehov inklusiv renter af beløbet,  

 jf. § 4. Kravet på indskudskapital kan efterfølgende  

 nedsættes, i det omfang den fornødne nedbringelse af  

 nettogælden har fundet sted på anden måde ved udgangen af  

 året efter regnskabsåret, jf. § 5.
 Stk. 2. Selskabets beslutning efter stk. 1 er bindende  

 for selskabets interessenter.
 § 4. Det i § 3, stk. 1, omhandlede  

 beløb til dækning af selskabets konstaterede  

 kapitaltilførselsbehov opgøres på baggrund af selskabets  

 årsregnskab som forskellen mellem den regnskabsmæssigt opgjorte  

 nettogæld ved udgangen af regnskabsåret og det for det  

 pågældende år fastsatte højestebeløb.  

 Beløbet forrentes fra udgangen af regnskabsåret og frem til  

 indbetalingstidspunktet med den af Energistyrelsen til naturgasselskaberne  

 årligt udmeldte budgetrente.
Stk. 2. Ved opgørelsen af et selskabs nettogæld  

 anses krav på indbetaling af indskudskapital fra selskabets  

 interessentkommuner, der forfalder inden 1. juli i året efter  

 regnskabsåret, for et omsætningsaktiv.
Kravet opgøres  

 inklusiv årets rentetilskrivning.
 § 5. Såfremt det ved godkendelsen af et  

 selskabs årsregnskab konstateres, at den regnskabsmæssigt  

 opgjorte nettogæld er mindre end højestebeløbet for  

 regnskabsåret, kan selskabet nedsætte krav på  

 indskudskapital, der indgår i opgørelsen af nettogælden,  

 jf. § 4, stk. 2, med et beløb på indtil forskellen  

 mellem nettogælden og højestebeløbet for  

 regnskabsåret.
 § 6. Det påhviler de enkelte  

 naturgasselskaber i tilknytning til den i naturgasselskabernes budget- og  

 regnskabssystem foreskrevne kvartalsvise rapportering til Energistyrelsen at  

 udarbejde en opgørelse af nettogælden samt et skøn over  

 nettogældens størrelse ved udgangen af året.
 Stk. 2. Til brug for beregningen af graddagereguleringen efter  

 § 1, stk. 3, skal de enkelte regionale naturgasselskaber senest den  

 1. marts give meddelelse til Energistyrelsen om den realiserede  

 afsætning i det foregående år opdelt på  

 kundekategorier samt selskabets dækningsbidrag pr. solgt m3  

 til de enkelte kundekategorier.
 Stk. 3. Til brug for beregningen af afgiftsreguleringen efter  

 § 1, stk. 4, skal de enkelte regionale naturgasselskaber senest den  

 1. marts give meddelelse til Energistyrelsen om de faktiske afgiftsbetalinger  

 og modtagne fradrag i afgiften (bundfradrag).
§ 7. De i bilag 1 fastsatte  

 højestebeløb er fastsat med udgangspunkt i de af det enkelte  

 selskab i 1989 anvendte regnskabsprincipper.
Såfremt et selskab  

 ønsker at ændre de af selskabet anvendte regnskabsprincipper,  

 herunder værdiansættelsesmetoder, metoder for af-, ned- og  

 opskrivning samt metoder for kursomregning, skal dette meddeles  

 Energistyrelsen med oplysning om, hvilke konsekvenser ændringerne har  

 for opgørelsen af selskabets nettogæld.
Energistyrelsen kan  

 på baggrund heraf foretage justeringer af de i bilag 1 fastsatte  

 højestebeløb.
 § 8. Bekendtgørelsen træder i kraft  

 den 30. december 1998.
 Stk. 2. Bekendtgørelse nr. 723 af 30. oktober 1990  

 om lånerammer for de regionale naturgasselskaber ophæves.
Bilag 1 Højestebeløb for de regionale  

 naturgasselskabers nettogæld ved udgangen af de enkelte  

 regnskabsår Højestebeløb for nettogæld i mio. kr.,  

 prisniveau december 1997 (nettoprisindeks 311,7) Regnskabsår Hovedstadsregionens   

 Naturgas I/S Naturgas Sjælland I/S Naturgas   

 Fyn I/S Naturgas   

 Syd I/S Naturgas Midt-Nord I/S 1998 5883,3 1692,5 1079,5 4217,2 2913,3 1999 5619,3 1573,7 975,0 3969,4 2631,1 2000 5281,3 1441,9 854,0 3704,3 2313,5 2001 4897,6 1297,9 718,5 3423,3 1957,2 2002 4476,3 1143,7 568,5 3125,6 1567,0 2003 4028,6 978,7 404,3 2809,7 1147,4 2004 3550,3 806,2 226,9 2474,3 689,4 2005 3042,2 618,1 36,7 2119,3 208,5 2006 2503,5 412,2 0,0 1743,0 0,0 2007 1931,3 193,9 1344,4 2008 1324,7 0,0 921,9 2009 681,5 474,3 2010 0,0 0,0 Ovenstående højestebeløb indeksreguleres,  

 graddagereguleres og afgiftsreguleres som angivet i § 1, stk. 2, 3, 4 og  

 5.
Bilag 2 Beregning af graddageregulering efter § 1, stk. 3 Højestebeløbene i bilag 1 er fastsat  

 på grundlag af den forventede afsætning i temperaturmæssigt  

 normale år.
Graddagereguleringen af højestebeløbene  

 foretages en gang årligt på grundlag af det af Teknologisk  

 Institut offentliggjorte antal graddage i det pågældende  

 regnskabsår.
Ved reguleringen lægges til grund, at et  

 normalår indeholder 2906 skyggegraddage.
 For de enkelte selskaber graddagereguleres følgende  

 andele af afsætningen til de enkelte kundekategorier:
 Tarif:
naturgas fjernvarme erhverv el HNG 66,5% 57,0% 31% 50% NGSJ 66,5% 66,5% 0% 30% NGF 66,5% 75,0% 30% 30% NGMN 66,5% 66,5% 20% 50% NGS 66,5% 66,5% 20% 30% Energistyrelsen kan efter drøftelse med selskaberne  

 med virkning for fremtiden ændre de andele af afsætningen til de  

 enkelte kundekategorier, der graddagereguleres.
 Den procentvise afvigelse i antallet af konstaterede  

 graddage i et regnskabsår i forhold til normalåret antages at  

 indebære en tilsvarende procentvis ændring af den  

 graddageafhængige afsætning.
 Den graddageregulerede afsætning (m3  

 naturgas) bestemmes ved hjælp af følgende formel:
GA = RA A x GRD + B GA = Den graddageregulerede afsætning RA = Den realiserede afsætning A = Den graddageafhængige andel af afsætningen i et  

 temperaturmæssigt normalt år GRD = aktuelle års graddage normalårets graddage B= Den graddageuafhængige andel af afsætningen i et  

 temperaturmæssigt normalt år = (1-A) Den temperaturbetingede ændring  

 (forbedring/forringelse) af et selskabs driftsresultat beregnes på  

 grundlag af selskabernes opgørelser pr. 1. marts af den realiserede  

 afsætning og det realiserede dækningsbidrag pr. m3  

 solgt naturgas til de enkelte kundekategorier.
Såfremt de endelige tal  

 i de godkendte regnskaber for afsætningen og dækningsbidraget  

 afviger herfra, vil der blive reguleret herfor i forbindelse med næste  

 års graddageregulering.
Den temperaturbetingede ændring af et selskabs  

 driftsresultat for det enkelte regnskabsår beregnes som summen af de  

 øgede/mistede dækningsbidrag på den  

 graddageafhængige andel af afsætningen til de enkelte  

 kundekategorier.
Det øgede/mistede dækningsbidrag beregnes som  

 det realiserede dækningsbidrag pr. solgt m3 multipliceret  

 med forskellen mellem den realiserede afsætning og den  

 graddageregulerede afsætning.
 Den i § 1, stk. 3, fastsatte graddageregulering  

 af højestebeløbene beregnes som summen af den  

 temperaturbetingede ændring af selskabets driftsresultat for det  

 pågældende regnskabsår og de temperaturbetingede  

 ændringer af selskabets driftsresultater for de tidligere  

 regnskabsår fra og med 1990 omregnet til årets priser og med en  

 realforrentning på 6 pct. p.a.
 De indeksregulerede højestebeløb for det  

 enkelte regnskabsår, jf. § 1, stk. 2, nedsættes  

 henholdsvis forhøjes med det efter ovenstående afsnit beregnede  

 beløb.
