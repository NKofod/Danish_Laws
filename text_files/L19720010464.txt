 Ved kgl. resolution af 25. september 1972 har Danmark ratificeret den i  

 Haag den 16. december 1970 vedtagne konvention om bekæmpelse af ulovlig  

 bemægtigelse af luftfartøjer.
 Konventionen har følgende ordlyd (den franske, russiske og spanske tekst  

 er udeladt her):
KONVENTION om bekæmpelse af ulovlig bemægtigelse af luftfartøjer Indledning DE I DENNE KONVENTION DELTAGENDE STATER ER Da ulovlige handlinger, hvis formål er at bemægtige sig eller udøve  

 kontrol over luftfartøjer under flyvning, truer sikkerheden for personer og  

 gods, forstyrrer luftfarten på alvorlig måde og undergraver befolkningernes  

 tillid til den civile luftfarts sikkerhed; DA forekomsten af sådanne handlinger må give anledning til alvorlig  

 bekymring; DA der for at forebygge sådanne handlinger er et påtrængende behov for at  

 gennemføre egnede foranstaltninger med henblik på at straffe gerningsmændene; BLEVET ENIGE OM FØLGENDE:
Artikel 1 Enhver, som om bord i et luftfartøj under flyvning begår en forbrydelse (herefter betegnet »forbrydelsen«).
Artikel 2 Enhver kontraherende stat forpligter sig til at fastsætte strenge straffe  

 for forfrydelsen.
Artikel 3 1. I denne konvention anses et luftfartøj for at være  

 under flyvning på ethvert tidspunkt fra det øjeblik, da alle dets udvendige  

 døre er lukket efter indstigning, indtil det øjeblik, da nogen sådan dør er  

 åbnet for udstigning.
I tilfælde af nødlanding skal flyvningen anses for at  

 vedvare, indtil de kompetente myndigheder overtager ansvaret for luftfartøjet  

 og for ombordværende personer og gods.
 2. Konventionen skal ikke finde anvendelse på  

 luftfartøjer, der benyttes i militær-, told- eller polititjeneste.
 3. Konventionen finder kun anvendelse, hvis  

 startstedet eller det faktiske landingssted for det luftfartøj, hvori  

 forbrydelsen er begået, er beliggende uden for den stat, hvor luftfartøjet er  

 registreret; dette gælder uanset om fartøjet anvendes i international eller  

 national trafik.
 4. I de tilfælde, som er omfattet af artikel 5, finder  

 konventionen ikke anvendelse, hvis både startstedet og det faktiske  

 landingssted for det luftfartøj, hvori forbrydelsen er begået, ligger inden  

 for samme stat, og denne hører til de stater, der er nævnt i artikel 5.
 5. Uanset bestemmelserne i stk. 3 og 4, finder  

 artiklerne 6, 7, 8 og 10 anvendelse uden hensyn til luftfartøjets startsted  

 eller faktiske landingssted, hvis gerningsmanden eller den formodede  

 gerningsmand findes i en anden stat end den, hvor luftfartøjet er  

 registreret.
Artikel 4 1. Enhver kontraherende stat skal træffe sådanne  

 foranstaltninger, som måtte være nødvendige for at udøve jurisdiktion over  

 for forbrydelsen og enhver anden voldshandling mod passagerer eller  

 besætning, og som den formodede gerningsmand har begået i forbindelse med  

 forbrydelsen, i følgende tilfælde:
 2. Enhver kontraherende stat skal endvidere træffe  

 sådanne foranstaltninger, som måtte være nødvendige for at udøve jurisdiktion  

 over for forbrydelsen, hvis den formodede gerningsmand befinder sig inden for  

 dens område, og staten ikke i medfør af artikel 8 udleverer ham til en af de  

 i stk. 1, nævnte stater.
 3. Konventionen udelukker ikke strafferetlig  

 jurisdiktion udøvet i overensstemmelse med national lovgivning.
Artikel 5 Kontraherende stater, som opretter fælles organisationer for lufttransport  

 eller internationale virksomheder, der anvender luftfartøjer, som er genstand  

 for fælles eller international registrering, skal på hensigtsmæssig måde for  

 hvert luftfartøj udpege den stat iblandt dem, som skal udøve jurisdiktionen  

 og fungere som registreringsland i henhold til denne konvention, samt give  

 underretning herom til organisationen for international civil luftfart, der  

 viderebringer underretningen til alle de i konventionen deltagende stater.
Artikel 6 1. Når betingelserne herfor er tilstede, skal enhver  

 kontraherende stat, inden for hvis område gerningsmanden eller den formodede  

 gerningsmand befinder sig, tage ham i forvaring eller træffe andre  

 foranstaltninger for at sikre hans tilstedeværelse.
Forvaringen og de nævnte  

 andre foranstaltninger skal ske i overensstemmelse med statens lovgivning,  

 men kan ikke opretholdes ud over, hvad der er nødvendigt for, at der kan  

 indledes strafforfølgning eller tages skridt til udlevering.
 2. Staten skal straks iværksætte en foreløbig  

 undersøgelse af sagens omstændigheder.
 3. Enhver, der er taget i forvaring i henhold til stk.  

 1, skal bistås med straks at komme i forbindelse med den nærmeste  

 repræsentant for den stat, hvori han er statsborger.
4. Når en stat i henhold til denne artikel har taget  

 en person i forvaring, skal den øjeblikkelig underrette den stat, hvor  

 luftfartøjet er registreret, den stat, som er nævnt i artikel 4, stk. 1, c),  

 den stat, hvori den forvarede er statsborger, og - hvis den førstnævnte stat  

 finder anledning hertil - enhver anden interesseret stat, om at en sådan  

 person er i forvaring og om de omstændigheder, der ligger til grund for hans  

 tilbageholdelse.
Den stat, der foretager den foreløbige undersøgelse, jfr.  

 stk. 2, skal straks give de nævnte stater meddelelse om  

 undersøgelsesresultaterne og oplyse, om den agter at udøve jurisdiktion.
Artikel 7 Den kontraherende stat, inden for hvis område den formodede gerningsmand  

 findes, skal, hvis den ikke udleverer ham, uden nogen som helst undtagelse og  

 uanset om forbrydelsen er begået inden for dens område, overgive sagen til  

 sine kompetente myndigheder med henblik på strafforfølgning.
Disse  

 myndigheder skal træffe deres afgørelse efter samme retningslinjer, som i  

 henhold til statens lovgivning anvendes ved enhver anden lovovertrædelse af  

 alvorlig karakter.
Artikel 8 1. Forbrydelsen skal anses for optaget i enhver  

 udleveringstraktat, der består mellem kontraherende stater, blandt de  

 forbrydelser, der kan medføre udlevering.
De kontraherende stater forpligter  

 sig til i enhver udleveringstraktat, de afslutter med hinanden, at optage  

 forbrydelsen blandt de forbrydelser, der kan medføre udlevering.
2. Hvis en kontraherende stat, som kun foretager  

 udlevering på grundlag af en traktat herom, modtager en anmodning om  

 udlevering fra en anden kontraherende stat, med hvilken den ikke har  

 afsluttet udleveringstraktat, kan den betragte denne konvention som det  

 retlige grundlag for udlevering i anledning af forbrydelsen.
For udlevering  

 gælder i øvrigt de bestemmelser, der er fastsat i den anmodede stats  

 lovgivning.
 3. Kontraherende stater, som ikke gør udlevering  

 betinget af, at der består en traktat herom, skal gensidigt anse forbrydelsen  

 som en sådan forbrydelse, der kan medføre udlevering i overensstemmelse med  

 de betingelser, der er fastsat i den anmodede stats lovgivning.
 4. For så vidt angår udlevering mellem kontraherende  

 stater, skal forbrydelsen anses som begået ikke blot der, hvor den fandt  

 sted, men også i de stater, som ifølge artikel 4, stk. 1, skal kunne udøve  

 jurisdiktion over for forbrydelsen.
Artikel 9 1. Når en af de handlinger, der er nævnt 1 artikel 1,  

 a), er begået eller ved at blive begået, skal de kontraherende stater træffe  

 alle egnede foranstaltninger til at tilbagegive kontrollen over luftfartøjet  

 til dets lovlige chef eller til at bevare hans kontrol over fartøjet.
 2. I de tilfælde, som er omtalt i stk. 1, skal enhver  

 kontraherende stat, i hvilken luftfartøjet eller dets passagerer eller  

 besætning befinder sig, lette passagerernes og besætningens muligheder for  

 snarest at fortsætte deres rejse og uden tøven tilbagegive luftfartøjet og  

 dets last til de personer, som er retmæssigt krav på besiddelsen.
Artikel 10 1. De kontraherende stater skal yde hinanden størst  

 mulig bistand i forbindelse med strafforfølgning i anledning af forbrydelsen  

 og andre handlinger, nævnt i artikel 4. Den anmodede stats lovgivning finder  

 undtagelsesfrit anvendelse.
 2. Bestemmelserne i stk. 1 påvirker ikke forpligtelser  

 i henhold til nogen anden, bestående eller fremtidig, bilateral eller  

 multilateral traktat, der helt eller delvis regulerer spørgsmålet om gensidig  

 bistand i straffesager.
Artikel 11 Enhver kontraherende stat skal i overensstemmelse med sin nationale  

 lovgivning snarest muligt underrette rådet for organisationen for  

 international civil luftfart om alle relevante oplysninger, som den er i  

 besiddelse af vedrørende:
Artikel 12 1. Enhver uoverensstemmelse mellem to eller flere  

 kontraherende stater om fortolkningen eller anvendelsen af denne konvention,  

 der ikke kan afgøres ved forhandling, skal efter en af disse staters  

 anmodning henvises til voldgift.
Såfremt der ikke inden for seks måneder fra  

 datoen for anmodningen om voldgift kan opnås enighed mellem parterne om  

 voldgiftsrettens sammensætning, kan enhver af parterne henvise tvisten til  

 Den internationale Domstol ved en anmodning herom i overensstemmelse med  

 domstolens statutter.
 2. Enhver stat kan ved undertegnelsen eller  

 ratifikationen af denne konvention eller ved sin tiltrædelse af konventionen  

 erklære, at den ikke anser sig for bundet af bestemmelsen i stk. 1. De øvrige  

 kontraherende stater skal ikke være bundet af stk. 1 over for en  

 kontraherende stat, der har taget et sådant forbehold.
 3. Enhver kontraherende stat, der har taget forbehold  

 i medfør af stk. 2, kan når som helst trække dette forbehold tilbage ved  

 meddelelse til depositarregiringerne.
Artikel 13 1. Denne konvention står åben for undertegnelse i Haag  

 den 16. december 1970 af stater, der deltager i den internationale konference  

 om luftfartslovgivning, der afholdes i Haag fra 1. til 16. december 1970  

 (herefter betegnet Haagerkonferencen). Efter 31. december 1970 står  

 konventionen åben for alle stater til undertegnelse i Moskva, London og  

 Washington.
Enhver stat, som ikke undertegner konventionen før dens  

 ikrafttræden i henhold til stk. 3, kan når som helst tiltræde konventionen.
2. Konventionen skal ratificeres af de undertegnende  

 stater.
Ratifikations- og tiltrædelsesinstrumenter skal deponeres hos  

 regeringerne i De socialistiske Sovjetrepublikkens Union, Det forenede  

 Kongerige Storbritannien og Nordirland samt Amerikas forenede Stater, som  

 herved udpeges som depositarregeringerne.
 3. Konventionen træder i kraft tredive dage efter at  

 ti stater, som har undertegnet konventionen og deltaget i Haagerkonferencen,  

 har deponeret deres ratifikationsinstrument.
 4. For andre stater træder konventionen i kraft fra  

 tidspunktet for dens ikrafttræden i henhold til stk. 3, eller tredive dage  

 efter datoen for deponeringen at statens ratifikations- eller  

 tiltrædelsesinstrument, hvis dette tidspunkt ligger efter det førstnævnte.
 5. Depositarregeringerne skal straks underrette alle  

 undertegnende og tiltrædende stater om datoen for hver enkelt undertegnelse,  

 for deponeringen af hvert enkelt ratifikations- eller tiltrædelsesinstrument,  

 for konventionens ikrafttræden og om enhver anden meddelelse.
 6. Så snart konventionen træder i kraft, skal den  

 registreres af depositarregeringerne i henhold til artikel 102 i De forenede  

 Nationers pagt og i henhold til artikel 83 i konventionen om international  

 civil luftfart (Chicago 1944).
Artikel 14 1. Enhver kontraherende stat kan opsige denne  

 konvention ved skriftlig meddelelse til depositarregeringerne.
 2. Opsigelsen får virkning seks måneder efter den  

 dato, da depositarregeringerne har modtaget meddelelsen.
 TIL BEKRÆFTELSE HERAF har undertegnede befuldmægtigede, som er behørigt  

 bemyndiget dertil af deres regeringer, undertegnet denne konvention.
 UDFÆRDIGET i Haag den sekstende december, nitten hundrede og halvfjerds, i  

 tre originaler, der hver er udfærdiget i fire autentiske tekster på det  

 engelske , franske, russiske og spanske sprog.
 Konventionen trådte i kraft den 14. oktober 1971.
Danmarks ratifikationsinstrument deponeredes den 17. oktober 1972 hos  

 regeringerne i de tre depositarlande.
Konventionen trådte herefter i medfør  

 af artikel 13, stk. 4 for Danmarks vedkommende i kraft den 16. november 1972.
Konventionen er foruden af Danmark blevet ratificeret eller tiltrådt af Amerikas forenede Stater, Argentina, Den bjelorussiske socialistiske Sovjetrepublik, Brasilien, Bulgarien, Canada, Chad, Chile, Costa Rica, Cypern, Dahomey, Equador, Fiji, Finland, Frankrig, Gabon, Iran, Iraq, Israel, Japan, Jordan, Jugoslavien, Mali, Mexico, Mongoliet, Niger, Norge, Panama, Paraguay, Polen, Rumænien, Schweiz, De socialistiske Sovjetrepublikkers union, Det forenede Kongerige Storbritannien og Nordirland, Sverige, Tjekkoslovakiet, Trinidad/Tobago, Den tyske demokratiske Republik (* 1), Forbundsrepublikken Tyskland (inkl.
Land Berlin), Uganda, Den ukrainske socialistiske Sovjetrepublik, Ungarn.
 De lande, som har ratificeret eller tiltrådt konventionen, har taget  

 følgende forbehold og afgivet følgende erklæringer:
 Konventionen gælder ikke for Færøerne og Grønland.
 Storbritannien.
 Det forenede Kongeriges ratifikation omfatter foruden Det forenede  

 Kongerige Storbritannien og Nordirland også de områder, hvis territoriale  

 suverænitet Det forenede Kongerige varetager, samt protektoratet De britiske  

 Salomonøer.
 Rumænien.
 Den rumænske regering erklærer, at den ikke føler sig bundet af indholdet  

 af konventionens artikel 12, stk. 1, som fastsætter obligatorisk kurisdiktion  

 for Den internationale Domstol til afgørelse af tvister, der vedrører  

 fortolkning eller anvendelse af denne konvention, Rumænien er af den  

 opfattelse, at sådanne tvister kun kan indbringes for Den internationale  

 Domstol, såfremt de kontraherende parter er enige herom i hvert enkelt  

 tilfælde.
 Foruden Rumænien har nedennævnte lande afgivet erklæring om, at de ikke  

 anser sig for bundet af konventionens artikel 12, stk. 1:
Den bjelorussiske socialistiske Sovjetrepublik Brasilien Bulgarien Chile Equador Mongoliet polen De socialistiske Sovjetrepublikkers Union Tjekkoslovakiet Den ukrainske socialistiske Sovjetrepublik Ungarn.
Udenrigsministeriet, den 11. december  

 1972.- K.B.
Andersen.
 (* 1) Ikke anerkendt af Danmark.
