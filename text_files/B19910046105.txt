 I medfør af § 28 c, jf. § 161, stk. 3, i lov om aktieselskaber, jf.
 lovbekendtgørelse nr. 434 af 20. juni 1989, og § 61, jf. § 260, stk.
3, i lov om forsikringsvirksomhed, jf. lovbekendtgørelse nr. 726 af 31. oktober 1990, begge ændret ved lov nr. 289 af 8.  

 maj 1991, fastsættes:
Opgørelse af betydelige andele § 1.  I selskaber, der har aktier optaget til notering  

 på Københavns Fondsbørs eller en fondsbørs i en anden af de Europæiske  

 Fællesskabers medlemsstater, skal der ved opgørelsen af betydelige andele  

 efter aktieselskabslovens § 28 a, stk. 1, som besiddelse medregnes:
Meddelelse om betydelige andele § 2.  Enhver, der besidder betydelige andele efter §  

 1, skal straks give meddelelse til selskabet.
Samtidig med meddelelsen til  

 selskabet skal den pågældende give ligelydende meddelelse til Københavns  

 Fondsbørs.
 Stk. 2.  Meddelelsen skal indeholde de i  

 aktieselskabslovens § 28 b, stk. 1, 2. pkt., nævnte oplysninger samt  

 oplysning om på hvilket grundlag besiddelsen er opgjort efter denne  

 bekendtgørelses § 1.
Stk. 3.  Omfatter meddelelsen besiddelse efter § 1, nr.  

 4, gives denne af en af aftalens parter på alles vegne.
Meddelelsen skal  

 indeholde særskilte oplysninger for de af aftalens parter, der hver for sig  

 overskrider grænserne for meddelelsespligt i aktieselskabslovens § 28 a, stk.  

 1.
 Stk. 4.  Meddelelse om besiddelse omfattet af § 1, nr.  

 9, fritager ikke den øjeblikkelige aktiebesidder fra en eventuel  

 meddelelsespligt i medfør af stk. 1.
 Stk. 5.  Ved "straks" i stk. 1 forstås:
Offentliggørelse af betydelige andele § 3.  Københavns Fondsbørs offentliggør straks  

 meddelelser efter § 2, hvis selskabet har aktier optaget til notering på  

 Fondsbørsen.
Selskaber, som har aktier optaget til notering på en fondsbørs i  

 en anden af de Europæiske Fællesskabers medlemsstater, skal drage omsorg for  

 offentliggørelse på den måde, der er foreskrevet i den pågældende stat.
 Stk. 2.  Københavns Fondsbørs indberetter straks  

 meddelelser modtaget efter § 2 til Erhvervs- og Selskabsstyrelsen.
 Fritagelse af børsmæglerselskaber m.fl.
 § 4.  Københavns Fondsbørs kan fritage  

 børsmæglerselskaber eller andre professionelle værdipapirforhandlere, der er  

 medlemmer af en fondsbørs i en af De Europæiske Fællesskabers medlemsstater,  

 fra pligten til at give selskabet og Fondsbørsen meddelelse om betydelige  

 andele, hvis besiddelsen er et led i vedkommendes løbende forretning og ikke  

 benyttes til at gribe ind i selskabets forvaltning.
 Stk. 2.  Klage over Københavns Fondsbørs afgørelser  

 efter stk. 1 kan indbringes for Finanstilsynet og Industriministeriets  

 Erhvervsankenævn efter reglerne i aktieselskabslovens § 159 c.
Bødestraf § 5.  Undladelse af at give meddelelse om betydelige  

 andele efter § 2, eller af at foretage offentliggørelse i en anden af De  

 Europæiske Fællesskabers medlemsstater efter § 3, stk. 1, 2. pkt., straffes  

 med bøde.
Ikrafttræden § 6.  Bekendtgørelsen træder i kraft den 1. juli 1991.
 Stk. 2.  Senest på tidspunktet for den første ordinære  

 generalforsamling i selskabet efter den 30. juni 1991 skal der gives  

 meddelelse om og foretages offentliggørelse af de aktuelle besiddelsesforhold  

 i selskabet.
