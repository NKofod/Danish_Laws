Bekendtgørelse om ændring af bekendtgørelse om tilskud til miljøvenlige jordbrugsforanstaltninger § 1 I bekendtgørelse nr. 140 af 10. marts 2005 om tilskud til miljøvenlige jordbrugsforanstaltninger, som ændret ved bekendtgørelse nr. 257 af 12. april 2005, bekendtgørelse nr. 893 af 22. september 2005, bekendtgørelse nr. 1318 af 14. december 2005, bekendtgørelse nr. 45 af 27. januar 2006, bekendtgørelse nr. 682 af 22. juni 2006, bekendtgørelse nr. 832 af 20. juli 2006, bekendtgørelse nr. 1482 af 14. december 2006, bekendtgørelse nr. 702 af 21. juni 2007, bekendtgørelse nr. 893 af 5. september 2008 og bekendtgørelse nr. 43 af 14. januar 2010, foretages følgende ændringer:
 1. Indledningen affattes således:
»I medfør af § 2, stk. 2, § 3, § 16, stk. 1-3, § 18, stk. 3, § 20, stk. 1, § 22, § 25, stk. 1 og 2, og § 26, stk. 2, i lov om visse landdistriktsrelaterede tilskudsordninger m.v., jf. lovbekendtgørelse nr. 1202 af 10. december 2009, som ændret ved § 12 i lov nr. 341 af 27. april 2011 og lov nr. 602 af 14. juni 2011, fastsættes:« 2. Overalt i bekendtgørelsen ændres »FødevareErhverv« til: »NaturErhvervstyrelsen« og »FødevareErhvervs« ændres til: »NaturErhvervstyrelsens«.
3. I § 5 ændres »bekendtgørelse om erhvervsmæssigt dyrehold, husdyrgødning, ensilage m.v.« til: »bekendtgørelse om husdyrbrug og erhvervsmæssigt dyrehold, husdyrgødning, ensilage m.v. eller senere bestemmelser, der måtte afløse de nævnte bestemmelser.« 4. I § 9, stk. 2, ændres »Plantedirektoratet« til: »NaturErhvervstyrelsen«.
 5. I § 9, stk. 4, udgår »og Plantedirektoratet«.
 6. I § 23, nr. 1, ændres »Plantedirektoratets« til: »NaturErhvervstyrelsens«.
 7. § 68 a, stk. 2, ophæves, og i stk. 3, der bliver stk. 2, ændres »Stk. 1-2« til: »Stk. 1«.
 8. I § 70 indsættes som stk.3 :
»Stk. 3. Uanset stk. 1 og 2 gælder for tilsagn om tilskud til miljøvenlige jordbrugsforanstaltninger, hvor tilsagnsperioden begynder efter den 1. januar 2000, at tilskud for tilsagnsår, der begynder den 1. september 2010 eller senere, normalt udbetales i perioden fra den 1. november til den 31. marts for det foregående tilsagnsår.« 9. § 72, stk. 2, affattes således:
»Stk. 2. Ansøgning om udbetaling af tilskud skal indgives på et særligt skema, Fællesskemaet, der indgives efter bestemmelserne i NaturErhvervstyrelsens bekendtgørelse om elektronisk Fællesskema og markkort eller senere bestemmelser, der måtte afløse de nævnte bestemmelser.« 10. I § 72, stk. 3, ændres »den i stk. 2 anførte frist« til: »fristen for indgivelse af ansøgning om udbetaling af tilskud, jf. de i stk. 2 anførte bestemmelser,«.
 11. I § 72, stk. 5, indsættes som 2. og 3. pkt. :
»For tilsagn, hvor tilsagnsperioden begynder den 1. september 1998 eller tidligere, kan ansøgning om tilskudsudbetaling dog indgives på et særligt skema i papirudgave og vedlagt et særligt markkort på papir.
Det nævnte skema og markkort fås ved henvendelse til NaturErhvervstyrelsen.« 12. § 73 d, stk. 1, 2. og 3. pkt., ophæves, og i stedet indsættes:
»Ansøgningen skal være modtaget i NaturErhvervstyrelsen i den ansøgningsperiode, der er gældende for ansøgning om det tilsagn om tilskud, der søges omdannelse til.« 13. § 78, stk. 2, 1. pkt., ophæves, og i stedet indsættes:
»Producentskifteerklæringen skal indgives på et særligt skema.
Skemaet kan indtil 1. januar 2013 fås via NaturErhvervstyrelsens hjemmeside eller ved henvendelse til NaturErhvervstyrelsen.
Fra 1. januar 2013 skal skemaet udfyldes og indsendes elektronisk ved brug af Fødevareministeriets Tast selv-service, som kan tilgås via NaturErhvervstyrelsens hjemmeside.« 14. § 78, stk. 6, affattes således:
»Stk. 6. Stk. 1-5 og stk. 7 finder tilsvarende anvendelse for tilsagn om tilskud, der er givet i medfør af tidligere bekendtgørelser om tilskud til miljøvenlige jordbrugsforanstaltninger.
For tilsagn, hvor tilsagnsperioden begynder den 1. september 1998 eller tidligere, kan producentskifteerklæring dog både før og efter 1. januar 2013 indgives på et særligt skema i papirudgave, der fås ved henvendelse til NaturErhvervstyrelsen.« 15. I § 78 indsættes som stk. 7 :
 »Stk. 7. Ved producentskifte, hvor NaturErhvervstyrelsen ikke har modtaget producentskifteerklæring på det i stk. 2 anførte særlige skema ved udløbet af den førstkommende frist for ansøgning om enkeltbetaling efter tidspunktet for overdragelsen af det økonomiske ansvar for driften af arealet, godkender NaturErhvervstyrelsen producentskifteerklæring som rettidigt modtaget, uanset om den i nr. 2 anførte frist er senere end den i stk. 2 anførte frist, når følgende betingelser opfyldes:
1) NaturErhvervstyrelsen modtager et Fælleskema, hvor det overdragne tilsagnsareal er indberettet, og hvor erhverver ved markering i de relevante felter har oplyst, at tilsagnsbetingelserne opfyldes.
Fællesskemaet skal være modtaget senest ved udløbet af den førstkommende frist for ansøgning om enkeltbetaling efter tidspunktet for overdragelsen af det økonomiske ansvar for driften af arealet til erhververen.
2) NaturErhvervstyrelsen modtager producentskifteerklæring på det i stk. 2 anførte særlige skema senest ved udløbet af en frist, der fastsættes i et brev, som NaturErhvervstyrelsen sender til overdrager og erhverver.« 16. I § 84 indsættes som stk. 4 :
»Stk. 4. § 115 i bekendtgørelse nr. 175 af 22. marts 2002 om tilskud til miljøvenlige jordbrugsforanstaltninger finder fortsat anvendelse for de af nævnte paragraf omhandlede tilsagn.« 17. Kapitel 18 ophæves.
§ 2 Bekendtgørelsen træder i kraft den 1. februar 2012.
