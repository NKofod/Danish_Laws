Bekendtgørelse om regulering af forsikringsdækningsbeløb i henhold til færdselsloven I medfør af § 105, stk. 3, i færdselsloven, jf. lovbekendtgørelse nr. 1324 af 21. november 2018, fastsættes efter bemyndigelse i henhold til § 7, stk. 1, i bekendtgørelse nr. 1197 af 28. september 2018 om Trafik-, Bygge- og Boligstyrelsens opgaver og beføjelser, klageadgang og kundgørelse af visse af Trafik-, Bygge- og Boligstyrelsens forskrifter:
 § 1. Med virkning for skader, der indtræder i perioden 1. januar 2020  31. december 2020, udgør de i lovens § 105, stk. 2, nævnte beløb henholdsvis 126 mio. kr. og 25 mio. kr.
 § 2. Bekendtgørelsen træder i kraft den 1. januar 2020.
