 I ministeriet for offentlige arbejders bekendtgørelse nr. 551 af 19.  

 oktober 1973 foretages følgende ændringer:
§ 1 1. I § 1 ændres »skal til brug ved  

 vejtransportrådets bedømmelse af » til »skal til brug ved  

 bedømmelsen af«.
 2. § 6 affattes således:
 »§ 6.  Til brug ved bedømmelsen af ansøgerens  

 faglige kvalifikationer skal ansøgningerne indeholde bekræftede oplysninger  

 om ansøgerens hidtidige beskæftigelse og faglige uddannelse.
 Stk. 2.  For at en ansøger skal kunne anses for  

 kvalificeret, skal han i mindst 3 år have været beskæftiget i en  

 transportvirksomhed, speditionsvirksomhed eller anden dermed beslægtet  

 virksomhed og herigennem, eventuelt kombineret med kursusuddannelse eller  

 lignende, have opnået kendskab til følgende områder inden for  

 administrationen af en transportvirksomhed:
A.
For national kørsel:
B.
For international kørsel desuden:
 Stk. 3.  Fra kravet om varigheden af den i stk. 2  

 omhandlede forudgående beskæftigelse kan der gøres undtagelse, såfremt ganske  

 særlige forhold hos ansøgeren foreligger oplyst.
Stk. 4.  En person, der i henhold til stk. 2 er  

 kvalificeret til at drive vognmandsvirksomhed, kan efter anmodning få udstedt  

 attest herom, såfremt han påtænker at etablere sig som vognmand i et andet  

 EF-land.
Attesten udfærdiges af direktoratet for vejtransport.« 3. § 7 affattes således:
 »§ 7.  Ansøgningen skal være ledsaget af en for  

 ansøgeren udstedt dåbsattest (navnebevis), på grundlag af hvilken den  

 kompetente myndighed indhenter straffeattest til brug ved bedømmelsen af  

 ansøgerens vandel«.
 4. § 8 affattes således:
 »§ 8.  Er ansøgeren et selskab eller en anden  

 juridisk person, skal de i § 6 omhandlede oplysninger og den i § 7 nævnte  

 dåbsattest (navnebevis) vedrøre den fysiske person, der som ansvarlig leder  

 vedvarende og faktisk forestår virksomhedens transportarbejde, jfr.  

 godstransportlovens § 17.
Stk. 2.  Fratræder den ansvarlige leder, som opfylder de  

 i godstransportlovens § 17 nævnte kvalifikationskrav, den i stk. 1 omhandlede  

 virksomhed, bortfalder tilladelsen, såfremt virksomheden ikke inden udløbet  

 af 6 måneder efter hans fratræden over for vejtransportrådet har  

 dokumenteret, at den har ansat en ny ansvarlig leder af virksomheden, der  

 opfylder kravene i godstransportlovens § 17. Denne frist kan, såfremt ganske  

 særlige forhold foreligger oplyst, forlænges.« § 2 Denne bekendtgørelse træder i kraft straks ved kundgørelsen i Lovtidende.
 Ministeriet for offentlige arbejder, den  

 4. oktober 1977.
