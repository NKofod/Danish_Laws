(Til kredse, kommunalbestyrelser m.fl.) 1. Efter § 44 i lov om støtte til folkeoplysning, jf.  

 lovbekendtgørelse nr. 560 af 20. juni 1996, samt efter drøftelse med Lærernes  

 Centralorganisation og efter bemyndigelse fra finansministeren fastsættes:
Område 2. Cirkulæret omfatter - Løn til den pædagogisk-administrative leder/ledere (ledelse) af  

 undervisning, foredragsvirksomhed og studiekredse - Timelønnede lærere ved undervisning og studiekredse.
Ledere 3.1. Kredsen ansætter en eller flere ledere.
Kredsen beslutter, hvilket  

 antal personer den ønsker at ansætte til ledelse.
 3.2. Den beløbsramme, der er til rådighed for løn til ledelse, beregnes  

 således:
 - 11% af antallet af undervisningslektioner, jf. 3.4., multipliceret med  

 258,15 kr., jf. 3.5., for de første 3.000 undervisningslektioner.
- 14% af antallet af undervisningslektioner, jf. 3.4., multipliceret med  

 258,15 kr., jf. 3.5., for de følgende 10.000 undervisningslektioner.  

 (Intervallet 3001 - 13000 timer.) - 8% af antallet af undervisningslektioner, jf. 3.4., multipliceret med  

 258,15 kr., jf. 3.5., for det antal undervisningslektioner, der overstiger  

 13.000.
 Udover løn m.v. til ledelse efter 3.7. - 3.10. og 5.1. - 5.3. kan der  

 afholdes udgifter til løn under sygdom m.v., dagpenge m.v., der er udbetalt i  

 henhold til 3.12., samt øvrige lovpligtige ydelser vedrørende lønmodtagere.
 3.3. Kredsen kan beslutte at anvende et mindre beløb til ledelse end det  

 beløb, der er til rådighed efter 3.2.
3.4. Antallet af undervisningslektioner, jf. 4.3., beregnes som antal  

 undervisningslektioner i det kalenderår, kredsens undervisning, studiekredse  

 og foredragsvirksomhed efter folkeoplysningsloven finder sted.
Et foredrag  

 indgår i denne forbindelse som 6 undervisningslektioner.
 3.5. Den lønsats, der anvendes i beregningen efter 3.2., jf. 3.4., er  

 beregnet som 1/1924 af skalatrin 42 i statens tjenestemandslønsystem  

 multipliceret med 1,6 tillagt 12,5%, og udgør pr. 1. april 1997 258,15 kr.
 3.6. Ledere ansættes for en tidsbegrænset periode, og højst for et  

 kalenderår.
 3.7. En leder, der ansættes som heltidsbeskæftiget svarende til en årlig  

 arbejdstidnorm på 1924 timer inklusive ferie og søgne- helligdage, kan på  

 årsbasis højst aflønnes med et beløb, der svarer til skalatrin 47 med tillæg  

 22.000 kr.(grundbeløb 1.10.84) og skal mindst aflønnes med et beløb, der  

 svarer til skalatrin 36 i statens tjenestmandslønsystem.
 3.8. En leder, der ansættes med en beskæftigelsesgrad, der er mindre end  

 heltidsbeskæftigelse, aflønnes med en tilsvarende kvotadel af lønnen efter  

 3.7. (Kvotalønnede).
3.9. En leder kan i stedet for aflønning efter 3.8. aflønnes med en  

 timeløn pr. arbejdstime.
Timelønnen for en arbejdstime på 60 minutter er  

 beregnet som 1/1924 af skalatrin 42 i statens tjenestemandslønsystem og udgør  

 pr. 1. april 1997 143,42 kr .
 3.10. Den, der ansættes som timelønnet leder, kan højst aflønnes for 700  

 arbejdstimer i kalenderåret eksklusiv ferie.
 3.11. Lønnen udbetales månedvis bagud.
3.12. For heltidsbeskæftigede ledere samt kvotalønnede ledere, der  

 opfylder beskæftigelseskravet i funktionærlovens § 1, stk. 2, finder  

 funktionærlovens § 5 - § 8 tilsvarende anvendelse.
I øvrigt gælder ved  

 sygdom, graviditet, barsel og adoption reglerne i lov om dagpenge ved sygdom  

 eller fødsel.
Endvidere gælder lov om ligebehandling af mænd og kvinder med  

 hensyn til beskæftigelse og barselsorlov.
 3.13. Lederen modtager ved tiltrædelsen et ansættelsesbrev med angivelse  

 af aflønning, ansættelsesperiode og beskæftigelsens omfang.
3.14. For heltidsbeskæftigede ledere samt kvotalønnede ledere, der  

 opfylder beskæftigelseskravet i funktionærlovens § 1, stk. 2, kan  

 ansættelsesforholdet ophæves efter regler svarende til funktionærlovens § 2 -  

 § 4. For øvrige ledere gælder, at opsigelsesvarslet i de første 3 måneder  

 gensidigt er 14 dage til fratræden ved månedens udgang og derefter 1 måneds  

 varsel til udgangen af en måned.
Ovennævnte varsler gælder ved opsigelse i  

 ansættelsesperioden.
 Lærere.
 4.1. Lærere ansættes for en tidsbegrænset periode.
 4.2. Timelønnen for en arbejdstime på 60 minutter er beregnet som 1/1924  

 af skalatrin 33, stedtillægsområde III i statens tjenestemandslønsystem og  

 udgør pr. 1. april 1997 123,87 kr .
 4.3. En undervisningslektion, jf. »undervisningstimer« i § 15 i  

 bekendtgørelse nr. 1008 af 14. december 1995 om støtte til folkeoplysning, er  

 normalt på 45 minutter, med tilhørende pause på 10 minutter.
4.4. For hver undervisningslektion på 45 minutter ydes betaling for 1,6  

 arbejdstime.
Pr. 1. april 1997 udgør lønnen for en undervisningslektion  

198,19 kr . Såfremt der anvendes andre lektionslængder, forhøjes  

 eller nedsættes lønnen pr. undervisningslektion forholdsmæssigt.
4.5. Lønnen for en undervisningslektion omfatter ud over at gennemføre  

 undervisningen - fælles planlægning samt planlægning, forberedelse og efterbehandling af  

 den pågældende lærers undervisning, - medvirken i visse pædagogisk-administrative funktioner i tilknytning til  

 undervisningen som f.eks. forløbsbeskrivelse, fremmødelister o.l.
- pauser 4.6. Der lønnes kun for gennemført undervisning.
Der lønnes dog for  

 undervisningslektioner, der aflyses af kredsen med mindre end en uges varsel.
 4.7. Lønnen udbetales månedsvis bagud.
 4.8. Ved sygdom, graviditet, barsel og adoption gælder reglerne i lov om  

 dagpenge ved sygdom eller fødsel og lov om ligebehandling af mænd og kvinder  

 med hensyn til beskæftigelse og barselsorlov.
4.9. Læreren modtager ved tiltrædelsen et ansættelsesbrev med angivelse af  

 aflønning, ansættelsesperiode og beskæftigelsens omfang.
Forslag til  

 ansættelsesbrev er optaget som bilag.
 4.10. Ved opsigelse i ansættelsesperioden gælder, at opsigelsesvarslet i  

 de første 3 måneder gensidigt er 14 dage til fratræden ved månedens udgang og  

 derefter 1 måneds varsel til udgangen af en måned.
Feriegodtgørelse 5.1. Ledere og lærere er omfattet af ferielovens regler.
 5.2. Heltidsbeskæftigede og kvotalønnede ledere, der holder ferie med løn,  

 er berettigede til ferietillæg på 1,5%, der træder i stedet for det i  

 ferielovens § 14, stk. 1, nævnte tillæg.
 5.3. Til timelønnede ledere og lærere ydes feriegodtgørelse efter reglerne  

 i ferieloven, for tiden 12,5%.
 Ikrafttrædelses- og overgangsbestemmelser.
 6.1. Cirkulæret træder i kraft den 31. maj 1997, og har virkning fra den  

 1. april 1997.
 6.2. Undervisningsministeriets cirkulære af 31. oktober 1996 om løn og  

 andre ansættelsesvilkår for ledere og lærere ved undervisning m.v. efter lov  

 om støtte til folkeoplysning ophæves samtidig.
UNDERVISNINGSMINISTERIET, den 30. maj  

 1997 P.M.V.
 e.b.
