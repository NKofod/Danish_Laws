Bilag 1 Vedtaget af Folketinget ved 3. behandling den 9. december 2010 Forslag til Lov om anlæg af anden etape af Slagelse Omfartsvej § 1. Transportministeren bemyndiges til 1) at anlægge en hovedlandevej fra Skælskørvej til Slagelse Landevej som anden etape af Slagelse Omfartsvej og 2) at nedklassificere den nuværende hovedlandevej 126 (rute 22), Næstved-Slagelse, mellem Vestmotorvejen og tilslutningen af anden etape af Slagelse Omfartsvej ved Slagelse Landevej.
 Stk. 2. Strækninger, der skal henholdsvis anlægges og nedklassificeres, fremgår af lovens bilag 1.
 § 2. Transportministeren kan i særlige tilfælde efter anmodning fra ejeren ekspropriere en ejendom, der berøres særlig indgribende af det i loven nævnte projekt, før tidspunktet for de ordinære ekspropriationer.
 Stk. 2. Erstatningen fastsættes af ekspropriations- og taksationsmyndighederne i lov om fremgangsmåden ved ekspropriation vedrørende fast ejendom.
 § 3. Loven træder i kraft dagen efter bekendtgørelsen i Lovtidende.
Folketinget, den 9. december 2010 Thor Pedersen / Jens Vibjerg Bilag 1 Linjeføring for Slagelse Omfartsvej, 2. etape.
