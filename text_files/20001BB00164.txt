Fremsat den 28. marts 2001 af  

 Jette Gottlieb (EL) og Søren Kolstrup&nbsp  

 ;(EL) Forslag til folketingsbeslutning om oprettelse af en arbejdsmiljøhøjskole Folketinget opfordrer regeringen til at oprette en  

 arbejdsmiljøhøjskole, der kan medvirke til uddannelse og  

 forskning på arbejdsmiljøområdet og forbedre mulighederne  

 for udveksling af viden og samarbejde mellem de forskellige  

 aktører.
Bemærkninger til forslaget Enhedslisten er i adskillige tilfælde  

 stødt ind i, at forskning, uddannelse og udveksling af erfaringer  

 på arbejdsmiljøområdet kritiseres af forskellige instanser  

 på området.
Tankerne om en arbejdsmiljøhøjskole er  

 et bud på, hvordan indsatsen kan styrkes og effektiviseres.
 Grundideen er, at det skal være et sted, hvor  

 arbejdsmiljøprofessionelle og sikkerhedsorganisationsmedlemmer kan  

 indgå i en læreproces, hvor de kan udvikle deres  

 arbejdsmiljøkompetence.
 Det er vigtigt at:
 Det bliver muligt at koble uddannelsesaspektet sammen med forsknings-  

 og udviklingsarbejde.
 Miljøet på skolen bliver åbent for alle, der  

 arbejder med arbejdsmiljø, lige fra virksomhedernes  

 sikkerhedsrepræsentanter til forskere.
 Man bruger de bedste erfaringer fra  

 højskoletraditionen.
Det er hensigten, at brugerne af højskolen skal  

 være alle med interesse i og for arbejdsmiljøarbejde.
Det kan  

 være en ide at lægge nogle af de mere formelle uddannelser i  

 højskolens regi.
Derudover kan højskolen stå for korte  

 kurser/konferencer og længerevarende højskoleophold.
 Forslagsstillerne forventer, at følgende  

 uddannelser helt eller delvis kan lægges i højskolens  

 regi:
 Arbejdsmiljøuddannelsen, inklusive den branchespecifikke  

 overbygning.
 Uddannelse og efteruddannelse af ansatte i bedriftssundhedstjenesten  

 (BST).
Branchearbejdsmiljøråd Højskolen skal dels bestå af en fysisk enhed  

 med en fast lærerstab og  elever der skal have mulighed for  

 overnatning, dels af en administrativ enhed, der skal sørge for, at  

 der kommer til at foregå undervisning ude omkring i landet.
 Et scenarium for en arbejdsmiljøhøjskole  

 kunne være:
 Placering af arbejdsmiljøhøjskolen  i  

 Ørestaden med en  bestyrelse bestående af repræsentanter  

 fra Arbejdstilsynet, BST-foreningen, Arbejdsmiljørådet og  

 relevante forskningsinstitutioner.
Højskolen skal råde over bygninger, hvor der  

 kan foregå udviklingsarbejde om arbejdsmiljøpædagogik.  

 Forslagsstillerne forestiller sig, at arbejdsmiljøhøjskolen  

 får omkring 30 ansatte, som både skal tage sig af  

 udviklingsarbejdet og deltage  i undervisningen.
Denne forsknings- og  

 udviklingsenhed skal arbejde tæt sammen med  

 Arbejdsmiljøinstituttet, Danmarks Tekniske Universitet, Roskilde  

 Universitetscenter m.fl.
I forbindelse med skolen skal der sikres  

 tilstrækkelig undervisnings- og konferencefaciliteter.  

 Forslagsstillerne forestiller sig, at der skal være plads til  250  

 dagelever og 50 internatelever.
Konferencefaciliteterne skal kunne rumme ca.  

 500 deltagere.
Eleverne på skolen skal være både  

 sikkerhedsrepræsentanter, der skal have undervisning inden for  

 specielle områder, og ansatte i arbejdsmiljøsystemet.
Der skal  

 ligeledes afholdes kurser af længere varighed, hvor deltagerne kommer  

 fra forskellige områder og har forskellig baggrund.
Disse kurser skal  

 opbygges som projekter.
 En væsentlig del af skolens opgave skal være  

 at tage sig af uddannelse og efteruddannelse af de  

 arbejdsmiljøprofessionelle, dvs. ansatte i bedriftssundhedstjenesten,  

 i Arbejdstilsynet, i fagforeninger og i  

 branchearbejdsmiljørådene.
 Arbejdsmiljøhøjskolen skal også  

 arrangere kurser i henhold til arbejdsmiljølovens § 9 og anden  

 arbejdsmiljøuddannelse rundt omkring i landet i samarbejde med  

 branchearbejdsmiljørådene og Arbejdsmiljørådet.
 Højskolen skal opbygges i et samarbejde med de  

 organisationer og institutioner, der i dag arbejder med  

 arbejdsmiljøuddannelse, bl.a.:
FIU-systemet (fagbevægelsens interne uddannelsessystem) Arbejdstilsynet Partssystemet BST Universiteterne.
Skriftlig fremsættelse Jette Gottlieb (EL):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om oprettelse af en  

 arbejdsmiljøhøjskole.
(Beslutningsforslag nr.
B 164).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
