 Patentankenævnet omstødte Patentdirektoratets afgørelse - efter  

 indsigelse - om, at registreringen af mærket SILHOUETTE Yoplait kunne  

 opretholdes for varearterne mælk og youghurt i klasse 29.
År 1996, 8. januar afsagde Patentankenævnet (Grønning-Nielsen, Hans Chr.
Thomsen, Finn Mikkelsen) følgende Den 16. april 1991 indleverede Societe de Developpements et D'Innovations  

 des Marches Agricoles et Alimentaires-SODIMA-Union de Cooperatives Agricoles,  

 Frankrig v/Patentbureau Hofman-Bang & Boutard A/S en ansøgning om  

 registrering af varemærket SILHOUETTE Yoplait (figurmærke) for klasse 29:  

 Mælk, hvid ost, yoghurt, smør og andre mejeriprodukter (dog ikke ost).
 Varemærket blev registreret den 2. oktober 1992 for klasse 29: Mælk,  

 yoghurt, smør og andre mejeriprodukter (dog ikke ost).
 Den 4. november 1992 blev registreringen offentliggjort i Dansk  

 Varemærketidende.
 Ved skrivelse af 23. december 1992 nedlagde MD Foods amba på vegne  

 Mejeriselskabet Danmark A.m.b.a., Viby J, i medfør af varemærkelovens § 23  

 indsigelse mod registreringens gyldighed.
 Som begrundelse for indsigelsen anførtes:
 »Indsigelsen nedlægges på basis af VR 2366-1973 SILHOUET, som  

 omfatter »ost« i klasse 29.
 Det netop registrerede varemærke indeholder som dominerende ordmæssigt  

 element ordet SILHOUETTE, som er næsten identisk med ordmærket SILHOUET,  

 hvorfor vi mener, at mærkeligheden mellem de to varemærker er indlysende.
 Endvidere foreligger der efter vor opfattelse vareartslighed mellem  

 »mælk, yoghurt, smør og andre mejeriprodukter« på den ene side og  

 varearten »ost« på den anden, idet samtlige produkter henhører  

 under overbegrebet »mejeriprodukter«, hvilket også stemmer overens  

 med Direktoratets hidtidige praksis på området.
På grundlag af et anførte skal vi derfor henstille, at den offentliggjorte  

 varemærkeregistrering bliver ophævet i dens helhed....' I skrivelse af 2. marts 1993 bestred mærkeindehaver, at de to mærker er  

 forvekslelige og udtalte:
»....Vi vil ikke bestride at varerne der er omfattede af de to mærker  

 er ligeartede, men der er ikke varesammenfald.
Desuden er det klart angivet  

 at beskyttelsesomfanget ikke dækker ost.
Indsigermærket består af ordmærket SILHOUET , medens ansøgerne  

 mærke er et figurmærke der består af to ord, nemlig SILHOUETTE og det  

 ligeledes særprægede ord YOPLAIT , som er ansøgernes gennemgående  

 mærke i deres produktserie - og som har været brugt i henved 20 år - jfr.  

 således at de ligeledes er indehavere af varemærkerne VR 2832-1970  

YOPLAIT , 6259-1990 YOPLAIT og VA 2683 1991 DOLCE VITA YOPLAIT.
 Mærkerne skal altså sammenlignes i deres helhed, nemlig som SILHOUET  

 ordmærke på den ene side, og SILHOUETTE YOPLAIT figm. på den anden  

 side.
 Så uanset at ordene SILHOUET og SILHOUETTE må anses for  

 forvekslelige, er mærkerne det ikke i deres helhed, eftersom disse er klart  

 forskellige i deres udførelsesform.
Vi skal således henstille at indsigelsen tilbagevises.« Patentdirektoratet skrev den 25. maj 1993 til mærkeindehaver bl.a. som  

 følger:
»....Det er direktoratets opfattelse, at der foreligger mærkelighed.  

 Ordet SILHOUETTE i det nu registrerede varemærke fremtræder som et  

 selvstændigt element i mærket, og dette er klart forveksleligt med ordet  

 SILHOUET.
Direktoratet fandt da også det nu registrerede varemærke  

 forveksleligt med indsigernes mærke under sagens behandling.
 Da varearten ost direkte er undtaget i varefortegnelsen til Deres  

 registrering, er der ikke direkte varesammenfald, men direktoratet mener, at  

 der kan være vareartslighed mellem andre mejeriprodukter og varearten ost.
Forinden der træffes endelig afgørelse i indsigelsen, må Deres  

 registrering derfor begrænses til at angå sådanne bestemt angivne varer, der  

 ikke kolliderer med eller er ligeartede med ost....« Den 21. juni 1993 forespurgte mærkeindehaver derefter Patentdirektoratet,  

 om direktoratet ville lade registreringen være gyldig, såfremt  

 varefortegnelsen begrænsedes til klasse 29: Mælk, yoghurt og smør.
 Til en tilsendt kopi af denne skrivelse bemærkede indsigeren i skrivelse  

 af 29. juni 1993 følgende:
 »Vi henviser til Direktoratets skrivelse af 24. ds. med kopi af  

 skrivelse af 21. ds., hvoraf det fremgår, at indehaveren af VR 9050-1992 er  

 indstillet på at begrænse varefortegnelsen til »mælk, yoghurt og  

 smør« i klasse 29.
 I den anledning skal vi udtale, at der efter vor opfattelse stadig  

 foreligger vareartslighed mellem vor registrering VR 2366-1973 SILHOUET og VR  

 9050-1992, idet såvel ost som mælk, yoghurt og smør udelukkende fremstilles  

 af mejerivirksomheder, og idet samtlige nævnte varer henhører under begrebet  

 »mejeriprodukter«.
 Det synes da også hidtil at have været fast praksis i Patentdirektoratet  

 at anse forskellige former for mejeriprodukter som værende ligeartede.
 Da VR 9050-1992 udelukkende er søgt beskyttet for produkter, som kan  

 henføres under betegnelsen »mejeriprodukter« nemlig for »mælk,  

 yoghurt, smør og andre mejeriprodukter«, synes det efter vor opfattelse  

 umuligt at begrænse registreringen til varer, som ikke kolliderer med  

 varearten ost.
På grundlag af det anførte skal vi derfor henstille, at den  

 offentliggjorte varemærkeregistrering bliver ophævet i dens helhed.' Mærkeindehaver udtalte herefter i skrivelse af 13. juli 1993:
»Allerførst vil vi gerne understrege, at vor skrivelse af 21.06.93  

 var formuleret som en forespørgsel til direktoratet - og dette kun pr. brev  

 fordi det ikke lykkedes undertegnede at træffe fr.
Inge Sander pr. telefon  

 den pågældende dag, og vore klienter havde bedt os om en hurtig  

 tilbagemelding.
Det var ikke et egentligt indlæg i indsigelsessagen, og vi  

 havde derfor ikke forestillet os det ville blive forelagt indsigerne.
Disse har jo allerede i indsigelsesskrivelsen henstillet at ovennævnte  

 registrering ophæves i dens helhed.
Det var vor opfattelse, at direktoratet  

 alene skulle tage stilling til en begrænsning i varefortegnelsen.
Direktoratet skriver selv at der ikke er direkte varesammenfald eftersom  

 varearten »ost« er direkte undtaget, men mener at der kan være  

 vareartslighed mellem andre mejeriprodukter og ost.
Registreringen må derfor  

 begrænses til at angå sådanne varer, der ikke kolliderer med eller er  

 ligeartede med ost, forinden der kan træffes endelig afgørelse i indsigelsen.
Det må således være direktoratets opfattelse at mærkerne bør kunne  

 sameksistere, såfremt den fornødne begrænsning finder sted.
Vi skal også  

 henvise til, at ansøgningen under behandlingen i direktoratet blev accepteret  

 til registrering og bekendtgørelse efter at varearten ost specifikt var  

 undtaget.
 Registreringen kan begrænses til:
 Klasse 29: Mælk, yogurt og smør.
Denne begrænsning bør være tilstrækkelig til at der kan bortses fra  

 indsigelsen.
Indsigerne gør gældende at såvel ost, som mælk yogurt og smør  

 fremstilles af mejerivirksomheder, hvorfor der stadig foreligger  

 vareartslighed.
Vi finder ikke, at man kan konkludere at samtlige produkter  

 fra en mejerivirksomhed er sammenfaldende eller ligeartede.
Vi skal fortsat understrege, at mærkerne ikke er identiske.
De er vidt  

 forskellige i deres udførelsesform.
Vi henviser til en tidligere afgørelse i  

 en indsigelsessag, JUNGLE GARDENIA (bl.a. omfattende parfume,  

 kosmetiske lotioner og olier, æteriske olier) forskellig fra  GARDENA  

 (omfattende sæber), hvori det udtales at »den omstændighed at sæber kan  

 indeholde visse æteriske olier, ikke tilstrækkelig til at statuere  

 vareartslighed.
Mærkerne ikke identiske«.
Under henvisning til den nu foretagne begrænsning i varefortegnelsen skal  

 vi således henstille, at indsigelsen tilbagevises, og nærværende registrering  

 fortsat erklæres gyldig.' Ved skrivelse af 4. august 1993 begrænsede mærkeindehaver yderligere  

 registreringen til alene at angå mælk og yoghurt i klasse 29.
 Indsiger fremkom i skrivelse af 17. august 1993 med følgende kommentarer i  

 anledning af mærkeindehavers skrivelser af henholdsvis 13. juli og 14. august  

 1993:
 »....Indledningsvis bemærkes, at vi er enige i, at nærværende sag er  

 et spørgsmål om, hvorvidt der foreligger vareartslighed mellem varearten  

 »ost« og andre mejeriprodukter, i dette tilfælde »mælk,  

 yoghurt og smør«.
 Mærkeindehaver anfører i skrivelse af 13. juli, at det må være  

 Direktoratets opfattelse, at mærkerne bør kunne sameksistere, efter at  

 varearten ost specifikt var undtaget.
 Hertil må bemærkes, at vi også har erfaring med, at man i visse tilfælde  

 kan opnå frafaldelse af et modhold, såfremt en vareart udtrykkeligt undtages  

 i varefortegnelsen.
 Denne fremgangsmåde bør dog kun accepteres, såfremt varefortegnelsen for  

 det ansøgte mærke efter begrænsningen ikke omfatter varer, som er identiske  

 eller ligeartede med varer omfattet af den modholdte registrering/ansøgning.
 Dette sidste er ikke tilfældet i nærværende sag, idet der må siges at  

 foreligge vareartslighed mellem på den ene side »ost« og på den  

 anden »mælk, yoghurt og smør«.
I den forbindelse kan for det første henvises til Rigmor Carlsen,  

 Varemærker Registreringspraksis, p. 52, hvor det udtales at der foreligger  

 varesammenfald, såfremt varerne er identiske eller indeholdt i et overbegreb  

 f.eks. smør overfor mejeriprodukter.
Som eksempel på vareartslighed nævnes  

 samme sted smør overfor margarine - sidstnævnte er som bekendt ikke engang et  

 mejeriprodukt.
Så meget desto mere må det heraf kunne udledes, at der foreligger  

 vareartslighed mellem varer, som er indeholdt i samme overbegreb, i hvert  

 fald når der er tale om ost overfor mælk, yoghurt og smør.
Dette stemmer  

 overens med Direktoratets hidtidige praksis.
 For det andet fremstilles produkterne som tidligere nævnt af  

 mejerivirksomheder, hvilket også taler for at anse de nævnte varer som  

 værende ligeartede.
 For det tredje er der er tale om dagligvarer, som præsenteres for den  

 almindelige forbruger side om side i detailhandlens køledisk.
 I den situation vil mejeriprodukter med mærket SILHOUET eller SILHOUETTE  

 naturligt blive opfattet som hidrørende fra samme producent eller produceret  

 af en anden virksomhed efter indbyrdes aftale, jfr. også Direktoratets  

 udtalelse i skrivelse af 25. maj 1993 angående mærkelighed mellem de to  

 mærker.
 For det fjerde foreligger der en indbyrdes sammenhæng mellem produkterne,  

 idet produkterne i den endelige anvendelsessituation ofte optræder samtidig  

 f.eks. på morgenbordet.
 For så vidt angår indsigelsessagen JUNGLE GARDENIA overfor GARDENA ifølge  

 hvilken »den omstændighed at sæber kan indeholde visse æteriske olier,  

 ikke er tilstrækkelig til at statuere vareartslighed«, må bemærkes, at  

 den citerede passus angiveligt angår spørgsmålet om vareartslighed mellem en  

 ingrediens (æteriske olier) og et færdigt produkt (sæber).
 I nærværende sag er samtlige produkter (ost, mælk, yoghurt og smør)  

 derimod færdigforarbejdede varer bestemt for den endelige forbruger, hvorfor  

 udtalelsen i nævnte indsigelsessag ikke synes at kunne overføres på den  

 aktuelle sag.
Vi håber, at Direktoratet på dette grundlag vil kunne træffe afgørelse i  

 sagen og skal henstille, at registreringen af VR 9050-1992 SILHOUETTE YOPLAIT  

 figur ophæves i sin helhed.' Patentdirektoratet traf afgørelse i sagen den 21. oktober 1993 og afviste  

 indsigelsen med følgende begrundelse:
»....Som anført i direktoratets brev af 25 maj 1993 er der  

 mærkelighed mellem det anfægtede registrerede varemærke og Deres varemærke VR  

 2366 1973, idet ordet SILHOUETTE i det anfægtede varemærke fremtræder som et  

 selvstændigt element i mærket, og dette er klart forveksleligt med ordet  

 SILHOUET.
Der er ikke direkte varesammenfald mellem de varearter, der er  

 omfattet af registrering VR 9050 1992, og varearten ost, idet »ost«  

 udtrykkeligt er undtaget, men det er direktoratets opfattelse, at der er en  

 vis ligeartethed mellem varearten »ost« og varearterne »andre  

 mejeriprodukter« og »smør«.
 Direktoratet mener imidlertid ikke, at mærkerne i deres helhed er  

 forvekslelige, når det registrerede mærke begrænses til at omfatte mælk og  

 yoghurt i klasse 29, hvilket ansøgerne har erklæret sig indforstået med i  

 skrivelse af 04 aug 1993. Der er ved denne vurdering taget hensyn til, at  

 mærkerne ikke er identiske.
Indsigelsen tages derfor ikke til følge ud over den begrænsning af  

 varefortegnelsen, der er foretaget, og registreringen vil derfor blive  

 opretholdt for varearterne mælk og yoghurt i klasse 29.' Denne afgørelse har klageren MD Foods Amba v/Advokaterne Plesner &  

 Lunøe ved skrivelse af 21. december 1993 indbragt for Patentankenævnet med  

 påstand om, at varemærkeregistrering VR 9050 1992 ophæves i sin helhed.
 I klageskriftet anføres bl.a. følgende:
 »....Klageren er uenig med Patentdirektoratet i vurderingen af  

 vareartslighed for såvidt angår varearten »ost« og varearterne  

 »mælk og yoghurt«.
 Klageren må fastholde sin vurdering af, at der foreligger varesammenfald  

 imellem alle de nævnte grupper, og den omstændighed, at indklagede har ladet  

 varearten ... »andre mejeriprodukter« udgå af sin varefortegnelse,  

 kan på ingen måde berøve varearterne mælk og yoghurt deres karakter som  

 mejeriprodukter.
Den af direktoratet foretagne afgrænsning imellem smør og andre  

 mejeriprodukter (for hvilke vareartslighed med klagerens varemærke blev accepteret) og varearterne mælk og yoghurt (for  

 hvilke vareartslighed blev afvist) synes ganske tilfældig og ubegrundet.
På baggrund af de ovenfor anførte omstændigheder gør klageren gældende at indklagedes varemærke VR 9050 1992 er forveksleligt med klagerens  

 varemærke VR 2366 1973, idet a) der foreligger mærkelighed imellem mærkerne, således som det er blevet  

 erkendt af Patentdirektoratet i skrivelsen af 25. maj 1993, og b) der foreligger vareartslighed for såvidt angår arterne ost, mælk og  

 yoghurt.
Det er klagerens opfattelse, at alle de nævnte produkter henhører til  

 overbegrebet »mejeriprodukter«, og at den af direktoratet  

 gennemførte sondring imellem varearterne smør og andre mejeriprodukter på den  

 ene side og mælk og yoghurt på den anden side synes at være yders subjektiv  

 og ubegrundet.
Klageren må bestride, at der i gældende ret findes  

 fortolkningsbidrag, som støtter en sådan - vilkårlig - opdeling.
Som følge heraf er den af Patentdirektoratet foretagne registrering i  

 strid med klagerens varemærkerettigheder, jfr.
Varemærkelovens § 1....' Mærkeindehaver har ved skrivelse af 25. marts 1994 nedlagt påstand om  

 stadfæstelse og har bl.a. anført:
 »....Vi er helt uenige med klageren i, at den af Patentdirektoratet  

 trufne afgørelse i indsigelsessagen skulle være ukorrekt.
 Vi er lidt uforstående overfor klagerens vurdering af, at det ikke skulle  

 være tilstrækkeligt at lade varearten »andre mejeriprodukter« udgå  

 af varefortegnelsen for vor klients registrering SILHOUETTE YOPLAIT og  

 erstatte dette overbegreb af varearterne mælk og yoghurt, da disse varearter  

 stadig må betragtes som mejeriprodukter.
Vi har svært ved at følge klagerens tankegang i denne sag, for  

 selvfølgelig er varearterne mælk og yoghurt at karakterisere som  

 mejeriprodukter, men det er jo ikke det, problemstillingen i nærværende sag  

 drejer sig om.
Patentdirektoratet har afvist indsigelsen fra MD Foods  

 A.m.b.a. med den begrundelse, at mærkerne SILHOUET og SILHOUETTE  

 YOPLAIT i deres helhed ikke er forvekslelige, når det ene mærke omfatter  

 ost og det andet omfatter mælk og yoghurt.
Patentdirektoratet anfører, at der  

 ved denne vurdering er taget hensyn til, at mærkerne ikke er identiske.
 Vi er da enige med klageren i, at såvel ost som mælk og yoghurt henhører  

 under begrebet mejeriprodukter, idet disse produkter siden mejerierne opstod  

 har været fremstillet på mejerier, og derfor må anses for at være  

 mejeriprodukter.
Patentdirektoratet sondrer imidlertid ikke, sådan som klageren anfører  

 det, mellem smør og andre mejeriprodukter på den ene side og mælk og yoghurt  

 på den anden side.
Nærværende afgørelse sondrer udelukkende mellem varearten  

 ost på den ene side og varearterne mælk og yoghurt på anden side, og dette er  

 en helt anden problemstilling.
 Vi skal selvfølgelig ikke bestride, at varearten ost fremstilles af mælk,  

 ligesom varearten yoghurt ligeledes fremstilles af mælk, men dette forhold  

 gør vil ikke, at varearterne hverken kolliderer eller kan anses for  

 ligeartede.
 I denne forbindelse tillader vi os at henvise til en afgørelse truffet af  

 Sø- og Handelsretten i 1974 trykt i Ugeskrift for Retsvæsen 1974 p. 568. Vi  

 vedlægger i kopi Sø- og Handelsretsdommen, hvoraf det fremgår, at et  

 registreret figurmærke indeholdende ordet FIESTA og omfattende bl.a.  

 korn, mel og produkter heraf i Klasse 30 ikke blev anset til hinder for  

 registrering af det identiske ordmærke FIESTA for en sukkerbrødskage  

 med fyld, glasur og pynt.
 Sø- og Handelsretten udtalte, at en registrering omfattende korn, mel og  

 produkter heraf ikke kan omfatte ethvert produkt, hvori indgår mel, uanset  

 mængden af mel og produktets øvrige bestanddele samt forarbejdningsgraden.
 Vi finder, at denne afgørelse, som siden 1974 har ligget til grund for  

 afgørelser i lignende sager i Patentdirektoratet har mange lighedspunkter med  

 spørgsmålet om varekollision eller vareartslighed eller mangel på samme i  

 nærværende sag.
 I FIESTA -dommen blev der ikke statueret vareartslighed mellem et  

 basisprodukt som varearten mel, der kun kan anvendes til videre  

 forarbejdning, og det færdige produkt, nemlig en sukkerbrødskage, som  

 fremstilles af æg, sukker og mel, samt lidt hævemiddel og evt. lidt fedtstof.
 Denne vareart kolliderer efter vor opfattelse ikke med mælk uanset hvilken  

 type mælk der er tale om, om det er syrnet mælk eller almindelig sødmælk, og  

 ej heller med varearten yoghurt, som er et syrnet mælkeprodukt.
 Til støtte for vor opfattelse om manglende varekollision eller  

 vareartslighed mellem ost på den ene side og mælk og yoghurt på den anden  

 side kan vi f.eks. anføre, at nydelsesmidler som kaffe og te godt kan  

 figurere i varemærkeregistret under forvekslelige varemærker, idet der ikke  

 er varekollision eller vareartslighed mellem varearterne kaffe og te.
 I øvrigt tillader vi os at henvise til Registreringspraksis 1880-1980  

 Rigmor Carlsen p. 53, hvor FIESTA -dommen er omtalt, og hvor det i  

 øvrigt udtales, at det ikke er muligt at udarbejde nogen fortegnelse over  

 hvilke varer, der kolliderer, eller opstille bestemte kriterier for  

 varesammenfald.
Dette er ensbetydende med, at man fra sag til sag eller i henhold til en  

 fasttømret praksis må vurdere i hvert enkelt tilfælde hvorvidt der foreligger  

 fornøden vareartslighed.
Vi henviser her til Betænkning Vedr. en ny Dansk Lov  

 om Varemærker fra 1958 p. 109ff.
Her anføres det bl.a., at  

 »lighedsforholdet mellem en råvare og halvfabrikatet på den ene side,  

 samt de færdige produkter på den anden side må bero dels på, hvilken grad af  

 forarbejdning af råvaren eller halvfabrikatet, der kræves, for at nå frem til  

 det færdige produkt, og dels på, om det købende publikum m.h.t. den færdige  

 vares kvalitet og værdi har opmærksomheden henledt på råvaren og  

 halvfabrikatet.
For så vidt angår forarbejdningsgraden må f.eks. jern anses  

 for ligeartet med jernbjælker, og råtobak med pibetobak.
 Vi vil fortsat hævde, at forarbejdningsgraden af mælken til ost, herunder  

 den normalt lange lagringstid for et produkt som ost, medfører, at mælken  

 undergår en så stor forandring, at varearten ost ikke i henhold til  

 ovennævnte principper kan anses for ligeartet med varearten mælk og varearten  

 yoghurt.
I øvrigt tænker det købende publikum næppe på mælk, når de køber  

 ost.« Ankenævnet har behandlet sagen på sit møde den 14. november 1995.
 For klageren mødte advokat Zygmunt Auster, der havde lejlighed til at  

 udtale sig.
Ankenævnet skal udtale: Under hensyn til den samlede udbudssituation, hvor  

 indsigerens og varemærkeindehaverens varer typisk vil blive udbudt sammen,  

 findes der en sådan forvekslelighed med hensyn til oprindelsen af de  

 pågældende varer, at indsigelsen tages til følge.
 Herefter bestemmes:
 Varemærkeregistrering VR 9050 1992 ophæves.
