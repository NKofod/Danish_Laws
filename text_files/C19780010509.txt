1. I lov nr. 161 af 12. april 1978 om ligebehandling  

 af mænd og kvinder med hensyn til beskæftigelse m.v. (ligebehandlingsloven),  

 der er optryk som bilag, er i § 6 fastsat, at det ikke ved annoncering må  

 angives, at der til ansættelse eller erhvervsuddannelse m.v. søges eller  

 foretrækkes personer af et bestemt køn.
I henhold til ligebehandlingslovens §  

 11 kan der ske fravigelse af bl.a. bestemmelsen i § 6.
 Ligebehandlingsloven træder i kraft den 1. juli 1978.
 2. Ligebehandlingsloven medfører, at der herefter ikke  

 i forbindelse med formidling af kontakt mellem arbejdssøgende og  

 arbejdsgivere kan ske videregivelse af oplysning om eventuelle ønsker fra  

 arbejdsgivere om ansøgninger af et bestemt køn, herunder for så vidt angår  

 oversigter o.lign. vedrørende foreliggende arbejdstilbud.
 Kun i det omfang, der i henhold til ligebehandlingslovens § 11 sker  

 fravigelse af bestemmelserne i lovens §§ 2-6, vil der fra  

 arbejdsformidlingens side kunne ske en videregivelse af oplysninger om ønsker  

 med hensyn til køn.
 Der skal søges anvendt stillingsbetegnelser, som er neutrale med hensyn  

 til køn.
 3. Der er ikke pålagt den offentlige arbejdsformidling  

 nogen almindelig kontrol med ligebehandlingslovens overholdelse.
 4. Arbejdsformidlingen bør i forbindelse med bistand  

 til arbejdssøgende ved valg af erhverv og uddannelse søge at modvirke  

 traditionsbestemte fordelinger på kønnene og til stadighed være opmærksom på  

 muligheder, som kan fremme ligestillingen mellem kønnene.
Arbejdsministeriet, den 27. juni 1978 Svend Auken /Per Kirstein Bilag . Lov nr. 161 af 12. april 1978 om ligebehandling af mænd  

 og kvinder med hensyn til beskæftigelse m.v.
 (Udelades her).
