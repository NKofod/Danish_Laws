Rum for varmekedler og varmevekslere Denne At-meddelelse oplyser om de krav, der efter arbejdsmiljølovgivningen  

 og Arbejdstilsynets praksis stilles til kedelrum og varmevekslerrum og  

 anlæggets opstilling heri.
Kravene gælder for fyrede og ufyrede  

 varmtvandsanlæg (fjernvarme) med en vandtemperatur på højst 120 graderC.
 Der stilles også krav fra bygningsmyndigheden.
Kedelrum Der skal være plads omkring kedlen til betjening, rensning og  

 besigtigelse.
 Belysningen skal indrettes, så pasning og vedligeholdelse kan foregå  

 betryggende.
 For kedelanlæg med samlet, samtidig ydelse, der er større end 2000 kW  

 (1700 Mcal/h) gælder i øvrigt:
 De må ikke opstilles lavere end 1 m under terræn.
Kedelrummet betragtes som arbejdsrum.
Om de almindelige krav hertil, se  

 At-meddelelse nr. 1.01.1 om arbejdsrum på faste arbejdssteder.
Der skal være mindst 2 udgange (døre) i passende afstand fra hinanden.
Den  

 ene skal være placeret bag kedlen.
Mindst en af dørene skal føre direkte til  

 det fri, åbne udad og have tærskel i gulvhøjde.
Varmevekslerrum Varmeveksleren skal være opstillet, så der er plads til pasning,  

 vedligeholdelse og reparation.
 Belysning skal indrettes, så pasning og vedligeholdelse kan foregå  

 betryggende.
 Der skal være gulvafløb, og rummet skal være passende ventileret.
 Udgangsforholdene skal være forsvarlige med mindst 1 dør med tærskel i  

 gulvhøjde.
 Der skal være mindst 2 udgange fra rummet, hvis anlægget har en samlet  

 ydelse større end 2000 kW (1700 Mcal/h). Primærsidens afspærringsventil skal  

 på sådanne anlæg også kunne lukkes udefra.
 Varmevekslerrummet skal være aflåst og må ikke anvendes til uvedkommende  

 formål, hvis anlæggets varmevekslere har en samlet ydelse på mere end 60 kW  

 (50 Mcal/h) eller et produkttal større end 1. Dette gælder dog ikke for  

 kraftværker og større industrianlæg.
 Produkttallet beregnes som varmevekslernes samlede rumfang i m3 (primær-  

 og sekundærsiden) gange sekundærsidens afblæsningstryk i bar.
