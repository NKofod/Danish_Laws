Bekendtgørelse om ændring af bekendtgørelse om materialer og genstande bestemt til kontakt med fødevarer1)2) (Forbud mod bisphenol A i alle fødevarekontaktmaterialer rettet mod 0-3 årige) § 1 I bekendtgørelse nr. 1068 af 13. november 2009 om materialer og genstande bestemt til kontakt med fødevarer, som ændret ved bekendtgørelse nr. 286 af 26. marts 2010 og bekendtgørelse nr. 315 af 29. marts 2010, foretages følgende ændring:
 1. § 9, stk. 2, affattes således:
»Stk. 2. Bisphenol A og alle de forbindelser, det indgår i, må ikke anvendes i materialer og genstande bestemt til kontakt med fødevarer specielt rettet mod 0-3 årige.« § 2 Bekendtgørelsen træder i kraft den 25. maj 2010.
 Stk. 2. Fødevarekontaktmaterialer med indhold af bisphenol A, der er specielt rettet mod 0-3 årige, og som er markedsført lovligt inden den 25. maj 2010, kan dog markedsføres indtil den 30. juni 2010.
Fødevarestyrelsen, den 18. maj 2010 Esben Egede Rasmussen / Jan Thiele 1) Bekendtgørelsen har som udkast været notificeret i overensstemmelse med Europa-Parlamentets og Rådets direktiv 98/34/EF (informationsproceduredirektivet) som ændret ved direktiv 98/48/EF.
 2) Bekendtgørelsen erstatter bekendtgørelse nr. 315 af 29. marts 2010, som ikke har været notificeret som udkast, jf. note 1.
