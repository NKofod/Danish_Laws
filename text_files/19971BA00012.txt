Nr BSF 12 Folketingsbeslutning om tiltrædelse af partnerskabs- og samarbejdsaftalen  

 om oprettelse af et partnerskab mellem De Europæiske Fællesskaber og deres  

 medlemsstater på den ene side og Republikken Armenien på den anden side af  

 22. april 1996 Fremsat af udenrigsministeren (Niels Helveg Petersen) den 22. oktober 1997 Vedtaget ved anden (sidste) behandling den 27. januar 1998 Folketinget meddeler sit samtykke til, at regeringen på Danmarks vegne  

 tiltræder den i Luxembourg den 22. april 1996 undertegnede partnerskabs- og  

 samarbejdsaftale mellem De Europæiske Fællesskaber og deres medlemsstater på  

 den ene side og Republikken Armenien på den anden side.
Bilag Den aftale, som er omtalt i folketingsbeslutningen, er optrykt som bilag  

 til det fremsatte forslag.
Oprindeligt fremsat forslag Folketinget meddeler sit samtykke til, at regeringen på Danmarks vegne tiltræder den i Luxembourg den 22. april 1996 undertegnede partnerskabs- og samarbejdsaftale mellem De Europæiske Fællesskaber og deres medlemsstater på den ene side og Republikken Armenien på den anden side.
Indholdsfortegnelse 1. Partnerskabs- og samarbejdsaftale om oprettelse af et partnerskab  

 mellem De Europæiske Fællesskaber og deres medlemsstater på den ene side og  

 Republikken Armenien på den anden Præambel Formålsbestemmelse Afsnit I.
Almindelige principper Afsnit II.
Politisk dialog Afsnit III.
Varehandel Afsnit IV.
Bestemmelser vedrørende erhvervs liv og investeringer Kapitel 1. Arbejdskraftens vilkår Kapitel 2. Betingelser vedrørende etablering og drift af virksomheder Kapitel 3. Grænseoverskridende udveksling af tjenesteydelser mellem  

 Fællesskabet og Republikken Armenien Kapitel 4. Almindelige bestemmelser Kapitel 5. Løbende betalinger og kapital Kapitel 6. Beskyttelse af intellektuel, industriel og kommerciel  

 ejendomsret Afsnit V.
Lovgivningssamarbejde Afsnit VI. Økonomisk samarbejde Afsnit VII.
Samarbejde om anliggender vedrørende demokrati og  

 menneskerettigheder Afsnit VIII.
Samarbejde om modvirkning af ulovlig virksomhed og  

 modvirkning og kontrol af ulovlig indvandring Afsnit IX.
Kulturelt samarbejde Afsnit X.
Finansielt samarbejde Afsnit XI.
Institutionelle, almindelige og afsluttende  

 bestemmelser Bilag I-IV 29 Protokol om gensidig bistand mellem de administrative myndigheder i  

 toldspørgsmål Slutakt 2. Bemærkninger til forslaget PARTNERSKABS- OG SAMARBEJDSAFTALE MELLEM DE EUROPÆISKE FÆLLESSKABER OG DERES MEDLEMSSTATER PÅ DEN ENE SIDE OG REPUBLIKKEN ARMENIEN PÅ DEN ANDEN SIDE PARTNERSKABS- OG SAMARBEJDSAFTALE om oprettelse af et partnerskab mellem De Europæiske Fællesskaber og deres  

 medlemsstater på den ene side og Republikken Armenien på den anden side KONGERIGET BELGIEN, KONGERIGET DANMARK, FORBUNDSREPUBLIKKEN TYSKLAND, DEN HELLENSKE REPUBLIK, KONGERIGET SPANIEN, DEN FRANSKE REPUBLIK, IRLAND, DEN ITALIENSKE REPUBLIK, STORHERTUGDØMMET LUXEMBOURG, KONGERIGET NEDERLANDENE, REPUBLIKKEN ØSTRIG, DEN PORTUGISISKE REPUBLIK, REPUBLIKKEN FINLAND, KONGERIGET SVERIGE, DET FORENEDE KONGERIGE STORBRITANNIEN OG NORDIRLAND, som er kontraherende parter i traktaten om oprettelse af Det Europæiske  

 Fællesskab, traktaten om oprettelse af Det Europæiske Kul- og Stålfællesskab  

 og traktaten om oprettelse af Det Europæiske Atomenergifællesskab, i det følgende benævnt »medlemsstater«, og DET EUROPÆISKE FÆLLESSKAB, DET EUROPÆISKE KUL- OG STÅLFÆLLESSKAB og DET  

 EUROPÆISKE ATOMENERGIFÆLLESSKAB, i det følgende benævnt »Fællesskabet«, på den ene side, OG REPUBLIKKEN ARMENIEN, på den anden side, SOM TAGER HENSYN TIL båndene mellem Fællesskabet, dets medlemsstater og  

 Republikken Armenien og de fælles værdier, som de deler, SOM ERKENDER, at Fællesskabet og Republikken Armenien ønsker at styrke  

 disse bånd og oprette et partnerskab og samarbejde, der kan styrke og udvide  

 de forbindelser, der er etableret tidligere, særlig ved aftalen mellem Det  

 Europæiske Økonomiske Fællesskab og Det Europæiske Atomenergifællesskab og  

 Unionen af Socialistiske Sovjetrepublikker om handel og om handelsmæssigt og  

 økonomisk samarbejde, undertegnet den 18. december 1989, SOM TAGER I BETRAGTNING, at Fællesskabet og dets medlemsstater og  

 Republikken Armenien har forpligtet sig til at styrke den politiske og  

 økonomiske frihed, der udgør selve grundlaget for partnerskabet, SOM TAGER I BETRAGTNING, at parterne har forpligtet sig til at fremme den  

 internationale fred og sikkerhed og ligeledes en fredelig bilæggelse af  

 tvister og at samarbejde herom inden for De Forenede Nationer og  

 Organisationen for Sikkerhed og Samarbejde i Europa (OSCE), SOM TAGER I BETRAGTNING, at Fællesskabet og dets medlemsstater og  

 Republikken Armenien fast har forpligtet sig til fuldt ud at gennemføre alle  

 principper og bestemmelser i slutakten fra Konferencen om Sikkerhed og  

 Samarbejde i Europa (CSCE), slutdokumenterne fra opfølgningsmøderne i Madrid  

 og Wien, dokumentet fra CSCE Bonn-konferencen om økonomisk samarbejde,  

 Paris-charteret for et Nyt Europa, CSCE Helsingfors-dokumentet 1992,  

 »Forandringens Udfordringer« og andre grundlæggende  

 OSCE-dokumenter, SOM ERKENDER i denne forbindelse, at støtte af Republikken Armeniens  

 uafhængighed, suverænitet og territoriale integritet vil bidrage til at  

 bevare freden og stabiliteten i Europa, SOM ER OVERBEVIST OM den afgørende betydning af retssamfundet og respekten  

 for menneskerettighederne, særlig mindretallenes rettigheder, indførelsen af  

 et flerpartisystem med frie og demokratiske valg og en økonomisk  

 liberalisering med henblik på indførelse af markedsøkonomi, SOM MENER, at den fuldstændige gennemførelse af denne partnerskabs- og  

 samarbejdsaftale både vil afhænge af og bidrage til fortsættelsen og  

 fuldførelsen af de politiske, økonomiske og juridiske reformer i Republikken  

 Armenien og ligeledes indførelsen af de faktorer, der er nødvendige for  

 samarbejdet, navnlig i lyset af konklusionerne fra CSCE Bonn-konferencen, SOM ØNSKER at fremhjælpe processen for regionalt samarbejde i de områder,  

 der er omfattet af denne aftale, med nabolande med sigte på at fremme velfærd  

 og stabilitet i regionen, særlig initiativer til at befordre samarbejde og  

 gensidig tillid blandt de uafhængige stater i den transkaukasiske region og  

 andre nabostater, SOM ØNSKER at etablere og udvikle en regelmæssig politisk dialog om  

 bilaterale, regionale og internationale spørgsmål af fælles interesse, SOM ERKENDER OG STØTTER Republikken Armeniens ønske om at etablere et nært  

 samarbejde med de europæiske institutioner, SOM ERKENDER behovet for at fremme investeringerne i Armenien, herunder i  

 energisektoren, og i denne forbindelse den betydning, som Fællesskabet og  

 dets medlemsstater tillægger rimelige vilkår for adgang til og transit med  

 henblik på udførsel af energiprodukter, og som bekræfter Fællesskabets og  

 dets medlemsstaters og Republikken Armeniens tilslutning til det europæiske  

 energicharter og til den fulde gennemførelse af energichartertraktaten og  

 energicharterprotokollen om energieffektivitet og de dermed forbundne  

 miljøaspekter, SOM TAGER I BETRAGTNING, at Fællesskabet er rede til om fornødent at yde  

 økonomisk samarbejde og faglig bistand, SOM TAGER HENSYN TIL, at aftalen kan bidrage til at fremme en gradvis  

 tilnærmelse mellem Republikken Armenien og et større samarbejdsområde i  

 Europa og naboregionerne og Republikken Armeniens gradvise integration i det  

 åbne internationale system, SOM TAGER I BETRAGTNING, at parterne har forpligtet sig til at  

 liberalisere handelen på grundlag af Verdenshandelsorganisationens (WTO's)  

 regler, SOM ER KLAR OVER behovet for at forbedre vilkårene for erhvervslivet og  

 investeringerne og vilkårene på områder som virksomhedsetablering,  

 arbejdskraft, tjenesteydelser og kapitalbevægelser, SOM VÆRDSÆTTER OG ANERKENDER Republikken Armeniens bestræbelser for  

 omstilling af sin økonomi fra et statshandelssystem med planøkonomi til en  

 markedsøkonomi, SOM ER OVERBEVIST OM, at denne aftale vil skabe et nyt klima for de  

 økonomiske forbindelser mellem parterne og især for udviklingen af handelen  

 og investeringerne, som er af væsentlig betydning for den økonomiske  

 omstrukturering og teknologiske modernisering, SOM ØNSKER at etablere et nært samarbejde om miljøbeskyttelse under  

 hensyntagen til den indbyrdes afhængighed mellem parterne på dette område, SOM ERKENDER, at samarbejde om modvirkning af og kontrol med ulovlig  

 indvandring udgør et af de primære mål for denne aftale, SOM ØNSKER at etablere et kulturelt samarbejde og forbedre  

 informationsstrømmen, ER BLEVET ENIGE OM FØLGENDE:
Artikel 1 Der oprettes et partnerskab mellem Fællesskabet og dets medlemsstater på  

 den ene side og Republikken Armenien på den anden side.
Dette partnerskab har  

 til formål:
- at skabe passende rammer for den politiske dialog mellem parterne,  

 således at der kan udvikles politiske forbindelser - at støtte Republikken Armeniens bestræbelser på at konsolidere  

 demokratiet og at udvikle økonomien og fuldføre omstillingen til  

 markedsøkonomi - at fremme handel og investeringer og harmoniske økonomiske forbindelser  

 mellem parterne og dermed befordre deres bæredygtige økonomiske udvikling - at skabe grundlag for samarbejde på det lovgivningsmæssige, økonomiske,  

 sociale, finansielle, civilvidenskabelige, teknologiske og kulturelle område.
Afsnit I Almindelige principper Artikel 2 Respekt for demokratiet, de folkeretlige principper og  

 menneskerettighederne som defineret særlig i De Forenede Nationers pagt,  

 Helsingfors-slutakten og Paris-charteret for et Nyt Europa og ligeledes de  

 markedsøkonomiske principper, herunder de i dokumenterne fra CSCE  

 Bonn-konferencen anførte principper, underbygger parternes politik indadtil  

 og udadtil og udgør et væsentligt element i partnerskabet og denne aftale.
Artikel 3 Parterne finder det væsentligt for den fremtidige velstand og stabilitet,  

 at de nye uafhængige stater, der er opstået efter opløsningen af Unionen af  

 Socialistiske Sovjetrepublikker, i det følgende benævnt »uafhængige  

 stater«, bevarer og udvikler deres indbyrdes samarbejde i  

 overensstemmelse med Helsingfors-slutaktens principper og folkeretten og i et  

 godt naboskabs ånd, og parterne vil i enhver henseende bestræbe sig på at  

 fremme denne proces.
Artikel 4 Parterne tager om fornødent situationen i Republikken Armenien med hensyn  

 til ændringer i omstændighederne op til fornyet overvejelse, særlig hvad  

 angår de økonomiske vilkår i landet og gennemførelsen af markedsorienterede  

 økonomiske reformer.
Samarbejdsrådet kan rette henstillinger til parterne om  

 udbygning af enhver del af denne aftale på baggrund af disse omstændigheder.
Afsnit II Politisk dialog Artikel 5 Mellem parterne etableres der en regelmæssig politisk dialog, som de agter  

 at udvikle og intensivere.
Den skal ledsage og konsolidere tilnærmelsen  

 mellem Fællesskabet og Republikken Armenien, støtte de politiske og  

 økonomiske forandringer, der foregår i landet, og bidrage til etablering af  

 nye samarbejdsformer.
Den politiske dialog vil:
- styrke Republikken Armeniens forbindelser med Fællesskabet og dets  

 medlemsstater og således med samfundet af demokratiske nationer som helhed.  

 Den økonomiske konvergens, der opnås i kraft af denne aftale, vil føre til  

 nærmere politiske forbindelser - befordre en større overensstemmelse i holdningerne til internationale  

 spørgsmål af fælles interesse og således øge sikkerheden og stabiliteten i  

 regionen og fremme den fremtidige udvikling af de transkaukasiske uafhængige  

 stater - indebære, at parterne bestræber sig på at samarbejde om spørgsmål  

 vedrørende styrkelse af stabiliteten og sikkerheden i Europa, overholdelse af  

 de demokratiske principper og respekt for og fremme af menneskerettighederne,  

 især mindretals rettigheder, og om nødvendigt afholder konsultationer om de  

 relevante spørgsmål.
 Denne dialog kan finde sted på regional basis med sigte på at bidrage til  

 løsningen af regionale konflikter og spændinger.
Artikel 6 På ministerplan finder den politiske dialog sted i det samarbejdsråd, der  

 nedsættes efter artikel 78, og ved andre lejligheder efter fælles  

 overenskomst.
Artikel 7 Parterne fastlægger andre procedurer og mekanismer for politisk dialog,  

 især i følgende form:
- regelmæssige møder på højt embedsmandsplan mellem repræsentanter for  

 Fællesskabet og dets medlemsstater på den ene side og repræsentanter for  

 Republikken Armenien på den anden side - fuldstændig udnyttelse af diplomatiske kanaler mellem parterne, herunder  

 passende kontakter på det bilaterale og ligeledes det multilaterale område,  

 såsom møder i De Forenede Nationer, OSCE og andre fora - alle andre fremgangsmåder, herunder eventuelt ekspertmøder, der kan  

 bidrage til at konsolidere og udvikle denne dialog.
Artikel 8 Den politiske dialog på parlamentarikerplan finder sted i det  

 parlamentariske samarbejdsudvalg, der nedsættes efter artikel 83.
Afsnit III Varehandel Artikel 9 1. Parterne indrømmer hinanden mestbegunstigelsesbehandling på alle  

 områder med hensyn til:
- told og afgifter på import og eksport, herunder metoden for opkrævning  

 af sådan told og sådanne afgifter - bestemmelser vedrørende fortoldning, forsendelse, oplag og omladning - skatter og andre indenlandske afgifter af enhver art, der direkte eller  

 indirekte pålægges importerede varer - betalingsmåder og overførsel af betalinger - regler vedrørende salg, køb, transport, distribution og brug af varer på  

 det indenlandske marked.
 2. Bestemmelserne i stk. 1 gælder ikke for:
a) fordele, der indrømmes med det sigte at oprette en toldunion eller et  

 frihandelsområde eller i kraft af oprettelsen af en sådan union eller et  

 sådant område b) fordele, der indrømmes bestemte lande i overensstemmelse med  

 WTO-reglerne og andre internationale aftaler til gavn for udviklingslandene c) fordele, der indrømmes nabolande for at lette grænsetrafikken.
 3. Bestemmelserne i stk. 1 finder i en overgangsperiode indtil den 31.  

 december 1998 eller Republikken Armeniens tiltrædelse af WTO, hvis denne sker  

 forinden, ikke anvendelse på de i bilag I anførte fordele, som Republikken  

 Armenien indrømmer andre stater opstået ved Sovjetunionens opløsning.
Artikel 10 1. Parterne er enige om, at princippet om transitfrihed er en væsentlig  

 forudsætning for at nå denne aftales mål.
 I den forbindelse sørger hver part for, at varer med oprindelse eller  

 bestemmelsessted i den anden parts toldområde uhindret kan transitere via  

 eller gennem dens område.
 2. Reglerne i artikel V, stk. 2, 3, 4 og 5, i GATT finder anvendelse  

 mellem de to parter.
 3. Reglerne i denne artikel berører ikke eventuelle særregler for  

 specifikke sektorer, såsom transport, eller varer, der måtte være aftalt  

 mellem parterne.
Artikel 11 Uden at det berører de rettigheder og forpligtelser, der følger af for  

 begge parter bindende internationale konventioner om midlertidig indførsel af  

 varer, indrømmer hver part desuden den anden part fritagelse for  

 indførselsafgifter og -told på midlertidigt indførte varer i de tilfælde og  

 efter de procedurer, der måtte være fastlagt i andre internationale  

 konventioner på området, som den er bundet af, i overensstemmelse med dens  

 lovgivning.
Der tages hensyn til de betingelser, hvorunder den pågældende  

 part har accepteret forpligtelserne i medfør af sådanne konventioner.
Artikel 12 1. Varer med oprindelse i Republikken Armenien indføres i Fællesskabet  

 uden kvantitative restriktioner, jf. dog bestemmelserne i artikel 14, 17 og  

 18 i denne aftale.
 2. Varer med oprindelse i Fællesskabet indføres i Republikken Armenien  

 uden kvantitative restriktioner og foranstaltninger med tilsvarende virkning.
Artikel 13 Varer handles mellem parterne til markedspriser.
Artikel 14 1. Såfremt en vare indføres i en parts område i så øgede mængder eller  

 under sådanne omstændigheder, at det forvolder eller kan forvolde skade for  

 de indenlandske producenter af tilsvarende eller direkte konkurrerende varer,  

 kan Fællesskabet eller Republikken Armenien alt efter, hvem af dem der er  

 berørt, træffe passende foranstaltninger i overensstemmelse med nedenstående  

 procedurer og betingelser.
 2. Før der træffes foranstaltninger eller i de tilfælde, hvor stk. 4  

 finder anvendelse, snarest muligt derefter, meddeler Fællesskabet eller  

 Republikken Armenien Samarbejdsrådet alle fornødne oplysninger med henblik  

 på, at der kan findes en for begge parter tilfredsstillende løsning som  

 omhandlet i afsnit XI.
 3. Hvis parterne på grundlag af konsultationerne ikke senest 30 dage efter  

 sagens forelæggelse for Samarbejdsrådet når til enighed om, hvilke  

 foranstaltninger der skal træffes over for situationen, kan den part, der  

 anmodede om konsultationerne, begrænse indførslen af de pågældende varer i  

 det omfang og tidsrum, det er nødvendigt for at forebygge eller afhjælpe  

 skaden, eller træffe andre formålstjenlige foranstaltninger.
 4. I kritiske situationer, hvor en forsinkelse ville medføre en skade, som  

 vanskeligt kan genoprettes, kan parterne træffe foranstaltningerne inden  

 konsultationerne under forudsætning af, at der tilbydes konsultationer straks  

 efter, at foranstaltningerne er truffet.
 5. Ved valget af foranstaltninger efter denne artikel skal parterne  

 foretrække de foranstaltninger, der griber mindst forstyrrende ind i  

 virkeliggørelsen af denne aftales mål.
 6. Intet i denne artikel skal være til hinder for eller på nogen måde  

 berøre muligheden af, at parterne træffer antidumpingforanstaltninger eller  

 modforholdsregler i overensstemmelse med artikel VI i GATT, aftalen om  

 gennemførelse af artikel VI i GATT, aftalen om fortolkning og anvendelse af  

 artikel VI, XVI og XXIII i GATT eller dertil knyttet intern lovgivning.
Artikel 15 Parterne forpligter sig til at overveje udbygning af denne aftales  

 bestemmelser om varehandel mellem dem, således som omstændighederne tillader  

 det, herunder situationen som følge af Republikken Armeniens tiltrædelse af  

 WTO.
Samarbejdsrådet kan til parterne rette henstillinger om en sådan  

 udbygning, der, såfremt den accepteres, kan sættes i kraft ved en aftale  

 mellem parterne i overensstemmelse med deres respektive procedurer.
Artikel 16 Denne aftale udelukker ikke forbud mod eller restriktioner for indførsel,  

 udførsel eller transit af varer, som er begrundet i hensynet til den  

 offentlige sædelighed, den offentlige orden eller den offentlige sikkerhed,  

 beskyttelse af menneskers, dyrs eller planters sundhed og liv, beskyttelse af  

 naturresourcer, beskyttelse af nationale skatte af kunstnerisk, historisk  

 eller arkæologisk værdi, beskyttelse af intellektuel, industriel og  

 kommerciel ejendomsret eller regler vedrørende guld og sølv.
Sådanne forbud  

 eller restriktioner må dog ikke udgøre et middel til vilkårlig  

 forskelsbehandling eller en skjult begrænsning af samhandlen mellem parterne.
Artikel 17 Dette afsnit gælder ikke for handel med tekstilvarer henhørende under  

 kapitel 50 til 63 i den kombinerede nomenklatur.
Handelen med disse varer er  

 omfattet af en særskilt aftale, der blev paraferet den 18. januar 1996, og  

 som har været anvendt midlertidigt siden den 1. januar 1996.
Artikel 18 1. Handelen med varer henhørende under traktaten om oprettelse af Det  

 Europæiske Kul- og Stålfællesskab omfattes af bestemmelserne i dette afsnit,  

 dog ikke artikel 12.
 2. Der nedsættes en kontaktgruppe vedrørende kul- og stålspørgsmål,  

 sammensat af repræsentanter for på den ene side Fællesskabet og på den anden  

 side Republikken Armenien.
 Kontaktgruppen udveksler regelmæssigt information om alle kul- og  

 stålspørgsmål af interesse for parterne.
Artikel 19 Handelen med nukleare materialer sker i overensstemmelse med  

 bestemmelserne i traktaten om oprettelse af Det Europæiske  

 Atomenergifællesskab.
Om nødvendigt omfattes handelen med nukleare materialer  

 af bestemmelserne i en særlig aftale, der indgås mellem Det Europæiske  

 Atomenergifællesskab og Republikken Armenien.
Afsnit IV Bestemmelser vedrørende erhvervsliv og investeringer Kapitel 1 Arbejdskraftens vilkår Artikel 20 1. Under hensyntagen til de i de enkelte medlemsstater gældende love,  

 betingelser og procedurer bestræber Fællesskabet og medlemsstaterne sig på at  

 sikre, at armenske statsborgere, der er lovligt beskæftiget på en  

 medlemsstats område, ikke på grund af deres nationalitet forskelsbehandles i  

 forhold til medlemsstatens egne statsborgere, for så vidt angår  

 arbejdsvilkår, aflønning eller afskedigelse.
 2. Under hensyntagen til de i Republikken Armenien gældende love,  

 betingelser og procedurer bestræber Republikken Armenien sig på at sikre, at  

 statsborgere fra en medlemsstat, der er lovligt beskæftiget på Republikken  

 Armeniens område, ikke på grund af deres nationalitet forskelsbehandles i  

 forhold til dens egne statsborgere, for så vidt angår arbejdsvilkår,  

 aflønning eller afskedigelse.
Artikel 21 Samarbejdsrådet undersøger, hvorledes arbejdsvilkårene for erhvervsfolk  

 kan forbedres i overensstemmelse med parternes internationale forpligtelser,  

 herunder forpligtelserne i henhold til dokumentet fra CSCE Bonn-konferencen.
Artikel 22 Samarbejdsrådet fremsætter henstillinger om gennemførelsen af artikel 20  

 og 21.
Kapitel 2 Betingelser vedrørende etablering og drift af virksomheder Artikel 23 1. Fællesskabet og dets medlemsstater indrømmer, for så vidt angår  

 etablering på deres område af armenske virksomheder som defineret i artikel  

 25, litra d), en behandling, der ikke er mindre gunstig end den, de indrømmer  

 noget tredjelands virksomheder.
 2. Uden at det berører forbeholdene i bilag IV, indrømmer Fællesskabet og  

 dets medlemsstater armenske virksomheders datterselskaber etableret på deres  

 område en behandling, for så vidt angår deres drift, der ikke er mindre  

 gunstig end den, de indrømmer nogen fællesskabsvirksomhed.
 3. Fællesskabet og dets medlemsstater indrømmer armenske virksomheders  

 filialer etableret på deres område en behandling, for så vidt angår deres  

 drift, der ikke er mindre gunstig end den, de indrømmer filialer af noget  

 tredjelands virksomheder.
 4. Republikken Armenien indrømmer, for så vidt angår etablering på dens  

 område af fællesskabsvirksomheder som defineret i artikel 25, litra d), en  

 behandling, der ikke er mindre gunstig end den, den indrømmer sine egne  

 virksomheder eller, hvis den er gunstigere, den, den indrømmer noget  

 tredjelands virksomheder, og den indrømmer fællesskabsvirksomheders  

 datterselskaber og filialer etableret på dens område en behandling, for så  

 vidt angår deres drift, der ikke er mindre gunstig end den, den indrømmer  

 sine egne virksomheder eller filialer eller, hvis den er gunstigere, den, den  

 indrømmer noget tredjelands datterselskaber eller filialer.
Artikel 24 1. Bestemmelserne i artikel 23 gælder ikke for lufttransport, indre  

 vandvejstransport og søtransport, jf. dog bestemmelserne i artikel 97.
 2. For så vidt angår skibsagenturers aktiviteter som angivet nedenfor i  

 form af levering af tjenesteydelser inden for international søtransport,  

 herunder intermodale transportforløb, der indbefatter en sørejse, tillader  

 hver part dog i overensstemmelse med deres respektive lovgivning og  

 administrative bestemmelser den anden parts virksomheder forretningsmæssig  

 tilstedeværelse på sit område i form af datterselskaber eller filialer på  

 etablerings- og driftsvilkår, der ikke er mindre gunstige end dem, den  

 indrømmer sine egne virksomheder eller, hvis de er gunstigere, dem, den  

 indrømmer datterselskaber eller filialer af noget tredjelands virksomheder.
 3. Sådanne aktiviteter omfatter, men er ikke begrænset til:
a) markedsføring og salg af tjenesteydelser inden for søtransport og i  

 relation dertil ved direkte kontakt med kunder, fra tilbudsgivning til  

 fakturering, uanset om disse tjenesteydelser udføres eller udbydes af  

 servicevirksomheden selv eller af servicevirksomheder, som servicesælgeren  

 har etableret stående forretningsforbindelser b) køb og brug for egen regning eller på kunders vegne (og videresalg til  

 kunder) af tjenesteydelser inden for transport og i relation dertil, herunder  

 indlandstransportydelser ved enhver transportform, især indre vandveje, veje  

 og jernbaner, som er nødvendige for levering af en integreret service c) udfærdigelse af dokumenter, herunder transportdokumenter,  

 tolddokumenter eller andre dokumenter vedrørende de transporterede varers  

 oprindelse og beskaffenhed d) formidling af forretningsmæssige oplysninger ved et hvilket som helst  

 middel, herunder edb-informationssystemer og elektronisk dataudveksling (med  

 forbehold af ikke-diskriminerende restriktioner vedrørende telekommunikation) e) etablering af forretningsforbindelser af enhver art, herunder  

 erhvervelse af virksomhedskapitalandele og deltagelse i ansættelse af lokalt  

 personale (eller udenlandsk personale efter de relevante bestemmelser i denne  

 aftale), med lokalt etablerede skibsagenturer f) handling på virksomhedernes vegne, organisering af skibsanløb eller  

 overtagelse af gods, når det er påkrævet.
Artikel 25 I denne aftale forstås ved:
a) henholdsvis en »fællesskabsvirksomhed« eller en »armensk  

 virksomhed«: en virksomhed, der er oprettet i overensstemmelse med  

 henholdsvis en medlemsstats eller Republikken Armeniens lovgivning, og hvis  

 vedtægtsmæssige hjemsted, hovedkontor eller hovedforretningssted er  

 beliggende på henholdsvis Fællesskabets eller Republikken Armeniens område.  

 Når en virksomhed, der er oprettet i overensstemmelse med henholdsvis en  

 medlemsstats eller Republikken Armeniens lovgivning, alene har sit  

 vedtægtsmæssige hjemsted på henholdsvis Fællesskabets eller Republikken  

 Armeniens område, betragtes den som henholdsvis en fællesskabsvirksomhed  

 eller en armensk virksomhed, såfremt dens drift har en reel og vedvarende  

 forbindelse med økonomien i henholdsvis en af medlemsstaterne eller  

 Republikken Armenien b) »datterselskab« af en virksomhed: en virksomhed, som faktisk  

 kontrolleres af denne virksomhed c) »filial« af en virksomhed: et forretningssted, der ikke har  

 status som juridisk person, men som giver indtryk af varighed, såsom en  

 afdeling af et moderorgan, har en ledelse og er materielt rustet til at indgå  

 forretninger med tredjemand, således at sidstnævnte skønt med kendskab til,  

 at der om nødvendigt vil være en juridisk forbindelse med moderorganet, der  

 har sit hovedkontor i udlandet, ikke behøver at forhandle direkte med  

 moderorganet, men kan afslutte forretninger på det forretningssted, der udgør  

 afdelingen d) »etablering«: de i litra a), omhandlede  

 fællesskabsvirksomheheders og armenske virksomheders ret til at indlede  

 erhvervsvirksomhed ved oprettelse og ledelse af datterselskaber og filialer i  

 henholdsvis Republikken Armenien eller Fællesskabet e) »drift«: udøvelse af erhvervsvirksomhed f) »erhvervsvirksomhed«: virksomhed inden for industri, handel  

 og liberale erhverv.
 For så vidt angår international søtransport, herunder intermodale  

 transportforløb, der indbefatter en sørejse, finder bestemmelserne i dette  

 kapitel og kapitel III også anvendelse på statsborgere fra medlemsstaterne  

 eller Republikken Armenien, der er etableret uden for henholdsvis  

 Fællesskabet eller Republikken Armenien, og rederier, der er etableret uden  

 for Fællesskabet eller Republikken Armenien, og som kontrolleres af  

 statsborgere i henholdsvis en medlemsstat eller Republikken Armenien, såfremt  

 deres skibe er registreret i henholdsvis den pågældende medlemsstat eller  

 Republikken Armenien i overensstemmelse med deres respektive lovgivninger.
Artikel 26 1. Intet i denne aftale skal hindre en part i at træffe foranstaltninger  

 af forsigtighedsgrunde, herunder foranstaltninger til beskyttelse af  

 investorer, indlånere, forsikringstagere eller personer, over for hvem en  

 finansiel servicevirksomhed har en tillidsforpligtelse, eller til sikring af  

 det finansielle systems integritet og stabilitet.
Sådanne foranstaltninger,  

 der ikke måtte være i overensstemmelse med aftalens bestemmelser, må ikke  

 bruges til omgåelse af en parts forpligtelser i henhold til aftalen.
 2. Intet i denne aftale må fortolkes således, at en part tvinges til at  

 videregive oplysninger om enkeltkunders forhold og regnskaber eller  

 fortrolige eller retsbeskyttede oplysninger, som er i offentlige organers  

 besiddelse.
 3. I denne aftale forstås ved »finansielle tjenesteydelser« de  

 aktiviteter, der er beskrevet i bilag III.
Artikel 27 Bestemmelserne i denne aftale skal ikke være til hinder for, at hver part  

 træffer de forholdsregler, der måtte være nødvendige for at forebygge, at  

 dens foranstaltninger vedrørende tredjelandes adgang til dens marked omgås  

 ved hjælp af denne aftales bestemmelser.
Artikel 28 1. Uanset bestemmelserne i dette afsnits kapitel I har en  

 fællesskabsvirksomhed eller en armensk virksomhed, der er etableret på  

 henholdsvis Republikken Armeniens eller Fællesskabets område, ret til i  

 overensstemmelse med etablerings-værtslandets gældende lovgivning på  

 henholdsvis Republikken Armeniens og Fællesskabets område at beskæftige eller  

 i et datterselskab eller en filial at lade beskæftige ansatte, der er  

 statsborgere i henholdsvis Fællesskabets medlemsstater og Republikken  

 Armenien, forudsat at sådanne ansatte er nøglepersonale som defineret i stk.  

 2, og at de udelukkende beskæftiges af virksomheder eller filialer.
Disse  

 ansattes opholds- og arbejdstilladelser kan kun gælde for det tidsrum, denne  

 beskæftigelse varer.
 2. Som nøglepersonale i ovennævnte virksomheder, i det følgende benævnt  

 »organisationer«, anses »virksomhedsinternt  

 udstationerede«, som defineret i denne artikels litra c), inden for  

 nedennævnte kategorier, forudsat at organisationen er en juridisk person, og  

 at de pågældende har været beskæftiget i den eller været partnere i den (på  

 anden måde end som majoritetsaktionærer) i mindst det år, der går umiddelbart  

 forud for en sådan udstationering:
 a) personer i en overordnet stilling i en organisation, som primært  

 forestår ledelsen af foretagendet, og som i generel tilsyns- og  

 ledelsesmæssig henseende først og fremmest sorterer under virksomhedens  

 bestyrelse eller aktionærer eller tilsvarende, herunder personer:
- der leder foretagendet eller en afdeling eller underafdeling af det - der fører tilsyn og kontrol med andre tilsyns-, fag- eller  

 ledelsesmedarbejderes arbejde - der personligt har beføjelser til at ansætte og afskedige eller anbefale  

 ansættelse, afskedigelse eller andre pesonaledispositioner; b) personer, der arbejder i en organisation, og som besidder en  

 ekspertviden af afgørende betydning for foretagendets service,  

 forskningsudstyr, teknikker eller ledelse.
I bedømmelsen af en sådan viden  

 kan der ud over den for foretagendet specifikke viden indgå et højt  

 kvalifikationsniveau med hensyn til en type arbejde eller aktivitet, der  

 kræver specifik teknisk viden, herunder medlemskab af en anerkendt faggruppe c) ved en »virksomhedsinternt udstationeret« forstås en fysisk  

 person, der arbejder i en organisation på en parts område, og som i  

 forbindelse med udøvelse af erhvervsvirksomhed midlertidigt overflyttes til  

 den anden parts område; den pågældende organisation skal have sit  

 hovedforretningssted på en parts område, og overflytningen skal ske til et  

 under denne organisation hørende foretagende (filial, datterselskab), der  

 reelt udøver tilsvarende erhvervsvirksomhed på den anden parts område.
Artikel 29 1. Parterne bestræber sig så vidt muligt på ikke at træffe  

 foranstaltninger eller dispositioner, der gør etablerings- og driftsvilkårene  

 for den anden parts virksomheder mere restriktive, end de var på dagen før  

 datoen for undertegnelsen af denne aftale.
 2. Denne artikels bestemmelser berører ikke bestemmelserne i artikel 37,  

 og for de i artikel 37 omhandlede situationer gælder udelukkende de i artikel  

 37 fastsatte bestemmelser.
3. I partnerskabets og samarbejdets ånd og i lyset af bestemmelserne i  

 artikel 43 underretter Republikken Armeniens regering Fællesskabet om sine  

 hensigter om fremlæggelse af ny lovgivning eller fastsættelse af nye  

 administrative bestemmelser, der kan gøre etablerings- og driftsvilkårene for  

 fællesskabsvirksomheders datterselskaber og filialer i Republikken Armenien  

 mere restriktive, end de var på dagen før datoen for undertegnelsen af  

 aftalen.
Fællesskabet kan anmode Republikken Armenien om at fremsende  

 udkastene til sådan lovgivning eller sådanne administrative bestemmelser og  

 deltage i konsultationer om disse udkast.
 4. Såfremt ny lovgivning eller nye administrative bestemmelser i  

 Republikken Armenien medfører, at driftsvilkårene for datterselskaber og  

 filialer af fællesskabsvirksomheder etableret i Republikken Armenien bliver  

 mere restriktive, end de var på dagen for undertegnelsen af denne aftale,  

 skal den pågældende lovgivning eller de pågældende administrative  

 bestemmelser i en periode på tre år efter deres ikrafttrædelsestidspunkt ikke  

 finde anvendelse på de datterselskaber og filialer, der allerede var  

 etableret i Republikken Armenien på dette tidspunkt.
Kapitel 3 Grænseoverskridende udveksling af tjenesteydelser mellem fællesskabet  

 og republikken Armenien Artikel 30 1. Parterne forpligter sig til efter dette kapitels bestemmelser at tage  

 de nødvendige skridt til gradvis at muliggøre levering af tjenesteydelser fra  

 fællesskabsvirksomheder eller armensk virksomheder, der er etableret hos en  

 anden part end den, hvor modtageren af den pågældende tjenesteydelse er  

 bosat, under hensyntagen til udviklingen i parternes servicesektor.
 2. Samarbejdsrådet fremsætter henstillinger om gennemførelsen af stk. 1.
Artikel 31 Parterne samarbejder om at udvikle en markedsorienteret servicesektor i  

 Republikken Armenien.
Artikel 32 1. Parterne forpligter sig til for den internationale søtransports  

 vedkommende på effektiv vis at anvende princippet om uhindret adgang til  

 markedet og trafikken på et kommercielt grundlag.
a) Ovenstående bestemmelse berører ikke rettigheder og forpligtelser i  

 henhold til De Forenede Nationers konvention om en adfærdskodeks for  

 linjekonferencer som gældende for den ene eller den anden af parterne i denne  

 aftale.
Ikkekonferencelinjer kan frit operere i konkurrence med en  

 konference, blot de overholder princippet om redelig konkurrence på et  

 kommercielt grundlag.
 b) Parterne bekræfter, at de tilslutter sig princippet om fri konkurrence  

 som et væsentligt træk ved markedet for tørt og flydende massegods.
 2. På grundlag af principperne i stk. 1:
a) anvender parterne fra denne aftales ikrafttræden ingen  

 lastfordelingsbestemmelser i bilaterale aftaler mellem nogen af Fællesskabets  

 medlemsstater og det tidligere Sovjetunionen b) indfører parterne ikke lastfordelingsklausuler i fremtidige bilaterale  

 aftaler med tredjelande undtagen under de ekstraordinære omstændigheder, hvor  

 linjerederier fra en af parterne i denne aftale ellers ikke ville have reel  

 mulighed for at deltage i trafikken til og fra det pågældende tredjeland c) forbyder parterne lastfordelingsarrangementer i fremtidige bilaterale  

 aftaler om tør og våd bulk-fragt d) afskaffer parterne ved denne aftales ikrafttræden alle ensidige  

 foranstaltninger og administrative, tekniske og andre hindringer, der kan  

 have begrænsende eller diskriminerende virkninger for den frie udveksling af  

 tjenesteydelser inden for international søtransport.
 3. For så vidt angår adgang til havne, der betjener den internationale  

 trafik, og brug af havnenes infrastruktur og hjælpetjenester for skibsfarten  

 samt afgifter og gebyrer i forbindelse dermed, toldfaciliteter og tildeling  

 af kajplads og laste- og lossefaciliteter, indrømmer hver part i øvrigt  

 skibe, der drives af statsborgere eller virksomheder hos den anden part, en  

 behandling, der ikke er mindre gunstig end den, der gælder for dens egne  

 skibe.
 4. Statsborgere og virksomheder i Fællesskabet, der leverer internationale  

 søtransporttjenesteydelser, gives også adgang til at levere internationale  

 søtransport-flodtransport-tjenesteydelser på de indre vandveje i Republikken  

 Armenien, og omvendt.
Artikel 33 Med henblik på at sikre en samordnet transportudvikling mellem parterne  

 tilpasset deres handelsmæssige behov, kan parterne efter denne aftales  

 ikrafttræden som hensigtsmæssigt forhandle særlige aftaler om betingelserne  

 for gensidig markedsadgang og udveksling af tjenesteydelser inden for vej-,  

 jernbane- og indre vandvejstransport og eventuelt lufttransport.
Kapitel 4 Almindelige bestemmelser Artikel 34 1. Dette afsnits bestemmelser anvendes med forbehold af begrænsninger, der  

 er begrundet i hensynet til den offentlige orden, den offentlige sikkerhed  

 eller folkesundheden.
 2. De finder ikke anvendelse på aktiviteter, der på den ene eller den  

 anden parts område er forbundet, selv lejlighedsvis, med udøvelse af officiel  

 myndighed.
Artikel 35 For så vidt angår dette afsnit, må intet i denne aftale hindre parterne i  

 at anvende deres lovgivning og administrative bestemmelser vedrørende fysiske  

 personers indrejse og ophold, arbejde, arbejdsvilkår og etablering samt  

 udveksling af tjenesteydelser, forudsat at det ikke sker på en sådan måde, at  

 en part derved helt eller delvis berøves de fordele, der tilkommer den i  

 medfør af en given bestemmelse i aftalen.
Denne bestemmelse berører ikke  

 anvendelsen af artikel 34.
Artikel 36 Virksomheder, der kontrolleres og alene ejes af armenske virksomheder og  

 fællesskabsvirksomheder i fællesskab, omfattes også af bestemmelserne i  

 kapitel II, III og IV.
Artikel 37 Den behandling, den ene af aftalens parter indrømmer den anden, kan fra  

 dagen en måned forud for datoen for ikrafttrædelsen af de relevante  

 forpligtelser i den almindelige overenskomst om handel med tjenesteydelser  

 (GATS), for så vidt angår sektorer eller foranstaltninger omfattet af GATS, i  

 intet tilfælde være gunstigere end den, den pågældende første part indrømmer  

 efter GATSbestemmelserne, hvilket gælder hver enkelt servicesektor,  

 undersektor og tjenesteydelsesform.
Artikel 38 For så vidt angår kapitel II, III og IV, tages der ikke hensyn til en  

 behandling, som Fællesskabet, dets medlemsstater eller Republikken Armenien  

 indrømmer på grundlag af forpligtelser indgået ved økonomiske  

 integrationsaftaler i overensstemmelse med principperne i artikel V i GATS.
Artikel 39 1. Den mestbegunstigelsesbehandling, der indrømmes efter bestemmelserne i  

 dette afsnit, finder ikke anvendelse på skattefordele, som parterne nu eller  

 i fremtiden indrømmer på grundlag af dobbeltbeskatningsaftaler eller andre  

 skatteordninger.
 2. Intet i dette afsnit skal fortolkes således, at parterne hindres i at  

 træffe eller håndhæve foranstaltninger, der har til formål at forebygge  

 skatteundgåelse eller -unddragelse efter skattebestemmelser i  

 dobbeltbeskatningsaftalen og andre skatteordninger eller den indenlandske  

 skattelovgivning.
 3. Intet i dette afsnit skal fortolkes således, at medlemsstaterne eller  

 Republikken Armenien hindres i ved anvendelsen af de relevante bestemmelser i  

 deres skattelovgivning at sondre mellem skattepligtige, der ikke befinder sig  

 i samme situation, specielt hvad angår deres bopæl.
Artikel 40 Uden at det berører artikel 28, skal ingen bestemmelser i kapitel II, III  

 og IV fortolkes som givende:
- statsborgere i henholdsvis medlemsstaterne eller Republikken Armenien  

 ret til at indrejse eller opholde sig på henholdsvis Republikken Armeniens  

 eller Fællesskabets område i nogen som helst egenskab og især som aktionær  

 eller anpartshaver i en virksomhed eller leder eller ansat i en sådan eller  

 leverandør eller modtager af tjenesteydelser - armenske virksomheders datterselskaber eller filialer i Fællesskabet ret  

 til på Fællesskabets område at beskæftige eller lade beskæftige armenske  

 statsborgere - fællesskabsvirksomheders datterselskaber eller filialer i Republikken  

 Armenien ret til på Republikken Armeniens område at beskæftige eller lade  

 beskæftige statsborgere fra medlemsstaterne - armenske virksomheder eller armenske virksomheders datterselskaber eller  

 filialer i Fællesskabet ret til at stille armenske personer til rådighed til  

 at handle på vegne og under tilsyn af andre personer på grundlag af  

 midlertidige ansættelseskontrakter - fællesskabsvirksomheder eller fællesskabsvirksomheders datterselskaber  

 eller filialer i Republikken Armenien ret til at stille arbejdstagere, der er  

 statsborgere i medlemsstaterne, til rådighed på grundlag af midlertidige  

 ansættelseskontrakter.
Kapitel 5 Løbende betalinger og kapital Artikel 41 1. Parterne forpligter sig til i frit konvertibel valuta at tillade  

 betalinger på betalingsbalancens løbende poster mellem personer bosat i  

 Fællesskabet og Republikken Armenien i forbindelse med udveksling af varer og  

 tjenesteydelser eller personbevægelser foretaget i overensstemmelse med denne  

 aftales bestemmelser.
 2. Hvad angår transaktioner på betalingsbalancens kapitalposter, sikres  

 der fra denne aftales ikrafttræden frie kapitalbevægelser i forbindelse med  

 direkte investeringer i virksomheder oprettet i overensstemmelse med  

 værtslandets lovgivning og investeringer i overensstemmelse med  

 bestemmelserne i kapitel II samt afvikling eller hjemtagelse af disse  

 investeringer og ethvert afkast deraf.
 3. Uden at det berører stk. 2 eller stk. 5, indføres der fra denne aftales  

 ikrafttræden ingen nye valutarestriktioner for kapitalbevægelser og dermed  

 forbundne løbende betalinger mellem personer bosat i Fællesskabet og  

 Republikken Armenien, og de bestående ordninger kan heller ikke gøres mere  

 restriktive.
 4. Parterne konsulterer hinanden med henblik på at lette andre former for  

 kapitalbevægelser end de i stk. 2 nævnte mellem Fællesskabet og Republikken  

 Armenien for at fremme denne aftales mål.
5. Under henvisning til bestemmelserne i denne artikel kan Republikken  

 Armenien, indtil den armenske valuta bliver fuldt konvertibel i den  

 betydning, der fremgår af artikel VIII i Den Internationale Valutafonds  

 aftaleartikler (Articles of Agreement), i særlige tilfælde anvende  

 valutarestriktioner i forbindelse med ydelse eller optagelse af kort- og  

 mellemfristede finansielle kreditter, for så vidt som sådanne restriktioner  

 pålægges Republikken Armenien som betingelse for ydelse af sådanne kreditter  

 og er tilladt efter Republikken Armeniens status under IMF.
Republikken  

 Armenien anvender disse restriktioner uden forskelsbehandling.
De anvendes  

 således, at de bringer færrest mulige forstyrrelser i denne aftale.  

 Republikken Armenien underretter straks Samarbejdsrådet om indførelsen af  

 sådanne foranstaltninger og eventuelle ændringer deri.
 6. Uden at det berører stk. 1 og 2, kan henholdsvis Fællesskabet og  

 Republikken Armenien under særlige omstændigheder, når kapitalbevægelser  

 mellem Fællesskabet og Republikken Armenien medfører eller kan medføre  

 alvorlige vanskeligheder for valutakurspolitikken eller den monetære politik  

 i Fællesskabet eller Republikken Armenien, træffe  

 beskyttelsesforanstaltninger med hensyn til kapitalbevægelser mellem  

 Fællesskabet og Republikken Armenien i en periode på højst seks måneder, hvis  

 sådanne foranstaltninger er absolut nødvendige.
Kapitel 6 Beskyttelse af intellektuel, industriel og kommerciel ejendomsret Artikel 42 1. I henhold til bestemmelserne i denne artikel og bilag II forbedrer  

 Republikken Armenien fortsat beskyttelsen af den intellektuelle, industrielle  

 og kommercielle ejendomsret, således at der senest ved udgangen af det femte  

 år efter aftalens ikrafttræden opnås et beskyttelsesniveau svarende til det,  

 der findes i Fællesskabet, herunder effektive midler til håndhævelse af disse  

 rettigheder.
 2. Inden udgangen af det femte år efter aftalens ikrafttræden tiltræder  

 Republikken Armenien de multilaterale konventioner om intellektuel,  

 industriel og kommerciel ejendomsret, der er nævnt i punkt 1 i bilag II, og  

 som medlemsstaterne er parter i eller faktisk anvender efter de relevante  

 bestemmelser i disse konventioner.
Afsnit V Lovgivningssamarbejde Artikel 43 1. Parterne erkender, at en tilnærmelse af Republikken Armeniens bestående  

 og fremtidige lovgivning til Fællesskabets lovgivning er en vigtig  

 forudsætning for en styrkelse af de økonomiske forbindelser mellem  

 Republikken Armenien og Fællesskabet.
Republikken Armenien bestræber sig på  

 at sikre, at dens lovgivning gradvis bliver forenelig med Fællesskabets.
 2. Tilnærmelsen af lovgivningen omfatter navnlig følgende områder:  

 toldlovgivning, selskabslovgivning, banklovgivning, selskabsregnskaber og  

 -beskatning, intellektuel ejendomsret, beskyttelse af arbejdstagere på  

 arbejdspladsen, finansielle tjenesteydelser, konkurrenceregler, offentlige  

 indkøb, beskyttelse af menneskers, dyrs og planters sundhed og liv, miljø,  

 forbrugerbeskyttelse, indirekte beskatning, tekniske forskrifter og  

 standarder, det nukleare område og transport.
 3. Fællesskabet yder Republikken Armenien faglig bistand til  

 gennemførelsen af disse foranstaltninger, hvilket bl.a. kan omfatte:
- udveksling af eksperter - formidling af tidlig information, især om relevant lovgivning - afholdelse af seminarer - uddannelsesaktiviteter - støtte til oversættelse af Fællesskabets lovgivning i de relevante  

 sektorer.
 4. Parterne er enige om at undersøge, hvorledes deres respektive  

 konkurrencelovgivning kan anvendes på samordnet vis i tilfælde, hvor handelen  

 mellem dem berøres.
Afsnit VI Økonomisk samarbejde Artikel 44 1. Fællesskabet og Republikken Armenien etablerer et økonomisk samarbejde  

 med det sigte at bidrage til den økonomiske reform- og genopretningsproces og  

 en bæredygtig udvikling i Republikken Armenien.
Ved dette samarbejde styrkes  

 de eksisterende økonomiske forbindelser til gavn for begge parter.
 2. I udformningen af politikker og andre foranstaltninger til fremme af  

 økonomiske og sociale reformer og omstrukturering af det økonomiske system i  

 Republikken Armenien tages der hensyn til bæredygtighed og en harmonisk  

 social udvikling; der tages ligeledes fuldt ud hensyn til miljøet.
 3. I det øjemed koncentreres samarbejdet specielt om økonomisk og social  

 udvikling, udvikling af menneskelige ressourcer, støtte til virksomheder  

 (herunder privatisering, fremme og beskyttelse af investeringer, små og  

 mellemstore virksomheder), minedrift og råmaterialer, videnskab og teknologi,  

 landbrug og fødevarer, energi, transport, turisme, telekommunikation,  

 finansielle tjenesteydelser, bekæmpelse af hvidvaskning af penge, handel,  

 toldvæsen, statistisk samarbejde, information og kommunikation,  

 miljøbeskyttelse og regionalt samarbejde.
 4. Der lægges særlig vægt på foranstaltninger, der i overensstemmelse med  

 den gældende lovgivning i Republikken Armenien kan fremme samarbejdet mellem  

 de uafhængige stater i den transkaukasiske region og med andre nabostater og  

 således befordre en harmonisk udvikling af regionen.
 5. Det økonomiske samarbejde og andre former for samarbejde i henhold til  

 denne aftale kan om fornødent støttes ved faglig bistand fra Fællesskabet  

 under hensyntagen til Fællesskabets gældende rådsforordning om faglig bistand  

 til de uafhængige stater, prioriteterne i det vejledende program for  

 Fællesskabets faglige bistand til Republikken Armenien og de fastlagte  

 koordinerings- og gennemførelsesprocedurer.
Artikel 45 Samarbejde inden for handel med varer og tjenesteydelser Parterne samarbejder med sigte på at garantere, at Republikken Armeniens  

 internationale handel foregår i overensstemmelse med WTOreglerne.
 Samarbejdet omfatter specifikke emner, der er direkte relevante for en  

 lettelse af handelen, herunder:
- udformning af politik vedrørende handel og handelsanliggender, herunder  

 betalinger og clearing-ordninger - udarbejdelse af relevant lovgivning - bistand til at forberede Republikken Armenien på eventuel tiltrædelse af  

 WTO.
Artikel 46 Industrielt samarbejde 1. Samarbejdet tager især sigte på at fremme følgende:
- udvikling af forretningsforbindelser mellem økonomiske beslutningstagere  

 fra de to parter - Fællesskabets deltagelse i Republikken Armeniens indsats for  

 omstrukturering af industrien og tiltrække investering hertil - ledelsesforbedringer - udvikling af passende handelsregler og -praksis - miljøbeskyttelse.
 2. Denne artikels bestemmelser berører ikke håndhævelsen af Fællesskabets  

 konkurrenceregler for virksomhederne.
Artikel 47 Fremme og beskyttelse af investeringer 1. Under hensyntagen til Fællesskabets og medlemsstaternes respektive  

 beføjelser og kompetence tager samarbejdet sigte på at skabe et gunstigt  

 klima for såvel inden- som udenlandske private investeringer især i kraft af  

 bedre vilkår for beskyttelse af investeringer, overførsel af kapital og  

 udveksling af information om investeringsmuligheder.
 2. I dette samarbejde stiles der især mod:
- at medlemsstaterne og Republikken Armenien eventuelt indgår aftaler om  

 fremme og beskyttelse af investeringer - at medlemsstaterne og Republikken Armenien eventuelt indgår aftaler om  

 undgåelse af dobbeltbeskatning - at der skabes gunstige betingelser for tiltrækning af udenlandske  

 investeringer til den armenske økonomi - at der skabes de fornødne, stabile lovgivningsrammer og betingelser for  

 erhvervslivet, og at der udveksles information om lovgivning, administrative  

 bestemmelser og administrativ praksis på investeringsområdet - at der udveksles information om investeringsmuligheder bl.a. ved  

 afholdelse af messer, udstillinger, handelsuger og andre arrangementer.
Artikel 48 Offentlige indkøb Parterne samarbejder om at skabe forudsætninger for, at kontrakter om  

 varer og tjenesteydelser indgås på åbne og konkurrenceprægede vilkår, især på  

 basis af udbud.
Artikel 49 Samarbejde vedrørende standarder og overensstemmelsesvurdering 1. Samarbejdet mellem parterne tager sigte på at fremme tilpasningen til  

 internationalt vedtagne kriterier, principper og retningslinjer for kvalitet.  

 Der skal træffes foranstaltninger for at lette den gensidige anerkendelse af  

 overensstemmelsesvurderinger og forbedre armenske produkters kvalitet.
 2. I det øjemed bestræber parterne sig på at samarbejde om faglige  

 bistandsprojekter, der kan:
- fremme et hensigtsmæssigt samarbejde med specialiserede organisationer  

 og institutioner på disse områder - fremme anvendelsen af Fællesskabets tekniske forskrifter og europæiske  

 standarder og procedurer for overensstemmelsesvurdering - muliggøre udveksling af erfaringer og teknisk information vedrørende  

 kvalitetsstyring.
Artikel 50 Minedrift og råstoffer 1. Parterne bestræber sig på at øge investeringerne og handelen inden for  

 minedrift og råstoffer.
 2. Samarbejdet rettes især mod følgende områder:
- udveksling af information om udsigterne for minedriftssektoren og  

 non-ferrometalsektoren - etablering af retlige rammer for et samarbejde - handelsspørgsmål - indførelse og implementering af miljølovgivning - uddannelse - sikkerheden i minedriftssektoren.
Artikel 51 Samarbejde om videnskab og teknologi 1. Parterne fremmer samarbejdet inden for civil videnskabelig forskning og  

 teknologisk udvikling på basis af gensidige fordele og, afhængigt af de  

 disponible ressourcer, fyldestgørende adgang til deres respektive programmer  

 under forudsætning af en tilstrækkelig effektiv beskyttelse af den  

 intellektuelle, industrielle og kommercielle ejendomsret.
 2. Det videnskabelige og teknologiske samarbejde omfatter:
- udveksling af videnskabelig og teknisk information - fælles aktiviteter inden for videnskabelig forskning og teknologisk  

 udvikling - uddannelsesaktiviteter og mobilitetsprogrammer for videnskabsmænd,  

 forskere og teknikere beskæftiget med videnskabelig forskning og teknologisk  

 udvikling hos begge parter.
 Når samarbejdet tager form af uddannelsesaktiviteter, gennemføres det  

 efter bestemmelserne i artikel 52.
 Parterne kan efter gensidig aftale indlede andre former for samarbejde på  

 det videnskabelige og teknologiske område.
 Ved iværksættelsen af sådanne samarbejdsaktiviteter lægges der særlig vægt  

 på omplaceringen af videnskabsmænd, ingeniører, forskere og teknikere, der er  

 eller har været beskæftiget inden for forskning i eller produktion af  

 masseødelæggelsesvåben.
 3. Samarbejdet i henhold til denne artikel gennemføres på grundlag af  

 særlige aftaler, der forhandles og indgås i overensstemmelse med de af hver  

 af parterne fastsatte procedurer, og som bl.a. indeholder hensigtsmæssige  

 bestemmelser om intellektuel, industriel og kommerciel ejendomsret.
Artikel 52 Uddannelse 1. Parterne samarbejder om at højne det almindelige uddannelsesniveau og  

 det erhvervsfaglige kvalifikationsniveau i Republikken Armenien i både den  

 offentlige og den private sektor.
 2. Samarbejdet rettes specielt mod følgende områder:
- modernisering af systemerne for højere uddannelse og erhvervsuddannelse  

 i Republikken Armenien, herunder systemet for anerkendelse af højere  

 læreanstalter og eksamensbeviser for højere uddannelser - uddannelse af ledere i den offentlige og den private sektor og  

 embedsmænd på prioriterede områder efter nærmere fastlæggelse - samarbejde mellem uddannelsesinstitutioner og mellem  

 uddannelsesinstitutioner og virksomheder - mobilitet for lærere, akademikere, administratorer, yngre videnskabsfolk  

 og forskere og unge - fremme af undervisningen i europæiske forhold ved egnede institutioner - undervisning i Fællesskabets sprog - postgraduate-uddannelse af konferencetolke - uddannelse af journalister - uddannelse af lærere 3. En parts eventuelle deltagelse i den anden parts relevante uddannelses-  

 og erhvervsuddannelsesprogrammer kan overvejes i overensstemmelse med deres  

 respektive procedurer og, hvor det er hensigtsmæssigt, fastlægges der så  

 institutionelle rammer og planer for samarbejdet med udgangspunkt i  

 Republikken Armeniens deltagelse i Fællesskabets TEMPUS-program.
Artikel 53 Landbrug og agroindustri Samarbejdet på dette område skal tage sigte på videreførelse af  

 landbrugsreformerne, modernisering, privatisering og omstrukturering af  

 landbruget, agroindustrien og servicesektoren i Republikken Armenien og  

 udvikling af inden- og udenlandske markeder for armenske produkter under  

 hensyntagen til beskyttelsen af miljøet og nødvendigheden af at forbedre  

 fødevareforsyningssikkerheden samt udviklingen af afsætningen,  

 forarbejdningen og distributionen af landbrugsprodukter.
Parterne tilstræber  

 også en gradvis tilnærmelse af de armenske normer til Fællesskabets tekniske  

 forskrifter vedrørende industri- og landbrugsfødevarer, herunder normerne på  

 sundheds- og plantesundhedsområdet.
Artikel 54 Energi 1. Samarbejdet finder sted efter markedsøkonomiens og det europæiske  

 energicharters principper og under hensyntagen til energichartertraktaten og  

 energicharterprotokollen og de dermed forbundne miljøaspekter, på baggrund af  

 den gradvise integration af energimarkederne i Europa.
 2. Samarbejdet omfatter bl.a. følgende områder:
- udformning og udvikling af energipolitik - forbedring af forvaltningen og reguleringen af energisektoren efter  

 markedsøkonomiske principper - forbedring af energiforsyningen, herunder forsyningssikkerheden, på en  

 økonomisk og miljømæssigt forsvarlig måde - fremme af energibesparelser og energieffektivitet og gennemførelse af  

 energicharterprotokollen om energieffektivitet og de dermed forbundne  

 miljøaspekter - modernisering af energiinfrastruktur - energiteknologiske forbedringer inden for forsyning og slutbrug for de  

 forskellige energiformer - ledelsesmæssig og teknisk uddannelse i energisektoren - transport og forsendelse af energimaterialer og -produkter - tilvejebringelse af de institutionelle, juridiske, skattemæssige og  

 andre betingelser, der er nødvendige for at fremme handelen og  

 investeringerne på energiområdet - udvikling af vandkraft og andre vedvarende energikilder.
3. Parterne udveksler relevant information om investeringsprojekter i  

 energisektoren, særlig vedrørende bygning og udrustning af olie- og  

 gasrørledninger og andre midler til transport af energiprodukter.
De  

 samarbejder med sigte på at gennemføre bestemmelserne i afsnit IV og artikel  

 47 på den mest effektive måde, hvad angår investeringer i energisektoren.
Artikel 55 Miljø 1. Under hensyntagen til det europæiske energicharter og erklæringen fra  

 Luzern-konferencen tillige med den europæiske energichartertraktat, særlig  

 artikel 19, og energicharterprotokollen om energieffektivitet og de dermed  

 forbundne miljøaspekter udvikler og styrker parterne deres samarbejde om  

 miljøet og menneskets sundhed.
 2. Samarbejdet rettes mod bekæmpelse af miljøforringelsen og især:
- effektiv overvågning af forureningsniveauer og vurdering af miljøet;  

 informationssystem vedrørende miljøsituationen - bekæmpelse af lokal, regional og grænseoverskridende luft- og  

 vandforurening - økologisk genopretning - bæredygtig, effektiv og miljøvenlig produktion og anvendelse af energi - industrianlægs sikkerhed - klassificering og sikker håndtering af kemiske stoffer - vandkvalitet - nedbringelse, genanvendelse og sikker bortskaffelse af affald,  

 gennemførelse af Basel-konventionen - landbrugets miljøvirkninger, erosion og kemisk forurening - beskyttelse af skove - bevarelse af den biologiske mangfoldighed, fredede områder og bæredygtig  

 udnyttelse og forvaltning af biologiske ressourcer - fysisk planlægning, herunder byggeri og byplanlægning - brug af økonomiske og skattemæssige instrumenter - globale klimaændringer - miljøoplysning og -bevidsthed - faglig bistand vedrørende rehabilitering af radioaktivt forurenede  

 områder og løsning af tilknyttede sundhedsmæssige og sociale problemer - gennemførelse af Espoo-konventionen om vurdering af miljøvirkninger i en  

 grænseoverskridende sammenhæng.
 3. Samarbejdet finder især sted ved:
- planlægning vedrørende katastrofer og andre nødsituationer - udveksling af information og eksperter, herunder inden for overførsel af  

 renere teknologi og sikker og miljømæssigt forsvarlig anvendelse af  

 bioteknologi - fælles forskningsaktiviteter - forbedring af lovgivning i retning af Fællesskabets standarder - miljøuddannelse og styrkelse af institutioner - samarbejde på regionalt plan, herunder samarbejde inden for rammerne af  

 Det Europæiske Miljøagentur, og på internationalt plan - udvikling af strategier, især vedrørende globale og klimamæssige  

 spørgsmål og også med henblik på fremme af en bæredygtig udvikling - undersøgelser af miljøvirkninger.
Artikel 56 Transport Parterne udvikler og styrker deres samarbejde på transportområdet.
Samarbejdet rettes bl.a. mod omstrukturering og modernisering af  

 transportsystemerne og -nettene i Republikken Armenien og, hvor det er  

 hensigtsmæssigt, udvikling og sikring af transportsystemernes forenelighed i  

 forbindelse med skabelse af et mere globalt transportsystem.
De traditionelle  

 kommunikationsforbindelser mellem de uafhængige stater i den transkaukasiske  

 region og med andre nabostater tages særlig i betragtning.
 Samarbejdet omfatter bl.a.:
- forvaltnings- og driftsmæssig modernisering inden for vejtransport,  

 jernbaner, havne og lufthavne - modernisering og udvikling af infrastrukturen for jernbaner, indre  

 vandveje, veje, havne, lufthavne og luftfart, herunder modernisering af  

 hovedruter af fælles interesse og transeuropæiske forbindelser inden for  

 disse transportformer, særlig dem, der er forbundet med TRACECA-projektet,  

 samt uddannelse på ovennævnte områder - fremme og udvikling af multimodal transport - fremme af fælles forsknings- og udviklingsprogrammer - forberedelse af de lovgivningsmæssige og institutionelle rammer for  

 politikformulering og -gennemførelse, herunder privatisering af  

 transportsektoren.
Artikel 57 Postvæsen og telekommunikation Inden for deres respektive beføjelser og kompetence udvider og styrker  

 parterne samarbejdet på følgende områder:
- fastlæggelse af politik og retningslinjer for udvikling af  

 telekommunikationssektoren og postvæsenet - udvikling af principper for en takstpolitik og markedsføring inden for  

 telekommunikations- og postsektoren - overførsel af teknologi og knowhow, herunder vedrørende europæiske  

 tekniske standarder og certificeringssystemer - fremme af udviklingen af projekter vedrørende telekommunikation og  

 postvæsen og tiltrækning af investeringer - højnelse af effektiviteten og kvaliteten inden for  

 telekommunikationsservice og postvæsen, bl.a. ved liberalisering af  

 aktiviteterne i undersektorer - avanceret anvendelse af telekommunikation, navnlig inden for  

 elektroniske pengeoverførsler - forvaltning og »optimering« af telekommunikationsnet - et passende regelgrundlag for ydelse af telekommunikations- og  

 posttjenester og for anvendelse af radiofrekvensspektret - uddannelse inden for telekommunikation og postvæsen med henblik på  

 virksomhed på markedsvilkår.
Artikel 58 Finansielle tjenesteydelser Samarbejdet tager især sigte på at lette Republikken Armeniens deltagelse  

 i alment accepterede systemer for gensidige betalinger.
Den faglige bistand  

 rettes navnlig mod:
- udvikling af bankmæssige og finansielle tjenesteydelser, udvikling af et  

 almindeligt marked for kreditmidler og Republikken Armeniens deltagelse i  

 alment accepterede systemer for gensidige betalinger - udvikling af et finanssystem med tilhørende institutioner i Republikken  

 Armenien, udveksling af erfaringer og uddannelse af personale - udvikling af forsikringsydelser, der bl.a. kan skabe gunstige rammer for  

 fællesskabsvirksomheders deltagelse i oprettelsen af joint ventures i  

 forsikringssektoren i Republikken Armenien, og udvikling af  

 eksportkreditforsikring.
 Dette samarbejde skal specielt bidrage til at fremme udviklingen af  

 forbindelser mellem Republikken Armenien og medlemsstaterne i den finansielle  

 servicesektor.
Artikel 59 Regionaludvikling 1. Parterne styrker samarbejdet om regionaludvikling og fysisk  

 planlægning.
 2. I det øjemed fremmer parterne nationale, regionale og lokale  

 myndigheders udveksling af information om regionalpolitik og fysisk  

 planlægningspolitik og om metoder til formulering af regionalpolitik med  

 særlig vægt på udvikling af ugunstigt stillede områder.
 De befordrer også direkte kontakter mellem de respektive regioner og  

 offentlige institutioner, der er ansvarlige for planlægningen af  

 regionaludviklingen, med henblik på bl.a. udveksling af information om  

 metoder og midler til fremme af regionaludviklingen.
Artikel 60 Samarbejde på det sociale område 1. Med hensyn til sundhed og sikkerhed udvikler parterne et indbyrdes  

 samarbejde med det formål at højne beskyttelsen af arbejdstagernes sundhed og  

 sikkerhed.
 Samarbejdet omfatter navnlig:
- uddannelse i sundheds- og sikkerhedsspørgsmål med særligt henblik på  

 højrisiko-aktivitetssektorer - udvikling og fremme af forebyggende foranstaltninger til bekæmpelse af  

 erhvervssygdomme og andre arbejdsrelaterede lidelser - forebyggelse af større ulykkesrisici og håndtering af giftige kemikalier - forskning med henblik på udbygning af videnbasen vedrørende arbejdsmiljø  

 og arbejdstagernes sundhed og sikkerhed.
 2. Hvad beskæftigelse angår, omfatter samarbejdet navnlig faglig bistand  

 med henblik på:
- optimering af arbejdsmarkedet - modernisering af arbejdsformidlings- og erhvervsvejledningstjenester - planlægning og styring af omstruktureringsprogrammer - fremme af beskæftigelsesskabelsen på lokalt plan - udveksling af information om programmer for fleksibel beskæftigelse,  

 herunder programmer, der fremmer selvstændig virksomhed og iværksætterånden.
 3. Parterne lægger særlig vægt på samarbejde inden for social beskyttelse,  

 herunder bl.a. samarbejde om planlægning og gennemførelse af reformer af den  

 sociale beskyttelse i Republikken Armenien.
 Disse reformer skal tage sigte på, at der i Republikken Armenien udvikles  

 beskyttelsesmetoder, som hører naturligt sammen med en markedsøkonomi, og  

 omfatte social beskyttelse i alle henseender.
Artikel 61 Turisme Parterne øger og udvikler deres indbyrdes samarbejde, som omfatter:
- lettelse af turismen - forøgelse af informationsstrømmen - overførsel af knowhow - undersøgelse af mulighederne for fælles aktiviteter - samarbejde mellem officielle turistorganisationer - uddannelse rettet mod udvikling af turismen.
Artikel 62 Små og mellemstore virksomheder 1. Parterne bestræber sig på at udvikle og styrke små og mellemstore  

 virksomheder, herunder disse virksomheders sammenslutninger, og samarbejdet  

 mellem små og mellemstore virksomheder i Fællesskabet og Republikken  

 Armenien.
 2. Samarbejdet omfatter faglig bistand, især på følgende områder:
- udvikling af lovgivningsrammer for små og mellemstore virksomheder - udvikling af en hensigtsmæssig infrastruktur (et organ til støtte for  

 små og mellemstore virksomheder, kommunikation, bistand til oprettelse af en  

 fond for små og mellemstore virksomheder) - udvikling af teknologiparker.
Artikel 63 Information og kommunikation Parterne støtter udviklingen af moderne informationsformidlingsmetoder,  

 herunder medierne, og stimulerer en effektiv gensidig udveksling af  

 information.
De prioriterer programmer, der sigter på at give den brede  

 offentlighed en grundlæggende information om Fællesskabet og Republikken  

 Armenien, herunder om muligt adgang til databaser under behørig hensyntagen  

 til de intellektuelle ejendomsrettigheder.
Artikel 64 Forbrugerbeskyttelse Parterne indleder et nært samarbejde for at skabe overensstemmelse mellem  

 deres forbrugerbeskyttelsessystemer.
Dette samarbejde kan omfatte udveksling  

 af information om lovgivningsarbejde og institutionelle reformer, etablering  

 af permanente systemer for gensidig underretning om farlige produkter,  

 forbedring af forbrugeroplysningen specielt vedrørende de tilbudte produkters  

 og tjenesteydelsers pris og beskaffenhed, fremme af udvekslinger mellem  

 forbrugerrepræsentanter og forøgelse af overensstemmelsen mellem  

 forbrugerbeskyttelsespolitikker samt organisering af seminarer og  

 uddannelsesophold.
Artikel 65 Told 1. Formålet med samarbejdet er at sikre overholdelse af alle bestemmelser,  

 der planlægges vedtaget i forbindelse med handel og redelig handelspraksis,  

 og at opnå en tilnærmelse af Republikken Armeniens toldsystem til  

 Fællesskabets.
 2. Samarbejdet omfatter især følgende:
- udveksling af information - forbedring af arbejdsmetoder - indførelse af den kombinerede nomenklatur og det administrative  

 enhedsdokument - sammenkobling af Fællesskabets og Republikken Armeniens  

 forsendelsesordninger - forenkling af kontrol og formaliteter i forbindelse med godstransport - bistand til indførelse af moderne toldinformationssystemer - afholdelse af seminarer og tilrettelæggelse af uddannelsesophold.
 Der ydes om nødvendigt faglig bistand.
 3. Uden at det berører det yderligere samarbejde omhandlet i denne aftale,  

 særlig artikel 69 og 71, ydes den gensidige bistand mellem parternes  

 administrative myndigheder i toldspørgsmål efter bestemmelserne i den  

 protokol, der er knyttet til aftalen.
Artikel 66 Statistisk samarbejde Samarbejdet på dette område tager sigte på udvikling af et effektivt  

 statistisk system, der kan give pålidelige statistikker til støtte for og  

 overvågning af den økonomiske reformproces og som bidrag til udvikling af  

 privat foretagsomhed i Republikken Armenien.
 Parterne samarbejder især på følgende områder:
- det armenske statistiske systems tilpasning til internationale metoder,  

 standarder og klassifikationer - udveksling af statistiske oplysninger - tilvejebringelse af de fornødne statistiske makro- og mikroøkonomiske  

 oplysninger til gennemførelse og forvaltning af økonomiske reformer.
 I det øjemed stiller Fællesskabet faglig bistand til rådighed for  

 Republikken Armenien.
Artikel 67 Økonomi Parterne letter den økonomiske reformproces og samordningen af den  

 økonomiske politik ved at samarbejde om en bedre forståelse af de  

 grundlæggende elementer i deres respektive økonomier og om formulering og  

 gennemførelse af økonomisk politik i en markedsøkonomi.
I det øjemed  

 udveksler parterne oplysninger om makroøkonomiske resultater og udsigter.
Fællesskabet yder faglig bistand for - at bistå Republikken Armenien i den økonomiske reformproces og i den  

 henseende stille sagkyndig rådgivning og faglig bistand til rådighed - at fremme samarbejdet mellem økonomer og derved fremskynde overførslen  

 af knowhow til formulering af økonomisk politik og sikre en vid udbredelse af  

 resultaterne af den relevante forskning.
Afsnit VII Samarbejde om anliggender vedrørende demokrati og  

 menneskerettigheder Artikel 68 Parterne samarbejder om alle spørgsmål vedrørende oprettelse eller  

 styrkelse af demokratiske institutioner, herunder sådanne som er nødvendige  

 for at styrke retsstaten, samt beskyttelse af menneskerettighederne og de  

 grundlæggende frihedsrettigheder i overensstemmelse med folkeretten og  

 OSCE-principperne.
Samarbejdet tager form af faglige bistandsprogrammer, der rettes mod bl.a.  

 at hjælpe med til udarbejdelsen af relevant lovgivning og administrative  

 bestemmelser, gennemførelse af sådan lovgivning, retsvæsenets funktionsmåde,  

 statens rolle i retlige spørgsmål og valgsystemets funktionsmåde.
Uddannelse  

 kan om fornødent være omfattet.
Parterne ansporer til kontakter mellem deres  

 nationale, regionale og retslige myndigheder, parlamentsmedlemmer og  

 ikkestatslige organisationer.
Afsnit VIII Samarbejde om modvirkning af ulovlig virksomhed og modvirkning og  

 kontrol af ulovlig indvandring Artikel 69 Parterne indleder et samarbejde om at modvirke ulovlig virksomhed som  

 f.eks.:
- ulovlige økonomiske aktiviteter, herunder korruption - ulovlige transaktioner med forskellige varer, herunder industriaffald - vareforfalskning.
Samarbejdet på ovennævnte områder baseres på gensidige konsultationer og  

 et nært samvirke.
Der kan leveres faglig og administrativ bistand, f.eks. på  

 følgende områder:
- udarbejdelse af national lovgivning om modvirkning af ulovlig virksomhed - oprettelse af informationscentre - forbedring af funktionsdygtigheden i institutioner, der har til opgave  

 at modvirke ulovlig virksomhed - personaleuddannelse og efterforskningsinfrastruktur - fastlæggelse af gensidigt acceptable foranstaltninger til at modvirke  

 ulovlig virksomhed.
Artikel 70 Hvidvaskning af penge 1. Parterne er enige om nødvendigheden af at gøre en indsats for og  

 samarbejde om at forhindre, at deres finansielle systemer benyttes til  

 hvidvaskning af indtægter fra kriminelle aktiviteter i almindelighed og  

 narkotikakriminalitet i særdeleshed.
 2. Samarbejdet på dette område omfatter administrativ og faglig bistand  

 med henblik på at fastlægge egnede standarder til at modvirke hvidvaskning af  

 penge svarende til dem, der er vedtaget i Fællesskabet og internationale fora  

 på dette område, herunder Financial Action Task Force (FATF).
Artikel 71 Narkotika Inden for rammerne af deres respektive beføjelser og kompetence  

 samarbejder parterne om at øge effektiviteten og gennemslagskraften af  

 politik og foranstaltninger til bekæmpelse af ulovlig produktion af,  

 forsyning og handel med narkotika og psykotrope stoffer, herunder  

 forebyggelse af omdirigering af kemiske prækursorstoffer, samt om fremme af  

 forebyggelse og formindskelse af efterspørgslen efter narkotika.
Samarbejdet  

 på dette område baseres på gensidige konsultationer og snæver samordning  

 mellem parterne om målene og indsatsen på de forskellige felter, der vedrører  

 narkotika.
Artikel 72 Ulovlig indvandring 1. Medlemsstaterne og Republikken Armenien vedtager at samarbejde om at  

 modvirke og kontrollere ulovlig indvandring.
Med henblik herpå:
- accepterer Republikken Armenien at lade sådanne af sine statsborgere,  

 som opholder sig ulovligt på en medlemsstats område, genindrejse på anmodning  

 af sidstnævnte og uden yderligere formaliteter - accepterer hver af medlemsstaterne at lade sådanne af sine statsborgere  

 som defineret i fællesskabssammenhæng, som opholder sig ulovligt på  

 Republikken Armeniens område, genindrejse på anmodning af sidstnævnte og uden  

 yderligere formaliteter.
 Medlemsstaterne og Republikken Armenien forsyner desuden deres  

 statsborgere med passende identitetspapirer til sådanne formål.
 2. Republikken Armenien accepterer at indgå bilaterale aftaler med de  

 medlemsstater, der måtte anmode derom, om regulering af specifikke  

 forpligtelser med hensyn til genindrejse, herunder en forpligtelse med hensyn  

 til genindrejse af statsborgere fra andre lande og statsløse personer, som er  

 ankommet på den pågældende medlemsstats område fra Republikken Armenien,  

 eller som er ankommet på Republikken Armeniens område fra den pågældende  

 medlemsstat.
 3. Samarbejdsrådet undersøger, hvilken anden fælles indsats der kan gøres  

 for at modvirke og kontrollere ulovlig indvandring.
Afsnit IX Kulturelt samarbejde Artikel 73 Parterne forpligter sig til at fremme, stimulere og lette det kulturelle  

 samarbejde.
Hvor det er hensigtsmæssigt, kan Fællesskabets eller en eller  

 flere medlemsstaters kulturelle samarbejdsprogrammer danne grundlag for  

 samarbejde, og der kan udvikles yderligere aktiviteter af fælles interesse.
Afsnit X Finansielt samarbejde vedrørende faglig bistand Artikel 74 Med henblik på virkeliggørelse af denne aftales mål stiller Fællesskabet i  

 overensstemmelse med artikel 75, 76 og 77 midlertidig finansiel bistand til  

 rådighed for Republikken Armenien i form af faglig bistand, der ydes som  

 gavebistand, til fremme af den økonomiske omstilling i Republikken Armenien.
Artikel 75 Denne finansielle bistand ydes inden for rammerne af TACIS efter  

 Fællesskabets rådsforordning herom.
Artikel 76 Målene og områderne for Fællesskabets finansielle bistand fastlægges i et  

 vejledende program, der afspejler de vedtagne prioriteter, og som aftales  

 mellem de to parter under hensyntagen til Republikken Armeniens behov,  

 sektormæssige opsugningsevne og reformfremskridt.
Parterne underretter  

 Samarbejdsrådet derom.
Artikel 77 Af hensyn til den bedst mulige udnyttelse af de disponible midler sikrer  

 parterne, at Fællesskabets faglige bistand ydes i snæver samordning med de  

 tilsvarende bidrag fra andre kilder, såsom medlemsstaterne, andre lande og  

 internationale organisationer såsom Den Internationale Bank for Genopbygning  

 og Udvikling og Den Europæiske Bank for Genopbygning og Udvikling.
Afsnit XI Institutionelle, almindelige og afsluttende bestemmelser Artikel 78 Der oprettes et samarbejdsråd, som skal føre tilsyn med gennemførelsen af  

 denne aftale.
Det træder sammen på ministerplan en gang om året.
Det  

 undersøger alle større spørgsmål, der opstår inden for rammerne af denne  

 aftale, og andre bilaterale eller internationale spørgsmål af fælles  

 interesse for virkeliggørelsen af denne aftales mål.
Samarbejdsrådet kan også  

 fremsætte formålstjenlige henstillinger efter aftale mellem de to parter.
Artikel 79 1. Samarbejdsrådet består af medlemmerne af Rådet for Den Europæiske Union  

 og medlemmer af Kommissionen for De Europæiske Fællesskaber på den ene side  

 og medlemmer af Republikken Armeniens regering på den anden side.
 2. Samarbejdsrådet fastsætter selv sin forretningsorden.
 3. Formandshvervet i Samarbejdsrådet varetages på skift af en repræsentant  

 for Fællesskabet og et medlem af Republikken Armeniens regering.
Artikel 80 1. Samarbejdsrådet bistås i varetagelsen af sine opgaver af et  

 samarbejdsudvalg bestående af repræsentanter for medlemmerne af Rådet for Den  

 Europæiske Union og medlemmer af Kommissionen for De Europæiske Fællesskaber  

 på den ene side og repræsentanter for Republikken Armeniens regering på den  

 anden side, normalt på højt embedsmandsplan.
Formandshvervet i  

 Samarbejdsudvalget varetages på skift af Fællesskabet og Republikken  

 Armenien.
 Samarbejdsrådet fastsætter i sin forretningsorden Samarbejdsudvalgets  

 opgaver, som omfatter forberedelse af Samarbejdsrådets møder, og  

 Samarbejdsudvalgets funktionsmåde.
 2. Samarbejdsrådet kan uddelegere enhver af sine beføjelser til  

 Samarbejdsudvalget, der varetager arbejdet mellem Samarbejdsrådets møder.
Artikel 81 Samarbejdsrådet kan beslutte at nedsætte særlige udvalg eller  

 arbejdsgrupper til at bistå det i varetagelsen af dets opgaver, og det  

 fastlægger sådanne udvalgs eller arbejdsgruppers sammensætning og  

 funktionsmåde.
Artikel 82 Ved undersøgelse af spørgsmål, der inden for rammerne af denne aftale  

 måtte opstå vedrørende en bestemmelse, der omhandler en artikel i GATT/WTO,  

 tager Samarbejdsrådet i videst muligt omfang hensyn til, hvorledes de  

 kontraherende parter i WTO normalt fortolker den pågældende GATT/WTO-artikel.
Artikel 83 Der nedsættes et parlamentarisk samarbejdsudvalg.
Det skal være forum for  

 medlemmer af Republikken Armeniens nationalforsamling og Europa-Parlamentet  

 med henblik på møder og udveksling af synspunkter.
Det træder sammen med  

 mellemrum, som det selv fastsætter.
Artikel 84 1. Det Parlamentariske Samarbejdsudvalg består af medlemmer af  

 Europa-Parlamentet på den ene side og medlemmer af Republikken Armeniens  

 nationalforsamling på den anden side.
 2. Det Parlamentariske Samarbejdsudvalg fastsætter selv sin  

 forretningsorden.
 3. Formandshvervet i Det Parlamentariske Samarbejdsudvalg varetages på  

 skift af henholdsvis Europa-Parlamentet og Republikken Armeniens  

 nationalforsamling ifølge de bestemmelser, der fastsættes i dets  

 forretningsorden.
Artikel 85 Det Parlamentariske Samarbejdsudvalg kan anmode om relevante oplysninger  

 vedrørende denne aftales gennemførelse fra Samarbejdsrådet, som så skal  

 forelægge udvalget de ønskede oplysninger.
 Det Parlamentariske Samarbejdsudvalg underrettes om Samarbejdsrådets  

 henstillinger.
 Det Parlamentariske Samarbejdsudvalg kan rette henstillinger til  

 Samarbejdsrådet.
Artikel 86 1. Inden for denne aftales anvendelsesområde forpligter hver af parterne  

 sig til at sikre, at fysiske og juridiske personer fra den anden part uden  

 forskelsbehandling i forhold til deres egne statsborgere gives adgang til  

 parternes kompetente domstole og administrative organer, for at de kan  

 forsvare deres individuelle rettigheder og ejendomsrettigheder, herunder  

 intellektuel, industriel og kommerciel ejendomsret.
 2. Inden for deres respektive beføjelser:
- fremmer parterne anvendelse af voldgift til bilæggelse af tvister, der  

 opstår i forbindelse med handels- og samarbejdsaftaler indgået af økonomiske  

 beslutningstagere fra Fællesskabet og Republikken Armenien - er parterne enige om, at når en tvist indbringes for voldgift, kan hver  

 af tvistens parter, medmindre andet er fastsat i reglerne for det af parterne  

 valgte voldgiftsforum, vælge sin egen voldgiftsmand af en hvilken som helst  

 nationalitet, og at den foresiddende tredje voldgiftsmand eller  

 enevoldgiftsmanden kan være en statsborger i et tredjeland - anbefaler parterne deres økonomiske beslutningstagere, at de efter  

 fælles overenskomst vælger, hvilken lovgivning der skal gælde for deres  

 kontrakter - tilskynder parterne til anvendelse af de voldgiftsregler, der er  

 udarbejdet af De Forenede Nationers Kommission for International Handelsret  

 (UNCITRAL), og til voldgift ved et forum i en stat, der har undertegnet  

 konventionen om anerkendelse og fuldbyrdelse af udenlandske  

 voldgiftskendelser, udfærdiget i New York den 10. juni 1958.
Artikel 87 Intet i denne aftale hindrer en part i at træffe foranstaltninger, som:
a) den finder nødvendige for at forhindre udbredelse af oplysninger, der  

 kan skade dens væsentlige sikkerhedsinteresser b) vedrører produktion af eller handel med våben, ammunition og  

 krigsmateriel eller forskning, udvikling og produktion, der er uundværlig i  

 forsvarsøjemed, såfremt foranstaltningerne ikke ændrer konkurrencevilkårene  

 for de varer, der ikke er beregnet til specifikt militære formål c) den anser for væsentlige for sin sikkerhed i tilfælde af alvorlige  

 interne forstyrrelser, som påvirker opretholdelsen af lov og orden, krig  

 eller alvorlig international spænding, som udgør en krigstrussel, eller for  

 opfyldelsen af forpligtelser, den har påtaget sig med henblik på bevarelse af  

 fred og international sikkerhed d) den finder nødvendige for at opfylde sine internationale forpligtelser  

 vedrørende kontrol af industrivarer og -teknologi med dobbelt  

 anvendelsesformål.
Artikel 88 1. Inden for de områder, denne aftale omfatter, og med forbehold af  

 særlige bestemmelser heri:
- må de ordninger, som Republikken Armenien anvender over for  

 Fællesskabet, ikke føre til nogen form for forskelsbehandling mellem  

 medlemsstaterne, deres statsborgere eller deres selskaber eller firmaer - må de ordninger, som Fællesskabet anvender over for Republikken  

 Armenien, ikke føre til nogen form for forskelsbehandling mellem armenske  

 statsborgere eller selskaber eller firmaer.
 2. Bestemmelserne i stk. 1 berører ikke parternes ret til at anvende de  

 relevante bestemmelser i deres skattelovgivning på skattepligtige, som ikke  

 befinder sig i samme situation med hensyn til bopæl.
Artikel 89 1. Enhver af de to parter kan indbringe en hvilken som helst tvist  

 vedrørende anvendelsen eller fortolkningen af denne aftale for  

 Samarbejdsrådet.
 2. Samarbejdsrådet kan bilægge tvisten ved en henstilling.
3. Er det ikke muligt at bilægge tvisten efter stk. 2, kan en af parterne  

 meddele den anden, at den har udpeget en forligsmand; den anden part skal så  

 inden to måneder udpege endnu en forligsmand.
Ved anvendelsen af denne  

 procedure betragtes Fællesskabet og medlemsstaterne som en enkelt part i  

 tvisten.
 Samarbejdsrådet udpeger en tredje forligsmand.
Forligsmændenes henstillinger vedtages ved flertalsafgørelse.
Sådanne  

 henstillinger er ikke bindende for parterne.
 4. Samarbejdsrådet kan fastlægge procedureregler for tvistbilæggelsen.
Artikel 90 Parterne er enige om på anmodning af en af dem straks gennem passende  

 kanaler at konsultere hinanden med henblik på drøftelse af ethvert spørgsmål  

 vedrørende fortolkningen eller gennemførelsen af denne aftale og andre  

 relevante aspekter af forbindelserne mellem dem.
 Denne artikels bestemmelser berører på ingen måde artikel 14, 89 og 95.
Artikel 91 Republikken Armenien kan ikke i medfør af aftalen indrømmes en gunstigere  

 behandling end den, medlemsstaterne indrømmer hinanden.
Artikel 92 I denne aftale forstås ved »parter« på den ene side Republikken  

 Armenien og på den anden side Fællesskabet eller medlemsstaterne eller  

 Fællesskabet og medlemsstaterne i overensstemmelse med deres respektive  

 beføjelser.
Artikel 93 For så vidt som spørgsmål, der er omhandlet i denne aftale, også er  

 omhandlet i traktaten om det europæiske energicharter og protokollerne  

 dertil, finder denne traktat og disse protokoller fra deres ikrafttræden  

 anvendelse på de pågældende spørgsmål, dog kun i det deri fastsatte omfang.
Artikel 94 Denne aftale indgås indledningsvis for en tiårig periode.
Den fornys  

 automatisk år for år, såfremt ingen af parterne giver den anden part  

 skriftlig meddelelse om opsigelse seks måneder før aftalens udløb.
Artikel 95 1. Parterne træffer de fornødne almindelige eller særlige foranstaltninger  

 til opfyldelse af deres forpligtelser i henhold til aftalen.
De drager omsorg  

 for, at aftalens mål virkeliggøres.
 2. Såfremt en part finder, at den anden part har misligholdt en  

 forpligtelse i henhold til aftalen, kan den træffe passende foranstaltninger.  

 Forinden meddeler den, bortset fra i særligt hastende tilfælde,  

 Samarbejdsrådet alle nødvendige oplysninger til en grundig undersøgelse af  

 situationen i det øjemed at nå frem til en for parterne acceptabel løsning.
Ved valget af sådanne foranstaltninger skal de, der medfører færrest  

 forstyrrelser i aftalen, foretrækkes.
Samarbejdsrådet underrettes straks om  

 foranstaltningerne, hvis den anden part anmoder derom.
Artikel 96 Bilag I, II, III og IV og protokollen udgør en integrerende del af denne  

 aftale.
Artikel 97 Indtil enkeltpersoner og virksomheder har opnået tilsvarende rettigheder i  

 medfør af denne aftale, berører aftalen ikke de rettigheder, de er sikret i  

 kraft af bestående aftaler, der er bindende for på den ene side en eller  

 flere medlemsstater og på den anden side Republikken Armenien, undtagen på  

 områder, der henhører under Fællesskabets kompetence, hvilket ikke berører  

 medlemsstaternes forpligtelser efter denne aftale på områder, der henhører  

 under deres kompetence.
Artikel 98 Denne aftale gælder på den ene side for de områder, hvor traktaterne om  

 oprettelse af Det Europæiske Fællesskab, Det Europæiske Kul- og  

 Stålfællesskab og Det Europæiske Atomenergifællesskab finder anvendelse, og  

 på de i disse traktater fastsatte betingelser, og på den anden side for  

 Republikken Armeniens område.
Artikel 99 Generalsekretæren for Rådet for Den Europæiske Union er depositar for  

 denne aftale.
Artikel 100 Det originale eksemplar af aftalen, som har samme gyldighed på dansk,  

 engelsk, finsk, fransk, græsk, italiensk, nederlandsk, portugisisk, spansk,  

 svensk, tysk og armensk, deponeres hos generalsekretæren for Rådet for Den  

 Europæiske Union.
Artikel 101 Parterne godkender denne aftale efter deres egne procedurer.
 Denne aftale træder i kraft på den første dag i den anden måned efter den  

 dato, på hvilken parterne underretter generalsekretæren for Rådet for Den  

 Europæiske Union om, at de i stk. 1 nævnte procedurer er afsluttet.
 Denne aftale afløser ved sin ikrafttræden, for så vidt angår  

 forbindelserne mellem Republikken Armenien og Fællesskabet, aftalen mellem  

 Det Europæiske Økonomiske Fællesskab, Det Europæiske Atomenergifællesskab og  

 Unionen af Socialistiske Sovjetrepublikker om handel og om handelsmæssigt og  

 økonomisk samarbejde, undertegnet i Bruxelles den 18. december 1989.
Artikel 102 Parterne er enige om, at i afventning af afslutningen af de for denne  

 aftales ikrafttræden nødvendige procedurer, sættes bestemmelserne i nogle af  

 denne aftales dele i kraft i ved en interimsaftale mellem Fællesskabet og  

 Republikken Armenien, og at der ved udtrykket »datoen for aftalens  

 ikrafttræden« forstås datoen for interimsaftalens ikrafttræden.
Bilagsfortegnelse Bilag I Fordele, som Republikken Armenien indrømmer de uafhængige stater i  

 medfør af artikel 9, stk. 3 Bilag II Konventioner om intellektuel, industriel og kommerciel  

 ejendomsret omhandlet i artikel 42 Bilag III Finansielle tjenesteydelser, jf. artikel 26 Bilag IV Fællesskabets forbehold i henhold til artikel 23, stk. 2 Protokol om gensidig bistand mellem de administrative myndigheder i  

 toldspørgsmål.
Bilag I Fordele, som Republikken Armenien indrømmer de uafhængige stater i medfør af artikel 9, stk. 3 Alle uafhængige stater:
 Der anvendes ingen importtold.
Bilag II Konventioner om intellektuel, industriel og kommerciel ejendomsret  

 omhandlet i artikel 42 1. Artikel 42, stk. 2, vedrører følgende multilaterale konventioner:
- Bernerkonventionen til værn for litterære og kunstneriske værker  

 (Paris-akten 1971) - Den internationale konvention om beskyttelse af udøvende kunstnere,  

 fremstillere af fonogrammer samt radio- og fjernsynsforetagender (Rom 1961) - Protokollen til Madrid-arrangementet om international registrering af  

 varemærker (Madrid 1989) - Nice-arrangementet vedrørende international klassificering af varer og  

 tjenesteydelser til brug ved registrering af varemærker (Geneve 1977, ændret  

 1979) - Budapest-traktaten om international anerkendelse af deponering af  

 mikroorganismer med henblik på patentprocedurer (1977, ændret 1980) - Den internationale konvention om beskyttelse af plantenyheder (UPOV)  

 (Geneve-akten 1991).
2. Samarbejdsrådet kan henstille, at artikel 42, stk. 2, finder anvendelse  

 på andre multilaterale konventioner.
Skulle der opstå problemer vedrørende  

 intellektuel, industriel og kommerciel ejendomsret, som påvirker  

 handelsvilkårene, indledes der på en af parternes anmodning  

 hastekonsultationer med henblik på at nå frem til gensidigt tilfredsstillende  

 løsninger.
 3. Parterne bekræfter den betydning, de tillægger forpligtelserne i  

 henhold til følgende multilaterale konventioner:
- Pariserkonventionen om beskyttelse af industriel ejendomsret  

 (Stockholm-akten 1967, ændret 1979) - Madrid-arrangementet om international registrering af varemærker  

 (Stockholm-akten 1967, ændret 1979) - Patentsamarbejdstraktaten (Washington 1970, ændret 1979 og 1984).
 4. Fra denne aftales ikrafttræden indrømmer Republikken Armenien, for så  

 vidt angår anerkendelse og beskyttelse af intellektuel, industriel og  

 kommerciel ejendomsret, fællesskabsvirksomheder og -statsborgere en  

 behandling, der ikke er mindre gunstig end den, den indrømmer noget  

 tredjeland i henhold til bilaterale aftaler.
 5. Bestemmelserne i stk. 4 finder ikke anvendelse på fordele, som  

 Republikken Armenien indrømmer tredjelande på et reelt gensidigt grundlag, og  

 heller ikke fordele, som Republikken Armenien indrømmer andre lande fra det  

 tidligere Sovjetunionen.
Bilag III Finansielle tjenesteydelser, jf. artikel 26 En finansiel tjenesteydelse er enhver tjenesteydelse af finansiel art, der  

 tilbydes af en finansiel servicevirksomhed.
Finansielle tjenesteydelser  

 omfatter følgende aktiviteter:
A.
Alle former for forsikringsydelser og dermed beslægtede  

 tjenesteydelser:
 1. Direkte forsikring (inklusive coassurance):
i) livsforsikring ii) andre former for forsikring.
 2. Genforsikring og retrocession.
 3. Forsikringsmægling.
 4. Tjenesteydelser i tilknytning til forsikring, såsom rådgivning,  

 aktuarbistand, risikovurdering og skaderegulering.
B.
Bankmæssige og andre finansielle tjenesteydelser (eksklusive  

 forsikring):
 1. Modtagelse af indskud og andre midler på anfordring fra offentligheden.
 2. Alle former for udlån, herunder forbrugerkredit, hypotekkredit,  

 factoring og finansiering af kommercielle transaktioner.
 3. Finansiel leasing.
 4. Alle tjenesteydelser i tilknytning til betalings- og pengeoverførsel,  

 herunder kreditkort, rejsechecks og bankanvisninger.
 5. Garantier og engagementer.
 6. Handel for egen regning eller for kunders regning, enten på  

 fondsbørsen, uden for fondsbørsen eller på anden måde, med følgende papirer:
a) pengemarkedspapirer (herunder checks, veksler, indlånsbeviser osv.) b) udenlandsk valuta c) afledte produkter, herunder, men ikke begrænset til,  

 terminsforretninger og optioner d) kurs- og rentearbitragepapirer, herunder produkter såsom swaps, aftaler  

 om terminskurser osv.
e) omsættelige værdipapirer f) andre negotiable dokumenter og finansielle aktiver, herunder umøntede  

 ædelmetaller.
 7. Deltagelse i emissioner af enhver art af værdipapirer, herunder  

 emissionsgarantier og placering som agent (enten offentligt eller privat) og  

 servicevirksomhed i tilknytning til sådanne emissioner.
 8. Låneformidling på pengemarkedet.
 9. Investeringspleje, såsom likviditets- og porteføljeforvaltning, alle  

 former for kollektiv investeringspleje, administration af pensionsfonde,  

 forvaring og forvaltning af betroede midler.
 10. Afregning og clearing i forbindelse med finansielle aktiver, herunder  

 værdipapirer, afledte produkter og andre negotiable dokumenter.
 11. Rådgivning og formidling samt andre medfølgende tjenesteydelser i  

 forbindelse med de under punkt 1-10 nævnte aktiviteter, herunder  

 kreditvurdering og -analyse, undersøgelser og rådgivning i tilknytning til  

 investeringer og porteføljer, rådgivning om erhvervelser og om  

 omstrukturering af virksomheder samt virksomhedsanalyse.
 12. Andre finansielle servicevirksomheders tilvejebringelse og overførsel  

 af finansielle oplysninger samt programmel til finansiel databehandling og  

 dermed beslægtet programmel.
 Følgende aktiviteter er ikke omfattet af definitionen af finansielle  

 tjenesteydelser:
 a) Aktiviteter udført af centralbanker eller enhver anden offentlig  

 institution med et penge- eller valutakurspolitisk sigte.
 b) Aktiviteter udført af centralbanker, statslige organer eller offentlige  

 institutioner på regeringens vegne eller med dennes garanti, undtagen hvor  

 disse aktiviteter kan udføres af finansielle servicevirksomheder i  

 konkurrence med sådanne offentlige organer.
 c) Aktiviteter, der indgår i lovfæstede sociale sikringsordninger eller  

 offentlige pensionsordninger, undtagen hvor disse aktiviteter kan udføres af  

 finansielle servicevirksomheder i konkurrence med offentlige organer eller  

 private institutioner.
Bilag IV Fællesskabets forbehold i henhold til artikel 23, stk. 2 Minedrift I nogle medlemsstater vil ikke EF-kontrollerede virksomheder skulle have  

 en koncession for så vidt angår minedrifts- og råstofrettigheder.
Fiskeri Medmindre andet er bestemt, er adgang til og udnyttelse af de biologiske  

 ressourcer og fiskebankerne i farvande, der henhører under Fællesskabets  

 medlemsstaters suverænitet eller jurisdiktion, forbeholdt fiskerfartøjer, der  

 fører en EF-medlemsstats flag, og som er registreret på Fællesskabets område.
Køb af fast ejendom I nogle medlemsstater gælder der restriktioner for ikke  

 fællesskabsvirksomheders køb af fast ejendom.
Audiovisuelle tjenesteydelser, herunder radio National behandling hvad angår produktion og distribution, herunder  

 radiospredning og andre former for transmission til offentligheden, kan være  

 forbeholdt audiovisuelle værker, der opfylder visse oprindelseskriterier.
Telekommunikationstjenester, herunder mobil- og satellittjenester Forbeholdte tjenesteydelser.
 I nogle medlemsstater er markedsadgangen med hensyn til komplementære  

 tjenester og infrastrukturer underlagt restriktioner.
Liberale erhvervs tjenesteydelser Ydelser forbeholdt fysiske personer, der er statsborgere i  

 medlemsstaterne.
Sådanne personer kan under visse omstændigheder oprette  

 selskaber.
Landbrug I nogle medlemsstater anvendes der ikke national behandling for ikke  

 EF-kontrollerede virksomheder, der ønsker at drive landbrug.
Ikke  

 EF-kontrollerede virksomheders erhvervelse af vinmarker kan kun ske efter  

 anmeldelse eller, om fornødent, tilladelse.
Nyhedstjenester I nogle medlemsstater er der begrænsninger for udenlandsk deltagelse i  

 forlagsvirksomheder og radio- og tv-selskaber.
PROTOKOL OM GENSIDIG BISTAND MELLEM DE ADMINISTRATIVE MYNDIGHEDER I TOLDSPØRGSMÅL Artikel 1 Definitioner I denne protokol forstås ved:
a) »toldlovgivning«: love og administrative bestemmelser  

 gældende på parternes område for indførsel, udførsel og forsendelse af varer  

 og henførsel heraf under en hvilken som helst toldprocedure, herunder  

 forbuds-, begrænsnings- og kontrolforanstaltninger; b) »bistandssøgende myndighed«: en kompetent administrativ  

 myndighed, som er udpeget af en part til dette formål, og som fremsætter  

 anmodningen om bistand i toldspørgsmål; c) »bistandssøgte myndighed«: en kompetent administrativ  

 myndighed, som er udpeget af en part til dette formål, og som modtager  

 anmodningen om bistand i toldspørgsmål; d) »personoplysninger«: alle oplysninger vedrørende en  

 identificeret eller identificerbar enkeltperson.
Artikel 2 Anvendelsesområde 1. Parterne i denne protokol yder inden for rammerne af deres beføjelser  

 og på den måde og de betingelser, der er fastsat i denne protokol, hinanden  

 bistand med henblik på at forebygge, påvise og undersøge overtrædelser af  

 toldlovgivningen.
2. Bistand i toldspørgsmål i henhold til denne protokol ydes af enhver  

 administrativ myndighed hos parterne i denne protokol, som er kompetent med  

 hensyn til anvendelsen af denne protokol.
Dette berører ikke reglerne for  

 gensidig bistand i strafferetlige anliggender.
Det omfatter heller ikke  

 oplysninger, der er indhentet ved anvendelse af beføjelser, som udøves på  

 retsmyndighedernes anmodning, medmindre de pågældende myndigheder er  

 indforstået hermed.
Artikel 3 Bistand efter anmodning 1. På anmodning af den bistandssøgende myndighed meddeler den  

 bistandssøgte myndighed denne alle sådanne oplysninger, som gør det muligt  

 for den bistandssøgende myndighed at sikre, at toldlovgivningen anvendes  

 korrekt, herunder fastslåede eller planlagte transaktioner, som udgør eller  

 vil kunne udgøre en overtrædelse af denne lovgivning.
 2. På anmodning af den bistandssøgende myndighed oplyser den bistandssøgte  

 myndighed, hvorvidt varer, der udføres fra en af parterne i denne protokols  

 område, er blevet behørigt indført på den anden parts område, om fornødent  

 med angivelse af, hvilken toldprocedure varer er henført under.
 3. På anmodning af den bistandssøgende myndighed træffer den bistandssøgte  

 myndighed de nødvendige foranstaltninger til at sikre, at der udøves  

 overvågning af:
a) fysiske eller juridiske personer, om hvem der er rimelig grund til at  

 antage, at de overtræder eller har overtrådt toldlovgivningen b) steder, hvor varer opbevares på en sådan måde, at der er grund til at  

 antage, at de er bestemt til at indgå i transaktioner, der er i strid med  

 toldlovgivningen c) varebevægelser, om hvilke det er oplyst, at de muligvis kan give  

 anledning til en væsentlig overtrædelse af toldlovgivningen d) transportmidler, om hvilke der er rimelig grund til at antage, at de er  

 blevet benyttet, benyttes eller kan benyttes i forbindelse med overtrædelse  

 af toldlovgivningen.
Artikel 4 Uanmodet bistand Parterne i denne protokol yder inden for rammerne af deres kompetence  

 hinanden bistand, hvis de skønner, at en sådan er nødvendig for den korrekte  

 anvendelse af toldlovgivningen, særlig når de kommer i besiddelse af  

 oplysninger vedrørende:
- transaktioner, som har krænket, krænker eller kan krænke denne  

 lovgivning, og som kan være af interesse for en anden part - nye midler eller metoder, der er anvendt til at gennemføre sådanne  

 transaktioner - varer, som vides at være genstand for en væsentlig overtrædelse af  

 toldlovgivningen - fysiske eller juridiske personer, om hvem der er rimelig grund til at  

 antage, at de overtræder eller har overtrådt toldlovgivningen - transportmidler, om hvilke der er rimelig grund til at antage, at de er  

 blevet benyttet, benyttes eller kan benyttes i forbindelse med overtrædelse  

 af toldlovgivningen.
Artikel 5 Fremsendelse/meddelelse På anmodning af den bistandssøgende myndighed træffer den bistandssøgte  

 myndighed i overensstemmelse med sin lovgivning alle nødvendige  

 forholdsregler til - at fremsende alle dokumenter - at meddele alle beslutninger som er omfattet af denne protokols anvendelsesområde, til en adressat  

 bosat eller etableret på dens område.
I sådanne tilfælde finder artikel 6,  

 stk. 3, anvendelse for så vidt angår anmodningen.
Artikel 6 Bistandsanmodningernes form og indhold 1. Anmodninger i henhold til denne protokol fremsættes skriftligt.
Den  

 nødvendige dokumentation til efterkommelse af sådanne anmodninger skal  

 vedlægges anmodningen.
Om fornødent kan mundtlige anmodninger, når hastende  

 omstændigheder kræver det, accepteres, men de skal straks bekræftes  

 skriftligt.
 2. Anmodningerne i henhold til denne artikels stk. 1 skal omfatte følgende  

 oplysninger:
a) navn på den bistandssøgende myndighed b) den ønskede foranstaltning c) genstand og begrundelse for anmodningen d) love, regler og andre implicerede retsinstrumenter e) en så nøjagtig og udtømmende angivelse som muligt af de fysiske eller  

 juridiske personer, der er genstand for undersøgelserne f) et sammendrag af sagsomstændighederne, undtagen i de tilfælde, der er  

 omhandlet i artikel 5.
 3. Anmodningerne fremsættes på et af den bistandssøgte myndigheds  

 officielle sprog eller på et for denne myndighed acceptabelt sprog.
 4. Hvis anmodningen ikke opfylder de formelle krav, kan den begæres  

 korrigeret eller suppleret; dette berører dog ikke eventuelle  

 forsigtighedsforanstaltninger.
Artikel 7 Efterkommelse af anmodninger 1. Med henblik på at imødekomme bistandsanmodningen leverer den  

 bistandssøgte myndighed inden for rammerne af sine beføjelser og sine  

 disponible ressourcer, som om den handlede for egen regning eller på  

 anmodning af andre myndigheder i samme part i denne protokol, de oplysninger,  

 den allerede er i besiddelse af, og foretager passende undersøgelser eller  

 lader sådanne foretage.
Denne bestemmelse gælder også den administrative  

 tjenestegren, til hvilken den bistandssøgte myndighed henviser anmodningen,  

 når den selv er forhindret i selv at handle, 2. Anmodninger om bistand efterkommes i overensstemmelse med gældende  

 love, regler og andre retsinstrumenter hos den part i protokollen, som  

 anmodningen rettes til.
 3. Behørigt bemyndigede tjenestemænd fra en part i denne protokol kan  

 efter aftale med den anden part i protokollen og på de af denne fastsatte  

 betingelser i kontorerne hos den bistandssøgte myndighed eller anden  

 myndighed, som den bistandssøgte myndighed har ansvaret for, indhente sådanne  

 oplysninger vedrørende overtrædelsen af toldlovgivningen, som den  

 bistandssøgende myndighed har brug for med henblik på anvendelsen af denne  

 protokol.
 4. Efter aftale med den anden part i protokollen og på de af denne  

 fastsatte betingelser kan tjenestemænd fra en part i protokollen være til  

 stede ved undersøgelser, der foretages på førstnævntes område.
Artikel 8 Form for meddelelse af oplysninger 1. Den bistandssøgte myndighed meddeler den bistandssøgende myndighed  

 undersøgelsesresultater i form af dokumenter, bekræftede kopier af  

 dokumenter, rapporter og lignende.
 2. De i stk. 1 omhandlede dokumenter kan erstattes af edboplysninger i en  

 hvilken som helst form til samme formål.
Artikel 9 Undtagelser fra pligten til at yde bistand 1. Parterne i protokollen kan afslå at yde den i denne protokol fastsatte  

 bistand, når en sådan bistand a) vil stride mod Republikken Armeniens eller en af Den Europæiske Unions  

 medlemsstaters suverænitet, hvor en sådan er blevet anmodet om bistand i  

 henhold til denne protokol, eller b) vil stride mod den offentlige orden, sikkerheden eller andre væsentlige  

 interesser, særlig som omhandlet i artikel 10, stk. 2, eller c) berører andre valuta- eller beskatningsregler end toldforskrifterne  

 eller d) krænker forretnings- og embedshemmeligheden.
2. Når den bistandssøgende myndighed anmoder om bistand, som den ikke selv  

 ville være i stand til at yde, hvis den blev anmodet derom, skal den gøre  

 opmærksom herpå i sin anmodning.
Det overlades derefter til den bistandssøgte  

 myndighed at afgøre, hvorledes den vil reagere på en sådan anmodning.
 3. Hvis bistand tilbageholdes eller afslås, meddeles beslutningen herom og  

 grundene hertil straks den bistandssøgende myndighed.
Artikel 10 Udveksling af oplysninger og tavshedspligt 1. De oplysninger, der under den ene eller den anden form meddeles i  

 medfør af denne protokol, er fortrolige eller bestemt til tjenestebrug,  

 afhængigt af de gældende regler i hver af parterne i denne protokol.
De er  

 omfattet af den tjenstlige tavshedspligt og beskyttes af den nationale  

 lovgivning i den part i denne protokol, som modtager dem, og de tilsvarende  

 bestemmelser, der gælder for Fællesskabets institutioner.
 2. Personoplysninger må kun sendes, hvis begge parter i denne protokol  

 forpligter sig til at beskytte sådanne oplysninger på mindst samme måde som  

 den, der gælder i det særlige tilfælde hos den part i denne protokol, der  

 leverer oplysningerne.
3. De modtagne oplysninger må kun anvendes til de i denne protokol  

 fastsatte formål. Ønsker en af parterne i denne protokol at anvende  

 oplysningerne til andre formål, anmoder den på forhånd om skriftligt samtykke  

 hertil fra den myndighed, der har leveret oplysningerne.
Det sker desuden med  

 de begrænsninger, som denne myndighed fastsætter.
4. Stk. 3 er ikke til hinder for anvendelse af oplysninger i retssager  

 eller administrative procedurer, som efterfølgende indledes på grund af  

 manglende overholdelse af toldlovgivningen.
Den kompetente myndighed, som har  

 leveret oplysningerne, underrettes om sådanne tilfælde.
 5. Parterne kan i deres retsbøger, rapporter og vidneerklæringer og i  

 retssager indbragt for domstolene som bevis anvende oplysninger, der er  

 indhentet, og dokumenter, der er fremlagt i overensstemmelse med  

 bestemmelserne i denne protokol.
Artikel 11 Eksperter og vidner 1. En tjenestemand hos en bistandsansøgt myndighed kan bemyndiges til  

 inden for de i bemyndigelsen fastsatte grænser at optræde som ekspert eller  

 vidne i retssager eller administrative procedurer vedrørende spørgsmål, der  

 er omfattet af denne protokol, i en anden part i denne protokols jurisdiktion  

 og at fremlægge de genstande, dokumenter eller bekræftede kopier deraf, som  

 måtte være nødvendige for retssagen eller den administrative procedure.
I  

 anmodningen om fremmøde skal det specifikt angives, om hvilket spørgsmål og i  

 hvilken egenskab tjenestemanden vil blive afhørt.
 2. Den bemyndigede tjenestemand nyder samme beskyttelse som den, der ved  

 den bestående lovgivning garanteres tjenestemænd hos den bistandssøgende  

 myndighed på dennes område.
Artikel 12 Bistandsudgifter Parterne i denne protokol afstår fra alle krav mod hinanden om refusion af  

 udgifter som følge af anvendelsen af denne protokol, undtagen i givet fald  

 udgifter til eksperter og vidner og til tolke og oversættere, som ikke  

 henhører under offentlige myndigheder.
Artikel 13 Gennemførelse 1. Forvaltningen af denne protokol varetages af den centrale  

 toldadministration i Republikken Armenien på den ene side og de kompetente  

 tjenestegrene i Kommissionen for De Europæiske Fællesskaber og i givet fald  

 toldmyndighederne i Den Europæiske Unions medlemsstaterne på den anden side.  

 De træffer afgørelser om alle praktiske foranstaltninger og arrangementer,  

 der er nødvendige for protokollens anvendelse, og tager hensyn til reglerne  

 vedrørende databeskyttelse.
De kan tillige rette henstillinger til de  

 kompetente organer om ændringer af denne protokol, som de skønner nødvendige.
 2. Parterne i denne protokol konsulterer hinanden og holder derefter  

 hinanden underrettet om de detaljerede gennemførelsesregler, som vedtages i  

 overensstemmelse med denne artikels bestemmelser.
Artikel 14 Komplementaritet Eventuelle aftaler om gensidig bistand, som er indgået mellem en eller  

 flere af Den Europæiske Unions medlemsstater og Republikken Armenien, berører  

 ikke fællesskabsbestemmelserne om udveksling mellem Kommissionens kompetente  

 tjenestegrene og medlemsstaternes toldmyndigheder af oplysninger indhentet i  

 toldspørgsmål, som kunne være af interesse for Fællesskabet, jf. dog artikel  

 10.
SLUTAKT De befuldmægtigede for:
KONGERIGET BELGIEN, KONGERIGET DANMARK, FORBUNDSREPUBLIKKEN TYSKLAND, DEN HELLENSKE REPUBLIK, KONGERIGET SPANIEN, DEN FRANSKE REPUBLIK, IRLAND, DEN ITALIENSKE REPUBLIK, STORHERTUGDØMMET LUXEMBOURG, KONGERIGET NEDERLANDENE, REPUBLIKKEN ØSTRIG, DEN PORTUGISISKE REPUBLIK, REPUBLIKKEN FINLAND, KONGERIGET SVERIGE, DET FORENEDE KONGERIGE STORBRITANNIEN OG NORDIRLAND, som er kontraherende parter i traktaten om oprettelse af DET EUROPÆISKE  

 FÆLLESSKAB, traktaten om oprettelse af DET EUROPÆISKE KUL- OG STÅLFÆLLESSKAB  

 og traktaten om oprettelse af DET EUROPÆISKE ATOMENERGIFÆLLESSKAB, i det følgende benævnt »medlemsstater«, og for DET EUROPÆISKE FÆLLESSKAB, DET EUROPÆISKE KUL- OG STÅLFÆLLESSKAB og DET  

 EUROPÆISKE ATOMENERGIFÆLLESSKAB, i det følgende benævnt  

 »Fællesskabet«, på den ene side, og de befuldmægtigede for REPUBLIKKEN ARMENIEN, på den anden side, forsamlet i Luxembourg den toogtyvende april nitten hundrede og seks og  

 halvfems med henblik på undertegnelsen af partnerskabs- og samarbejdsaftalen  

 om oprettelse af et partnerskab mellem De Europæiske Fællesskaber og deres  

 medlemsstater på den ene side og Republikken Armenien på den anden side, i  

 det følgende benævnt »aftalen«, har vedtaget følgende tekster:
 Aftalen, herunder dens bilag og følgende protokol:
 Protokol om gensidig bistand mellem de administrative myndigheder i  

 toldspørgsmål.
 De befuldmægtigede for medlemsstaterne og for Fællesskabet og de  

 befuldmægtigede for Republikken Armenien har vedtaget følgende fælles  

 erklæringer, der er knyttet til denne slutakt:
Fælles erklæring vedrørende aftalens artikel 4 Fælles erklæring vedrørende aftalens artikel 6 Fælles erklæring vedrørende artikel 15 Fælles erklæring vedrørende begrebet »kontrollere« i artikel 25,  

 litra b), og artikel 36 Fælles erklæring vedrørende aftalens artikel 35 Fælles erklæring vedrørende aftalens artikel 42 Fælles erklæring vedrørende aftalens artikel 95 De befuldmægtigede for medlemsstaterne og for Fællesskabet og de  

 befuldmægtigede for Republikken Armenien har tillige taget følgende  

 brevveksling, der er knyttet til denne slutakt, til efterretning:
 Brevveksling mellem Fællesskabet og Republikken Armenien vedrørende  

 etablering af virksomheder.
 De befuldmægtigede for medlemsstaterne og Fællesskabet og de  

 befuldmægtigede for Republikken Armenien har endelig taget følgende erklæring  

 fra den franske regering, der er knyttet til denne slutakt, til efterretning:
Erklæring fra den franske regering Fælles erklæring vedrørende aftalens artikel 4 Ved nyovervejelsen af situationen med hensyn til ændrede omstændigheder i  

 Republikken Armenien som omhandlet i artikel 4 drøfter parterne væsentlige  

 ændringer, som vil kunne få en betydelig indflydelse på Armeniens fremtidige  

 udvikling.
Der kan her være tale om Armeniens tiltrædelse af WTO, Europarådet  

 eller andre internationale organisationer eller tiltrædelse af en regional  

 toldunion eller en anden form for aftale om regional integration.
Fælles erklæring om artikel 6 Skulle parterne vedtage, at bestemte omstændigheder kræver møder på  

 højeste plan, kan der tilrettelægges sådanne møder på et ad hocgrundlag.
Fælles erklæring vedrørende Artikel 15 Indtil Republikken Armenien tiltræder WTO, afholder parterne  

 konsultationer i Samarbejdsudvalget om deres importtoldpolitik, herunder  

 ændringer i toldbeskyttelse.
Der skal særlig fremsættes tilbud om sådanne  

 konsultationer forud for forhøjelsen af toldbeskyttelsen.
Fælles erklæring vedrørende begrebet »kontrollere« I Artikel 25, litra b), og Artikel 36 1. Parterne bekræfter, at de er indforstået med, at spørgsmålet om kontrol  

 må afhænge af de faktiske forhold i det enkelte tilfælde.
 2. En virksomhed vil f.eks. blive betragtet som værende  

 »kontrolleret« af en anden virksomhed og dermed som et  

 datterselskab af denne anden virksomhed, hvis:
- den anden virksomhed direkte eller indirekte besidder flertallet af  

 stemmerettighederne eller - den anden virksomhed har ret til at udnævne eller afsætte et flertal af  

 medlemmerne i det administrative organ, ledelsesorganet eller det  

 tilsynsførende organ og samtidig er aktionær eller anpartshaver i  

 datterselskabet.
 3. Begge parter er af den opfattelse, at kriterierne i stk. 2 ikke er  

 udtømmende.
Fælles erklæring vedrørende aftalens artikel 35 Krav om visum for fysiske personer fra nogle parter og ikke for fysiske  

 personer fra andre parter må ikke i sig selv betragtes som et forhold, der  

 medfører hel eller delvis berøvelse af de fordele, der følger af en given  

 forpligtelse.
Fælles erklæring vedrørende aftalens artikel 42 Parterne er enige om, at for så vidt angår aftalen, omfatter intellektuel,  

 industriel og kommerciel ejendomsret især ophavsret, herunder ophavsret til  

 edb-programmer, og beslægtede rettigheder, rettigheder vedrørende patenter,  

 industrielle mønstre, geografiske betegnelser, herunder  

 oprindelsesbetegnelser, varemærker og servicemærker, integrerede kredsløbs  

 topografi samt beskyttelse mod illoyal konkurrence som omhandlet i artikel  

 10a i Pariserkonventionen til beskyttelse af industriel ejendomsret og  

 beskyttelse af fortrolig information om knowhow.
Fælles erklæring vedrørende aftalens artikel 95 1. Parterne er enige om, at med henblik på en korrekt fortolkning og  

 anvendelsen i praksis skal der ved udtrykket »særligt hastende  

 tilfælde« i denne aftales artikel 95 forstås tilfælde, hvor en af  

 parterne har gjort sig skyldig i et væsentligt brud på aftalen.
Et væsentligt  

 brud på aftalen består i a) tilbagevisning af denne aftale uden hjemmel i de almindelige  

 folkeretlige regler eller b) krænkelse af de væsentlige elementer i denne aftale omhandlet i artikel  

 2.
2. Parterne er enige om, at »passende foranstaltninger« som  

 omhandlet i artikel 95 er foranstaltninger truffet i overensstemmelse med  

 folkeretten.
Hvis en af parterne træffer en foranstaltning i et særligt  

 hastende tilfælde som omhandlet i artikel 95, kan den anden part påberåbe sig  

 tvistbilæggelsesproceduren.
BREVVEKSLING MELLEM FÆLLESSKABET OG REPUBLIKKEN ARMENIEN VEDRØRENDE ETABLERING AF VIRKSOMHEDER A.
Brev fra Republikken Armenien Hr. , Jeg henviser til partnerskabs- og samarbejdsaftalen paraferet den  

 15.XII.1995.
Som jeg påpegede under forhandlingerne, indrømmer Republikken Armenien i  

 visse henseender EF-virksomheder en privilegeret behandling, for så vidt  

 angår deres etablering og drift i Republikken Armenien.
Jeg forklarede, at  

 dette afspejler Republikken Armeniens politik med henblik på ved alle midler  

 at fremme fællesskabsvirksomheders etablering i Republikken Armenien.
 I den forbindelse er jeg indforstået med, at Republikken Armenien i tiden  

 mellem paraferingen af denne aftale og ikrafttrædelsen af de relevante  

 artikler om etablering af virksomheder ikke træffer foranstaltninger eller  

 vedtager regler, der medfører en ny eller øget forskelsbehandling af  

 fællesskabsvirksomheder i forhold til aserbajdsjanske virksomheder eller  

 virksomheder fra noget tredjeland sammenholdt med situationen på tidspunktet  

 for paraferingen af denne aftale.
 Jeg ville være Dem taknemmelig, såfremt De vil anerkende modtagelsen af  

 dette brev.
 Modtag, hr. , forsikringen om min mest udmærkede højagtelse.
For Republikken Armeniens regering B.
Brev fra Fællesskabet Hr. , Tak for Deres brev af dags dato med følgende ordlyd:
 »Jeg henviser til partnerskabs- og samarbejdsaftalen paraferet den  

 15.XII.1995.
Som jeg påpegede under forhandlingerne, indrømmer Republikken Armenien i  

 visse henseender EF-virksomheder en privilegeret behandling, for så vidt  

 angår deres etablering og drift i Republikken Armenien.
Jeg forklarede, at  

 dette afspejler Republikken Armeniens politik med henblik på ved alle midler  

 at fremme fællesvirksomheders etablering i Republikken Armenien.
 I den forbindelse er jeg indforstået med, at Republikken Armenien i tiden  

 mellem paraferingen af denne aftale og ikrafttrædelsen af de relevante  

 artikler om etablering af virksomheder ikke træffer foranstaltninger eller  

 vedtager regler, der medfører en ny eller øget forskelsbehandling af  

 fællesskabsvirksomheder i forhold til aserbajdsjanske virksomheder eller  

 virksomheder fra noget tredjeland sammenholdt med situationen på tidspunktet  

 for paraferingen af denne aftale.
Jeg ville være Dem taknemmelig, såfremt De vil anerkende modtagelsen af  

 dette brev.« Jeg anerkender hermed modtagelsen af dette brev.
 Modtag, hr. , forsikringen om min mest udmærkede højagtelse.
På vegne af De Europæiske Fællesskaber Erklæring fra den franske regering Den Franske Republik bemærker, at partnerskabs- og samarbejdsaftalen med  

 Republikken Armenien ikke finder anvendelse på de oversøiske lande og  

 territorier, der er associeret med Det Europæiske Fællesskab i medfør af  

 traktaten om oprettelse af Det Europæiske Fællesskab.
Bemærkninger til forslaget (Armenien) 1. Rådet gav i oktober 1992 Kommissionen forhandlingsdirektiv med henblik  

 på forhandling af partnerskabs- og samarbejdsaftale med de tidligere  

 sovjetrepublikker til afløsning for den handels- og samarbejdsaftale med  

 Sovjetunionen, der blev indgået i 1989.
Forhandlingerne omkring aftalen med Armenien afsluttedes med parafering af  

 aftalen den 15. december 1995 i Bruxelles.
Aftalen blev undertegnet den 22.  

 april 1996 i Luxembourg.
Rådets vedtagelse af det oprindelige  

 forhandlingsmandat for indgåelse af partnerskabs- og samarbejdsaftaler med  

 SNG-landene af 6. oktober 1992 har dannet grundlag for forhandlingerne.  

 Endvidere har tidligere indgåede partnerskabs- og samarbejdsaftaler med  

 Rusland, Ukraine og Moldova tjent som fortilfælde for forhandlingerne om  

 aftalen med Armenien.
 Aftalen omfatter områder, hvor både Fællesskabet og medlemslandene har  

 kompetence og skal derfor godkendes af samtlige medlemsstater.
 Aftalen omfatter en gradvis gensidig liberalisering af handel med varer og  

 tjenesteydelser, kapitalbevægelser samt virksomheders etableringsmuligheder.  

 Arbejdskraften indrømmes ikke fri bevægelighed i medfør af aftalen.
 Aftalen lægger særlig vægt på behovet for samarbejde mellem de uafhængige  

 stater i transkaukasus-regionen og deres nabostater til fremme af den  

 økonomiske udvikling og stabilitet i regionen.
2. Formålet med aftalen er at skabe et traktatmæssigt grundlag for et  

 gensidigt fordelagtigt samarbejde på det kommercielle, økonomiske,  

 finansielle og kulturelle område.
Specielt skal aftalen fremme handel og  

 investeringer og derigennem befordre økonomisk udvikling hos aftaleparterne.  

 I den forbindelse skal Armenien bestræbe sig på at oprette og styrke  

 demokratiske institutioner og gennemføre omstillingen til markedsøkonomi.
3. Partnerskabs- og samarbejdsaftalen med Armenien indgås for en periode  

 på 10 år, hvorefter den automatisk fornys år for år, såfremt ingen af  

 parterne giver den anden part skriftlig meddelelse om opsigelse seks måneder  

 før aftalens udløb.
Der etableres politisk dialog mellem parterne med  

 regelmæssige møder på minister-, parlamentariker- og embedsmandsniveau.  

 Formålet hermed er at styrke Armeniens forbindelser med vestlige demokratier  

 og herigennem befordre en større overensstemmelse i parternes holdninger til  

 internationale anliggender af fælles interesse.
Respekten for de demokratiske og markedsøkonomiske principper samt for  

 menneskerettighederne, herunder etniske mindretals rettigheder, udgør et  

 væsentligt element for partnerskabet.
I tilfælde af den ene parts  

 misligholdelse vil den anden part i medfør af aftalens bestemmelser kunne  

 træffe passende foranstaltninger.
Manglende overholdelse af aftalens  

 væsentligste elementer vil således kunne føre til suspension af aftalen.
 Handelspolitisk er aftalen med Armenien mestbegunstigende aftale  

 (MFN-aftale) uden præferentielle elementer, hvor MFN-bestemmelserne regulerer  

 handel med varer og tjenesteydelser samt virksomheders etableringsmuligheder.  

 I en overgangsperiode tillades der enkelte undtagelser herfra som følge af,  

 at Armenien har givet særlige gunstige betingelser til andre af landene i det  

 tidligere Sovjetunionen.
I medfør af aftalen skal alle kvantitative restriktioner for varehandlen  

 mellem parterne afskaffes.
Der gælder dog enkelte undtagelser, blandt andet  

 vedrørende tekstilvarer, kul- og stålprodukter samt enkelte andre nærmere  

 bestemte varegrupper.
Der vil blive forhandlet en særaftale med Armenien  

 vedrørende nukleare produkter.
Aftalen indeholder desuden generelle  

 bestemmelser om varehandelen, der gør det muligt for parterne at gribe ind  

 over for markedsforstyrrelser og dumping af varer.
På investeringsområdet indeholder aftalen bestemmelser, der vil gøre det  

 lettere for virksomheder fra Fællesskabet at operere i Armenien og forbedre  

 betingelserne for direkte investeringer.
Virksomheder og enkeltpersoner vil  

 frit kunne foretage direkte investeringer i Armenien og hjemtage sådanne  

 investeringer og overskud deraf i fri, konvertibel valuta.
 Parterne forpligtes tillige til at undersøge, hvorledes arbejdsvilkårene  

 for erhvervsfolk kan forbedres i overensstemmelse med indgåede internationale  

 forpligtelser, bl.a. for så vidt angår opholdstilladelse og udstedelse af  

 visum.
På området for virksomheders etablering og drift indrømmer Armenien  

 europæiske virksomheder national behandling eller  

 mestbegunstigelsesbehandling, alt efter hvilken ordning, der er den  

 gunstigste for virksomhedernes etablering og drift.
Fællesskabet indrømmer  

 mestbegunstigelsesbehandling for armenske virksomheders etablering.
 På det finansielle område forpligtes parterne til gradvist at liberalisere  

 udveksling af finansielle tjenesteydelser mellem deres respektive markeder.
Aftalen omfatter desuden regler om beskatning, konkurrence,  

 lovgivningssamarbejde og beskyttelse af intellektuel, industriel og  

 kommerciel ejendomsret.
Fællesskabet leverer faglig bistand til Armenien  

 vedrørende formulering og gennemførelse af lovgivning på konkurrenceområdet.
Aftalens kapitel om økonomisk samarbejde mellem Fællesskabet og Armenien  

 dækker en lang række sektorer, hvor parterne har fælles interesser.
Det  

 gælder områder som investeringsfremme og beskyttelse, minedrift og råstoffer,  

 videnskab og teknologi, uddannelse, landbrug og agroindustri, energi, miljø,  

 transport, postvæsen og telekommunikation, finansielle tjenesteydelser,  

 regionaludvikling, turisme, toldsystemer m.m.
Samarbejdet skal bidrage til  

 den økonomiske reformproces i Armenien og til landets genopbygning og  

 bæredygtige udvikling, ligesom der ydes bistand til at forberede Armenien på  

 eventuel tiltrædelse af WTO.
Aftalen indeholder bestemmelser om samarbejde om anliggender vedrørende  

 demokrati og menneskerettigheder.
Det gælder samarbejde om alle spørgsmål  

 vedrørende oprettelse eller styrkelse af demokratiske institutioner.  

 Samarbejdet tager form af faglige bistandprogrammer, der rettes mod bl.a. at  

 hjælpe med til udarbejdelsen af relevant lovgivning og administrative  

 bestemmelser, gennemførelse af sådan lovgivning, den dømmende magts  

 funktionsmåde, statens rolle i justitsspørgsmål og valgsystemets  

 funktionsmåde.
 Endelig indeholder aftalen et afsnit til fremme af det kulturelle  

 samarbejde samt bestemmelser om samarbejde om forebyggelse af ulovlige  

 aktiviteter som hvidvaskning af penge, narkotikahandel og ulovlig  

 indvandring.
Med henblik på virkeliggørelse af målene i aftalen fastslås det, at  

 Fællesskabet skal stille midlertidig finansiel bistand på gavevilkår til  

 rådighed for Armenien inden for rammerne af det eksisterende TACIS-program.  

 De nærmere omstændigheder omkring denne finansielle bistand aftales mellem  

 parterne under hensyntagen til Armeniens behov, sektormæssige absorptionsevne  

 og reformfremskridt.
Det bestemmes, at Fællesskabets bistand skal samordnes  

 med bidrag fra andre kilder, herunder medlemsstaterne, Den Internationale  

 Bank for Genopbygning og Udvikling og Den Europæiske Bank for Genopbygning og  

 Udvikling.
4. I medfør af aftalens bestemmelser om institutionelle forhold nedsættes  

 der et samarbejdsråd til at føre tilsyn med aftalens gennemførelse og til at  

 undersøge alle større spørgsmål, der opstår inden for rammerne af den.  

 Samarbejdsrådet består af medlemmerne af Kommissionen på den ene side og  

 medlemmer af den armenske regering på den anden side.
Desuden nedsættes et  

 parlamentarisk samarbejdsudvalg, der består af medlemmer fra henholdsvis  

 Europa-Parlamentet og det armenske parlament, samt et samarbejdsudvalg på  

 højt embedsmandsniveau.
 5. En interimsaftale med Armenien, som sætter partnerskabs- og  

 samarbejdsaftalens handelsrelaterede bestemmelser i kraft, indtil de  

 nationale ratifikationsprocedurer med hensyn til partnerskabs- og  

 samarbejdsaftalen er gennemført, paraferedes den 23. maj 1996.  

 Interimsaftalen henhører under fællesskabskompetencen.
6. De tekster, som Danmark skal godkende, og hvortil Folketingets samtykke  

 med dette forslag til Folketingsbeslutning søges indhentet, er aftalen med  

 bilag og protokol samt slutakt.
Til sidstnævnte er knyttet en række fælles  

 erklæringer.
Skriftlig fremsættelse (22. oktober 1997) Udenrigsministeren (Niels Helveg Petersen):
 Hermed tillader jeg mig for det høje Ting at fremsætte:
 Forslag til folketingsbeslutning om tiltrædelse af partnerskabs- og  

 samarbejdsaftalen om oprettelse af et partnerskab mellem De Europæiske  

 Fællesskaber og deres medlemsstater på den ene side og Republikken Armenien  

 på den anden side af 22. april 1996.
(Beslutningsforslag nr.
B 12).
 Forslag til folketingsbeslutning om tiltrædelse af partnerskabs- og  

 samarbejdsaftalen om oprettelse af et partnerskab mellem De Europæiske  

 Fællesskaber og deres medlemsstater på den ene side og Republikken  

 Aserbajdsjan på den anden side af 22. april 1996.
(Beslutningsforslag nr.
B 13).
 Forslag til folketingsbeslutning om tiltrædelse af partnerskabs- og  

 samarbejdsaftalen om oprettelse af et partnerskab mellem De Europæiske  

 Fællesskaber og deres medlemsstater på den ene side og Republikken Georgien  

 på den anden side af 22. april 1996.
(Beslutningsforslag nr.
B 14).
 Forslag til folketingsbeslutning om tiltrædelse af partnerskabs- og  

 samarbejdsaftalen om oprettelse af et partnerskab mellem De Europæiske  

 Fællesskaber og deres medlemsstater på den ene side og Republikken Usbekistan  

 på den anden side af 21. juni 1996.
(Beslutningsforslag nr.
B 15).
Formålet med aftalerne er at styrke såvel det økonomiske som det politiske  

 samarbejde mellem EU og de fire lande.
Aftalerne bygger på respekten for de  

 demokratiske principper samt menneskerettighederne som et væsentligt element.  

 Såfremt en af parterne misligholder aftalernes forpligtelser - og altså også  

 forpligtelsen til at respektere menneskerettighederne - giver aftalerne den  

 anden part mulighed for at træffe passende foranstaltninger.
Partnerskabs- og samarbejdsaftalerne er mindre vidtgående end EU's  

 associeringsaftaler med en række øst- og centraleuropæiske lande - også  

 kaldet Europa-aftaler.
Associeringsaftalerne giver mulighed for at blive  

 medlem af Den Europæiske Union på lidt længere sigt.
Dette perspektiv er ikke  

 indholdt i partnerskabs- og samarbejdsaftalerne.
Aftalerne omfatter en klar politisk del, der bevirker, at disse aftaler  

 tydeligt adskiller sig fra aftalerne om handel og handelsmæssigt samarbejde,  

 og en anden mere økonomisk og handelsmæssig del.
Med aftalerne etableres en  

 politisk dialog mellem parterne, som har til formål at styrke forbindelserne  

 mellem landene og Den Europæiske Union, befordre en større overensstemmelse i  

 holdningerne til internationale spørgsmål af fælles interesse og således øge  

 sikkerheden og stabiliteten og fremme landenes fremtidige udvikling.  

 Aftalerne giver mulighed for en tilnærmelse af de fire landes økonomiske,  

 finansielle og handelsrelaterede politik til europæisk politik på disse  

 områder.
Samtidig præciseres samarbejdet om beskyttelse af  

 menneskerettighederne i overensstemmelse med folkeretten og  

 OSCE-principperne.
 Kommissionen har indgået interimsaftaler med samtlige fire lande.  

 Interimsaftalen sætter de handelsrelaterede dele af partnerskabs- og  

 samarbejdsaftalen i kraft indtil den nationale ratifikation af denne er  

 afsluttet.
 Når den nationale tiltrædelse er gennemført, og Europa-Parlamentet har  

 afgivet en samstemmende udtalelse, vil medlemslandene skulle bekræfte, at EU  

 kan foretage den samlede tiltrædelse af partnerskabs- og samarbejdsaftalen.  

 Dette vil ske i forbindelse med en beslutning i Rådet, der skal træffes med  

 enstemmighed.
 Idet jeg i øvrigt henviser til bemærkningerne til forslagene, og idet jeg  

 kan tilføje, at tiltrædelse ikke vil medføre udgifter, skal jeg tillade mig  

 at anbefale dem til det høje Tings velvillige behandling.
