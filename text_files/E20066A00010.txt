 Arbejdsgiverkontrollen omfatter administration og kontrol af  

 virksomhedernes indeholdelse af A-skat, AM-bidrag og SP-bidrag samt  

 opfyldelse af de dertil hørende indberetningspligter.
Arbejdsgiverkontrollen har til formål at sikre en korrekt afregning fra  

 virksomhederne af A-skat, AM-bidrag og SP-bidrag.
Kontrollen har  

 endvidere til formål at sikre, at indberetningspligterne er opfyldt på en  

 måde, der kan give et korrekt grundlag for ligningen af  

 indkomstmodtagere.
 Kontrollen kan gennemføres på grundlag af indkaldt materiale eller ved  

 et besøg i virksomheden, eventuelt i forbindelse med andre kontroller, for  

 eksempel på moms-, told- og/eller  

 skatteområdet.
J.1 Kontrolbeføjelser Skattemyndighedernes generelle kontrolbeføjelse fremgår af SKL § 6, jf.  

lovbek. nr. 1126 af 24. nov. 2005.  

 For en nærmere  

 beskrivelse henvises til LV  

 A.I.3 .
 Told- og Skatteforvaltningens beføjelser til arbejdsgiverkontrol  

 fremgår af KSL §§ 86 og 86 A, jf.  

lovbek. nr. 1086 af 14. nov.  

 2005, AMFL § 14, jf.  

lovbek. nr. 863 af 2. sep. 2005, og  

 SKL § 6 A.
 Kontrolbeføjelserne i AMFL § 14 finder tilsvarende anvendelse for  

 SP-bidraget, jf. § 17 f, stk. 1 i ATP-loven,  

lovbek. nr. 887 af 24. aug.  

 2004.
 Kontrollen kan gennemføres ved gennemgang af indhentet  

 regnskabsmateriale mv. eller ved besøg i virksomheden og på  

 arbejdsteder, herunder transportmidler, der anvendes erhvervsmæssigt.
 Kontrollen foretages under iagttagelse af reglerne i  

lov nr. 442 af 9. jun. 2004 om  

 retssikkerhed ved  

 forvaltningens anvendelse af tvangsindgreb og oplysningspligter (RSL),  

 jf.   

 Processuelle regler på SKATs område, afsnit   Q  

 .
 J.1.1 Regnskabsmateriale mv.
 Arbejdsgiverkontrollens adgang til den indeholdelsespligtiges materiale  

 omfatter efter KSL § 86, stk. 2 alt regnskabsmateriale og efter AMFL § 14,  

 stk. 1 regnskabsmateriale mv. om opgørelse af bidragsgrundlaget mv.
Regnskabsmateriale mv. omfatter også dokumenter af betydning for  

 kontrollen, herunder selskabers revisionsprotokol.
Udskrift af  

 bestyrelsens forhandlingsprotokol er ligeledes omfattet, i det omfang  

 protokollen indeholder oplysninger af betydning for  

 kontrollen, eksempelvis om bestyrelsens kendskab til overtrædelser af  

 lovgivningen på området.
Regnskabsmateriale mv. skal på arbejdsgiverkontrollens begæring  

 indsendes eller udleveres, jf.
KSL § 86, stk. 2 og AMFL § 14, stk. 3.
 Arbejdsgiverkontrollen har efter SKL § 6 A, stk. 2 tilsvarende adgang  

 til grundmaterialet vedrørende de oplysninger, som den  

 indberetningspligtige efter loven skal afgive.
Hvis regnskabsmaterialet beror hos tredjemand, har den  

 indeholdelsespligtige pligt til at fremskaffe materialet.
Hvis det ikke er  

 muligt på grund af tredjemands tilbageholdsret, har tredjemand samme pligt  

 som den indeholdelsespligtige til at udlevere materialet til  

 myndighederne.
Myndighederne skal i så fald returnere materialet til  

 tredjemand, jf.
SKL § 6, stk. 3 analogt.
Arbejdsgiverkontrollen kan efter KSL § 86 A, stk. 1 pålægge den  

 indeholdelsespligtige at foretage daglig registrering af ansattes løn samt  

 start- og forventet sluttidspunkt for arbejdet den pågældende dag, jf.  

 Beskæftigelsesministeriets  

bek. nr. 440 af 7. juni 2005. Arbejdsdirektoratet og de  

 sociale myndigheder kan give tilsvarende pålæg.
Disse  

 registreringer skal - uanset hvorfra pålægget hidrører - til  

 enhver tid på begæring forevises arbejdsgiverkontrollen, jf.
KSL § 86 A,  

 stk. 2.
J.1.2 Kontrolbesøg Arbejdsgiverkontrollen har adgang til at foretage eftersyn på  

 stedet af regnskabsmateriale mv. hos den indeholdelsespligtige i  

 dennes forretningslokaler mv. og på dennes andre arbejdssteder,  

 herunder transportmidler, der anvendes erhvervsmæssigt - dog kan der ikke  

 gennemføres kontrol på en ejendom, der tjener til privatbolig eller  

 fritidsbolig, jf.
KSL § 86, stk. 2 og AMFL § 14, stk.  

 1.  Der er endvidere en generel adgang til at gennemføre kontrol  

 på arbejdsteder, selvom kontrollen ikke er rettet mod konkrete  

 og af myndighederne kendte virksomheder - dog kan der ikke gennemføres  

 kontrol på en ejendom, der alene tjener til privatbolig eller  

 fritidsbolig,, jf.
KSL § 86, stk. 5.
Hos den indberetningspligtige efter SKL er der alene adgang til  

 eftersyn i dennes forretningslokaler mv., jf.
SKL § 6 A, stk. 2.
 Er oplysningerne registeret elektronisk, kan myndighederne vælge at få  

 adgang i elektronisk form til de registrerede oplysninger frem for på  

 papir.
 Det er ikke i KSL eller AMFL eller motiverne  

 hertil angivet, hvornår en kontrol på stedet bør foretrækkes frem for  

 en anmodning om indsendelse af regnskabsmateriale mv., men det fremgår af  

 § 2 i RSL, at der ved en sådan beslutning skal anvendes et  

 proportionalitetsprincip, hvorefter et kontrolbesøg forudsætter,  

 at indsendelse af materiale ikke er tilstrækkeligt, og at  

 kontrolbesøget står i et rimeligt forhold til kontrolformålet, jf.  

 Processuelle regler på SKATs område, afsnit       Q.2.1 .
Kontrolbesøg  

 skal som hovedregel varsles skriftligt senest 14 dage før  

 besøget.
Varslet skal ud over dato, klokkeslæt og sted indeholde oplysning  

 om ret til at lade sig repræsentere/bistå af andre samt hovedformålet med  

 og grundlaget for besøget, jf.
RSL, § 5, stk. 2. Efter stk. 3 skal  

 det tillige fremgå, at der inden for en nærmere fastsat frist (normalt 7  

 dage) kan gøres indsigelse mod besøget.
Disse betingelser kan under  

 nærmere oplistede betingelser i stk. 4 fraviges helt eller delvis, og  

 varsel kan undlades, hvis betingelserne herfor er opfyldt for en ikke  

 uvæsentlig del af tvangsindgrebet, jf. stk. 5. I så fald  

 skal der efter stk. 6 ved den uvarslede kontrols begyndelse gives en  

 skriftlig meddelelse med de samme oplysninger, som skal fremgå af et  

 normalt varsel, jf.  

 Processuelle regler på SKATs område, afsnit       Q.2.4 .
Myndighederne kan efter KSL § 86, stk. 4 anmode  

 personer, der ved et kontrolbesøg skønnes at udføre beskæftigelse hos den  

 indeholdelsespligtige, om at oplyse navn, adresse, fødselsdato,  

 ansættelsesperiode samt løn- og ansættelsesvilkår.
De pågældende har pligt  

 til at give de nævnte oplysninger.
En tilsvarende pligt påhviler  

 personer, der ved en kontrol på et arbejdssted skønnes at udføre  

 beskæftigelse hos den pågældende arbejdsgiver, jf.
KSL § 86, stk.  

 5.
J.1.3 Tvangsmidler Hvis den indeholdelsespligtige eller dennes repræsentant ikke har  

 ønsket at give adgang til de relevante forretningslokaler eller materiale  

 af betydning for kontrollen, kan arbejdsgiverkontrollen ikke på egen hånd  

 eftersøge regnskabsmateriale.
For så vidt angår indeholdelsespligtige efter KSL kan adgangen til  

 eftersyn, fremlæggelse af dokumenter og indsendelse af regnskabsmateriale  

 mv. gennemtvinges ved daglige bøder (tvangsbøder), jf.
KSL § 86, stk.  

 3. Materiale, som myndighederne efter SKL § 6 A har adgang til hos  

 indberetningspligtige, kan på tilsvarende vis fremtvinges ved daglige  

 bøder efter SKL § 9. Tvangsbøder pålægges den indeholdelses- og/eller  

 indberetningspligtige.
For et selskab pålægges tvangsbøder normalt  

 dets ansvarlige leder.
Bøderne skal varsles (normalt 14 dage)  

 skriftligt med forbehold for en senere forhøjelse, der kan iværksættes med  

 et skriftligt varsel på 7 dage.
Bødens størrelse fastsættes ud fra et  

 konkret skøn og under hensyn til den pågældendes økonomiske formåen - dog  

 til mindst 200 kr. pr. dag.
Tvangsbøder opkræves af told- og skattefogden  

 og kan ved uerholdelighed kræves afsonet.
Ikke betalte tvangsbøder  

 bortfalder, når arbejdsgiverkontrollen har fået adgang til eftersyn eller  

 modtaget det ønskede regnskabsmateriale.
Se nærmere om regler og  

 fremgangsmåde, eksemplificeret ved SKL § 9, i  

 Processuelle regler på SKATs område, afsnit       P.2.3 .
Hvis indeholdelsespligtige nægter SKAT adgang til virksomheden, kan  

 politiet yde bistand til gennemtvingelse af adgangen, jf.
AMFL § 14, stk.  

 4 og KSL § 86, stk. 6.
Der kræves ikke retskendelse, da der er tale om en beføjelse uden for  

 retsplejeloven.
Politiet yder derfor kun bistand til overvindelse af  

 eventuelle fysiske hindringer for kontrollens gennemførelse, men ikke til  

 selve kontrollen.
J.1.4 Oplysninger fra  

 indkomstmodtager Efter KSL § 86, stk. 4 kan arbejdsgiverkontrollen hos modtagerne af  

 A-indkomst indhente oplysninger til brug for kontrollen  

 af indeholdelserne, eksempelvis ved mangler i den  

 indeholdelsespligtiges regnskabsmateriale.
Oplysninger fra  

 indkomstmodtagere kan imidlertid ikke gennemtvinges.
Hvis  

 indkomstmodtageren således ikke ønsker at medvirke, må oplysningerne søges  

 indhentet i forbindelse med ligningen af indkomstmodtageren.
 Med hensyn til de pligter, der påhviler personer, der ved et  

 kontrolbesøg skønnes at udføre beskæftigelse hos den  

 indeholdelsespligtige, henvises til afsnit  

 J.1.2  

 om kontrolbesøg.
J.2 Myndighedsområde Med lov nr. 427 af 6. juni 2005 om skatteforvaltning, ændret ved lov  

 nr. 544 af 24. juni 2005 og bekendtgjort ved lovbekendtgørelse nr. 758 af  

 2. august 2005 (skatteforvaltningsloven) etableres told- og  

 skatteforvaltningen som en enhedsforvaltning - SKAT.
 Om saglig og stedlig kompetence henvises til  

 Processuelle regler på SKATs område, afsnit A.2  

.
J.3 Afgørelse og klage Told- og skatteforvaltningens arbejdsgiverkontrol i virksomhederne samt  

 anden sagsbehandling inden for arbejdsgiverkontrollens område kan  

 resultere i følgende typer af afgørelser:
 Der er i alle tilfælde tale om afgørelser, som er omfattet af FVL  

 kapitel 5, 6 og 7 om partshøring, begrundelse og klagevejledning, i  

 afgørelser, der ikke giver parten fuldt ud medhold, jf. lov nr. 571 af 19.  

 dec. 1985, som ændret ved lov nr. 347 af 6. juni 1991, lov nr 215 af 22.  

 april 2002, lov nr. 382 af 6. juni 2002 og lov nr. 215 af 31. marts  

 2004. Se i øvrigt afsnit J.3.1.
Arbejdsgiverkontrollens sagsbehandling kan også bestå i besvarelse af  

 forespørgsler (dvs. vejledning) samt beslutninger om Der er i disse tilfælde ikke tale om afgørelser i forvaltningslovens  

 forstand, men om processuelle beslutninger som led i sagens behandling.  

 Hverken vejledning eller processuelle beslutninger er derfor omfattet af  

 pligten til partshøring, begrundelse og klagevejledning.
J.3.1 Told-og skatteforvaltningens  

 afgørelse Arbejdsgiverkontrollens afgørelser om indeholdelse af A-skat, AM-bidrag  

 og SP-bidrag er opkrævningsmæssige afgørelser, der - bortset fra de  

 tilfælde, hvor der er grundlag for hæftelse - har fremtidig virkning.  

 Herudover træffer arbejdsgiverkontrollen afgørelser knyttet til  

 registreringspligten, oplysningspligten m.v.
Nedenfor er opregnet  

 forskellige former for afgørelser, der træffes af arbejdsgiverkontrollen,  

 idet bemærkes, at fortegnelsen ikke er udtømmende.
 Told-og skatteforvaltningen træffer afgørelse om :
 Om kravene til sagsbehandlingen i forbindelse med en afgørelse,  

 herunder om sagsfremstilling, partshøring  

 begrundelse, klagevejledning og om tavshedspligt henvises til  

 Processuelle regler på SKATs område 2006-1 , afsnit E.3.5-9 og  

 M.3 .
J.3.2 Klage til Landsskatteretten Told-og skatteforvaltningens afgørelser truffet som led i en  

 arbejdsgiverkontrol kan påklages til Landsskatteretten, jf.  

 skatteforvaltningslovens § 11.
Landsskatterettens klagebehandling sker efter reglerne i  

 skatteforvaltningslovens Kap. 5, 16 og 19. Det betyder, at der er adgang  

 til syn og skøn, jf. skatteforvaltningslovens § 47 og  

 omkostningsgodtgørelse, jf. skatteforvaltningslovens kap. 19 i sager, hvor  

 arbejdsgiverkontrollens afgørelser påklages til Landsskatteretten.
Se om  

 syn og skøn ved Landsskatteretten Processuelle regler på SKATs område  

 2006-1 , afsnit H.3.4. og om omkostningsgodtgørelse samme sted,  

 afsnit K.
 Ved klage til Landsskatteretten skal der betales en afgift, et  

 klagegebyr jf. skatteforvaltningslovens § 42, stk. 4. For 2006 er  

 klagegebyret 700 kr.
 Fristen for indgivelse af klage til Landsskatteretten er 3 måneder fra  

 modtagelsen af afgørelsen, jf. skatteforvaltningslovens § 25, stk. 1.  

 Klagen skal indsendes til Landsskatteretten.
J.3.3 Domstolsprøvelse En afgørelse truffet af told-og skatteforvaltningens  

 arbejdsgiverkontrol kan først indbringes for domstolene, når  

 afgørelsen er blevet prøvet af Landsskatteretten, eller Landsskatteretten  

 har afvist at behandle sagen, jf. skatteforvaltningslovens §  

 48-50. Se om domstolsprøvelse og skatteforvaltningslovens §  

 48-50 i Vejledning om processuelle regler på SKATs område,  

 afsnit I.
