Der udføres hvert år en lang række vejarbejder på hovedlandevejene.
En  

 mindre del af disse arbejder giver - på grund af deres omfang og placering på  

 vejnettet - særlige trafikafviklingsmæssige problemer.
 Det er såvel Vejdirektoratets som vore samarbejdspartneres opgave at løse  

 disse problemer bedst muligt, således at bl.a. generne for trafikanterne  

 minimeres.
I vurderingerne heraf indgår det samfundsøkonomiske aspekt.
Da man  

 imidlertid ikke hidtil har haft noget systematisk grundlag for disse  

 vurderinger, er det nødvendigt at opstille en metode, som kan lette  

 vurderingerne og sikre en ensartethed i behandlingen.
 Vejdirektoratet har på denne baggrund udarbejdet vedlagte notat af 15.  

 februar 1985, med hvilket vi dels ønsker at videregive de erfaringer der er  

 opnået, dels fremlægger et forslag til forhåndsvurdering af trafikantgenerne  

 i relation til omkostningerne ved vejarbejdernes gennemførelse.
Det er hensigten, at notatet skal bruges i de vurderinger, der skal  

 udføres i år for de såkaldte genearbejder.
Disse arbejder udpeges efter en  

 foreløbig bedømmelse af deres omfang og indflydelse på trafikafviklingen.
 For 1985 er udpeget de arbejder, der fremgår af vedlagte oversigt, dateret  

 15. februar 1985. Omfanget af de nødvendige vurderinger ved disse arbejder  

 vil variere, og samtidig kan det efter samarbejdspartnerens skøn være  

 rimeligt at medtage flere arbejder i vurderingerne.
Vejdirektoratet skal herefter bede de samarbejdspartnere, som har arbejder  

 indeholdt i oversigten, om at gennemføre de i notatet anførte vurderinger af  

 mulige trafikafviklingsforslag og indarbejde de nødvendige forudsætninger  

 herfor i de aktuelle udbudsmaterialer.
Vi skal i den forbindelse tilføje, at  

 den samfundsøkonomiske behandling også har den konsekvens, at dagbødernes  

 størrelse skal fastsættes under hensyn til de beregnede  

 trafikantomkostninger.
Trafikafviklingsvurderingerne (planer, redegørelse og beregninger) og de  

 tilknyttede afmærkningsforslag for såvel selve vejarbejdsafmærkningen som den  

 nødvendige informationsskiltning fremsendes sammen med udbudsmaterialet til  

 Vejdirektoratets godkendelse.
Opmærksomheden henledes i den forbindelse på,  

 at der også skal sikres en koordinering mellem genearbejder på samme  

 strækning og inden for trafikalt set samme område.
Vejdirektoratet vil i 1985 følge trafikafviklingen ved genearbejderne og  

 herunder gennemføre yderligere målinger af hastigheder, kapaciteter og  

 ventetider.
På grundlag af erfaringerne for 1985 er det herefter hensigten at  

 bearbejde notatet til en egentlig rapport.
Det vil derfor være værdifuldt at modtage kommentarer til notatet fra  

 flest mulige samarbejdspartnere.
Disse kommentarer, som vi hermed skal bede  

 om, bedes fremsendt inden 1. september 1985.
Med venlig hilsen BENDT JØRGENSEN Afdelingsingeniør Oversigt over vejarbejder på hovedlandevejene som kan give særlige gener for trafikanterne i 1985 og for hvilke, der forudsættes udført en nærmere vurdering af trafikafviklingsforholdene.
Drifts- og  

 vedligeholdelsesarbejder.
Slidlags- og forstærkningsarbejder Københavns  

 amtskommune SA 104, M 3, km 41,960 - 46,100, slidlag Frederiksborg amtskommune SB 102, hldv. 106, km 17,090 - 17,680, forstærkning SA 103, hldv. 106, km 19,770 - 22,022, slidlag Roskilde kommune FA 002, hldv. 137, km 0,450 - 0,850, forstærkning m.m.
Vestsjællands  

 amtskommune SA 119, M 11, km 56,500 - 60,500, slidlag i vestsiden SB 107, hldv. 122, km 70,400 - 73,100, forstærkning m.m.
Storstrøms  

 amtskommune FA 008, hldv. 130, km 7,750 - 9,420, forstærkning Sønderjyllands  

 amtskommune FA 002 + FA 003, hldv. 316, km 7,660 - 10,800, forstærkning m.m. Århus  

 amtskommune FA 004, hldv. 403, km 5,280 - 5,720, forstærkning (opbrydning af beton) FA 005, hldv. 407, km 3,360 - 3,800, forstærkning (opbrydning af beton)  

 Viborg amtskommune FA 007 + FA 003, hldv. 439, km 16,830 - 22,360, forstærkning m.m.  

 Nordjyllands amtskommune FA 033, hldv. 447, km 18,140 - 22,900, forstærkning m.m.
FA 016 + FA 017, hldv. 447, km 31,200 - 38,320, forstærkning m.m.  

 Broarbejder Københavns amtskommune 14-0054, M14, UF af K-vej, km 31,925, forstærkning eller nybygning 14-0056, M 14, UF af gangsti, km 32,167, omisolering Frederiksborg  

 amtskommune 106-0007, hldv. 106, UF af P-vandløb, km 21,715, omisolering og forstærkning Vestsjællands amtskommune 122-0004, hldv. 122, UF af Gurrede Bro, km 73,090, nybygning Storstrøms  

 amtskommune 155-0013, hldv. 155, Guldborgbroen, km 112,700, reparation af belægning  

 m.m.
Fyns amtskommune 206-0002, hldv. 206, Siøsundbroen, km 12,188, slidlag og reparationer  

 Anlægsarbejder Vestsjællands amtskommune Hldv. 151, km 3,300 - 4,300, Høm, regulering Hldv. 151, km 6,500 - 6,950, Vetterslev, regulering Storstrøms amtskommune Hldv. 115, km 68,900 - 69,150, Tågeskovvej, kanalisering Herning kommune Hldv. 439, km 44,600, stitunnel Århus amtskommune Hldv. 415, km 9,000, Assentoft, cykelstier Hldv. 414, km 25,500 - 26,600. Mørke, cykelstier m.m.
Nordjyllands  

 amtskommune Hldv. 447, km 6,600 - 8,800, Vestbjerg syd, ombygning Notat vedrørende  

 trafikafviklingen ved vejarbejder på hovedlandeveje .
Et vejarbejde vil ofte medføre, at trafikken generes.
Det vil ske i støtte  

 eller mindre omfang bl.a. afhængigt af arbejdets karakter, vejens kapacitet  

 og trafikintensiteten.
Det er på den ene side vigtigt, at trafikanterne  

 forstår dette og accepterer formålet med arbejdet.
På den anden side må det  

 være vejbestyrelsens opgave at begrænse generne mest muligt.
Ofte vil det  

 være sådan, at generne kan nedbringes ved en særlig indsats, som fordyrer  

 vejarbejdet.
Der er således tale om at finde den rette balance mellem  

 hensynet til trafikanterne og hensynet til de økonomiske ressourcer.
 Vejdirektoratet har i de senere år - i samarbejde med amtskommuner og  

 kommuner og med trafikanterne i almindelighed - gjort en særlig indsats for  

 at forbedre trafikafviklingen ved vejarbejder på hovedlandevejene.
Med dette notat beskrives de erfaringer der er gjort, og der fremlægges et  

 forslag til forhåndsvurdering af trafikantgenernes størrelse set i relation  

 til omkostningerne ved vejarbejderne.
Notatet har endvidere det formål at  

 bidrage til en yderligere skærpet opmærksomhed omkring  

 trafikafviklingsforholdene.
Specielt i 1984 er der indsamlet en række vej- og trafikoplysninger ved  

 konkrete vejarbejder.
Dette har suppleret vores viden, men det skal  

 understreges, at en del af datagrundlaget fortsat er usikkert.
Det bemærkes særligt, at notatet ikke behandler spørgsmålet om  

 trafiksikkerheden ved vejarbejder.
Engelske undersøgelser tyder på, at  

 uheldsrisikoen kan være op til 3-4 gange større på vejarbejdsstrækninger end  

 under normale forhold, men et statistisk grundlag for tilsvarende danske  

 vurderinger foreligger ikke.
Hensynet til trafiksikkerheden er imidlertid grundlæggende ved vurderingen  

 og udformningen af trafikafviklingsplanerne.
En væsentlig del af  

 sikkerhedskravet er tilgodeset ved at lægge de midlertidige bestemmelser i  

 »Afmærkning af vejarbejder«, Vejdirektoratet, juni 1983 til grund  

 for udformningen af den nødvendige afmærkning.
2.0. FORHOLD AF BETYDNING FOR TRAFIKAFVIKLINGEN OG FOR OMFANGET AF TRAFIKANTGENER En række forhold har indflydelse på trafikafviklingsforløbet ved  

 vejarbejder.
En vigtig forudsætning for udarbejdelse af en hensigtsmæssig  

 trafikafviklingsplan er derfor et godt kendskab til, hvordan de forskellige  

 arbejdszoner(* 1) og trafikforholdene på den aktuelle strækning indvirker på  

 afviklingen.
I dette afsnit belyses nogle forhold, som indgår i de  

 trafikafviklingsmæssige overvejelser og i afgørelsen af, om et arbejde kan  

 forventes at give særlige trafikgener, således at det er nødvendigt at  

 gennemføre de videre vurderinger, der er anført i afsnit 3.
Vejarbejder betyder normalt, at trafikken bliver reguleret, hvorved  

 vejstrækningens kapacitet nedsættes, og trafikanterne udsættes for gener i  

 form af øget tidsforbrug eller længere rejserute.
Hertil kommer, at  

 uforudseelige forsinkelser ofte vil indebære langt større gener for  

 trafikanterne end en tilsvarende længere, men kendt rejsetid.
Under visse  

 omstændigheder kan omkringboende og trafikken på nærliggende veje også  

 udsættes for gener.
Kun en mindre del af de arbejder, der hvert år udføres på  

 hovedlandevejene, medfører væsentlige gener.
Erfaringerne viser f.eks., at  

 anlægs- og reparationsarbejder, der foregår ved rabatarealer, og mindre  

 slidlags- og forstærkningsarbejder almindeligvis foregår uden problemer.  

 Arbejder på veje med under 4-5.000 køretøjer i årsdøgn i begge retninger  

 tilsammen giver normalt også kun beskedne gener, medmindre arbejdet bevirker,  

 at vejen må lukkes, eller trafikintensiteten er meget varierende, f.eks. i  

 forbindelse med helligdage.
Ud over en vurdering af de enkelte arbejder skal der også inden for  

 trafikalt sammenhørende områder foretages en tidsmæssig koordinering af de  

 arbejder, der skønnes at give større gener.
Eksempelvis bør det undgås at  

 udføre genearbejder på flere indfaldsveje samtidigt.
2.1 Arbejdets art og varighed Begrebet vejarbejde dækker over mange forskellige aktiviteter.
Arbejdets  

 art er i stor udstrækning bestemmende for hvor meget af kørebanearealet, der  

 må inddrages.
Det er i første række bredden af det til rådighed værende vejareal, som er  

 afgørende for hvor mange vognbaner, der kan føres forbi arbejdsstedet og  

 dermed for kapaciteten.
Længden af arbejdszonen spiller derimod en mindre  

 rolle.
Med hensyn til sammenhængen mellem bredden af den enkelte vognbane og  

 dens kapacitet viser udenlandske undersøgelser, at smalle vognbaner har noget  

 mindre kapacitet end bredere - et forhold, som også blev registreret ved de  

 målinger, Vejdirektoratet gennemførte i 1984.
 Vognbaner i en arbejdszone bør ikke være smallere end 3,25 m, når alle  

 slags køretøjer skal benytte dem, mens baner - reserveret udelukkende til  

 personbiler - bør have en minimumsbredde på 2,50 m.
En mulighed for at øge kapaciteten kan i visse tilfælde være anvendelse af  

 reversible vognbaner.
Det kan specielt være aktuelt, hvor der er stor forskel  

 i de to trafikretningers spidstimebelastninger.
En ulempe ved metoden er de  

 store merudgifter, som ændring og kontrol af afmærkningen giver.
Arbejdets varighed hænger nært sammen med dets art.
Eksempelvis vil  

 udskiftning af en bro's isolering og belægning, og reparation af diverse  

 betonskader typisk tage flere måneder, hvorimod almindelige slidlags- og  

 forstærkningsarbejder kan klares på nogle få dage eller uger. ud over  

 arbejdets karakter vil også entreprenørens effektivitet og vejret kunne  

 indvirke på arbejdsperiodens længde.
Reguleringernes varighed har betydning for trafikanternes fortrolighed med  

 med køreforholdene.
Dette fremgik tydeligt af målinger foretaget i 1984 ved  

 et broarbejde på M11, Holbækmotorvejen, ved København.
Broarbejdet indebar,  

 at antallet af vognbaner var reduceret fra 3 til 2 og at nødsporet måtte  

 anvendes som køreareal.
Kapacitetsmålinger, foretaget samme dag arbejdet  

 begyndte, viste værdier på ca. 2.800 PE/t (personbilenheder pr. time).  

 Tilsvarende målinger foretaget nogle uger senere gav markant højere tal, ca.  

 3.800 PE/t.
Bl.a. var det tydeligt, at flettemanøvrerne foregik meget mere  

 smidigt end i de første dage.
2.2 Trafikmængde og -sammensætning Ved vurdering af og valg mellem trafikafviklingsløsningerne må man  

 naturligvis have kendskab til strækningens trafikforhold.
Kravet til  

 oplysningernes nøjagtighed vil være afhængig af vejtype, idet det normalt vil  

 være de stærkt trafikerede veje, der forudsætter de mest detaljerede  

 oplysninger.
Arbejdszonens udformning og arbejdets tilrettelæggelse kan også  

 indebære behov for særligt detaljerede trafikoplysninger.
Vejdirektoratets årlige trafikrapporter indeholder oplysninger om  

 årsdøgntrafik, sæsonvariationer og spidstimebelastninger.
Hvis oplysningerne  

 ikke foreligger på forhånd kan det være nødvendigt at gennemføre nogle korte  

 manuelle tællinger.
Da de fleste vejarbejder udføres i sommerhalvåret, er det vigtigt at være  

 opmærksom på ferieperiodens indvirkning på trafikmængden.
Visse veje,  

 eksempelvis europavejene, har væsentlig større trafik i sommermånederne end i  

 resten af året.
Det er dog ikke på alle strækninger, at trafikken stiger i ferieperioden,  

 f.eks. sker der på M3, Motorringvejen ved København, som til hverdag præges  

 af en relativ stor andel bolig-arbejdsstedstrafik, et markant fald i  

 trafikmængden i industriferien.
Som led i et større broarbejde i 1984 på  

 denne nej var det nødvendigt i en 4-ugers periode at indsnævre den ene  

 kørebane fra 2 til 1 vognbane.
Da trafikintensiteten i myldretiden ligger tæt  

 op ad kapacitetsgrænsen i arbejdszonen, blev denne arbejdsfase placeret netop  

 i industriferien for at drage fordel af den lavere trafikmængde.
Trafikmængderne kan også variere meget inden for den enkelte uge.
Dette er  

 f.eks. tilfældet på M11, Holbækmotorvejen, ved Vipperød, hvor trafikken er  

 speciel stor fredag aften i vestlig retning og søndag aften i østlig retning  

 - en følge af bl.a. store sommerhusområder i Nordvestsjælland.
Det er  

 vigtigt, at man er opmærksom på sådanne markante udsving i trafikniveauet,  

 idet det typisk er disse, som vil kunne skabe betydelige  

 trafikafviklingsmæssige problemer.
Netop af samme grund bør mindre arbejder,  

 som f.eks. lappearbejder og afstribningsarbejder, så vidt muligt foregå uden  

 for myldretiderne.
I denne forbindelse skal det bemærkes, at tællestationer på 2-sporede veje  

 ikke kan afsløre en sådan markant skæv retningsfordeling, da begge retninger  

 tælles under eet.
Et tilsyneladende lavt timetrafiktal for begge retninger  

 tilsammen kan således godt indebære store trafikmængder i kun een retning.
Ud over oplysninger om trafikniveauet har det ligeledes interesse, hvordan  

 trafikmængden er fordelt på person- og lastbiler.
Som følge af lastbilernes  

 større vægt og længde har de generelt sværere ved at passere en arbejdszone,  

 specielt hvis reguleringerne består i indsnævringer eller forlægninger.
Dette  

 sås i 1984 bl.a. ved et større asfaltarbejde på M14, Helsingørmotorvejen,  

 hvor store lastbiler måtte sænke hastigheden til 25-30 km/t gennem  

 gennemkørselsåbningerne i midterrabatten.
I tæt trafik må personbilerne  

 tilpasse deres hastighed efter lastbilerne, hvilket nedsætter arbejdszonens  

 kapacitet.
2.3 Regulering og information Formålet med en del af afmærkningen ved vejarbejde er at informere og  

 vejlede trafikanterne og regulere trafikstrømmen.
Af hensyn til  

 trafikafviklingen er især følgende skiltning vigtig:
- informationsskilte, der fortæller om vejarbejdets eksistens, udstrækning  

 og varighed, - forvarslingsskilte, der vejleder trafikanterne, herunder henviser til  

 alternative ruter, - og den del af vejarbejdsskiltningen, der regulerer trafikstrømmen gennem  

 arbejdszonen.
Ved skiltning på motorveje og andre stærkt trafikerede veje er det meget  

 vigtigt, at informations- og forvarslingsskiltningen kommer på et så tidligt  

 tidspunkt som muligt og at den gentages.
Det er specielt afgørende på  

 strækninger, hvor antallet af vognbaner reduceres.
I tæt trafik kan  

 flettemanøvrerne nemlig medføre en del opbremsninger og uro i trafikstrømmen,  

 hvilket kan medsætte arbejdszonens kapacitet.
Den maksimale kapacitet opnås,  

 når fletningen kan ske med rimelig stor hastighed og i god tid inden selve  

 arbejdsområdet nås.
Fletning foregår også i forbindelse med tilkørselsramper.
Det er ikke  

 altid lige nemt for rampetrafikken at foretage flettemanøvrer, specielt ikke  

 hvis der i forvejen er tæt trafik på motorvejen.
Til trods for dette problem  

 vil man sjældent vælge helt at lukke en tilkørsel, idet fletteproblemerne som  

 regel kun optræder i de korte perioder med spidsbelastning.
Ved større vejarbejder på motorveje er det meget almindeligt at nøde en  

 række forskellige hastighedsgrænser.
Hastighedsgrænserne fastlægges primært  

 ud fra hensyn til trafikanternes og arbejdernes sikkerhed.
Man bør dog være  

 påpasselig med ikke at indføre for lave hastighedsgrænser, med mindre det  

 virkelig på påkrævet, idet man ellers risikerer at svække trafikanternes  

 respekt for disse.
I 1984 blev der foretaget en række hastighedsmålinger ved  

 vejarbejder, hvoraf det tydeligt fremgik, at der generelt køres betydeligt  

 hurtigere ved vejarbejder end tilladt, jfr. tabel 2.1.
------------------------------------------------------------------ ---------------------------------------------------------------- ----------------------------------------------------------------- Note: Målingerne er foretaget på M11, Holbækmotorvejen og M3,  

 Motorringvejen.
Tabel 2.1 I forbindelse med signalregulering vil der ofte opstå irritation hos  

 trafikanterne, specielt hvis omløbstiden er meget lang.
I disse tilfælde  

 ville det formentlig være en god ide, såfremt signalerne kunne udbygges med  

 en løbende angivelse af den resterende rødtid.
 Ud over ved skiltning kan man gennem dagspresse og radio søge at påvirke  

 trafikanternes opmærksomhed, kørsel og rutevalg.
3.0 TRAFIKAFVIKLINGSFORSLAG FOR ARBEJDER DER FORVENTES AT GIVE SÆRLIGE TRAFIKANTGENER.
For en række hovedlandevejsarbejder er det hvert år relevant at gennemføre  

 en grundigere vurdering af trafikantgenerne og sammenhold disse med de  

 samlede omkostninger ved at gennemføre arbejdet.
Denne vurdering kan f.eks.  

 medføre, at en anden arbejdszone end den oprindelige vælges, eller at  

 arbejdet forceres for at forkorte geneperioden.
Om det rent faktisk kan betale sig at nedbringe generne ved at vælge en  

 alternativ arbejdsudførelse kan vurderes ved en benefit/cost-analyse.  

 Metoden, som beskrives nærmere i afsnit 3.4, indebærer, at man sammenholder  

 meromkostningerne ved den alternative udførelse med de opnåede  

 genebesparelser.
Det er naturligvis en forudsætning, at den alternative  

 udførelse er teknisk og trafiksikkerhedsmæssig akceptabel.
3.1 Projektbeskrivelse og trafikdata For at kunne gennemføre benefit/cost-analysen - og vurdere muligheden for  

 alternative arbejdszoner samt omkostninger og gener forbundet hermed - er det  

 nødvendigt at indsamle en række projekt- og trafikoplysninger, f.eks.  

 vedrørende:- arbejdets lokalisering på vejnettet i relation til turmål og  

 alternative ruter, - arbejdets karakter og mulighederne for alternative udførelser i relation  

 til arbejdszonens udformning, - forventet udførelsesperiode og varighed, - omkostninger ved de alternative udførelser - årsdøgntrafik, - trafikkens fordeling over ugen og døgnet, - trafikkens retningsfordeling, - sæsonvariationer og lastbilprocent En del af disse oplysninger vil ofte indeholde en vis usikkerhed, og det  

 vil derfor altid være nyttigt at følge den faktiske trafikafvikling ved det  

 konkrete arbejde, evt. foretage supplerende målinger undervejs.
3.2 Mulige trafikafviklingsforslag På grundlag af projekt- og trafikoplysningerne kan der opstilles en række  

 trafikafviklingsforslag.
Da det først og fremmest er omfanget af det  

 inddragne vejareal, der er bestemmende for genernes omfang, vil der normalt  

 kun være få alternativer, der er aktuelle for det givne vejarbejde.
 Der skal herefter foretages en nærmere vurdering af forholdet mellem de  

 enkelte løsningers kapacitet og trafikintensiteten på strækningen.
Ved arbejdszonens kapacitet forstås det maksimale antal køretøjer, der har  

 en rimelig mulighed for at passere gennem arbejdszonen under de givne  

 vejgeometriske og trafikmæssige betingelser.
Hovedkravet til en anvendelig  

 trafikafviklingsplan er, at arbejdszonens kapacitet er tilstrækkelig til at  

 afvikle trafikken uden væsentlige gener.
I tabel 3.1 er angivet nogle generelle værdier for kapaciteten af  

 forskellige arbejdszoner på motorvejsstrækninger.
Værdierne, der kun må anses  

 for retningsgivende, er baseret på en række manuelle tællinger, som  

 Vejdirektoratet gennemførte i 1984. Arbejdszonens kapacitet er målt ved at  

 registrere det antal køretøjer pr. tidsperiode, som passerede et tværsnit i  

 arbejdszonen i een retning, forudsat at der var kødannelse foran  

 arbejdsområdet.
Da købetingelsen ofte kun er opfyldt i korte perioder, er der  

 foretaget 5 minutters-tællinger, der siden er omregnet til timetal.
Det må understreges, at der er tale om gennemsnitsværdier, og at særlige  

 forhold ved det enkelte arbejde (f.eks. oversigtsforhold, sving og  

 vejoverfladens tilstand) kan betyde, at kapaciteten afviger fra tabellens  

 værdier.
Specielt for veje i byområder er det vanskeligt at angive nogle  

 generelle værdier.
I nogle enkelte tilfælde er det målt værdier, som tyder på, at der kan  

 afvikles et lidt større antal køretøjer (5-10%) umiddelbart før en kø dannes.  

 Endvidere skal det bemærkes, at udenlandske undersøgelser har vist, at  

 kapaciteten kan ligge 10-20% lavere for ferietrafik i forhold til  

 hverdagstrafik.
Dette har formentlig sin årsag i, at ferietrafikanterne ikke  

 normalt kører på strækningen og derfor er mindre fortrolige med forholdene.  

 Endelig skal det tilføjes, at dårligt vejr kan nedsætte kapaciteten.
-------------------------------------------------------------------- -------------------------------------------------------------------- -------------------------------------------------------------------- Note: PE angiver personbilenheder og LB lastbiler.
I lastbil regnes  

 svarende til 2 PE.
Ktj. angiver køretøjer.
Tabel 3.1 Vejledende  

 kapacitetsværdier på motorveje.
Såfremt arbejdszonens kapacitet er utilstrækkelig, kan man forsøge at øge  

 denne eller nedsætte trafikintensiteten på strækningen.
Mulighederne i den  

 givne situation vil normalt forudsætte ret detaljerede oplysninger om  

 trafikkens størrelse og sammensætning.
Følgende kan bl.a. komme på tale:
- vejarbejdet udføres uden for myldretiderne, - arbejdsperioden fastsættes under hensyn til sæsonmæssige forskelle i  

 trafikniveauet, - der anvises alternative ruter, - tilkørsler lukkes, - på motorveje kan nødspor inddrages, - kørebanearealet udvides midlertidigt ved f.eks. at belægge rabatarealer, - der bruges reversible vognbaner, - anvendelse af trafikstyrede signaler, når signalregulering er nødvendig.
3.3 Vurdering af gener Generne for trafikanterne skal herefter vurderes.
De omfatter  

 tidsforsinkelser og længere rejseruter.
En fastlæggelse af disse værdier ved  

 forskellige former for regulering af trafikken kan udføres som angivet i  

 bilag 1, 2 og 3.
3.4 Valg af løsning - benefit/cost-analyse Den samfundsøkonomiske »bedste« trafikafviklingsplan udvælges på  

 grundlag af en benefit/cost-analyse.
De fundne trafikantgener omregnes til  

 kronebeløb ved hjælp af de senest gældende trafikøkonomiske enhedspriser,  

 således som de fremgår af Vejdirektoratets årlige publikation herom.
Ved benefik/cost-analysen opstilles en række tekniske alternativer med  

 tilhørende trafikafviklingsplaner, startende med det billigste og således, at  

 geneomkostningerne gradvist mindskes jo dyrere løsning, der vælges.
Det der  

 herefter er afgørende er merinvesteringen mellem det billigste og  

 næstbilligste alternativ, det næstbilligste og tredjebilligste osv., set i  

 forhold til de tilsvarende merfordele trafikanterne opnår, jfr. i øvrigt  

 efterfølgende eksempel.
Beregningerne må gennemføres i 2 omgange.
Den første beregning sker ud fra  

 de overslag, der opstilles forud for arbejdernes udbydelse.
Herved kan der  

 ske en grovsortering af de alternative løsninger, som man ønsker at indhente  

 priser på.
Den anden beregning sker efter prisindhentningen og danner således  

 det endelige beslutningsgrundlag.
De alternative løsninger kan i udbudsfasen bl.a. bestå af en opdeling af  

 arbejdet i deloperationer, en forcering af arbejdet eller krav om, at  

 arbejdet kun må udføres på bestemte tidspunkter.
Man søger således at  

 begrænse arbejdsperioden eller antallet af trafikanter, man generer ved  

 vejarbejdet for derved at minimere de samlede trafikantomkostninger.
 Der beregnes en benefit/cost-værdi, som er lig summen af benefits  

 divideret med summen af costs.
 Costelementerne omfatter:
- udgifterne til entreprenør, - udgifterne til bygherreydelserne, herunder udgifterne til afmærkning,  

 trafikregulering og tilsyn.
 Benefitelementerne omfatter:
- besparelserne i tidsomkostninger, - besparelserne i kørselsomkostninger.
Såfremt benefit/cost-forholdet for merinvesteringen er større end 1,0, bør det overvejes at gennemføre det dyrere projekt.
Om det bør  

 kræves, at benefit/cost-forholdet ligger væsentligt over 1,0 vil afhænge af  

 de økonomiske ressourcer, der er til rådighed og usikkerhederne i  

 beregningerne.
Eksempel: Beregningsprincippet i benefit/cost-analyse Projekt 1, som har de mindste investeringsudgifter, vælges som  

 udgangsprojekt.
Det næstbilligste alternativ, projekt 2, sammeholdes med  

 projekt 1.
 Anvendes en B/C grænseværdi på 1,0, bør projekt 2 vælges fremfor projekt  

 1.
 Det 3. alternativ skal nu sammenholdes med projekt 2.
 Da det beregnede B/C forhold i dette tilfælde er mindre end 1, fastholdes  

 valget af projekt 2.
 Bilag 1. Beregning af gener ved indsnævring, forlægning og  

 hastighedsbegrænsning.
Normalt vil arbejdszoner med disse reguleringer ikke medføre nogen  

 væsentlig længere rejserute.
Derimod vil der kunne opstå tidstab for  

 trafikanterne, dels som følge af hastighedsbegrænsning dels i forbindelse med  

 kødannelse.
Trafikantforsinkelse defineres som differencen mellem den normale rejsetid  

 på strækningen og den skønnede rejsetid gennem arbejdszonen - begge opgjort  

 mellem to punkter, der ligger så langt fra arbejdszonen, at trafikafviklingen  

 i begge tilfælde er upåvirket.
Ved beregning af trafikantforsinkelsen indgår  

 således følgende 2 elementer:
Beregningen af tidstabet under pkt. 1) foregår ud fra forskellene i  

 rejselængder og hastigheder før og under vejarbejdet.
Man skal i den  

 forbindelse vær opmærksom på, at hastighedsgrænserne kan variere gennem  

 arbejdszonen, og at der kan være hastighedsforskelle mellem personbiler og  

 lastbiler.
Endvidere må man i forbindelse med beregningen være opmærksom på følgende  

 2 problemer.
For det første viser de tidligere nævnte hastighedsmålinger, at  

 mange trafikanter overskrider den tilladte hastighed - især uden for  

 spidsperioden.
For det andet er hastigheden afhængig af trafikbelastningen  

 (forholdet mellem trafikintensiteten og arbejdszonens kapacitet).
 Dels som følge af utilstrækkelig data vedr. disse problemer og dels for  

 enkelthedens skyld foreslås det, at der for de perioder, hvor  

 trafikbelastningen er under 1 (dvs. trafikintensiteten er lavere end  

 arbejdszonekapaciteten), anvendes de skiltede hastigheder i beregningerne.  

 Såfremt intensiteten er lig med eller overstiger kapacitetsgrænsen foreslås  

 benyttet hastighedsværdier, som er 20% mindre end de skiltede (eksempelvis 40  

 km/t på en strækning med 50 km/t hastighedsbegrænsning).
 Med hensyn til det andet forsinkelseselement, hvor der kun skal foretages  

 beregninger for de perioder, hvor intensiteten overstiger  

 arbejdszonekapaciteten, illustrerer den nedenstående figur 1.1  

 problemstillingen.
Den lige linie K repræsenterer arbejdszonekapaciteten.
På tidspunktet t 1  

 begynder trafikintensiteten at overstige arbejdszonens kapacitet, og der vil  

 være begyndende kødannelse.
Ved t 2 opnår køen dens maksimum.
Dette indtræder  

 på det tidspunkt, hvor trafikintensiteten igen falder til et niveau under  

 arbejdszonekapaciteten.
Trafikanter, som møder køen netop på dette tidspunkt, oplever den  

 maksimale forsinkelse F max.
I takt med, at intensiteten aftager, afvikles  

 køen, og den er helt væk ved t 3. Det skraverede areal i figuren  

 repræsenterer forsinkelsen som følge af den utilstrækkelige kapacitet.
Det  

 efterfølgende eksempel viser, hvordan denne forsinkelse beregnes.
+++FIGUR 1.1+++ Man skal være opmærksom på, at der forudsættes, at den angivne  

 kapacitetsværdi og trafiktallene er rimeligt pålidelige.
Selv små udsving kan  

 have ret stor effekt på resultaterne.
Man kan vurdere dette ved at supplere  

 beregningerne med en række forskellige kapacitetsværdier (såkaldte  

 følsomhedsberegninger).
 Eksempel: Beregning af tidstab som følge af utilstrækkelig kapacitet.
---------------------------------------------------------------- ---------------------------------------------------------------- ------------------------------------------------------------------- For den sidste time med kødannelse skal der laves en speciel beregning.
 Det fremgår af søjle 4 i tabellen, at køen opløses i tidsrummet kl.
 18 - 19.
Andelen af denne time med kødannelse (ANt) er lig med Den gns. forsinkelse pr. køretøj for den sidste time med kø kan herefter  

 beregnes som Den samlede »kapacitetsforsinkelse »(Ftot) for den pågældende  

 periode kan beregnes som Antages en lastbilprocent på 10, kan tidstabet omregnes til kroner  

 således:
Bilag 2. Beregning af gener ved omkørsel Etablering af en omkørselsrute er nødvendig, når arbejdet medfører, at  

 vejstrækningen må lukkes helt.
Omkørsel kan dog også benyttes for at  

 nedbringe trafikmængden på den berørte vejstrækning, såfremt der er risiko  

 for urimelige kødannelser.
En afgørende forudsætning for at kunne anvende omkørsel er, at der findes  

 en alternativ rejserute i nærheden af den normale rute, og at omkørselsruten  

 har en tilstrækkelig standard og kapacitet til at modtage den overflyttede  

 trafik.
Der bør endvidere tages hensyn til beboerne langs omkørselsvejen,  

 således at disse ikke udsættes for et uacceptabelt sikkerhedsniveau.
Således  

 bør boligveje kun undtagelsesvis benyttes som omkørselsrute.
 Såfremt vejstrækningen er åben for trafik, men man - af kapacitetsmæssige  

 grunde - ønsker at mindske den normale trafikmængde på strækningen, kan dette  

 gøres enten ved en påbudt omkørsel eller ved at anvise den alternative rute.  

 En reduktion af trafikmængden kan også opnås ved kun at tillade visse  

 køretøjsarter, f.eks. personbiler, at passere arbejdsstedet, mens lastbiler  

 anvises en alternativ rute.
Anvendelse af omkørsel kan også benyttes ved enkeltsporede arbejdszoner,  

 hvor der ellers normalt opstilles signalregulering.
Trafikreguleringen kan  

 indrettes således, at kun trafikken fra den ene retning må passere  

 vejarbejdet, mens den modsatrettede trafikstrøm må benytte en omkørselsrute.  

 Herved undgår samtlige trafikanter ventetid i forbindelse med rødt lys, men  

 den omledte trafik får til gengæld længere rejseafstand.
Ved udregning af trafikantgener i forbindelse med omkørsel medtages  

 tidstab og øgede kørselsomkostninger.
Tidstabet beregnes ud fra forskellene i  

 rejselængder og hastigheder før og under vejarbejdet, jfr. i øvrigt  

 efterfølgende eksempel.
Man skal huske at skelne mellem personbiler og  

 lastbiler.
Den øgede rejselængde vil normalt være ens for begge  

 køretøjsarter, hvorimod tidstabet kan være forskelligt som følge af  

 forskellige rejsehastigheder.
Ved de påbudte omkørsler antages beregningerne at være ret sikre.
Ved  

 anvisning af alternative ruter vil beregningerne derimod indeholde en stor  

 usikkerhed, idet man ikke på forhånd kan vide hvor mange trafikanter, der vil  

 rette sig efter anvisningen.
I byområder, hvor vejnettet kan være komplekst, bør man specielt være  

 opmærksom på de mange alternative ruter, trafikanterne har mulighed for at  

 benytte.
Eksempel: Beregning af trafikantomkostninger ved omkørsel.
Lad os antage at den berørte vejstrækning har en årsdøgntrafik på 10.000  

 ktj og en lastbilandel på 10%. Endvidere antager vi, at omkørslen indebærer  

 en 2 km længere rejserute.
Den længere rute betyder ekstra rejsetid og øgede  

 kørselsomkostninger.
Rejsetider Den ekstra rejsetid (tidstabet) omregnes herefter til et kronebeløb ved  

 hjælp af de trafikøkonomiske enhedspriser.
Tidsomkostninger kr./døgn):
 Den længere rejserute betyder også øgede kørselsomkostninger.  

 Kørselsomkostninger (kr/døgn):
 De samlede ekstra trafikantomkostninger som følge af omkørslen er således  

 33.160 kr./døgn.
Bilag 3. Beregning af gener ved signalregulering Enkeltsporede arbejdszoner kan reguleres, bl.a. ved signalregulering.  

 Dette er især aktuelt på strækninger, hvor oversigten er utilstrækkelig,  

 eller hvor trafikintensiteten set i forhold til den enkeltsporede stræknings  

 længde gør anden regulering vanskelig.
Det mest almindelige signalanlæg er tidsstyret, dvs. at omløbets grøn-,  

 gul- og rødtider på forhånd er fastlagt.
Omløbene gentages med helt identiske  

 forløb, dog kan der anvendes forskellige omløb over døgnet.
En mere fleksibel styring af det enkelte anlæg fås ved at anvende  

 trafikstyring.
Ved trafikstyring registreres trafikken imod anlægget ved  

 hjælp af forskellige former for detektorer. herved kan grøntiden i hver  

 retning tilpasses det aktuelle behov, og ventetider for den enkelte trafikant  

 bliver mindre.
Omløbene varierer således i forhold til hinanden.
Kapaciteten af en enkeltsporet strækning med dobbeltrettet trafik falder  

 stærkt med voksende strækningslængde - samtidig vokser trafikanternes  

 ventetider.
I trafikafviklingsøjemed bør vejarbejder generelt søges  

 tilrettelagt med så korte enkeltsporede strækninger som muligt - normalt ikke  

 længere end 500 m.
For tidsstyrede signalanlæg er det vigtigt, at anlæggets styring afpasses  

 bedst muligt efter de forekommende trafikforhold.
Så længe der ikke er noget  

 kapacitetsproblem i signalanlægget, vil korte omløbstider i almindelighed  

 give de mindste ventetider.
Generelt bør man tilstræbe, at trafikanterne kun  

 får kortvarige ventetider for rødt lys i situationer, hvor der tydeligvis  

 ikke er nogen modkørende trafik.
Bliver omløbstiden for lang, virker  

 ventetiden meget irriterende i tynd trafik.
Ved dimensionering af faselængderne er det nødvendigt, at man kender - trafikkens fordeling på køreretning, - køretøjernes hastighed på den signalregulerede strækning, og - længden af den signalregulerede strækning.
Rømningstiden bør ansættes sådan, at den sidste trafikant, der er kørt  

 lovligt ind på den enkeltsporede strækning, normalt netop kan nå at passere  

 denne, inden den modkørende trafik kører ind på den.
Det er vigtigt - især på  

 strækninger med god oversigt og/eller presset kapacitet - at rømningstiden  

 ikke gøres for lang, idet spildtid - foruden at give øgede ventetider - også  

 bidrager til at mindske respekten for det røde lys.
Samtidig er den  

 sikkerhedsmæssige baggrund for rømningstiden mindre betydningsfuld, når  

 trafikanterne er modkørende og kan se hinanden.
F.eks. bør man om muligt give  

 plads for møde med eventuelle cyklister frem for at ansætte rømningstiden  

 efter cykelhastigheder.
Normalt vil rømningstiden være ens for begge retninger.
Har vejen  

 imidlertid en stærk stigning eller en anden form for usymmetrisk karakter kan  

 det være nødvendigt at operere med forskellige rømningstider i hver retning.
Grøntiderne bør være så lange, at det kun sjældent sker, at køretøjer ikke  

 kommer igennem ved første gangs grønt lys.
Hvis trafikmængden i de to  

 retninger varierer stærkt over dagen, bør der anvendes forskellige  

 signalprogrammer, f.eks. i og uden for myldretiden.
 Ved stærkt varierende trafikmængder vil trafikstyrede signalanlæg indebære  

 fordele, da disse kan forlænge den enkelte grøntid i takt med behovet.
Efterfølgende figur 3.1 illustrerer, hvorledes en kø dannes og afvikles  

 ved et signalanlæg.
Der er forudsat en helt ensformig trafikintensitet over  

 flere omløb, foruden helt regelmæssige ankomster.
Ved tidspunkt t1 skifter  

 lyset til rødt, og kødannelsen starter.
Ved t2 skifter signalet til grønt, og  

 køretøjerne begynder at køre.
Køen er afviklet ved t3. Ved t4 skifter lyset  

 til rødt igen, og processen gentager sig.
Det fremgår af figuren, at den maksimale kølængde fås ved t2. Det køretøj,  

 som kører op til anlægget umiddelbart efter lyset skifter til rødt, udsættes  

 for en maksimale forsinkelse.
Det skraverede areal i figuren repræsenterer  

 den samlede forsinkelse for køretøjerne.
Der henvises i øvrigt til eksemplet  

 sidst i afsnittet.
 Såfremt trafikintensiteten er større end signalanlæggets kapacitet, vil  

 ikke alle ventende køretøjer kunne afvikles i løbet af en grøntid.  

 Situationen er vist på figur 3.2. Det forsinkelseselement, som skyldes den  

 utilstrækkelige kapacitet, kan i princippet beregnes ved hjælp af samme  

 metode som beskrevet i bilag 1.
+++FIGUR 3.1+++ +++FIGUR 3.2+++ Der findes få undersøgelser af, hvor meget ventetiden kan reduceres ved  

 anvendelse af et trafikstyret anlæg fremfor et traditionelt tidsstyret anlæg.  

 nedenstående figur 3.3 viser resultaterne fra en engelsk undersøgelse.
+++FIGUR 3.3+++ Af figuren fremgår det, at det trafikstyrede anlæg indebærer betydelige  

 fordele, når 2-vejstrømmen er mindre end 400 køretøjer/t.
Ved højere  

 trafikniveauer udsættes trafikanterne for tilnærmelsesvis lige store  

 forsinkelser med begge systemer.
Det skal bemærkes, at der i figuren er forudsat, at der for det  

 tidsstyrede anlæg anvendes de optimale programmer for hver  

 trafikintensitetsniveau.
Det trafikstyrede anlæg har den store praktiske  

 fordel, at det er stand til automatisk at tilpasse sig ændringer i  

 trafikniveauer, hvorimod det tidsstyrede anlæg skal omstilles hyppigt for at  

 minimere forsinkelsen.
 Generelt tyder de foreløbige erfaringer på, at opstilling af trafikstyrede  

 signalanlæg vil kunne forbedre trafikafviklingen ved enkeltsporede  

 vejarbejder og måske kunne spare både omkørsler og udvidelser af det belagte  

 areal i arbejdszonen.
 Eksempel: Beregning af den gns. forsinkelse pr. vogn (Fgns) ud fra  

 antagelse om ensformig trafikbelastning, og når alle ventende køretøjer  

 afvikles i hver grøntid, dvs. uden kødannelse.
-------------------------------------------------------------------- Følgende formel kan benyttes til beregning af den gns. forsinkelse pr.  

 køretøj.
r : rødtid g : grøntid C : omløbstid a : 3.600 sek. det gns. antal sekunder mellem køretøjernes I ankomster  

 (fra een retning).
 b : den gns. afviklingstid pr. køretøj (normalt 2 sek./PE).
I : intensiteten (PE/t) Antages C = 60 sek.
 g = 20 sek.
 r : 40 sek.
Fås I løbet af een time er den samlede forsinkelse lig med 300 x 16 sek. = 1 t  

 20 min. (een retning) (* 1) Begrebet arbejdszone dækker over, hvordan vejarbejdet griber ind i  

 anvendelsen af kørebanearealet og hvordan, trafikken reguleres på den berørte  

 strækning, jfr. i øvrigt eksemplerne i »Afmærkning af vejarbejder«,  

 Vejdirektoratet, juni 1983.
