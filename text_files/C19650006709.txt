(Til dommerne ved underretterne uden  

 for København og politimestrene) § 1.  Ved ethvert dommerembede føres der en protokol  

 over alle ved dom ikendte eller inden retten vedtagne bøder, herunder  

 tvangsbøder ikendt i medfør af retsplejelovens § 997, stk. 3, eller  

 tilsvarende bestemmelser i særlovgivningen.
I protokollen indføres endvidere  

 idømte eller inden retten vedtagne konfiskationer og efterbetalingsbeløb.
 § 2.  Protokollen indrettes efter kolonnesystemet med  

 kolonner for bøder og efterbetalingsbeløb, der tilfalder statskassen  

 (afdeling A), konfiskationer, der tilfalder statskassen (afdeling B) samt  

 bøder, efterbetalingsbeløb og konfiskationer, der tilfalder andre kasse  

 (afdeling C).
§ 3.  Bøderne, konfiskationerne og  

 efterbetalingsbeløbene skal indføres i protokollen straks efter dommen eller  

 vedtagelsen med angivelse af dommens eller vedtagelsens dato, den pågældendes  

 navn og beløbets størrelse.
For tvangsbøders vedkommende må endvidere første  

 forfaldsdag og forfaldshyppigheden angives.
 § 4.  Når bøder, efterbetalinger eller konfiskationer  

 er ikendt eller vedtaget, påhviler det dommeren straks at tilstille  

 vedkommende politimester en ekstraktudskrift af retsbogen indholdende de  

 fornødne oplysninger vedrørende beløbets størrelse, den pågældendes navn m.v.  

 Fremsendelse af en sådan ekstraktudskrift er dog i almindelighed ufornøden i  

 straffesager, når ikendelse eller vedtagelse sker ved sagens slutning.
 Stk. 2.  Udskrift kan dog altid i enkelte tilfælde  

 rekvireres af politimesteren, f.eks. til brug for finansministeriet i  

 konfiskationssager.
 Stk. 3.  I militære straffesager fremsendes udskriften  

 vedlagt sagens akter til vedkommende auditør.
 Stk. 4.  Bøder, konfiskationer og efterbetalingsbeløb,  

 der erlægges i retten, videresendes straks til politimesteren.
§ 5.  Ved udgangen af hver måned tilstilles der  

 politimesteren to udskrifter af bødeprotokollens afdelinger A og B og en  

 udskrift af afdeling C.
I udskrifterne medtages dog ikke bøder, der er ikendt  

 eller vedtaget i militære straffesager.
Det ene eksemplar af udskrifterne  

 vedrørende de statskassen tilfaldende indtægter er beregnet til at medfølge  

 som bilag til politimesterens regnskab, medens det andet forbliver på  

 politikontoret.
Er der ikke i en eller flere af bødeprotokollens afdelinger  

 indført bøder, konfiskationer eller efterbetalingsbeløb, sendes for hver af  

 afdelingerne erklæring herom til politimesteren.
 § 6.  Fornyelse af dommerkontorernes bødeprotokoller  

 sker ved rekvisition gennem statens trykningskontor, Frederiksholms Kanal 26,  

 K., hvorfra der ligeledes vil kunne rekvireres skemaer til de månedlige  

 indberetninger til politimestrene.
 § 7.  Dette cirkulære træder i kraft den 1. april  

 1965. Justitsministeriets cirkulære nr. 111 af 30. april 1960 ophæves.
 Justitsministeriet, den 2. april 1965.
 P.M.V.
 Vilhelm Boas.
 /Bitsch.
