Klagen begrundes med, at tilslutningspligten opfattes som indgriben i  

 selvbestemmelsesretten.
Der anmodes om, at der tages skridt til fremtidigt at  

 hindre tvangstilslutning samt, at der sikres dispensationsmuligheder fra  

 tilslutningspligt.
Energiministeriet anfører, at kommunens hjemmel til at  

 pålægge tilslutningspligt findes i Energiministeriets bekendtgørelse nr. 98  

 af 19. marts 1982 §§ 6 og 8, endvidere at undtagelsesbestemmelser fra  

 tilslutningspligten findes i samme bekendtgørelse § 11, samt endelig at  

 dispensationsmulighed forefindes i bekendtgørelsens § 13, hvorfor klagen  

 afvises.
 I skrivelse af 8. marts 1989 har de klaget over Energistyrelsens afgørelse  

 af 16. januar 1989 vedrørende tilslutningspligt til Bramming  

 Fjernvarmeforsyning.
De begrunder deres klage med, at de opfatter kommunens pålæg af  

 tilslutningspligt, som indgriben i deres selvbestemmelsesret.
De anmoder i  

 denne forbindelse om, at der tages skridt til fremtidigt at hindre  

 tvangstilslutning i forbindelse med udbygning af et fjernvarmeområde, og at  

 man sikrer dispensationsmuligheder fra generelle krav om fremskyndet  

 tilslutnings-pligt/afgift indenfor den almindelige tidsfrist.
Endvidere gør  

 De opmærksom på en række konkrete forhold til støtte for Deres klage.
Det fremgår af Energistyrelsens afgørelse, at styrelsen ikke har fundet  

 grundlag for at ændre Bramming Kommunes beslutning om at pålægge Deres  

 ejendom tilslutningspligt, ligesom Energistyrelsen har gjort Dem opmærksom  

 på, at pålæg om tilslutningspligt skal tinglyses på Deres ejendom samt  

 forklaret Dem begrundelsen herfor.
Energistyrelsen har endvidere gjort Dem  

 opmærksom på, at pålæg af tilslutningspligt ikke indebærer pligt til at  

 aftage fjernvarme.
 Efter en vurdering af sagen skal Energiministeriet meddele, at man kan  

 tilslutte sig Energistyrelsens afgørelse samt den heri anførte begrundelse.
For så vidt angår Deres anmodning om at sikre dispensationsmuligheder fra  

 generelle krav om fremskyndet tilslutningspligt indenfor den almindelige  

 tidsfrist, skal Energiministeriet henvise til Energiministeriets  

 bekendtgørelse nr. 98 af 19. marts 1982 om tilslutnings m.v. til kollektive  

 varmeforsyningsanlæg § 8, der fastslår, at kommunen har mulighed for at  

 beslutte, at ejendomme, der er pålagt tilslutningspligt, skal tilsluttes på  

 det tidspunkt, hvor der er forsyningsmulighed for dette, såfremt væsentlige  

 varmeinstallationer skal udskiftes inden udløbet af den omtalte 9 års frist.  

 Baggrunden for denne bestemmelse er et ønske om at sikre, at omstilling sker  

 i takt med naturlig udskiftning af væsentlige dele af det individuelle  

 fyringsanlæg.
De udgifter, som brugeren får ved selve tilslutningen, vil  

 således blive helt eller delvist kompenseret af de udgifter, brugeren sparer  

 ved, at de ikke behøver at investere i nye dele til det individuelle anlæg.
 Hvad angår Deres spørgsmål om betaling af tilslutningsafgift til den  

 kollektive varmeforsyning før der er aftagemulighed, har Bramming Kommune  

 overfor Energiministeriet oplyst, at tilslutningsafgift ikke skal betales  

 før, der er forsyningsmulighed fra anlægget, hvilket er i overensstemmelse  

 med § 3 i Tilslutningsbekendtgørelsen.
Med hensyn til dispensationsmuligheder fra § 8 skal Energiministeriet pege  

 på undtagelsesbestemmelsen i Tilslutningsbekendtgørelsens § 11, der fritager  

 visse bygninger for tilslutningspligt.
Kommunen har dog oplyst, at det ikke  

 vil være muligt at fritage Deres ejendom efter denne bestemmelse.
I særlige  

 tilfælde er der dog mulighed for at søge dispensation, ligesom der i særlige  

 tilfælde af kommunen kan meddeles forlængelse af tilslutningsfristen, jvf. §  

 13 i samme bekendtgørelse.
 For så vidt angår Deres bemærkning om afholdelse af borgermøde har  

 Energiministeriet på forespørgsel i kommunen fået bekræftet, at projektet om  

 tilslutningspligt har været fremlagt på kommunekontoret i de fastsatte 6  

 uger, ligesom De fra kommunen har været skriftligt informeret om  

 tilslutningspålægget med henblik på eventuelle bemærkninger jvf.  

 Energiministeriets bekendtgørelse nr. 45 af 23. februar 1982, § 5 og § 8. Det  

 må være kommunens afgørelse, hvorvidt man vil afholde borgermøde, og på  

 hvilken måde man vil avertere et sådant møde.
Energiministeriet finder ikke, at der med Deres klage er fremkommet  

 sådanne nye oplysninger i sagen, som kan ændre kommunens afgørelse.
På denne  

 baggrund skal Energiministeriet udtale, at Bramming Kommunes beslutning om  

 tilslutningspligt opretholdes.
 P.M.V.
 E.B.
