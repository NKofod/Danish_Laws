Ophør, formueforvaltning eller selvstændig, udlejning af 6 ejendomme med 8 lejemål, sælger 1 ejendom, revisor varetager administration, omdannelse, beskæftigelseskrav, ordinær beskæftigelse Dato 21. december 2007 NN CPR-nr. xxxxxx-xxxx Ankenævnet har behandlet Deres klage på møde den 20. december 2007.
Nævnet traf denne A F G Ø R E L S E De har ikke optjent ret til en ny periode på 78 uger med dagpengeret samtidig med selvstændig virksomhed som bibeskæftigelse.
 De kan ikke undtages fra begrænsningen på 78 uger.
 De kan ikke anses for ophørt med drift af selvstændig virksomhed.
 Ankenævnet tiltræder således Arbejdsdirektoratets afgørelse af den 24. november 2006.
B E G R U N D E L S E Ankenævnet har lagt til grund, at De siden den 1. oktober 1985 har ejet 6 udlejningsejendomme, og at De den 7. februar 2006 har solgt 1 ejendom og De ifølge skatteoplysninger for 2006 ejede [adresse], som er Deres bopæl, et sommerhus, den solgte ejendom, en ubebygget ejendom og 5 bebyggede ejendomme med i alt 10 lejligheder.
Direktoratet traf den 24. januar 2005 afgørelse om, at De drev selvstændig virksomhed med udlejningsvirksomhed.
Virksomheden var bibeskæftigelse med dagpengeret og var omfattet af 78 ugers begrænsningen.
De opfyldte ikke beskæftigelseskravet den 10. marts 2004.
 Ankenævnet behandlede ikke sagen, idet De ikke klagede inden klagefristens udløb.
Direktoratets afgørelse af 24. januar 2005 er dermed endelig.
Spørgsmålet om hvorvidt Deres beskæftigelse med udlejning af ejendom skal anses som selvstændig virksomhed eller som formueforvaltning ved Deres ledigmelding den 10. marts 2004, er derfor afgjort og vil ikke blive behandlet.
Ankenævnet har således lagt direktoratets afgørelse af 24. januar 2005 til grund, hvorefter  Deres beskæftigelse med udlejning af ejendomme ikke er formueforvaltning,  Deres beskæftigelse med udlejning af ejendomme er selvstændig virksomhed som bibeskæftigelse med dagpengeret,  dagpengeretten er begrænset til 78 uger,  Deres begrænsede dagpengeret udløb i november måned 1992, og  De opfyldte ikke beskæftigelseskravet den 10. marts 2004.
 Dagpenge kan kun udbetales til et medlem, som er ledigt.
 En selvstændig erhvervsdrivende anses for ledig, når hans personlige arbejde i virksomheden er ophørt mere end midlertidigt.
 Et medlem kan anses for at være ophørt med sin bibeskæftigelse, når medlemmet skriftligt og på tro og love erklærer, at virksomheden er lukket eller afhændet til andre end ægtefælle, samlever eller umyndige børn.
 Ankenævnet finder ikke, at De kan anses for ophørt med drift af Deres selvstændige virksomhed.
 De har i brev af 13. marts 2006 erklæret, at De er ledig.
Ankenævnet har imidlertid lagt vægt på, at  De fortsat ejer 5 ejendomme med 8 lejemål, som De har til hensigt at leje ud,  De lejer hovedparten af lejemålene ud,  De skattemæssigt anvender virksomhedsordningen, og  De angiver overskud af selvstændig virksomhed.
Afgørelse af om en udlejningsvirksomhed er formueforvaltning eller selvstændig virksomhed beror på et konkret skøn om, hvorvidt der er beskæftigelse i virksomheden.
Der lægges vægt på alle forhold vedrørende udlejningsvirksomheden.
Selvstændig virksomhed drives ved beskæftigelse for egen eller ægtefællens regning og risiko og med det formål at opnå økonomisk udbytte.
Beskæftigelsen anses altid for selvstændig virksomhed, hvis pågældende er omfattet af mindst 2 af følgende forhold:
1) pågældende eller virksomheden er momsregistreret, eller ydelsen faktureres med tillæg af moms, 2) pågældende skattemæssigt angiver over-/underskud af selvstændig virksomhed, 3) pågældende på selvangivelsen for et givet indkomstår har tilkendegivet, at indkomsten ønskes beskattet efter virksomhedsskatteloven, eller 4) pågældende er deltager i et interessentskab.
 Det forhold, at Deres revisor har overtaget flere af Deres arbejdsopgaver blandt andet genudlejning af lejligheder og kontakt til håndværkere, og at De nu kun ejer 5 ejendomme, som De lejer ud, kan ikke føre til et andet resultat, idet De angiver over-/underskud af selvstændig virksomhed og anvender virksomhedsordningen.
Ved opfyldelse af særlige betingelser, kan et medlem modtage dagpenge samtidig med drift af selvstændig virksomhed.
Det er en betingelse, at virksomheden anses for bibeskæftigelse, og at bibeskæftigelsen til enhver tid kan udføres uden for normal arbejdstid.
 For et medlem, som opfylder disse betingelser, er retten til dagpenge begrænset til 78 uger.
Undtaget fra dagpengebegrænsningen på 78 uger er et medlem, der driver én udlejningsejendom med op til 10 lejemål.
Medlemmet må kun i mindre omfang personligt udføre administration, småreparationer og viceværtfunktioner.
Ankenævnet finder, at Deres dagpengeret samtidig med drift af Deres udlejningsvirksomhed fortsat er omfattet af 78 ugers begrænsning, ide De ejer 5 ejendomme med 10 lejemål, hvoraf De lejer hovedparten ud.
De driver dermed udlejningsvirksomhed med mere end 1 ejendom og kan derfor ikke omfattes af denne undtagelsesbestemmelse.
 Ret til en ny periode med dagpenge i 78 uger samtidig med bibeskæftigelse er betinget af, at et medlem, der er forsikret for fuld tid, har haft arbejde som lønmodtager i en tid, som sammenlagt svarer til arbejde i fagets fulde, sædvanlige arbejdstid i mindst 26 uger inden for de sidste 18 måneder.
 Beregning af beskæftigelseskravet foretages på baggrund af opgjorte løntimer i et sædvanligt beskæftigelsesforhold, der er i overensstemmelse med gældende overenskomster eller i øvrigt er udført på almindelige løn og arbejdsvilkår.
 Beskæftigelse, hvortil der ydes offentligt løntilskud, kan ikke medregnes ved beregningen af beskæftigelseskravet.
 Ankenævnet finder ikke, at De har optjent ret til en ny periode med dagpengeret samtidig med drift af selvstændig virksomhed som bibeskæftigelse, idet De ikke har opfyldt beskæftigelseskravet siden den 10. marts 2004.
 Ankenævnet har lagt vægt på, at De i brev af 13. marts 2006 har oplyst: at jeg ikke har haft noget ordinært arbejde fra min sag opstartede 12. juni 2004, og at der ikke er oplysninger om, at De har haft ordinær beskæftigelse siden den 10. marts 2004.
 De har i Deres klage anført, at De havde ret til dagpenge, da De fyldte 55 år, og dermed bevarede dagpengeretten, indtil De fyldte 60 år.
 Ankenævnet har ikke behandlet dette spørgsmål, idet ankenævnet behandler klager over direktoratets afgørelser, og idet direktoratet ikke ses at have taget stilling til dette spørgsmål.
R E G L E R Ankenævnet henviser til  § 41, stk. 8, § 53, stk. 4, stk. 6 og stk. 8, § 55, stk. 8, § 57, stk. 1 og stk. 3, § 58, stk. 1, nr. 2, litra a, samt § 65, stk. 1, stk. 4 og stk. 5 i lov om arbejdsløshedsforsikring m.v., jf. lovbekendtgørelse nr. 708 af 13. august 2003,  § 41, stk. 8, § 53, stk. 4, stk. 6 og stk. 8, § 55, stk. 8, § 57, stk. 1 og stk. 3, § 58, stk. 1, nr. 2, litra a, samt § 65, stk. 1, stk. 4 og stk. 5 i lov om arbejdsløshedsforsikring m.v., jf. lovbekendtgørelse nr. 874 af 11. september 2005,  § 3, stk. 1, stk. 4, nr. 1, og stk. 5, § 5, stk. 1, nr. 4, samt § 7, stk. 1 i Arbejdsdirektoratets bekendtgørelse nr. 73 af 9. februar 2004 om udøvelse af selvstændig virksomhed som bibeskæftigelse,  § 2, stk. 2, nr. 6, § 7, stk. 9, § 9, stk.1, stk. 4, nr. 1, og stk. 5, samt § 11, stk. 1, nr. 4 i Arbejdsdirektoratets bekendtgørelse nr. 1303 af 14. december 2005 om drift af selvstændig virksomhed,  § 2, stk. 3 i Arbejdsdirektoratets bekendtgørelse nr. 504 af 16. juni 2003 om beskæftigelseskrav og dagpengeperiode, og  § 1 og § 27 i Arbejdsdirektoratets bekendtgørelse nr. 481 af 10. juni 2003 om en a-kasses pligt til at vejlede mv.
B E M Æ R K N I N G E R T I L D E R E S K L A G E De har i brev af 9. februar 2007 oplyst, at det ikke passer, at De har levet af egen formue, men at De har lånt penge i banken.
 Hertil skal ankenævnet bemærke, at De i brev af 13. marts 2006 har oplyst: at jeg ikke har haft noget ordinært arbejde fra min sag opstartede 12. juni 2004, men har levet af egen formue.
Ankenævnet skal videre bemærke, at det ikke har selvstændig betydning for vurderingen af opfyldelse af beskæftigelseskravet, om De har levet af egen formue eller har lånt penge i banken.
Det afgørende er, at De ikke siden den 6. oktober 1996 har haft beskæftigelse, der kan medregnes til opfyldelse af beskæftigelseskravet.
Deres beskæftigelse ved Storstrøms Amt og Vordingborg Kommune har været i puljejob og jobtræning og har dermed ikke været beskæftigelse på ordinære vilkår, hvorfor dette ikke kan medregnes.
 De har i brev af 13. marts 2006 oplyst, at De ikke var blevet vejledt korrekt, idet De først den 12. juli 2004 blev vejledt om konsekvensen af Deres udlejningsvirksomhed.
 Hertil skal ankenævnet henvise til afsnittet Fejludbetaling af dagpenge side 5 i direktoratets afgørelse af 24. januar 2005, hvor direktoratet oplyste, at a-kassen havde påtaget sig ansvaret, og at De derfor ikke skulle tilbagebetale de fejludbetalte dagpenge.
O P L Y S N I N G E R N E I S A G E N Sagen er afgjort på grundlag af de akter, som ankenævnet har modtaget fra direktoratet samt Deres brev af 9. februar 2007.
På ankenævnets vegne FF fuldmægtig De kan læse om afgørelsens retlige grundlag på de følgende sider.
 Kopi til:
Arbejdsdirektoratet, Stormgade 10, Postboks 1103, 1009 København K Arbejdsløshedskasse Regler Lov om arbejdsløshedsforsikring m.v., jf. lovbekendtgørelse nr. 708 af 13. august 2003 § 41.
 Stk. 8. Direktøren for Arbejdsdirektoratet kan efter forhandling med Beskæftigelsesrådet fastsætte nærmere regler for anvendelsen af stk. 1, 4 og 5, herunder for afgrænsningen mellem lønarbejde og selvstændig erhvervsudøvelse.
 § 53.
Stk. 2. Retten til at opnå dagpenge i de i § 55, stk. 1 og 3, nævnte perioder er endvidere betinget af, a) at et fuldtidsforsikret medlem har haft beskæftigelse som lønmodtager i en tid, som sammenlagt svarer til beskæftigelse i fagets fulde sædvanlige arbejdstid i mindst 52 uger inden for de sidste 3 år, eller i en tilsvarende periode har udøvet selvstændig erhvervsvirksomhed i væsentligt omfang, b) at et deltidsforsikret medlem, jf. kapitel 11, har haft beskæftigelse som lønmodtager i en tid, som sammenlagt svarer til beskæftigelse i fagets fulde sædvanlige arbejdstid i mindst 34 uger inden for de sidste 3 år.
 Stk. 4. Kun arbejde m.v., jf. stk. 2 og stk. 3, litra a og c, i medlemsperioder medregnes ved opgørelse af arbejdskravet i stk. 2 og 6. Beskæftigelse, hvortil der ydes offentligt tilskud til lønnen, og beskæftigelse ved selvstændig virksomhed, hvortil der ydes offentligt tilskud til etablering og drift, medregnes ikke.
 ..
Stk. 6. For et medlem, hvis ret til dagpenge er bortfaldet som følge af, at perioderne efter § 55, stk. 1 og 3, er udløbet, er generhvervelsen af retten til dagpenge betinget af, a) at et fuldtidsforsikret medlem har haft arbejde som lønmodtager i en tid, som sammenlagt svarer til fagets fulde sædvanlige arbejdstid i mindst 26 uger inden for de sidste 3 år, eller i en tilsvarende periode har udøvet selvstændig virksomhed i væsentligt omfang, b) at et deltidsforsikret medlem har haft arbejde som lønmodtager i en tid, som sammenlagt svarer til fagets fulde sædvanlige arbejdstid i mindst 17 uger inden for de sidste 3 år.
 Stk. 8. Direktøren for Arbejdsdirektoratet kan efter forhandling med Beskæftigelsesrådet fastsætte nærmere regler om anvendelsen af stk. 2-4, 6 og 7, herunder regler om, at timer, for hvilke der er udbetalt løn, kan indgå i beregningen af beskæftigelseskravet.
 § 55. Et medlem, der har erhvervet ret til dagpenge, jf. §§ 53 og 54, kan modtage dagpenge efter §§ 51 og 52 a, jf. §§ 47 og 70, i sammenlagt 4 år inden for en periode på 6 år, jf. dog stk. 3. Der erhverves ret til påbegyndelse af en ny periode, hvis medlemmet dokumenterer på ny at have haft beskæftigelse i det omfang, der er nævnt i § 53, stk. 2 eller 6.
 Stk. 2. Et medlem, der ved udløbet af perioden efter stk. 1 er fyldt 55 år, og som ved fortsat medlemskab og indbetaling af efterlønsbidrag ville kunne opfylde anciennitetskravet for at kunne gå på efterløn ved det fyldte 60. år, bevarer retten til dagpenge efter stk. 1 indtil det fyldte 60. år.
 Stk. 8. Direktøren for Arbejdsdirektoratet fastsætter efter forhandling med Beskæftigelsesrådet nærmere regler for anvendelsen af stk. 1-7, herunder regler om periodernes varighed og beregning efter stk. 5-7.
§ 57. Dagpenge kan kun udbetales til et medlem, som er ledigt, jf. dog kapitel 11 b.
Dagpenge kan ikke udbetales for ledighedsperioder, hvor medlemmet er berettiget til en dagpengegodtgørelse fra arbejdsgiveren, jf. § 84, medmindre andet følger af regler fastsat af direktøren for Arbejdsdirektoratet i medfør af § 84, stk. 11.
Stk. 3. En selvstændig erhvervsdrivende anses for ledig, når hans personlige arbejde i virksomheden er ophørt mere end midlertidigt.
Nærmere regler om, hvornår en selvstændig erhvervsdrivendes personlige arbejde i virksomheden anses for ophørt mere end midlertidigt, fastsættes af direktøren for Arbejdsdirektoratet efter forhandling med Beskæftigelsesrådet § 58. Efter forhandling med Beskæftigelsesrådet kan direktøren for Arbejdsdirektoratet fastsætte regler om 1) udbetaling af dagpenge og aktiveringsydelse for søgnehelligdage, 2) retten til dagpenge for et medlem, a) som under ledighed har bibeskæftigelse ved selvstændig virksomhed, eller § 65. Arbejdsløshedskassen skal vejlede medlemmet om de rettigheder og pligter, der følger af lovens kapitel 7-16, samt om medlemmets rettigheder og pligter i øvrigt efter arbejdsmarkedslovgivningen.
 Stk. 4. Det påhviler medlemmet at medvirke ved tilvejebringelsen af de oplysninger, der er nødvendige for gennemførelsen af bestemmelserne i stk. 1-3.
 Stk. 5. Nærmere regler om anvendelse af bestemmelserne i stk. 1-4 fastsættes af direktøren for Arbejdsdirektoratet efter forhandling med Beskæftigelsesrådet.
§ 99. Klage over direktøren for Arbejdsdirektoratets afgørelser om medlemmers rettigheder og pligter efter denne lov kan af den, afgørelsen vedrører, indbringes for Arbejdsmarkedets Ankenævn inden 4 uger efter, at klageren har fået meddelelse om afgørelsen.
Det samme gælder direktørens afgørelser efter § 86, stk. 4, 1. og 2. pkt., og stk. 5, samt efter EF-forordninger om anvendelse af de sociale sikringsordninger på arbejdstagere, selvstændige erhvervsdrivende og deres familiemedlemmer.
Lov om arbejdsløshedsforsikring m.v., jf. lovbekendtgørelse nr. 874 af 11. september 2005 § 41.
 Stk. 8. Direktøren for Arbejdsdirektoratet kan efter forhandling med Beskæftigelsesrådet fastsætte nærmere regler for anvendelsen af stk. 1, 4 og 5, herunder for afgrænsningen mellem lønarbejde og selvstændig erhvervsudøvelse.
 § 53.
Stk. 2. Retten til at opnå dagpenge i de i § 55, stk. 1 og 3, nævnte perioder er endvidere betinget af, a) at et fuldtidsforsikret medlem har haft beskæftigelse som lønmodtager i en tid, som sammenlagt svarer til beskæftigelse i fagets fulde sædvanlige arbejdstid i mindst 52 uger inden for de sidste 3 år, eller i en tilsvarende periode har udøvet selvstændig erhvervsvirksomhed i væsentligt omfang, b) at et deltidsforsikret medlem, jf. kapitel 11, har haft beskæftigelse som lønmodtager i en tid, som sammenlagt svarer til beskæftigelse i fagets fulde sædvanlige arbejdstid i mindst 34 uger inden for de sidste 3 år.
 Stk. 4. Kun arbejde m.v., jf. stk. 2 og stk. 3, litra a og c, i medlemsperioder medregnes ved opgørelse af arbejdskravet i stk. 2 og 6. Beskæftigelse, hvortil der ydes offentligt tilskud til lønnen, og beskæftigelse ved selvstændig virksomhed, hvortil der ydes offentligt tilskud til etablering og drift, medregnes ikke.
Stk. 6. For et medlem, hvis ret til dagpenge er bortfaldet som følge af, at perioderne efter § 55, stk. 1 og 3, er udløbet, er generhvervelsen af retten til dagpenge betinget af, a) at et fuldtidsforsikret medlem har haft arbejde som lønmodtager i en tid, som sammenlagt svarer til fagets fulde sædvanlige arbejdstid i mindst 26 uger inden for de sidste 3 år, eller i en tilsvarende periode har udøvet selvstændig virksomhed i væsentligt omfang, b) at et deltidsforsikret medlem har haft arbejde som lønmodtager i en tid, som sammenlagt svarer til fagets fulde sædvanlige arbejdstid i mindst 17 uger inden for de sidste 3 år.
 Stk. 8. Direktøren for Arbejdsdirektoratet kan efter forhandling med Beskæftigelsesrådet fastsætte nærmere regler om anvendelsen af stk. 2-4, 6 og 7, herunder regler om, at timer, for hvilke der er udbetalt løn, kan indgå i beregningen af beskæftigelseskravet.
 § 55. Et medlem, der har erhvervet ret til dagpenge, jf. §§ 53 og 54, kan modtage dagpenge efter §§ 51 og 52 a, jf. §§ 47 og 70, i sammenlagt 4 år inden for en periode på 6 år, jf. dog stk. 3. Der erhverves ret til påbegyndelse af en ny periode, hvis medlemmet dokumenterer på ny at have haft beskæftigelse i det omfang, der er nævnt i § 53, stk. 2 eller 6.
 Stk. 2. Et medlem, der ved udløbet af perioden efter stk. 1 er fyldt 55 år, og som ved fortsat medlemskab og indbetaling af efterlønsbidrag ville kunne opfylde anciennitetskravet for at kunne gå på efterløn ved det fyldte 60. år, bevarer retten til dagpenge efter stk. 1 indtil det fyldte 60. år.
 Stk. 8. Direktøren for Arbejdsdirektoratet fastsætter efter forhandling med Beskæftigelsesrådet nærmere regler for anvendelsen af stk. 1-7, herunder regler om periodernes varighed og beregning efter stk. 5-7.
§ 57. Dagpenge kan kun udbetales til et medlem, som er ledigt, jf. dog kapitel 11 b.
Dagpenge kan ikke udbetales for ledighedsperioder, hvor medlemmet er berettiget til en dagpengegodtgørelse fra arbejdsgiveren, jf. § 84, medmindre andet følger af regler fastsat af direktøren for Arbejdsdirektoratet i medfør af § 84, stk. 10.
Stk. 3. En selvstændig erhvervsdrivende anses for ledig, når hans personlige arbejde i virksomheden er ophørt mere end midlertidigt.
Nærmere regler om, hvornår en selvstændig erhvervsdrivendes personlige arbejde i virksomheden anses for ophørt mere end midlertidigt, fastsættes af direktøren for Arbejdsdirektoratet efter forhandling med Beskæftigelsesrådet.
§ 58. Efter forhandling med Beskæftigelsesrådet kan direktøren for Arbejdsdirektoratet fastsætte regler om 1) udbetaling af dagpenge og aktiveringsydelse for søgnehelligdage, 2) retten til dagpenge for et medlem, a) som under ledighed har bibeskæftigelse ved selvstændig virksomhed, eller § 65. Arbejdsløshedskassen skal vejlede medlemmet om de rettigheder og pligter, der følger af lovens kapitel 7-16, samt om medlemmets rettigheder og pligter i øvrigt efter arbejdsmarkedslovgivningen.
 Stk. 4. Det påhviler medlemmet at medvirke ved tilvejebringelsen af de oplysninger, der er nødvendige for gennemførelsen af bestemmelserne i stk. 1-3.
 Stk. 5. Nærmere regler om anvendelse af bestemmelserne i stk. 1-4 fastsættes af direktøren for Arbejdsdirektoratet efter forhandling med Beskæftigelsesrådet.
§ 99. Klage over direktøren for Arbejdsdirektoratets afgørelser om medlemmers rettigheder og pligter efter denne lov kan af den, afgørelsen vedrører, indbringes for Arbejdsmarkedets Ankenævn inden 4 uger efter, at klageren har fået meddelelse om afgørelsen.
Det samme gælder direktørens afgørelser efter § 86, stk. 4, 1. og 2. pkt., og stk. 5, samt efter EF-forordninger om anvendelse af de sociale sikringsordninger på arbejdstagere, selvstændige erhvervsdrivende og deres familiemedlemmer.
Arbejdsdirektoratets bekendtgørelse nr. 73 af 9. februar 2004 om udøvelse af selvstændig virksomhed som bibeskæftigelse § 1. Denne bekendtgørelse gælder for medlemmer, der alene eller sammen med andre udøver selvstændig virksomhed som bibeskæftigelse.
 Stk. 2. Selvstændig virksomhed, der ikke er hovedbeskæftigelse eller forsikringsgrundlag for medlemmet, anses for bibeskæftigelse.
§ 2. Retten til dagpenge er betinget af, at medlemmet kan sandsynliggøre, at bibeskæftigelsen til enhver tid kan udføres uden for normal arbejdstid.
Medlemmet skal bl.a. oplyse a-kassen om:
 1) Arten og omfanget af virksomheden.
 2) Ansat arbejdskraft.
3) Egen og eventuel ægtefælles eller medejers arbejdsindsats.
Herunder om der er aftale om fast deling af arbejdet mellem ægtefæller eller medejere.
 4) Virksomhedens omsætning og indtjening.
 § 3. For et medlem, som har bibeskæftigelse, og som opfylder betingelserne i § 2, er retten til dagpenge efter lovens § 55 begrænset til 78 uger, jf. dog §§ 4 og 5. Kun uger, der forbruger af ydelsesperioden, indgår i beregningen af de 78 uger.
 Stk. 4. Ret til en ny periode med dagpenge efter stk. 1 er betinget af:
1) At et medlem, der er forsikret for fuld tid, har haft arbejde som lønmodtager i en tid, som sammenlagt svarer til arbejde i fagets fulde, sædvanlige arbejdstid i mindst 26 uger inden for de sidste 18 måneder.
Det gælder også, hvis medlemmet i en tilsvarende periode har udøvet selvstændig virksomhed i væsentligt omfang.
 2) At et medlem, der er forsikret for deltid, har haft arbejde som lønmodtager i en tid, som sammenlagt svarer til arbejde i fagets fulde, sædvanlige arbejdstid i mindst 17 uger inden for de sidste 18 måneder.
 Stk. 5. Arbejde, der én gang er regnet med til en ny periode med dagpenge efter stk. 4, kan ikke regnes med i en senere opgørelse.
 § 5. Undtaget fra dagpengebegrænsningen efter § 3 er et medlem, der udøver følgende former for virksomhed:
1) 2) 3) 4) Drift af én udlejningsejendom med op til 10 lejemål.
Medlemmet må kun i mindre omfang personligt udføre administration, småreparationer og viceværtfunktioner.
§ 7. Et medlem kan anses for at være ophørt med sin bibeskæftigelse, når medlemmet skriftligt og på tro og love erklærer, at virksomheden er lukket eller afhændet til andre end ægtefælle, samlever eller umyndige børn.
Medlemmet skal dokumentere afmeldelse af eventuel momsregistrering af virksomheden.
A-kassen kan om nødvendigt bede om mere dokumentation for ophøret.
 Stk. 2. Ophør kan også anerkendes, hvis medlemmet dokumenterer, at virksomheden er bortforpagtet eller udlejet til andre end ægtefælle, samlever eller umyndige børn.
Stk. 3. Et medlem, som udtræder af en virksomhed, der fortsættes af ægtefællen, kan anses for ophørt, hvis medlemmet udtræder samtidig med, 1) at medlemmets hidtidige arbejdsfunktioner er bortfaldet, eller 2) at medlemmets hidtidige arbejdsfunktioner er overtaget af anden arbejdskraft end ægtefælle, samlever eller umyndige børn.
 Stk. 4. Ophør efter stk. 3 gælder også, hvis virksomheden fortsættes af medejere, uden at medlemmet har afhændet sin del af virksomheden.
 Stk. 5. Et medlem, som udtræder af en virksomhed, der fortsættes af ægtefællen, kan også anses for ophørt, når medlemmet har ophævet samlivet med ægtefællen.
Arbejdsdirektoratets bekendtgørelse nr. 1303 af 14. december 2005 om drift af selvstændig virksomhed § 2. Selvstændig virksomhed drives ved beskæftigelse for egen eller ægtefællens regning og risiko og med det formål at opnå økonomisk udbytte.
Stk. 2. Beskæftigelsen anses altid for selvstændig virksomhed, hvis pågældende 1) har ansat arbejdskraft, 2) har overført beløb til beskatning som medarbejdende ægtefælle, 3) har foretaget varelagernedskrivninger, 4) har foretaget skattemæssige fradrag for driftsudgifter og afskrivning på driftsmidler efter gældende regler for selvstændige erhvervsdrivende, 5) er omfattet af en kollektiv overenskomst som arbejdsgiver eller er medlem af en arbejdsgiverorganisation, eller 6) er omfattet af mindst 2 af forholdene i stk. 3.
Stk. 3. Beskæftigelsen vil som udgangspunkt blive anset for selvstændig virksomhed, hvis pågældende 1) eller virksomheden er momsregistreret, eller ydelsen faktureres med tillæg af moms, 2) skattemæssigt angiver over-/underskud af selvstændig virksomhed, 3) på selvangivelsen for et givet indkomstår har tilkendegivet, at indkomsten ønskes beskattet efter virksomhedsskatteloven, eller 4) er deltager i et interessentskab.
 Stk. 4. I øvrige tilfælde foretages en konkret vurdering efter stk. 1.
 § 6. Et medlem, som driver selvstændig virksomhed, jf. §§ 2-4, anses for at drive virksomheden som bibeskæftigelse, hvis virksomheden ikke er hovedbeskæftigelse, jf. § 5.
 § 7. Selvstændig virksomhed som hovedbeskæftigelse kan medregnes til opfyldelse af beskæftigelseskravet, hvis medlemmet godtgør, at virksomheden har været drevet i væsentligt omfang, jf. lovens § 53, stk. 2, litra a, og stk. 6, litra a.
 Stk. 9. Selvstændig virksomhed som bibeskæftigelse kan ikke medregnes til opfyldelse af beskæftigelseskravet.
§ 8. Retten til dagpenge for et medlem, som driver selvstændig virksomhed som bibeskæftigelse, jf. § 6, er betinget af, at medlemmet kan sandsynliggøre, at bibeskæftigelsen til enhver tid kan udføres uden for normal arbejdstid.
Medlemmet skal bl.a. oplyse a-kassen om:
 1) Arten og omfanget af virksomheden.
 2) Ansat arbejdskraft.
3) Egen og eventuel ægtefælles eller medejers arbejdsindsats.
Herunder om der er aftale om fast deling af arbejdet mellem ægtefæller eller medejere.
 4) Virksomhedens omsætning og indtjening.
 § 9. For et medlem, som har bibeskæftigelse, og som opfylder betingelserne i § 8, er retten til dagpenge efter lovens § 55 begrænset til 78 uger, jf. dog §§ 10 og 11. Kun uger, der forbruger af ydelsesperioden, indgår i beregningen af de 78 uger.
 Stk. 4. Ret til en ny periode med dagpenge efter stk. 1 er betinget af:
1) At et medlem, der er forsikret for fuld tid, har haft arbejde som lønmodtager i en tid, som sammenlagt svarer til arbejde i fagets fulde, sædvanlige arbejdstid i mindst 26 uger inden for de sidste 18 måneder.
Det gælder også, hvis medlemmet i en tilsvarende periode har drevet selvstændig virksomhed i væsentligt omfang.
 Stk. 5. Arbejde, der én gang er regnet med til en ny periode med dagpenge efter stk. 4, kan ikke regnes med i en senere opgørelse.
 § 11. Undtaget fra dagpengebegrænsningen efter § 9 er et medlem, der driver følgende former for virksomhed:
 1) ...
 2) ...
 3) ...
4) Drift af én udlejningsejendom med op til 10 lejemål.
Medlemmet må kun i mindre omfang personligt udføre administration, små reparationer og viceværtfunktioner.
Bekendtgørelse nr. 504 af 16. juni 2003 om beskæftigelseskrav og dagpengeperiode § 2. Beregning af beskæftigelseskravet foretages på baggrund af opgjorte løntimer i et sædvanligt beskæftigelsesforhold, der er i overensstemmelse med gældende overenskomster eller i øvrigt er udført på almindelige løn og arbejdsvilkår, jf. dog stk. 2 8 og § 4. Alle løntimer kan medregnes, jf. dog § 5, stk. 5.
 Stk. 3. Beskæftigelse, hvortil der ydes offentligt løntilskud, kan ikke medregnes ved beregningen af beskæftigelseskravet, jf. lovens § 53, stk. 4, 2. pkt.
 Arbejdsdirektoratets bekendtgørelse nr. 481 af 10. juni 2003 om en a-kasses pligt til at vejlede mv.
 § 1. En a-kasse skal vejlede egne medlemmer om de rettigheder og pligter, som et medlem har efter lov om arbejdsløshedsforsikring m.v., og om rettigheder og pligter i øvrigt efter arbejdsmarkedslovgivningen.
 § 11. Når en person søger om optagelse som medlem på grundlag af selvstændig virksomhed, skal a-kassen vejlede om, at ret til dagpenge kræver udøvelse af selvstændig virksomhed i væsentligt omfang, det vil sige i over 30 timer pr. uge.
 § 18. Når et ledigt medlem oplyser, at medlemmet udøver selvstændig virksomhed som bibeskæftigelse, skal a-kassen vejlede om den særlige rådighedsforpligtelse, reglerne om fradrag i dagpengene og om den begrænsede periode med ret til dagpenge.
 Stk. 2. A-kassen skal i god tid, før den begrænsede periode med ret til dagpenge udløber, informere medlemmet herom.
 § 20. Når et ledigt medlem ikke længere har ret til ydelser, fordi perioden med ret til dagpenge udløber, skal a-kassen vejlede om, hvordan medlemmet får retten til ydelser igen.
Stk. 2. A-kassen skal kun vejlede et medlem efter stk. 1, der aktuelt får ydelser fra a-kassen.
Vejledningen skal gives i god tid, før retten til dagpenge udløber.
 Stk. 3. Hvis et medlem efter udløbet af perioden med ret til dagpenge overgår til at få ydelser efter § 55, stk. 2, i lov om arbejdsløshedsforsikring m.v., skal a-kassen vejlede medlemmet om rettigheder og pligter i ydelsesperioden.
 Stk. 4. A-kassen skal i god tid, før retten til ydelser udløber efter stk. 3, vejlede medlemmet om, at det er en betingelse for overgang til efterløn, at der skal søges skriftligt, inden retten til ydelser udløber.
 § 27. Et medlem skal medvirke til at fremskaffe de oplysninger, som a-kassen har behov for til at kunne opfylde sin pligt til at vejlede mv.
