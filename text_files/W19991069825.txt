Nyt fra Ankestyrelsen - vejledende udtalelser  

 fra Ankestyrelsen - dagpenge til forældre med alvorligt syge  

 børn - af fuldmægtig Ellen Tofte Larsen Med virkning fra den 1. juli 1998 blev der indsat en ny  

 bestemmelse i dagpengelovens barselskapitel - § 19 a, hvorefter  

 forældre med alvorligt syge børn under 14 år har ret til  

 dagpenge fra kommunen, hvis de i forbindelse med barnets sygdom helt eller  

 delvis opgiver lønarbejde eller personligt arbejde i selvstændig  

 virksomhed.
Reglen som sådan er ikke ny.
Den har været  

 gældende fra 1990, men stod tidligere i bistandsloven som § 48 a.  

 Det har ikke med overflytningen til dagpengeloven været hensigten at  

 ændre på modtagerkredsen eller på betingelserne for at  

 kunne modtage ydelsen.
 Problemet er bare, at der ikke rigtig er nogen, der har et  

 overblik over, hvordan bestemmelsen har været brugt i praksis, fordi  

 afgørelser efter bistandslovens § 48 a ikke kunne ankes.
Efter overflytningen til dagpengeloven kan også  

 afgørelser efter dagpengelovens § 19 a ankes efter de almindelige  

 regler.
Ankestyrelsen kan altså behandle sager af principiel eller  

 generel betydning.
Vi har dog endnu ikke fået nogen ankesager om  

 bestemmelsen.
 Man kan læse nærmere om § 19 a i  

 Ankestyrelsens vejledning af 18. september 1998 om syge- og barselsdagpenge,  

 pkt 104-113.
 Ankestyrelsen har imidlertid besvaret en række  

 telefoniske forespørgsler om forståelsen af § 19 a, og vi  

 vil gerne hermed orientere en bredere kreds om nogle af vores vejledende  

 udtalelser:
Om personkredsen Det er ingen hindring for at få dagpenge efter  

 § 19 a, at den anden forælder får almindelige  

 barselsdagpenge, og det er uden betydning om modtageren er privat  

 eller offentligt ansat.
Om kravet til sygdom Det er det, der har været flest  

 spørgsmål om.
Et par spørgsmål har drejet sig om for  

 tidligt fødte børn efter udskrivelsen fra hospitalet.
Disse  

 børn vil ofte være særligt sarte og særligt  

 modtagelige for infektioner, som netop de vil have svært ved at klare.  

 De vil derfor ikke som andre børn kunne bruge de almindelige  

 pasningstilbud.
Der kan derfor opstå et behov for, at en af  

 forældrene passer barnet i hjemmet.
Her har vi vejledende udtalt, at  

øget risiko for sygdom næppe kan sidestilles med egentlig  

 sygdom.
I samme genre har vi haft en forespørgsel, der  

 drejede sig om et barn med risiko for pludselig  

 åndedrætsstandsning.
Barnet skulle derfor overvåges  

af en monitor.
Moderen ville gerne have forlænget sin barselsorlov  

 i 3 måneder, hvilket blev lægeligt anbefalet.
Vi svarede, at den  

 første forudsætning for at overveje en § 19 a - ydelse  

 må være, at der er tale om sygdom hos barnet.
Dette  

 må en læge tage stilling til.
Et andet spørgsmål drejede sig om et barn,  

 der var født med klumpfod.
Der skulle foretages øvelser med  

 barnet i hjemmet 2 x 1/2 time om dagen.
Barnet skulle til kontrol  

 på hospitalet hver 3. uge.
Her udtalte vi, at sygdommens art ikke i sig  

 selv er afgørende, men at der må være tale om behandling  

 eller pleje, der kan sidestilles med 25 dages ophold på hospital.
Der  

 ville derfor i dette tilfælde næppe kunne udbetales dagpenge  

 efter § 19 a.
Iøvrigt måtte det vel iøvrigt  

 også anses for tvivlsomt, om der var tilstrækkeligt behov for  

 opgivelse af et arbejde for at træne med barnet i dette ret beskedne  

 omfang.
Der har været flere spørgsmål om, hvad  

 der er alvorlig sygdom, når der er tale om enlige  

 forsørgere, fx, hvis der er tale om et barn, der skal have fjernet  

 mandler.
Til det har vi svaret, at det er tilstrækkeligt, hvis barnet  

 skal indlægges på hospital.
Det sidste eksempel der skal nævnes her, drejede sig  

 om et barn med brud på rygsøjlen og ryggen i gips.
Barnet  

 passede sin skole efter bedste evne.
Også her udtalte vi vejledende, at  

 der formentlig skulle være tale om indlæggelse på hospital,  

 for at der kunne udbetales dagpenge efter § 19 a.
