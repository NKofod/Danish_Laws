 Der blev  

 klaget over, at tandreguleringen ikke blev udført korrekt, idet arbejdet med  

 patientens tænder ikke blev gjort færdigt.
Klage  

 over utilstrækkelig tandreguleringsbehandling Nævnet fandt, at overtandlægen ikke havde handlet i  

 overensstemmelse med almindelig anerkendt faglig standard i forbindelse med  

 tandreguleringsbehandling.
 Nævnet fandt endvidere, at specialtandlægen havde handlet i  

 overensstemmelse med almindelig anerkendt faglig standard i forbindelse med  

 tandreguleringsbehandling, men nævnet fandt, at det havde været  

 hensigtsmæssigt, om han havde udarbejdet et klart defineret behandlingsmål.
Det fremgik således ikke af journalen, at der var gjort  

 overvejelser om vækststadium, pladsforhold i overkæben eller læbefang, og der  

 forelå således ikke et klart defineret behandlingsmål.
Det indsamlede  

 materiale  

 var tilstrækkelig, men de stillede diagnoser var usystematiske, og der var  

 ikke  

 et klart defineret behandlingsmål.
 Nævnet fandt videre, at det havde været hensigtsmæssigt, hvis  

 der havde foreligget klare aftaler mellem overtandlægen og specialtandlægen  

 om,  

 nøjagtig hvorledes behandlingen skulle udføres, og hvad den afsluttende  

 behandling var.
 Nævnet oplyste, at den form for apparatur, som overtandlægen  

 brugte til tandreguleringen, var af minimalt omfang og således ikke giver  

 fuld  

 kontrol over tændernes bevægelser og efterfølgende stilling.
Nævnet fandt, at det var kritisabelt, at der udelukkende blev  

 brugt apparatur af minimalt omfang til tandreguleringen, og at der ikke ved  

 aftagelsen af apparaturet blev indsat stabiliseringsbøjler.
Det var endvidere  

 nævnets vurdering, at patienten ikke havde afsluttet sin kæbevækst, da  

 behandlingen blev afsluttet i august 1986 med en uregelmæssig og ustabil  

 stilling af fortænderne.
