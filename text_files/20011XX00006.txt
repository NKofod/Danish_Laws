Skriftlig fremsættelse (3. oktober  

 2001) Erhvervsministeren (Ole Stavad) :
 Herved tillader jeg mig for Folketinget at  

 fremsætte:
Forslag til lov om ændring af sømandsloven  

 og lov om sikkerhed til søs (Søfarendes hviletid mv.) (Lovforslag nr.
L 24) Forslaget har til formål at tilvejebringe det  

 fornødne hjemmelsgrundlag til at implementere 3 EU-direktiver inden  

 for søfartsområdet.
 Det drejer sig om direktiv 1999/63/EF af 21. juni  

 1999 om gennemførelse af den aftale om tilrettelæggelse af  

 arbejdstiden for søfarende, som er indgået mellem de  

 europæiske redere og transportarbejdstagerforeninger, direktiv  

 1999/95/EF af 13. december 1999 om håndhævelse af  

 bestemmelserne om søfarendes arbejdstid på skibe, der  

 anløber Fællesskabets havne, samt de bestemmelser, der omhandler  

 fiskeres arbejds- og hviletid, i direktiv 2000/34/EF af 22. juni 2000.  

 Det sidstnævnte direktiv indebærer, at EU's generelle direktiv om  

 tilrettelæggelse af arbejdstiden udvides, således at det kommer  

 til at omfatte en række sektorer, som hidtil har været  

 undtaget.
 Lovforslaget skaber endvidere hjemmelsgrundlaget for, at  

 Danmark ratificerer ILO-konvention nr. 180 om søfarendes arbejdstid og  

 bemanding af skibe og Protokollen af 1996 til ILO-konvention nr. 147 om  

 minimumsnormer i handelsskibe, 1976.
 Jeg henviser i øvrigt til de bemærkninger,  

 der ledsager lovforslaget, og anbefaler det til Folketingets velvillige  

 behandling.
