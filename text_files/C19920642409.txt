CIRKULÆRE Generelle bemærkninger Bemærkninger til de enkelte bestemmelser ORGANISATIONSAFTALE § 1.  Organisationsaftalens område § 2.  Ansættelsesbrev § 3.  Månedsløn § 4.  Lønanciennitet § 5.  Lønudbetaling § 6.  Pension § 7.  Arbejdstid § 8.  Koloni- og weekendophold § 9.  Militærtjeneste § 10.  Afskedigelse § 11.  Timelønnede § 12.  Ikrafttræden og opsigelse Bilag 19 Bilag 2 GENERELLE BEMÆRKNINGER Finansministeriet og Landsforeningen Danske Klubfolk har den 30. april  

 1992 indgået vedlagte organisationsaftale for fritids- og kulturmedarbejdere  

 ved Dansk Flygtningehjælp.
 Organisationsaftalen udgør sammen med StK-fællesoverenskomsten af 24.  

 april 1991 (* 2) det samlede overenskomstgrundlag.
 Den hidtidige overenskomst af 18. jan. 1990 for fritids- og  

 kulturmedarbejdere ved Dansk Flygtningehjælp (cirk. af 25. jan. 1990, APD.nr.  

 18/90) ophæves hermed.
 Der henvises til Finansministeriets cirkulære af 18. april 1991 om  

 lokalløn og chefløn med tilhørende vejledning.
Bemærkninger til organisationsaftalens enkelte bestemmelser Til § 1. Organisationsaftalens område Som bilag til organisationsaftalen er optaget Dansk Flygtningehjælps  

 retningslinier for de forskellige personalegruppers arbejdsopgaver.
 Ved genansættelse gælder tilsvarende regler som ved nyansættelser.
Til § 4. Lønanciennitet Ved »direkte overgang« forstås overgang fra det ene  

 ansættelsesforhold til det næste, det vil sige, at der ikke er tale om  

 direkte overgang, hvis man holder orlov uden løn eller er uden arbejde mellem  

 de to ansættelsesforhold.
 For så vidt angår optjening af lønanciennitet under fravær i forbindelse  

 med barsel, ferie, sygdom mv., henvises til reglerne i Finansministeriets  

 personaleadministrative vejledning (PAV).
 De supplerende regler i organisationsaftalen er baseret på de kommunale  

 regler om lønanciennitet, som den tidligere overenskomst henviste til.
 Finansministeriet tilsigter ved kommende organisationsaftalefornyelser at  

 tilnærme lønanciennitetsreglerne til fællesoverenskomstens regler.
Til Fællesoverenskomstens regler om afskedigelse Fællesoverenskomstens afskedigelsesregler suppleres med de af Dansk  

 Flygtningehjælps Hovedsamarbejdsudvalg vedtagne bestemmelser om afskedigelse  

 af 11. juni 1991. Bestemmelserne har virkning fra den 1. nov. 1991.
Finansministeriet, Administrations og Personaledepartementet Den 4. juni 1992 P.M.V.
E.B Elisabeth Rasmussen ORGANISATIONSAFTALE FOR FRITIDS- OG KULTURMEDARBEJDERE M.FL.
VED DANSK FLYGTNINGEHJÆLP Nedennævnte bestemmelser supplerer og/eller fraviger fællesoverenskomsten  

 med Statsansattes Kartel.
§ 1.  Organisationsaftalens område9 Organisationsaftalen omfatter formidlingsmedarbejdere,  

 aktivitetsmedarbejdere, klubledere og koordinerende fritids- og  

 kulturmedarbejdere ved Dansk Flygtningehjælps centre.
 Stk. 2. Undtaget fra organisationsaftalen er personer, der er fyldt 67  

 år.
§ 2.  Ansættelsesbrev Den ansatte modtager i tilknytning til tiltrædelsen et ansættelsesbrev med  

 angivelse af stillingsbetegnelse, lønramme, ansættelsesområde, tjenestested  

 og beskæftigelsens omfang.
 Stk. 2. Den ansatte har tavshedspligt i det i ansættelsesbrevet beskrevne  

 omfang.
§ 3.  Månedsløn Medarbejdere, der ansættes til varig beskæftigelse eller til midlertidig  

 beskæftigede af mere end 3 måneders varighed, aflønnes med månedsløn efter  

 følgende 2-årige skalatrin gældende for statens tjenestemænd i henhold til  

 lønjusteringsaftalen for perioden 1. april 1991 til 31. marts 1993:
 Aktivitetsmedarbejdere - lønramme 10/13 (skalatrin 15, 16, 17, 20,  

 21 og 22).
 Pr. 1. okt. 1991 ændres lønforløbet til: Lønramme 10/13 (skalatrin 15, 16,  

 18, 20 og 22).
 Ansatte på skalatrin 17 oprykkes til skalatrin 18, og ansatte på skalatrin  

 21 oprykkes til skalatrin 22. Hidtidig lønanciennitet bevares.
 Koordinerende fritids- og kulturmedarbejdere indplaceres i  

 lønramme 20 til 27 i henhold til bilag 2.
Pr. 1. oktober 1991 omklassificeres koordinerende fritids- og  

 kulturmedarbejdere til lr. 28 uden tillæg.
Ved omklassificeringen fra de  

 hidtidige lønrammer (20 til 27) sker indplacering på nærmest højere skalatrin  

 i forhold til den hidtidige nettoløn inkl. tillæg på 5.862,84 kr. (okt.  

 84-niveau afrundet til 5.900 kr.) med bevarelse af hidtidig lønanciennitet.  

 Bilag 2 vedrørende indplacering af ledende medarbejdere finder ikke  

 anvendelse for koordinerende fritids- og kulturmedarbejdere efter den 1.  

 oktober 1991.
 Klubledere og formidlingsmedarbejdere - lønramme 19 til 27.
 Indplacering sker i overensstemmelse med bilag 2 til organisationsaftalen.
 Med virkning fra 1. oktober 1991 oppebærer formidlingsmedarbejdere, der  

 leder en primær integrationsenhed, et ikke-pensionsgivende tillæg på 10.600  

 kr. (okt. 1984-niveau).
 Med virkning fra samme tidspunkt kan klubledere og formidlingsmedarbejdere  

 ikke længere omfattes af muligheden for tillæggelse af 2 skalatrin for  

 ledelse af integrationsgruppe, jf. bilag 2 til 1989-overenskomsten, punkt 3,  

 afsnit 3. De nuværende ledere af primære integrationsenheder bevarer som en  

 personlig ordning den hidtidige indplacering og oppebærer hertil et  

 ikke-pensionsgivende tillæg på 5.500 kr. (okt. 1984-niveau).
 Stk. 2. Den i stk. 1 anførte løn forudsætter, at den ansatte har  

 gennemgået en for arbejdet i Dansk Flygtningehjælp relevant uddannelse eller  

 i øvrigt efter Flygtningshjælpens vurdering har opnået kvalifikationer, der i  

 særlig grad har betydning for arbejdet i Flygtningehjælpen.
 Stk. 3. Aktivitetsmedarbejdere, der ikke har relevant uddannelse eller  

 erfaring, aflønnes efter skalatrin 12, efter 2 års beskæftigelse stigende til  

 skalatrin 13.
Stk. 4. For deltidsbeskæftigelse reduceres lønnen i forhold til den  

 nedsatte arbejdstid.
Deltidsansatte, der midlertidigt beskæftiges mere end  

 det fastsatte timetal, aflønnes for hver overskydende time med 1/1924 af den  

 til pågældendes anciennitet svarende årsløn.
§ 4.  Lønanciennitet Reglerne om lønanciennitet i fællesoverenskomsten mellem StK og  

 Finansministeriet suppleres af følgende regler (stk. 1-4), der gælder ved  

 direkte overgang fra en tilsvarende stilling (evt. fra den kommunale sektor)  

 :
 Stk. 1.  En ansat, der ansættes i en anden tilsvarende  

 stilling, der er henført til samme lønramme som den hidtidige, får ved  

 ansættelsen samme lønanciciennitet, som var opnået under ansættelsen i den  

 hidtidige stilling.
 Stk. 2. En ansat, der overgår til lønmæssig placering i en højere  

 lønramme end den hidtidige, får en lønanciennitet, der svarer til, at der  

 opnås en løn, der ligger nærmest over den senest opnåede løn i den lavere  

 lønramme.
Stk. 3. Den løn, der lægges til grund efter stk. 2, omfatter årslønnen i  

 lønrammerne med evt. generelt og særligt tillæg.
Der ses bort fra stedtillæg  

 og fra særlige tillæg, der ydes for en særlig arbejdsmæssig forpligtelse  

 (forpligtelse til merarbejde, rådighedsforpligtelse mv.).
 Lønancienniteten fastsættes i øvrigt således, at det sikres, at lønnen til  

 enhver tid mindst svarer til den løn, som ved alderstillæg ville være opnået  

 i den lavere lønramme.
Stk. 4. En ansat, der overgår til en stilling, der er henført til en  

 lavere lønramme end den hidtidige, får samme lønanciennitet, som han ville  

 have haft, hvis han på det tidspunkt, da han indtrådte i den højere lønramme,  

 faktisk var overgået til en stilling i den lavere lønramme.
Den  

 Lønanciennitet, der herefter er fastsat i den nye lavere lønramme, forøges  

 med den lønanciennitet, der er optjent under ansættelsen i den højere  

 lønramme.
§ 5.  Lønudbetaling Lønnen udbetales månedsvis bagud, og der udleveres til den ansatte en  

 specificeret oversigt over det udbetalte beløb samt eventuelle indbetalte  

 pensionsbidrag.
 Stk. 2. Kommunalt ansatte klubmedarbejdere, der hidtil har været  

 forudlønnede, bevarer retten til forudløn ved umiddelbar overgang til  

 ansættelse efter denne organisationsaftale.
§ 6.  Pension Til medarbejdere, der er omfattet af § 3, stk. 2, som er fyldt 23 år, og  

 som er ansat til varig beskæftigelse på mindst 15 timer ugentlig, betaler  

 Dansk Flygtningehjælp et pensionsbidrag.
 Forinden pensionsbidraget beregnes, forhøjes de pensionsgivende  

 lønbestanddele af lønnen på det enkelte skalatrin til 100/96.
 Dansk Flygtningehjælps pensionsbidrag udgør 8 pct. af den anførte  

 forhøjede løn.
 Endvidere betaler Dansk Flygtningehjælp 4 pct. af den anførte  

 forhøjede løn som den ansattes eget pensionsbidrag.
 Pensionsbidragene indbetales til Pensionskassen for Børne- og  

 Ungdomspædagoger, og pension ydes i henhold til de for denne pensionskasse  

 gældende vedtægter.
 Der tilkommer udover de ovennævnte pensionsbidrag ikke den ansatte nogen  

 ret til pension eller understøttelse fra staten.
 Stk. 2. For øvrige medarbejdere, omfattet af § 3, stk. 3, indbetales der  

 pensionsbidrag i overensstemmelse med den pensionsordning, der er aftalt  

 mellem Finansministeriet og Statsansattes Kartel, jf. fællesoverenskomstens §  

 6.
§ 7.  Arbejdstid Den gennemsnitlige ugentlige arbejdstid for fuldtidsbeskæftigede er 37  

 timer .
 Stk. 2. For hver fulde 37 timers tjeneste, der efter ordre eller ifølge  

 en fastsat tjenestefordeling er udført i tiden kl. 17.00 til 06.00, ydes der  

 2 timers frihed.
 Stk. 3. Såfremt der er pålagt en medarbejder en samlet tjeneste på over  

 148 timer i en 4-ugers periode, skal sådan tjeneste godtgøres med frihed, der  

 skal være af samme varighed, som det præsterede antal ekstratimer med tillæg  

 af 50 pct. afrundet opad til hele timer.
Stk. 4. Det ifølge stk. 1 optjente overarbejde skal i videst muligt  

 omfang afspadseres inden for de to efterfølgende normperioder.
Såfremt sådan  

 afspadsering ikke er mulig, skal der i stedet ved førstkommende lønudbetaling  

 ydes betaling for det pågældende overarbejde med et tillæg til timelønnen på  

 50 pct.
§ 8.  Koloni- og weekendophold Der ydes vederlag for deltagelse i koloniophold og weekendophold i henhold  

 til de i aftale mellem de kommunale forhandlingsorganer og  

 personaleorganisationerne fastsatte regler for klubmedarbejdere.
 Stk. 2. Hvor der ikke ydes fri kost, oppebærer medarbejderne time- og  

 dagpenge efter de for statens tjenestemænd gældende regler og satser.
§ 9.  Militærtjeneste Den ansatte er omfattet af Funktionærlovens § 6, stk. 2, ligesom der  

 henvises til Lov om værnepligtsorlov.
§ 10.  Afskedigelse Den ansatte afskediges fra udgangen af den måned, hvori den pågældende  

 fylder 67 år.
§ 11.  Timelønnede En medarbejder, der ikke ansættes til varig beskæftigelse, men som afløser  

 under ferie, sygdom, barsel og lign. eller til anden midlertidig  

 beskæftigelse under 3 måneders varighed, aflønnes med timeløn.
Efter 3  

 måneders sammenhængende beskæftigelse overgår den ansatte til månedsløn.
Timelønnen udbetales månedsvis bagud og udgør - for timer indtil kl. 17.00 1/1924 - for timer i tiden kl. 17.00 til 06.00 1/1820 af begyndelseslønnen for en tilsvarende månedslønnet medarbejder.
 Stk. 2. Timelønnede er ikke omfattet af §§ 3, 4, 6 og 7, stk. 2 (om  

 opsparing i tidsrummet 17.00-06.00). For timelønnede gælder endvidere  

 StK-fællesoverenskomstens bestemmelser om timelønnede.
 Stk. 3. Den nye divisor og ydelse af natpenge til timelønnede har  

 virkning fra den 1. i den måned, hvori organisationsaftalen er underskrevet.
§ 12.  Ikrafttræden og opsigelse Organisationsaftalen træder, hvor intet andet er anført, i kraft den 1.  

 april 1991 og kan såvel af Finansministeriet som af Landsforeningen Danske  

 Klubfolk skriftligt opsiges med 3 måneders varsel til en 31. marts - dog  

 tidligst til den 31. marts 1993.
 Stk. 2. Enhver regulering af aflønning - bortset fra alderstillæg -  

 stilles i bero fra den 31. marts, hvor en eventuel opsigelse får virkning, og  

 indtil ny organisationsaftale indgås.
København, den 30. april 1992 Landsforeningen Finansministeriet Danske Klubfolk P.M.V.
 E.B.
Ole Bendix Larsen/ Th.
Christensen Oluf Emborg (*)Med virkning fra 1. juli 1991 »BUPL, forbundet for pædagoger og  

 klubfolk«.
Bilag 1 Arbejds- og funktionsbeskrivelser Indledning Fritids- og kulturmedarbejdere m.fl. i Dansk Flygtningehjælp har til  

 opgave at tilvejebringe rammer for mødet mellem danskere og flygtninge med  

 henblik på at skabe forståelse og kontakt mellem danskere og flygtninge samt  

 at tilrettelægge aktiviteter for og med flygtninge i respekt for deres  

 kulturelle, sociale og politiske baggrund.
Formidlingsmedarbejdere Formidlingsmedarbejdere har til opgave at løse disse opgaver selvstændigt.
 Opgaverne omfatter:
- informere flygtninge om danske samfundsforhold - motivere flygtninge til brug af egne ressourcer - støtte flygtningenes egne kulturaktiviteter - oplyse i lokalsamfundet om flygtninge, flygtninges kulturbaggrund og  

 årsager til flugt - identificere og aktivere personer og organisationer i lokal- samfundet  

 til fremme af flygtningenes integration - formidle kontakt mellem flygtninge og danske familier mv.
Aktivitetsmedarbejdere Aktivitetsmedarbejdere har til opgave at deltage i planlægning og  

 afvikling af fritidsaktiviteter i tæt samarbejde med flygtninge.
Planlægning  

 og afvikling af kulturarrangementer for, om og med flygtninge.
Vejledning af  

 flygtninge i øvrige fritids- og foreningsforhold.
 Arbejdet udøves under daglig ledelse af anden medarbejder.
Klubleder Klublederen varetager den overordnede ledelse, planlægning og afvikling af  

 fritidsaktiviteter, kulturarrangementer for, om og med flygtninge samt  

 vejledning af flygtninge i fritids- og foreningsforhold.
Koordinerende fritids- og kulturmedarbejdere Fritids- og kulturmedarbejdere varetager koordination af  

 integrationsafdelingens samlede aktiviteter på kultur- og fritidsområdet,  

 vejledning, rådgivning og ledelse af øvrige medarbejdere på området samt i  

 fornødent omfang deltagelse i igangsætning og afvikling af kultur- og  

 fritidsaktiviteter i hele afdelingens område.
 Deltagelse i den samlede koordination og ledelse af  

 integrationsafdelingens samlede arbejdsopgaver.
 Der er endvidere samarbejde mellem Flygtningehjælpens landsdækkende  

 fritids- og kulturkonsulent og den koordinerende fritids- og  

 kulturmedarbejder.
Bilag 2 Bilag til organisationsaftale for fritids- og kulturmedarbejdere m.fl.  

 vedr. indplacering af ledende medarbejdere 1. Koordinerende fritids- og kulturmedarbejdere Indplaceres i med virkning fra 1. okt. 1991 lønramme S 28.
2. Klubleder Indplaceres inden for lønrammerne S 19 - S 27 med udgangspunkt på  

 skalalatrin 24. Indplaceringen kan forhøjes med 1 eller flere  

 skalatrin/lønrammer efter nedenstående model.
 1 skalatrin for gennemsnitligt forsorgstal i mere end 1 år ud over 300, 2  

 skalatrin ud over 600, 3 skalatrin ud over 900 osv. inden for den pågældende  

 medarbejders samlede ansvarsområde.
 1 skalatrin for hver 3 underordnede medarbejdere (fuldtids).  

 Deltidsansatte medregnes forholdsvist.
 1 skalatrin for ledelsesfunktioner ud over de funktioner, der er knyttet  

 til stillingen.
 1 skalatrin for ledelsesfunktioner over flere amtskommuner.
 1 skalatrin for kommunalt samarbejde om fælles projekter, hvortil der er  

 knyttet ledelsesfunktioner.
3. Formidlingsmedarbejder Indplaceres inden for lønrammerne S 19 - S 27 med udgangspunkt på  

 skalatrin 24. Indplaceringen kan forhøjes med 1 eller flere  

 skalatrin/lønrammer efter nedenstående model.
 1 skalatrin for gennemsnitligt forsorgstal pr. formidlingsmedarbejder i  

 mere end 1 år ud over 600, 2 skalatrin ud over 1.200, 3 skalatrin ud over  

 1.800 inden for den pågældende medarbejders samlede geografiske  

 arbejdsområde.
 2 skalatrin for ledelsesfunktioner ud over de funktioner, der er knyttet  

 til stillingen, fx leder af integrationsenhed.
 1 skalatrin for ledelsesfunktioner over flere amtskommuner.
 1 skalatrin for kommunalt samarbejde om fælles projekter, hvortil der er  

 knyttet ledelsesfunktioner.
Grundindplaceringen (skalatrin 25 for koordinerende fritids- og  

 kulturmedarbejdere og skalatrin 24 for klubledere og formidlingsmedarbejdere)  

 tillagt øvrige skalatrin for andre ledelsesfunktioner mv. danner udgangspunkt  

 for lønrammeindplaceringen.
Hvor der ikke er sammenfald mellem det derved  

 opnåede skalatrin og det første trin i en statslig lønramme, tillægges 1  

 skalatrin.
Forsorgstal Opgøres pr. 31. december som et gennemsnit for hele kalenderåret.
Ansvarsområde Det skal bemærkes, at der for forsorgstal er tale om antal inden for  

 ansvarsområde.
Det kan fx for en fritids- og kulturmedarbejder være over 1 og  

 flere amter i modsætning til en formidlingsmedarbejder, hvor forsorgstallet  

 knytter sig til den pågældendes geografiske ansvarsområde, fx et  

 ansvarsområde, der dækker enkelte kommuner i amtet.
Ledelsesfunktioner Opgøres pr. 31. december for kalenderåret, således at ledelsesfunktionerne  

 har været tillagt stillingen i 6 mdr. eller mere, eller således at  

 ledelsesfunktionerne fortsat er tillagt stillingen i forventning om en  

 periode på 6 mdr. eller mere.
Kommunalt samarbejde Opgøres pr. 31. december for kalenderåret, og det er forudsat, at  

 ledelsesfunktionerne omfatter en samordning af virksomheden mellem kommunen  

 og Dansk Flygtningehjælp.
Lønregulering Revurdering af indplacering finder sted med udgangspunkt i 31. december  

 for kalenderåret med virkning fra efterfølgende 1. januar.
Højere aflønning træder således i kraft 1. januar.
Lavere aflønning træder  

 i kraft ved stillingsledighed.
Særlige forhold Dansk Flygtningehjælp kan i særlige tilfælde regulere lønnen på et  

 tidligere tidspunkt med udgangspunkt i faktiske ledelsesfunktioner og efter  

 ovenstående model.
LDK skal i disse tilfælde orienteres.
