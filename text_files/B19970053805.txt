 I medfør af § 68 a, stk. 1, 2 og 5, jf. §§ 66 a og 100, i lov om social  

 bistand, jf. lovbekendtgørelse nr. 110 af 26. februar 1996, fastsættes  

 følgende:
 § 1.  Personer, der er fyldt 18 år og som har  

 døgnophold efter bistandslovens § 68 a, stk. 1 eller stk. 2, i opholdssteder  

 og institutioner for personer med svære psykiske eller sociale vanskeligheder  

 efter lovens §§ 66 og 96, betaler for opholdet af deres arbejdsindtægt,  

 pension, kontanthjælp eller anden indtægt.
 Stk. 2.  Betalingen efter stk. 1, sker fra opholdets  

 begyndelse, idet der dog i særlige tilfælde kan dispenseres for betalingen i  

 kortere tid.
 § 2.  Kommunalbestyrelsen eller amtsrådet, jf.  

 bistandslovens § 68 a, stk. 1 eller 2, fastsætter betaling for ydelser i  

 forbindelse med opholdet.
 Stk. 2.  Betalingen fastsættes som et samlet beløb.  

 Betalingen omfatter udgifter til logi, kost og øvrige ydelser under opholdet.  

 Betalingen kan fastsættes som en takst pr. døgn.
 Stk. 3.  Betalingen fastsættes således, at der tages  

 hensyn til udgifter i forbindelse med opretholdelsen af bolig og således, at  

 beboerne får mulighed for at opretholde deres hidtidige forpligtelser samt at  

 de har et rimeligt beløb til personlige fornødenheder.
 Stk. 4.  Betalingen kan, som led i en efterbehandling,  

 fastsættes således, at beboeren får mulighed for en opsparing.
 § 3.  Personer, der ikke har en indtægt opkræves ikke  

 betaling for opholdet.
 Stk. 2.  Til personer, der ikke har en indtægt udbetales  

 et beløb til personlige fornødenheder, indtil der foreligger et  

 indtægtsgrundlag i form af arbejdsindtægt, pension, kontanthjælp eller anden  

 indtægt.
 § 4.  Bekendtgørelsen træder i kraft 4. juli 1997.  

 Samtidig ophæves bekendtgørelse nr. 1006 af 14. december 1993. For så vidt  

 angår personer, der ikke er berettiget til social pension kan amtsrådet og  

 kommunalbestyrelsen imidlertid bestemme, at bekendtgørelsen først får  

 virkning fra et senere tidspunkt, dog senest 1. oktober 1997.
