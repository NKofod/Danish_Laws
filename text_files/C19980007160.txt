 Direktoratet har i bekendtgørelse nr. 263 af 5. maj 1998 fastsat regler om  

 en arbejdsløshedskasses pligt til vejledning m.v.
 Der er i bekendtgørelsen fastsat de minimumskrav, som gælder for en  

 arbejdsløshedskasse vedrørende information og vejledning af sine medlemmer.  

 Kravene skal sikre, at arbejdsløshedskassen i samarbejde med  

 Arbejdsformidlingen kan vejlede sine medlemmer om bl.a. beskæftigelse,  

 uddannelse, genoptræning og omskoling.
 Bekendtgørelsen bygger på den forudsætning, at arbejdsløshedskassen og  

 Arbejdsformidlingen har et fælles grundlag for vejledning, og at hele  

 vejledningen bliver tilrettelagt i samarbejde, så den bliver opfattet som en  

 helhed af det enkelte medlem.
Vejledningen skal tilrettelægges på en sådan måde, at det enkelte medlem  

 får den opfattelse, at medlemmet selv skal gøre en aktiv indsats for at komme  

 i beskæftigelse.
Og forventningerne hos den ledige kommer til at stå i  

 forhold til de muligheder, som Arbejdsformidlingen har for at give tilbud.
 Bilag 1 til bekendtgørelsen beskriver indholdet af de oplysninger, som en  

 arbejdsløshedskasse og Arbejdsformidlingen skal udveksle.
Generel vejledningspligt Til § 1, stk. 3 Arbejdsløshedskassen har altid pligt til at give et medlem individuel og  

 personlig vejledning, når medlemmet har særligt behov herfor.
Det kan f. eks.  

 være i tilfælde, hvor medlemmet har læse- eller skriveproblemer, eller  

 mangler kendskab til det danske sprog.
Til § 2, stk. 1 Arbejdsløshedskassen skal særligt informere medlemmer, der første gang  

 ønsker at modtage dagpenge, om rådighedsreglerne.
Informationen om  

 rådighedsreglerne skal derefter som minimum gives, hver gang et medlem har  

 pligt til at aflevere en ledighedserklæring i forbindelse med ledighed, jf.  

 kapitel V, i vejledning om dokumentation for arbejdsløshedskassernes  

 administration af bestemmelser i arbejdsløshedsforsikringsloven m.v.
 Det skal især præciseres, at medlemmet i ledighedsperioden skal opholde  

 sig og have bopæl i Danmark.
Til § 2, stk. 1, nr. 1 Arbejdsløshedskassen skal særligt informere om, hvilken betydning det har  

 for rådighedsforpligtelsen og kravet om at være tilmeldt Arbejdsformidlingen,  

 når et medlem skifter mellem to ydelsesformer.
Det kan f.eks. være tilfældet,  

 hvor medlemmet har modtaget arbejdsløshedsdagpenge, og medlemmet går på orlov  

 til børnepasning.
Arbejdsløshedskassen skal også informere om, Til § 2, stk. 1, nr. 2 Der kan f.eks. være tale om kurser i skrivning, læsning og dansk.
Til § 3 Arbejdsløshedskassen skal gøre medlemmet opmærksom på, hvilke konsekvenser  

 det har for retten til dagpenge, hvis medlemmet ikke vil medvirke til at  

 udarbejde eller revidere en individuel uddannelses- eller handlingsplan,  

 eller hvis medlemmet afslår et tilbud, som medlemmet har fået i medfør af §  

 32 a eller b i lov om en aktiv arbejdsmarkedspolitik.
Konkret vejledningspligt Kapitlet i bekendtgørelsen omfatter en række situationer, hvor der er et  

 særligt behov for vejledning af medlemmet.
Vejledningen kan som hovedregel  

 ske skriftligt.
Kapitlet er dog ikke udtømmende, idet en arbejdsløshedskasse  

 altid har pligt til at give et medlem individuel og personlig vejledning, når  

 medlemmet har særligt behov herfor, jf. § 1, stk. 3.
Vejledningen skal i flere bestemmelser gives i god tid, før f.eks. retten  

 til en ydelse udløber.
Det betyder, at vejledningen skal gives senest 2-3  

 måneder, før begivenheden indtræder.
Til § 9 Der henvises til følgende vejledninger:
 1. Arbejdsministeriets vejledning vedrørende  

 samarbejdet mellem Arbejdsformidlingen og arbejdsløshedskasserne om  

 handlingsplaner.
 2. Arbejdsmarkedsstyrelsens vejledning om  

 rådighedsforpligtelsen i forbindelse med tilbud efter lov om en aktiv  

 arbejdsmarkedspolitik, uddannelsesorlov efter lov om orlov og uddannelse  

 efter lov om arbejdsmarkedsuddannelser.
Til § 11 Arbejdsløshedskassen skal bl.a. oplyse medlemmet om, Hvis medlemmet overvejer at rejse til et land, hvor forordning (EØF) nr.  

 1408/71 finder anvendelse, skal arbejdsløshedskassen vejlede om de særlige  

 regler, der gælder i forbindelse hermed, herunder reglerne om, Desuden skal medlemmet orienteres om muligheden for at tage til et andet  

 land i op til 3 måneder for at søge arbejde med danske dagpenge, jf.  

 forordning (EØF) nr. 1408/71. Arbejdsløshedskassen skal også vise og  

 eventuelt udlevere relevant attester, som medlemmet kan have behov for i  

 forbindelse med opholdet i udlandet og sin tilbagevenden til Danmark.  

 Medlemmet skal endelig gøres opmærksom på, at det er vigtig at gemme relevant  

 dokumentation.
Til § 17 Medlemmet skal bl.a. vejledes om, at Arbejdsformidlingen efter udløbet af  

 aktivperioden ikke har pligt til at give medlemmet tilbud efter kapitel 16 i  

 Arbejdsmarkedsstyrelsens bekendtgørelse om en aktiv arbejdsmarkedspolitik,  

 men at Arbejdsformidlingen kan vælge at give medlemmet et sådant tilbud.
 Der skal også vejledes om, at medlemmet fortsat skal søge og kunne  

 formidles rimeligt arbejde, som ligger uden for medlemmets hidtidige faglige  

 område.
Vejledningsmøder Under vejledningsmødet bør der ske en afklaring af, om medlemmet tilhører  

 en målgruppe, hvor det regionale Arbejdsmarkedsråd har fastsat, at der er en  

 særlig risiko for langvarig ledighed.
Arbejdsløshedskassen kan informere  

 Arbejdsformidlingen om, at medlemmet tilhører denne målgruppe, og at  

 medlemmet bør have udarbejdet en indidivuel handlingsplan.
 Det skal endvidere afklares, om en allerede udarbejdet individuel  

 handlingsplan bør revideres, herunder om den ledige har eventuelle  

 uddannelses- og kursusbehov, der kan indgå i en revideret handlingsplan.
 Medlemmet skal vejledes om mulighederne for at opnå uddannelsesgodtgørelse  

 og øvrige rimelige tilbud efter lov om en aktiv arbejdsmarkedspolitik.
Til § 26 Når den lediges referenceperiode i dagpengeperioden udløber inden for 3  

 måneder, og medlemmet herefter forventes at overgå til aktivperioden, skal  

 arbejdsløshedskassen afholde et møde, hvor medlemmet vejledes om overgangen  

 til aktivperioden.
Til § 27 Hvis medlemmet efterfølgende får en individuel handlingsplan, der ikke  

 indeholder et tilbud, skal arbejdsløshedskassen indkalde medlemmet til et  

 vejledningsmøde.
Øvrige bestemmelser Til § 29 Et medlem skal bl.a. oplyse om arbejdssøgning, deltagelse i kurser og  

 andre aktiviteter, der kan fremme muligheden for beskæftigelse.
Medlemmet  

 skal også oplyse om sine ønsker for fremtidig beskæftigelse, kurser eller  

 uddannelse.
Til § 30 Arbejdsløshedskassen skal notere de oplysninger, som medlemmet giver under  

 vejledningssamtaler om kursusaktiviteter og arbejdssøgning.
Medlemmets øvrige  

 beskæftigelses- og uddannelsesønsker skal også noteres.
Dette indebærer, at  

 arbejdsløshedskassen skal notere arten og tidspunktet for de kurser, som  

 medlemmet har gennemført.
Det skal også noteres, hvor mange stillinger medlemmet har søgt, siden  

 medlemmet blev ledigt eller sidst har været til vejledningsmøde i  

 arbejdsløshedskassen.
Og om der har været tale om stillinger inden for eller  

 uden for medlemmets faglige område, herunder antallet af stillinger inden for  

 eller uden for arbejdsløshedskassens faglige område.
Oplysningerne skal  

 vedrøre en nærmere angivet periode på mindst 6 måneder.
Arbejdsløshedskassen  

 skal ikke notere datoen, arbejdsstedet, arbejdstiden og ansøgningsmåden.
Hvis arbejdsløshedskassen har afholdt et vejledningsmøde om, hvordan en  

 individuel handlingsplan bliver udarbejdet, skal arbejdsløshedskassen  

 endvidere notere, hvad medlemmet har oplyst.
Det skal også noteres, hvad  

 medlemmet er blevet informeret og vejledt om på mødet.
 Medlemmet skal have udleveret en kopi af notaterne, og i umiddelbar  

 forlængelse af samtalen skal arbejdsløshedskassen sende oplysningerne til  

 Arbejdsformidlingen, jf. bilag 1.
 Arbejdsløshedskassen skal endelig notere, om medlemmet har fulgt en  

 individuel handlingsplan.
 Arbejdsløshedskassens notater kan eventuelt føres på et skema, jf. bilag 2  

 til bekendtgørelsen.
Til § 31 Der skal ske udveksling af information mellem arbejdsløshedskassen og  

 Arbejdsformidlingen af de oplysninger, som medlemmet har givet til  

 henholdsvis arbejdsløshedskassen og Arbejdsformidlingen.
 For at sikre at oplysningerne kan indgå i den fremtidige vejledning af  

 medlemmet såvel i arbejdsløshedskassen som i Arbejdsformidlingen, skal  

 informationsudvekslingen foregå i henhold til bilag 1. Overførslen af de  

 oplysninger, der er nævnt i bilaget, sker i umiddelbar forlængelse af  

 samtalen i henholdsvis arbejdsløshedskassen eller på Arbejdsformidlingen.
 Opbevaringen kan f.eks. ske, ved at oplysningerne fremgår af  

 arbejdsløshedskassens edb-system, ved opbevaring af kopi af notaterne, eller  

 ved notering på medlemmets sag.
Til § 32 Bestemmelsen informerer om, hvilke konsekvenser det kan få, hvis en  

 arbejdsløshedskasse ikke kan dokumentere, at vejledningen af et medlem har  

 fundet sted.
 Formålet med bestemmelsen er derfor ikke at skærpe praksis vedrørende  

 arbejdsløshedskassernes ret til refusion efter § 79, stk. 3, i  

 arbejdsløshedsforsikringsloven.
 Hvis en arbejdsløshedskasse ikke har opfyldt sin pligt til vejledning, er  

 et medlem som hovedregel henvist til at anlægge civilt søgsmål mod  

 arbejdsløshedskassen med påstand om erstatning af det tab, f.eks. af  

 dagpenge, som medlemmet måtte have lidt.
