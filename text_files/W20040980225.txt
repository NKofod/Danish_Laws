Landsskatteretskendelse vedr. tvungen sambeskatning for et  

 udenlandsk selskab, der drev bankvirksomhed Klagen skyldes, at B  

 AG er anset for omfattet af tvungen  

 sambeskatning med A A/S, jf. selskabsskattelovens § 32.
Landsskatterettens afgørelse Told- og Skattestyrelsen har beregnet  

 den skattepligtige indkomst i B  

 AG til  

 55.190.352 kr.
 Landsskatteretten nedsætter den  

 skattepligtige indkomst med det forhøjede beløb, 55.190.352 kr.
Sagens oplysninger A A/S ejer hele kapitalen i B AG  

 (datterselskabet), der siden 1970erne har drevet bankvirksomhed i  

 Schweiz.  

 Datterselskabet driver bankvirksomhed inden for private banking,  

 dvs.  

 individuel finansiel rådgivning og formuepleje.
Datterselskabet har ca. 55  

 ansatte, der betjener ca. 4.500 kunder bosat i Schweiz og andre europæiske  

 lande.
Datterselskabet har ingen kunder bosiddende i Danmark.
Datterselskabet  

 har udlån for mere end 3 mia. kr., indlån for mere end 600 mio. kr., en  

 egenkapital  

 på 900 mio. kr. og en balance på ca. 4 mia. kr.
 Af datterselskabets regnskaber for 1996  

 til 1999 fremgår bl.a. følgende:
1996 1997 1998 1999 Bruttofortjeneste 11.141.134 13.859.495 13.938.609 14.531.768 Afskrivninger m.v.
-  

 503.242 -  

 659.171 -  

 668.681 -  

 617.919 Provisioner og tab m.v.
-  

 204.575 -  

 180.068 -  

 459.885 -  

 683.648 Resultat før skat og ekstraordinære  

 indkomster m.v.
10.433.317 13.020.255 12.810.043 13.230.201 Ekstraordinære indkomster 5.759.199 10.014.387 10.027.781 4.321.378 Ekstraordinære udgifter 0 -  

 1.383.029 0 0 Skat -  

 4.225.000 -  

 5.700.000 -  

 2.886.694 -  

 4.300.052 Resultat, netto 11.967.516 15.951.613 20.051.129 13.251.526 Alle beløb i CHF og afrundede til hele  

 beløb.
 Datterselskabet har i perioden 1994 til  

 1998 ikke været sambeskattet med A A/S.
I Schweiz betales føderal, kantonal og  

 kommunal skat.
Den føderale lovgivning anvendes i hele Schweiz, medens hver  

 enkelt kanton og kommune har sin egen individuelle skattelovgivning.
Den  

 føderale skat udgør 8,5% af den skattepligtige indkomst.
I Zürich opgøres  

 kanton- og kommuneskatten under ét.
Skatten, der dels omfatter en  

 indkomstskat,  

 dels en formueskat, kan maksimalt udgøre 30%. Indkomstbeskatningen sker efter  

 en progressiv skala, og afhænger af den procentuelle andel, overskuddet udgør  

 af egenkapitalen, samt en af kantonen årligt fastsat multiplikator.
Den del  

 af  

 overskuddet, der svarer til 4 % af egenkapitalen, beskattes med 4 %; den del  

 af  

 overskuddet, der udgør mellem 4 % og 8 % af egenkapitalen, beskattes med 9 %  

 og  

 den del af overskuddet, der overstiger 8 % af egenkapitalen beskattes med 14  

 %.  

 Formueskatten udgør 0,15 % af egenkapitalen ultimo året.
Endelig betales en  

 kantonal  

 kirkeskat på 12,01 % af den kantonale indkomst- og formueskat før anvendelse  

 af  

 den fastsatte multiplikator.
Ved opgørelsen af den skattepligtige indkomst er  

 der fradrag for de føderale og de kantonale skatter.
For at kunne opgøre den  

 skattepligtige indkomst efter fradrag for kantonale og føderale skatter, der  

 udgør beregningsgrundlaget for de kantonale og føderale skatter, skal der  

 derfor foretages en kompliceret, cirkulær beregning.
Den schweiziske skattelovgivning var  

 tidligere karakteriseret ved en tidsforskydning vedrørende opgørelsen af den  

 indkomst, der lå til grund for beregningen af skatten for et givent år, samt  

 i  

 de skatter, der var fradragsberettigede ved opgørelsen af den skattepligtige  

 indkomst.
I perioden fra 1. januar 1995 til 31. december 1998 blev både den  

 føderale og den kantonale skattepligtige indkomst opgjort på grundlag af den  

 indkomst, der var indtjent i det pågældende år.
De føderale skatter var  

 herefter fradragsberettigede i det år de vedrørte, medens de kantonale  

 skatter  

 derimod først var fradragsberettigede i betalingsåret, dvs. i året efter det  

 år  

 de vedrørte.
Med virkning fra den 1. januar 1999 blev  

 det imidlertid indført, at schweiziske selskaber skulle betale acontoskat,  

 det  

 vil sige, at de betalte skat i årets løb af den indkomst, der forventedes  

 indtjent i det pågældende år.
Den skat, et schweizisk selskab betalte i 1998,  

 var således skatten af selskabets indkomst indtjent i 1997, og den skat, der  

 blev betalt i 1999, var en acontoskat, beregnet på grundlag af den forventede  

 indkomst for 1999. For at undgå, at et schweizisk selskab skulle betale  

 kantonal  

 skat af to års indkomster i 1998, det vil sige både skat af indkomsten  

 indtjent  

 i 1997 og acontoskat af indkomsten indtjent i 1998, blev der indført en  

 overgangsregel, således at indkomsten for 1998 principielt ikke blev  

 undergivet  

 kantonal og kommunal indkomstbeskatning.
For at undgå, at selskaber skulle  

 realisere en række ekstraordinære skattefrie indkomster i 1998, blev det dog  

 som en værnsregel indført, at ekstraordinære indkomster i 1998 skulle  

 beskattes.
Der blev samtidig indført regler for, hvorledes den kantonale skat  

 af disse ekstraordinære indkomster, der i øvrigt er fradragsberettigede i den  

 skattepligtige indkomst, skal beregnes og fradrages.
De ekstraordinære indtægter, som  

 datterselskabet havde i 1998, er beskattet efter den nævnte værnsregel.
De i  

 1998 udgiftsførte skatter udgør således kantonale skatter på ekstraordinære  

 indtægter samt føderale skatter på hele indkomsten.
Det er oplyst, at den  

 ekstraordinære indtægt vedrørte frie reserver med 10.029.000 CHF.
Beløbet  

 vedrører opløsningen af en henlæggelse vedrørende generel bankrisiko med  

 29.000  

 CHF og øvrige henlæggelser med 10.000.000 CHF.
 Fra den 1. januar 1999 ophørte  

 tidsforskydningen, og både den føderale og den kantonale skattepligtige  

 indkomst blev herefter opgjort på grundlag af indkomsten for det pågældende  

 år.  

 Både de føderale og de kantonale skatte er endvidere herefter  

 fradragsberettigede i den skattepligtige indkomst for det år de vedrører.
 Ved en afgørelse offentliggjort i TfS  

 2000.169 har Landsskatteretten vurderet, at datterselskabet i Schweiz var  

 undergivet en beskatning, der ikke væsentligt afveg fra beskatningen efter  

 danske regler, hvorfor udbytte overført fra datterselskabet til A A/S var  

 skattefrit.  

 Det er i afgørelsen nævnt, at datterselskabet i forhold til de danske regler  

 har været særligt begunstiget ved, at det har kunnet foretage meget  

 betydelige  

 fradrag for hensættelser til de såkaldt stille reserver, men at  

 der ved  

 vurderingen skal tages højde for, at henlæggelserne skal tilbageføres til  

 senere beskatning.
 Der er modtaget skatteberegninger for  

 indkomstårene 1996 til 1999 samt dokumentation for betalte skatter for 1998  

 og  

 1999.
Told- og Skattestyrelsens afgørelse Told- og Skattestyrelsen har anset  

 datterselskabet for omfattet af tvungen sambeskatning, jf.  

 selskabsskattelovens  

 § 32. Datterselskabets skattepligtige indkomst opgjort efter danske regler er  

 beregnet  

 til 55.190.352 kr.
 Det fremgår af selskabsskattelovens §  

 32, at hvis et dansk selskab har et udenlandsk datterselskab, der driver  

 finansiel virksomhed og hvis afkast beskattes væsentligt lavere end efter  

 danske regler, medregnes datterselskabets indkomst opgjort efter danske  

 regler  

 ved opgørelsen af den skattepligtige indkomst for moderselskabet.
 Ifølge cirk. nr. 82 af 29. maj 1997,  

 afsnit 2.7.4. er banker et typeeksempel på selskaber, der driver finansiel  

 virksomhed.
Efter styrelsens opfattelse er  

 beskatningen for selskaber i kantonen Zürich i indkomståret 1998 væsentlig  

 lavere end efter danske regler.
Der er herved henset til, at der for ordinær  

 indkomst ikke sker beskatning med kantonal og kommunal indkomstskat.
Der sker  

 kun beskatning med 8,5 % føderal indkomstskat.
Endvidere er ekstraordinære  

 indkomster beskattet med yderligere 8,5 %.
Det forhold, at Landsskatteretten har  

 afsagt en kendelse, TfS 2000.169, hvorefter udbytte udbetalt i 1993 kan anses  

 for skattefrit, er ikke tillagt vægt, idet kendelsen er afsagt på grundlag af  

 skattesystemet, som det var i 1993 og der efterfølgende er sket ændringer af  

 skattesystemet i Schweiz.
Endvidere var der i 1998 en helt særlig situation  

 med  

 skattefritagelse vedrørende kantonal og kommunal indkomstskat.
Endelig  

 omhandler TfS 2000.169 selskabsskattelovens § 13, stk. 3, ikke  

 selskabsskattelovens  

 § 32, og vurderingen af om beskatningen er væsentligt lavere end efter danske  

 regler er ikke nødvendigvis den samme efter de to bestemmelser, idet de har  

 forskelligt sigte, henholdsvis selskaber og udbytter.
Ifølge TfS 2002.185 (Taiwan-dommen) skal  

 der ved vurderingen af et udenlandsk skattesystem ses på de generelle  

 beskatningsregler og ikke på en konkret foretaget ligning.
Der var således  

 ikke  

 hjemmel til at inddrage særregler for visse investeringer i vurderingen af,  

 om  

 beskatningsreglerne afveg fra de danske.
Styrelsen er enig med repræsentanten i,  

 at selskabets aktuelle skattebetaling ikke nødvendigvis er afgørende, og at  

 den  

 forventede beskatning må vurderes over flere år.
I den foreliggende tilfælde  

 er  

 der imidlertid ikke tale om en generel periodeforskydning i forhold til dansk  

 beskatning, men om en egentlig skattefritagelse for indkomsten i et givent  

 år.
Styrelsen har beregnet datterselskabets  

 samlede skattebetaling i det schweiziske skattesystem til 22,7 % af  

 datterselskabets  

 indkomst opgjort efter danske regler.
I 1998 udgjorde selskabsskatten i  

 Danmark  

 34 % af den skattepligtige indkomst.
Ifølge cirk. nr. 82 af 29. maj 1997,  

 punkt. 7.2.5. vil et udenlandsk selskab normalt blive anset for at være  

 undergivet  

 en beskatning, der er væsentligt lavere end den danske, hvis det beskattes  

 med  

 en procentsats på under 25. Datterselskabet får derfor status af lavt  

 beskattet  

 i 1998.
 Vedrørende den af repræsentanten over  

 for Landsskatteretten fremsatte principale påstand om, at Danmark ikke kan  

 beskatte bankens indkomst, fordi dette er i strid med den dansk-schweiziske  

 dobbeltbeskatningsoverenskomst, jf. to domme fra henholdsvis den franske og  

 den  

 finske Højesteret, Schneider-dommen og A Oyj  

 Abp-dommen, har styrelsen  

 bl.a. bemærket, at en dobbeltbeskatningsoverenskomst er en folkeretligt  

 bindende traktat, men at en stat kan gennemføre en beskatning i strid med de  

 folkeretlige forpligtelser, såkaldt treaty overriding.  

 Spørgsmålet er derfor  

 om den danske CFC-lovgivning går forud for  

 dobbeltbeskatningsoverenskomsterne.
I dansk forfatningsret findes der  i  

 modsætning til den franske  ingen bestemmelse, hvorefter folkeretlige  

 forpligtelser gives forrang frem for intern dansk lovgivning.
Det er dog i  

 almindelighed antaget, at man ved fortolkning af intern dansk ret skal søge  

 at  

 nå frem til et resultat, som ikke er i strid med Danmarks folkeretlige  

 principper.
Det må anses for forudsat i  

 statsskattelovens § 50 og i bemyndigelseslovens § 1, at indgåelse af  

 dobbeltbeskatningsoverenskomster begrænser et dansk skattekrav.
Der må derfor  

 kræves meget stærke holdepunkter for at antage, at den danske lovgiver har  

 villet gennemføre treaty overriding.
 Det fremgår af kommentarerne til  

 OECD-modeloverenskomsten, at de fleste lande har tilsluttet sig, at  

 CFC-lovgivning ikke er i strid med dobbeltbeskatningsoverenskomster.
 Skatteministeren har i forbindelse med  

 behandlingen af L-312 af 17. maj 1995 udtalt, at reglerne om tvungen  

 sambeskatning ikke er i strid med de af Danmark indgåede  

 dobbeltbeskatningsaftaler.
Af bemærkningerne til L-35 fremgår, at  

 banker og forsikringsselskaber kan være omfattede af loven.
Problemet har  

 derfor været berørt i forbindelse med vedtagelsen af selskabsskattelovens §  

 32.
 Det fremgår af cirk. nr. 82 af 29 maj  

 1997, punkt 7.2.4., at et typeeksempel på selskaber, der driver finansiel  

 virksomhed, er banker, og banker er derfor omfattede af bestemmelsen.
 Vedrørende Schneider-dommen og A Oyj  

 Abp-dommen har styrelsen endvidere bemærket, at fælles for CFC-reglerne  

 i  

 Frankrig og Finland er, at begge landes CFC-regler indebærer en beskatning af  

 hele overskuddet i det udenlandske selskab i henholdsvis Frankrig og Finland  

 (jurisdiktionsmetoden). I modsætning hertil foretages der efter de danske  

 CFC-regler alene en beskatning af de finansielle indtægter i Danmark  

 (transaktionsmetoden). Dette gør en forskel, når der sammenlignes med andre  

 lande, hvori der er afsagt domme vedrørende foreneligheden mellem  

 dobbeltbeskatningsoverenskomster  

 og CFC-regler.
Klagerens påstande og argumenter Der fremsættes principalt påstand om, at  

 Danmark ikke kan beskatte A A/S af indkomsten indtjent af datterselskabet i  

 Schweiz, jf. den dansk-schweiziske dobbeltbeskatningsoverenskomst af 23.  

 november  

 1973, art. 7, stk. 1, da datterselskabet beskattes af indkomsten i Schweiz,  

 hvor  

 det er hjemmehørende, jf. overenskomstens art. 4, og da datterselskabet i  

 øvrigt ikke har et fast driftssted i Danmark, jf. overenskomstens art. 5. Det  

 er derfor klart i strid med overenskomstens artikel 7, stk. 1, at Danmark  

 beskatter hele indkomsten i B AG.
Selskabsskattelovens § 32 er ganske vist  

 udformet således, at det udenlandske datterselskab, der skal undergives en  

 tvungen dansk sambeskatning, ikke formelt set ansættes til skat her i landet.  

 Selskabsskattelovens § 32 indebærer i stedet, at moderselskabet  

 skal medregne datterselskabets  

 indkomst til sin egen skattepligtige  

 indkomst.
Det er imidlertid ikke den formelle udformning af intern dansk  

 lovgivning, der er afgørende for, om beskatningen er i strid med  

 dobbeltbeskatningsoverenskomstens bestemmelser.
Det afgørende er de faktiske  

 forhold, nemlig at Danmark beskatter indkomst indtjent af et selskab, der er  

 hjemmehørende i Schweiz, som ikke har et fast driftssted i Danmark.
Den samme  

 indkomst er dermed skattepligtig i to lande, dels i Schweiz, hvor indkomsten  

 er  

 indtjent, dels i Danmark, som indkomsten ikke er relateret til.
Dette er  

 klart  

 i strid med hele formålet med dobbeltbeskatningsoverenskomsten, som netop er  

 at  

 sikre, at den samme indkomst ikke beskattes i to lande.
Traditionelt opfattes dobbeltbeskatningsoverenskomster  

 som en beskyttelse mod, at den samme indkomst beskattes i to lande hos samme  

 skattesubjekt.
Ved et kunstgreb, der må betegnes som forsøg på omgåelse af  

 reglerne i dobbeltbeskatningsoverenskomsterne, har man søgt at sætte  

 overenskomsterne  

 ud af kraft ved at bestemme, at et selskab (A A/S) skal beskattes af et andet  

 selskabs indkomst (B AG). Herved har man for en umiddelbar vurdering sikret,  

 at  

 det ikke er samme skattesubjekt, der beskattes af samme indkomst i to lande,  

 og  

 dermed skulle dobbeltbeskatningsoverenskomsterne ikke beskytte mod denne  

 dobbeltbeskatning.
Realiteten er imidlertid, at indkomsten dobbeltbeskattes.  

 En  

 sådan beskatning er klart i strid med formålet med  

 dobbeltbeskatningsoverenskomsten  

 og må anses for at være i strid med indholdet af artiklerne 5 og 7. Reglerne  

 om  

 CFC-beskatning må anses for at være i strid med  

 dobbeltbeskatningsoverenskomsterne, medmindre der i den enkelte overenskomst  

 indarbejdes regler om, at en sådan beskatning ikke skal være beskyttet af  

 overenskomstens  

 bestemmelser.
En sådan særbestemmelse findes ikke i den dansk-schweiziske  

 dobbeltbeskatningsoverenskomst.
På et sammenligneligt område har Danmark  

 accepteret, at det er nødvendigt med særlige bestemmelser i  

 dobbeltbeskatningsoverenskomsterne, såfremt man ønsker at beskatte i strid  

 med  

 overenskomsterne.
Udenlandske forsikringsselskaber, der har en filial i  

 Danmark, skal således efter reglerne i selskabsskattelovens § 12 opgøre deres  

 danske skattepligtige indkomst på en indirekte måde baseret på  

 præmieindtægterne i Danmark sammenholdt med præmieindtægterne på verdensplan,  

 det vil sige efter principper, der afviger helt grundlæggende fra den måde,  

 danske forsikringsselskaber skal opgøre deres indkomst på.
En sådan  

 særbeskatning af enkelte skattesubjekter anses for at være i strid med  

 dobbeltbeskatningsoverenskomsternes  

 ikke diskrimineringsbestemmelse.
Danmark har derfor i bl.a. den nye  

 dansk-amerikanske dobbeltbeskatningsoverenskomst fra 1999 fundet det  

 nødvendigt  

 at få indsat en bestemmelse i overenskomsten om, at Danmark har ret til at  

 beskatte forsikringsfilialer efter den indirekte metode, jf. punkt 3 i den  

 til  

 overenskomsten udarbejdede protokol.
I den samme protokol er det endvidere  

 vedrørende SAS aftalt, at de indkomster og udgifter, som SAS  

 amerikanske  

 datterselskab, SAS Inc., har, ikke skal beskattes i USA, men skal anses for  

 SAS-konsortiets indkomst.
Danmark har herved sikret sig, at indkomsten i det  

 amerikanske selskab ikke beskattes i USA, men efter overenskomsten skal anses  

 for en integreret del af indkomsten i de nordiske lande.
Det er de samme principper, der er  

 gældende ved en CFC-beskatning, nemlig at moderselskabet beskattes af  

 indkomst  

 indtjent af et datterselskab, der er hjemmehørende i udlandet, og som ikke  

 har  

 et fast driftssted i Danmark.
Man har åbenbart i relation til SAS  

 aktiviteter  

 i USA fundet det nødvendigt at indarbejde en særskilt bestemmelse i  

 dobbeltbeskatningsoverenskomsten.  

 På tilsvarende måde må der derfor indarbejdes særskilte bestemmelser om  

 forbehold for CFC-beskatning i de danske dobbeltbeskatningsoverenskomster,  

 såfremt Danmark ønsker at kunne gennemføre beskatning efter CFC-reglerne.
Det er almindelig antaget i  

 international skatteret, at dobbeltbeskatningsoverenskomsterne går forud for  

 interne love, der er vedtaget på tidspunktet for indgåelse af  

 dobbeltbeskatningsoverenskomsten.
I international skatteret er det mere  

 omtvistet, om dobbeltbeskatningsoverenskomsterne går forud for nyere  

 lovgivning.
Spørgsmålet har i Danmark ikke tidligere været genstand for  

 vurdering  

 af Landsskatteretten eller domstolene.
 Af modeloverenskomstens artikel 2, stk.  

 4, og tilsvarende af den dansk-schweiziske overenskomsts artikel 2, stk. 4,  

 fremgår det, at:
 Overenskomsten skal også finde  

 anvendelse på alle skatter af samme eller væsentlig samme art, der efter  

 undertegnelsen af denne overenskomst måtte blive pålagt som tillæg til eller  

 i  

 stedet for de gældende skatter.
Selskabsskatten af CFC-indkomst  

 fremtræder som omfattet af denne bestemmelse, da den må siges at være  

 af samme  

 art som andre selskabsskatter, og da den må siges at være pålagt  

 som tillæg  

 til de gældende skatter.
Det må derfor anses for indiskutabelt, at  

 CFC-skat  

 under henvisning til artikel 2, stk. 4, er omfattet af den dansk-schweiziske  

 dobbeltbeskatningsoverenskomst.
Danmark er forpligtet til at respektere  

 internationale aftaler, herunder dobbeltbeskatningsoverenskomsten med Schweiz  

 af 23. november 1973. Det følger klart af artikel 7, stk. 1, i denne aftale,  

 at  

 et land (Danmark) ikke kan beskatte indkomst oppebåret af et selskab, der er  

 hjemmehørende i det andet land, medmindre det pågældende selskab (B AG) har  

 et  

 fast driftssted i det andet land (Danmark). Da B AG ikke har et fast  

 driftssted  

 i Danmark, er Danmark således ikke berettiget til at beskatte indkomsten  

 indtjent af B  

 AG i 1998.
 Spørgsmålet om, hvorvidt et lands  

 interne CFC-regler er i strid med dobbeltbeskatningsoverenskomsterne, omtales  

 i  

 kommentarerne til OECD-modeloverenskomstens artikel 1, pkt. 22-24, jf.  

 følgende:
 22. Andre former for misbrug af skatteaftaler  

 (f.eks. brugen af et basisselskab (base company)) og mulige måder at imødegå  

 dem på, såsom substance-over-form-regler og sub-part F  

 type-lovgivning er  

 også blevet analyseret.
23. Det store flertal af  

 OECD-medlemslande er af den opfattelse, at sådanne forholdsregler er en del  

 af  

 de grundlæggende interne regler, der er fastsat i den nationale lovgivning  

 for  

 at fastslå, hvilke faktiske omstændigheder der medfører skattepligt.
Disse  

 regler er ikke nævnt i skatteaftaler og er derfor ikke berørt af dem.
Man kan  

 hævde, at ånden i overenskomsten kun vil krænkes, hvis et selskab, som er en  

 person i overenskomstens forstand, endte med ikke, eller næsten ikke, at have  

 virksomhed og/eller indkomst, der kunne henføres til det, og de kontraherende  

 stater anlagde divergerende synspunkter, med en økonomisk dobbeltbeskatning  

 til  

 følge, således at den samme indkomst blev beskattet hos to forskellige  

 skatteydere (jf. art. 9, stk. 2). På den anden side står det afvigende  

 synspunkt, ifølge hvilket sådanne regler er underlagt skatteaftalernes  

 generelle regler mod dobbeltbeskatning, især når selve aftalen indeholder  

 bestemmelser,  

 der har til formål at hindre misbrug.
24. Det er ikke let at forlige disse  

 afvigende opfattelser, hverken i teorien eller ved gensidig aftaleprocedure  

 med  

 hensyn til specifikke tilfælde.
Det væsentlige problem synes at være, om  

 generelle principper, såsom substance-over-form er indbygget i  

 skatteaftalen,  

 dvs. om de kan anvendes i alle tilfælde eller kun i det omfang, hvor de  

 udtrykkeligt er nævnt i bilaterale aftaler.
Ved det afgivende synspunkt er  

 der  

 argumenteret for, at det forhold, at der gives nationale regler forrang frem  

 for aftaleregler, for så vidt angår hvem der  i beskatningsmæssig  

 henseende   

 anses som modtager af den indkomst, der er overflyttet til et basisselskab,  

 vil  

 undergrave beskyttelsen for skatteyderne mod dobbeltbeskatning (f.eks. i  

 tilfælde, hvor indkomsten i basisselskabet, ved anvendelsen af disse regler,  

 beskattes i det land, hvori aktionærerne er hjemmehørende, selvom  

 basisselskabet ikke har et fast driftssted i dette land). Det er imidlertid  

 synspunktet hos det store flertal, at sådanne regler, og de underliggende  

 principper, ikke behøver at stadfæstes i overenskomsten for at finde  

 anvendelse.
Som det fremgår af ovennævnte, er der  

 ikke i kommentarerne til OECDs modeloverenskomst nogen entydig  

 stillingtagen  

 til spørgsmålet om, hvorvidt et aftalelands interne CFC-lovgivning har  

 fortrin  

 i forhold til dobbeltbeskatningsoverenskomsten.
Der fremføres alene i  

 kommentarerne  

 synspunkter for og imod.
Nærværende sag omhandler imidlertid ikke  

 et typisk CFC-beskatningstilfælde i international forstand, idet sagen ikke  

 vedrører beskatning af passiv indkomst.
Der er tale om CFC-beskatning af  

 aktiv  

 erhvervsindkomst indtjent af en bank, der driver normal bankvirksomhed i  

 Schweiz, som har kontor og ca. 55 ansatte personer, og som i øvrigt  

 undergives  

 en normal beskatning i Schweiz, der i et enkelt år kun er lidt mindre end 75%  

 af det danske beskatningsniveau.
Uanset om man accepterer, at et land kan  

 gennemføre CFC-beskatning af indkomst indtjent af et datterselskab i et land,  

 med hvilket der er indgået en dobbeltbeskatningsoverenskomst, der følger  

 principperne i OECD-modeloverenskomsten, er der repræsentanten bekendt ingen  

 lande i verden  ud over Danmark  der finder, at det er i  

 overensstemmelse med  

 en dobbeltbeskatningsoverenskomst at gennemføre CFC-beskatning af indkomst  

 indtjent af et datterselskab i et aftaleland, der driver aktiv  

 erhvervsvirksomhed som for eksempel bankvirksomhed.
Såfremt en sådan  

 beskatning  

 skulle være i overensstemmelse med dobbeltbeskatningsoverenskomstens artikel  

 7,  

 stk. 1, ville ethvert land kunne gennemføre enhver beskatning af indkomst,  

 hvor  

 beskatningsretten efter overenskomsten er tillagt aftalelandet.
En sådan  

 beskatning kunne gennemføres ved at indføre nationale regler om, at et eller  

 andet selskab, der ikke er repræsenteret i aftalelandet, skal beskattes af  

 indkomst  

 indtjent af et andet selskab i aftalelandet.
Dette har aldrig været meningen  

 med dobbeltbeskatningsoverenskomsterne.
 Told- og Skattestyrelsen gør gældende,  

 at skatteministeren under behandlingen af L 35 har oplyst, at  

 selskabsskattelovens § 32 ikke er i strid med de af Danmark indgåede  

 dobbeltbeskatningsoverenskomster.
Repræsentanten er helt enig heri;  

 lovgiver har ikke har haft intentioner om at gennemføre en treaty  

 overriding  

 i forbindelse med indførelsen af CFC-reglerne i dansk intern  

 skattelovgivning.  

 CFC-reglerne skal derfor fortolkes således, at de er forenelige med  

 dobbeltbeskatningsaftalerne.
Hensigten med indførelsen af CFC-reglerne i  

 dansk  

 ret kan derfor alene være at modvirke, at beskatningen af passive finansielle  

 indtægter som f. eks. aktieavance og udbytte flyttes fra Danmark til et  

 skattelyland.
Ved den administrative fortolkning af  

 reglerne i selskabsskattelovens § 32, således som den er kommet til udtryk i  

 praksis og i cirkulærer, har man imidlertid udvidet bestemmelsen til også at  

 omfatte aktive finansielle indkomster, og det er i strid med  

 dobbeltbeskatningsoverenskomsternes  

 artikel 7, stk. 1. Spørgsmålet i denne sag er således ikke, om dansk intern  

 ret  

 har forrang frem for dobbeltbeskatningsoverenskomsterne, men derimod om  

 fortolkningen af danske regler kan foretages i strid med  

 dobbeltbeskatningsoverenskomsterne, når der ikke er grundlag for at opfatte  

 lovreglerne  

 som udtryk for lovgivers tilsigtede tilsidesættelse af traktatlige  

 forpligtelser (treaty overriding). Det må på baggrund af  

 ovenstående  

 konkluderes, at den brede fortolkning i cirkulærer, hvorefter også aktiv  

 finansiel indkomst kan CFC-beskattes, er ulovhjemlet og udtryk for et brud på  

 Danmarks folkeretlige forpligtigelser.
Loven skal fortolkes således, at der i  

 dansk ret alene er hjemmel til at inddrage passiv finansiel indkomst under en  

 danske CFC-beskatning.
Jævnfør hertil særligt henvisningen til punkt 26 i  

 kommentarerne til OECDs modelkonvention.
Spørgsmålet om, hvorvidt et lands  

 interne CFC-regler går forud for dobbeltbeskatningsoverenskomsternes  

 bestemmelser,  

 har været omstridt i den internationale skatteretlige teori.
Den franske  

 højesteret (Conseil dEtat) har imidlertid afsagt en dom  

 (Schneider-dommen) den  

 28. juni 2002, hvoraf det fremgår, at et land ikke kan gennemføre en  

 CFC-beskatning efter intern ret, der er i strid med  

 dobbeltbeskatningsoverenskomsten  

 med det pågældende land.
 De franske CFC-regler, som fremgår af  

 Code Général des Impôts paragraph 209B, svarer på mange måde til de danske.  

 Det  

 gælder således, at:
 Indkomsten i et udenlandsk  

 datterselskab, der opfylder betingelserne for at blive CFC-beskattet,  

 medregnes  

 til det franske moderselskabs indkomst på samme måde som efter de danske  

 CFC-regler, det vil sige som almindelig driftsindkomst (ikke for eksempel som  

 fikseret udbytte).
 Ejerkravet er 25 % eller en  

 anskaffelsessum på mindst FRF 150 millioner (EUR 22,8 millioner).
 Lavt beskattet er defineret som mindre  

 end 2/3 af fransk beskatningsniveau.
 CFC-indkomst kan ikke reduceres med  

 negativ almindelig indkomst.
 CFC-indkomsten opgøres efter de  

 almindelige franske skattemæssige regler.
 Der indrømmes credit for udenlandske  

 selskabsskatter betalt af CFC-selskabet.
CFC-reglerne finder ikke anvendelse,  

 hvis selskabskonstruktionen ikke er etableret med henblik på at reducere  

 fransk  

 beskatning.
Dette anses ikke at være tilfældet, såfremt datterselskabet  

 driver  

 aktiv erhvervsvirksomhed på almindelige forretningsmæssige vilkår.
 I Schneider-sagen fandt de franske  

 skattemyndigheder, at det franske moderselskabs schweiziske datterselskab  

 opfyldte betingelserne for at blive CFC-beskattet, jf. paragraf 209B.
Den fransk-schweiziske  

 dobbeltbeskatningsoverenskomst af 9. september 1966, artikel 5(7), 7(1) og 9,  

 der var gældende i det indkomstår, Schneider-sagen vedrører, svarer til de  

 tilsvarende bestemmelser i OECD-modeloverenskomsten.
Bestemmelsen svarer også  

 til  

 den tilsvarende bestemmelse i den dansk-schweiziske  

 dobbeltbeskatningsoverenskomst.
Ifølge den franske grundlov paragraf 55  

 gælder det, at Frankrigs internationale aftaler er overordnet fransk  

 lovgivning.
Spørgsmålet i sagen var derfor, om Frankrig kunne gennemføre  

 CFC-beskatning af det franske selskab Schneider SAs schweiziske  

 datterselskab  

 Paramer SA for 1986.
 Om samspillet mellem de nationale  

 franske regler og reglerne i dobbeltbeskatningsoverenskomsten fremgår bl.a.  

 følgende  

 af dommen:
 I artikel 7, stk. 1, i den  

 fransk-schweiziske dobbeltbeskatningsoverenskomst står der: "Fortjeneste  

 indvundet af et foretagende i en kontraherende stat kan kun beskattes i denne  

 stat, medmindre foretagendet driver erhvervsvirksomhed i den anden  

 kontraherende stat gennem et dér beliggende fast driftssted".
 Udtrykket "fortjeneste", der  

 er nævnt i artikel 7 i den fransk-schweiziske dobbeltbeskatningsoverenskomst  

 er  

 ikke defineret i denne og skal følgelig fortolkes i overensstemmelse med  

 artikel 3, stk. 2, i overenskomsten, der lyder:
 "Ved anvendelsen af overenskomsten  

 af en kontraherende stat skal ethvert udtryk, som ikke er defineret deri,  

 medmindre andet følger af sammenhængen, tillægges den betydning, som det har  

 i  

 henhold til denne stats lovgivning om de skatter, på hvilke overenskomsten  

 finder anvendelse".
 Det anføres videre i dommen, at:
Da der ikke andre forhold, der medfører  

 en anden fortolkning, er den "fortjeneste", som artikel 7 i aftalen  

 henviser til, den, der bestemmes i henhold til de regler, der er fastsat i  

 den  

 franske skattelov.
Som følge heraf har retten (den underordnede instans) ikke  

 begået nogen juridisk fejl ved at dømme, at der er en naturlig identitet  

 mellem  

 driftsoverskuddet i (datter)selskabet Paramer, hvis beskatning er tillagt  

 Schweiz i henhold til artikel 7, stk. 1 i den fransk-schweiziske  

 dobbeltbeskatningsoverenskomst og overskuddet i selskabet Paramer, der er  

 beskattet i Frankrig i (moder)selskabet Schneiders navn på grundlag af  

 artikel  

 209 B i den franske skattelov (den nationale franske hjemmel for  

 CFC-beskatning).
 (det i parenteser anførte er vore  

 tilføjelser).
Videre fremgår det af dommen, at efter  

 lempelsesbestemmelsen i den fransk-schweiziske dobbeltbeskatningsaftale er de  

 under artikel 7, stk. 1, omtalte indtægter fritaget for fransk selskabsskat,  

 når de opnås af et selskab, der som selskabet Paramer SA har skattemæssigt  

 hjemsted i Schweiz og ikke har et fast driftssted i Frankrig.
Dette svarer  

 ligeledes fuldstændigt til forholdene og reglerne i nærværende sag.
 Det anføres dernæst i dommen:
Overenskomstens formål, der er at undgå  

 dobbeltbeskatning kan ikke tilsidesættes blot med den begrundelse at det ikke  

 er selskabet Paramer, der formelt er skattepligtigt af sit overskud i  

 Frankrig,  

 men at det er moderselskabet, der er en selvstændig juridisk enhed, der er  

 skattepligtig heraf, og hvortil overskuddet ikke reelt er udloddet.
Som følge  

 heraf har retten ikke begået nogen juridisk fejl ved at dømme, at  

 bestemmelserne i artikel 7 i den fransk-schweiziske  

 dobbeltbeskatningsoverenskomst  

 er i strid med anvendelsen af bestemmelserne i artikel 209 B i den franske  

 skattelov.
 Højesteret fastslår med andre ord, at  

 artikel 7 i overenskomsten forhindrer Frankrig i at gennemføre CFC-beskatning  

 af Schneider SA.
 Den franske højesteret er altså i et  

 spørgsmål om international skatteret og i en situation, der er så parallel,  

 som  

 den næsten kan blive til nærværende sag, såvel i relation til de faktiske  

 forhold som i relation til det retlige grundlag nået frem til, at artikel 7 i  

 dobbeltbeskatningsoverenskomsten finder anvendelse på nationale CFC-regler.
Dommen er den første afgørelse fra en  

 højere retsinstans inden for EU og bør derfor indgå som en væsentlig  

 retskilde  

 ved fortolkningen af de danske CFC-reglers forenelighed med de af Danmark  

 indgåede dobbeltbeskatningsoverenskomster.
Netop da der er tale om  

 international skatteret, herunder fortolkning af en  

 dobbeltbeskatningsoverenskomst, er det relevant at tillægge udenlandske  

 domstolsafgørelser  

 betydelig vægt også i forhold til teoretiske akademiske opfattelser.
Frankrig søger nu at sikre, at  

 CFC-beskatning kan gennemføres i overensstemmelse med indgåede  

 dobbeltbeskatningsoverenskomster ved at inkorporere bestemmelser herom i de  

 nyere overenskomster.
I for eksempel den fransk-schweiziske overenskomst er  

 der  

 således i 1997 indsat en bestemmelse herom i artikel 25 A.
Som ovenfor nævnt  

 bør Danmark indføre tilsvarende bestemmelser i sine  

 dobbeltbeskatningsoverenskomster, hvis man ønsker at kunne gennemføre  

 CFC-beskatning i relation til datterselskaber beliggende i lande, med hvilke  

 Danmark har indgået dobbeltbeskatningsoverenskomster.
Den finske Højesteret har endvidere  

 afsagt en dom, der understøtter den principale påstand.
Dommen handler om et  

 finsk selskab, A Oyj Abp (herefter A), der havde et helejet datterselskab, A  

 Finance  

 NV (herefter A Finance), som var indregistreret og hjemmehørende i Belgien.
A  

 Finance blev i Belgien beskattet som et koordinationscenter, hvilket  

 indebærer,  

 at det er skattepligtigt af en individuelt fastlagt procentdel af sine  

 driftsudgifter.  

 A Finance var dermed så lavt beskattet, at det opfyldte definitionen af  

 lavt  

 beskattet i de finske CFC-regler.
Efter finske regler skulle A således  

 CFC-beskattes af indkomsten i A Finance, medmindre  

 dobbeltbeskatningsoverenskomsten mellem Finland og Belgien var til hinder  

 herfor.
Sagen angik endvidere spørgsmålet, om EU-fællesskabsretten var til  

 hinder for anvendelsen af de interne finske CFC-regler.
Den finske Højesteret  

 fandt, at CFC-beskatningen ikke var i strid med fællesskabsretten, men dette  

 spørgsmål skal dog ikke behandles nærmere her, da den foreliggende sag om  

 CFC-beskatning af A A/S ikke er relateret til EU-retten, da datterselskabet  

 er  

 beliggende i Schweiz, der ikke er medlem af EU.
Det er oplyst i domsreferatet, at A var  

 moderselskab i en finskbaseret koncern, der drev forretning inden for maskin-  

 og mineralindustrien.
Koncernen havde i 1998 en omsætning på FIM 13.537 mio.  

 og  

 et gennemsnitligt antal beskæftigede på 12.062 personer.
Datterselskabet i Belgien, A Finance,  

 havde i 1998 et nettodriftsoverskud på FIM 26 mio.
Gennem de sidste 10 år  

 havde  

 A Finance mellem 10 og 16 ansatte, selskabets balance har udgjort mellem FIM  

 749 mio. og 1.479 mio., og aktiekapitalen har udgjort BEF 4.100 mio.
Siden 1987 havde A Finance drevet  

 virksomhed fra kontorlokaler med et areal på 649 m2  

 i byen Zaventem  

 i Belgien.
Selskabet blev stiftet midt i 1980erne, hvor A-koncernen  

 foretog  

 store investeringer i Centraleuropa, for at yde finansielle og andre  

 serviceydelser til de nyetablerede produktionsdatterselskaber.
Karakteren af  

 de  

 serviceydelser, som A Finance leverede, krævede, at selskabet var tæt på  

 driftsselskaberne.
A Finance spillede en vigtig rolle i finansieringen af  

 koncernen og i håndteringen af koncernens midlertidige finansielle krise.  

 Aktiviteterne i A Finance omfatter bl.a. undersøgelse og udvikling,  

 informationsteknologi, regnskabsvæsen, finansielle ydelser til koncernens  

 europæiske datterselskaber som for eksempel modregning, cash pool-ydelser og  

 håndtering af valutarisici.
Som det ofte er tilfældet i  

 multinationale koncerner, er de finansielle transaktioner centraliserede.
Det  

 er sjældent, at det enkelte koncernselskab selv håndterer sine finansielle  

 forhold.  

 Finansieringen af datterselskaber i Finland, Sverige og uden for Europa  

 varetages fra Finland, mens A Finance yder finansielle ydelser til koncernens  

 øvrige europæiske datterselskaber.
 A Finance er som nævnt omfattet af de  

 særlige belgiske beskatningsregler for koordinationscentre, som bl.a.  

 indebærer  

 den nævnte favorable beskatning baseret på selskabets driftsudgifter (bortset  

 fra lønomkostninger og finansielle omkostninger). Desuden skal et  

 koordinationscenter betale en årlig skat på BEF 400.000 pr. medarbejder med  

 et  

 maksimum på BEF 4.000.000. Da selskabet skal have mindst 10 medarbejdere, er  

 der i praksis tale om en fast skat på BEF 4.000.000. Et koordinationscenter  

 skal levere serviceydelser af den karakter, som normalt ydes af et  

 hovedkontor,  

 og et koordinationscenter må kun levere serviceydelser til andre selskaber  

 inden for samme koncern.
 Det fremgår således, at A Finance må  

 karakteriseres som et selskab, der faktisk leverer  og som ifølge  

 belgisk lov  

 kun må levere  koncerninterne serviceydelser af bl.a. finansiel  

 karakter.
 Sagens faktum samt parternes påstande og  

 anbringender er refereret i dommen over siderne 1009 til 1056. Af side 1056  

 og  

 følgende fremgår rettens overvejelser og konklusion.
På side 1058 undersøger retten den  

 internationale udbredelse af CFC-lovgivning, som oplyses at være i kraft i  

 mindst 23 lande, primært OECD-lande.
Videre anfører retten, at CFC-lovgivning  

 anvendes  

 for at undgå skatteundgåelse og skatteunddragelse, og at det er et  

 almindeligt  

 redskab til at forhindre, at skatteprovenu flyttes til et land, hvor  

 skatteniveauet er lavere.
De almindelige kendetegn ved CFC-lovgivning er, at  

 der er tale om et selskab i et land, der har kontrol over et selskab i et  

 andet  

 land, at indkomsten i det kontrollerede selskab er passiv, eller at  

 indkomsten  

 kan betegnes som basisselskabsindkomst, hvorimod indkomst fra  

 rigtig aktiv  

 forretningsaktivitet ikke er omfattet.
Endvidere er det kendetegnende, at  

 beskatningsniveauet i det pågældende land er lavt.
 Retten anfører herefter, at de finske  

 CFC-regler opfylder disse generelle kriterier og ikke adskiller sig, i hvert  

 fald i relation til den foreliggende sag, i sit formål eller på anden  

 afgørende  

 måde fra internationalt accepterede normer.
På side 1061 anfører retten, at det  

 fremgår af de finske lovforslag om CFC-beskatning, at reglerne ikke generelt  

 er  

 tænkt anvendt over for selskaber hjemmehørende i overenskomstlande, men at de  

 kan anvendes over for overenskomstlande, hvis der er indført særlig lav  

 beskatning i bestemte regioner, over for bestemte sektorer, eller hvis den  

 lave  

 beskatning beror på arbitrær administrativ bevilling.
Som eksempel på sådanne  

 ordninger nævnes eksplicit koordinationscentre i et af de finske lovforslag.
 På side 1063 fastslås det, at det er  

 internationalt anerkendt, at CFC-lovgivning skal sigte på beskatning af  

 indkomst fra passiv investering og  

 basisselskabsindkomst, men ikke på  

 indkomst fra aktiv forretningsvirksomhed.
Passiv indkomst defineres som indkomst  

 indtjent af modtageren, uden at denne selv har deltaget i den  

 forretningsaktivitet,  

 der har skabt indkomsten som for eksempel udbytte, renter, lejeindtægt,  

 kursgevinster og royaltybetalinger.
Modstykket er aktiv virksomhedsindkomst  

 fra  

 handel, forretning, professionel eller anden kommerciel aktivitet.
Videre  

 fastslås det, at passiv indkomst som for eksempel rente- og lejeindkomst alt  

 efter omstændighederne kan rubriceres som indkomst fra aktiv  

 forretningsvirksomhed.
 Basisselskabsindkomst defineres efter  

 internationalt accepteret opfattelse som indkomst i et selskab, der er  

 hjemmehørende i et lavskatteland, og som handler på vegne af et selskab  

 hjemmehørende  

 i et højskatteland ved at levere serviceydelser.
 Endelig konkluderes det, at indkomsten i  

 den foreliggende sag i A Finance i overensstemmelse med ovenstående  

 definition  

 må karakteriseres som såvel passiv indkomst som  

 basisselskabsindkomst.
 På side 1070 redegøres for kommentarerne  

 til OECDs modelkonvention  særligt kommentarerne i punkt 25 og 26  

 til artikel  

 1. Af punkt 25 fremgår det, at landene kan indføre regler til at hindre  

 misbrug  

 af dobbeltbeskatningsoverenskomsterne, men at sådanne regler skal efterkomme  

 ånden i overenskomsterne, det vil sige undgåelse af dobbeltbeskatning.
Det anføres, at CFC-lovgivning er regler  

 af en sådan kategori, som kan indføres for at imødegå misbrug, men af punkt  

 26  

 i kommentaren til OECDs modeloverenskomst, artikel 1, fremgår det, at  

 bestemte  

 former for virksomhedsaktivitet ikke er af en karakter, der berettiger til  

 indførelse af anti-misbrugsregler.
De former for virksomhed, der ikke må  

 indføres anti-misbrugsregler imod, defineres i punkt 26, og retten anfører  

 disse som virksomhed såsom produktion, tjenesteydelser eller handel,  

 udført af  

 selskaber, der er engageret i industriel eller kommerciel virksomhed, når  

 aktiviteten klart har tilknytning til den almindelige erhvervsudøvelse i det  

 land, hvori de er hjemmehørende, og virksomheden udøves på en sådan måde, at  

 der ikke kan formodes at være tale om skatteundgåelse  med andre ord  

 aktiv  

 forretningsvirksomhed.
 At udvide anti-misbrugsregler til  

 sådanne former for virksomhed ville i henhold til modelkommentarerne være i  

 strid med ånden og principperne bag dobbeltbeskatningsoverenskomsterne.
Retten konkluderer om disse spørgsmål  

 nederst side 1070 og øverst side 1071, at anvendelse af CFC-lovgivning ikke  

 må  

 resultere i en situation, hvor indkomst fra aktiv forretningsvirksomhed  

 beskattes i strid med en dobbeltbeskatningsoverenskomst.
Det fastslås derfor,  

 at punkt 23 i kommentaren beskæftiger sig med CFC-indkomst, der kan  

 klassificeres som passiv indkomst eller basisselskabsindkomst.
 På side 1069 anføres om punkt 23, at det  

 store flertal af OECD-lande har tilsluttet sig, at indførelse af  

 CFC-lovgivning  

 ikke er i modstrid med dobbeltbeskatningsoverenskomster.
 Højesteret fastslår således herom, at  

 modelkommentarerne skal forstås således, at der kun må indføres CFC-regler  

 til  

 beskatning af passiv indkomst eller af basisselskabsindkomst.
 Om CFC-reglernes anvendelse i den  

 foreliggende sag konkluderer retten side 1071, andet afsnit, at indkomsten i  

 A  

 Finance er basisselskabsindkomst, og at der derfor ikke er nogen  

 grund til,  

 at CFC-reglerne ikke skal finde anvendelse på denne indkomst, når der henses  

 til, hvad der er anført i kommentarerne til modeloverenskomsten, og uanset  

 ordlyden af artikel 7 i dobbeltbeskatningsoverenskomsten mellem Finland og  

 Belgien. (Det bemærkes, at nævnte artikel 7 svarer fuldstændigt til artikel 7  

 i  

 OECDs modeloverenskomst.) Videre anføres det, at selvom indførelsen af  

 de  

 finske CFC-regler er baseret på objektive kriterier og ikke under henvisning  

 til skatteundgåelsesformål, udelukker dette ikke i det mindste i den sag, der  

 er forelagt for retten, anvendelsen af anti-misbrugsregler som beskrevet i  

 kommentarerne til modelkonventionen.
 Selve domskonklusionen om, hvorvidt  

 CFC-beskatning kan gennemføres i den foreliggende sag, er anført på side  

 1074,  

 hvor det udtales, at dobbeltbeskatningsoverenskomsten mellem Finland og  

 Belgien  

 ikke er til hinder for, at CFC-lovgivningen kan anvendes i denne sag.
Efter repræsentantens opfattelse er der  

 ingen tvivl om, at dommen skal læses således, at Højesteret har anerkendt, at  

 CFC-reglerne kan anvendes til at gennemføre beskatning i en situation som den  

 forelagte, hvor der var tale om passiv indkomst og om basisselskabsindkomst,  

 men at Højesteret samtidig utvetydigt tilkendegiver, at man ikke dermed  

 generelt  

 har blåstemplet de finske CFC-regler, men at retten tværtimod redegør for, at  

 CFC-beskatning ikke kan gennemføres i relation til et overenskomstland, hvis  

 der er tale om et datterselskab med aktiv indkomst, herunder aktiv finansiel  

 indkomst.
Der henvises herved til rettens bemærkninger om, at rente- og  

 lejeindkomst kan være aktiv virksomhedsindkomst.
En sådan beskatning ville  

 klart være overenskomststridig og i strid med ånden og formålet med  

 dobbeltbeskatningsoverenskomster, jf. særligt henvisningen til  

 modelkommentarerne,  

 punkt 26.
I relation til den for Landsskatteretten  

 forelagte sag om CFC-beskatning af A A/S skal det anføres, at de relevante  

 bestemmelser (primært artikel 7) i den dansk-schweiziske  

 dobbeltbeskatningsoverenskomst  

 er parallelle til bestemmelserne i den finsk-belgiske overenskomst.
Det giver  

 sig selv, at de relevante kommentarer til modeloverenskomsten er de samme i  

 begge sager, da kommentarerne er en af OECD udarbejdet international  

 vejledning  

 til forståelse og fortolkning af dobbeltbeskatningsoverenskomster og  

 international skatteret, som i øvrigt er tiltrådt af de fire lande, der er  

 berørte i de foreliggende to sager, jf. modelkommentarernes punkter 27 og 28.
 De relevante regelsæt i de to sager er  

 således fuldt ud sammenligelige, og det interessante er derfor at foretage en  

 sammenstilling af de faktiske omstændigheder vedrørende A Finance og B AG.
 Som anført ovenfor er A Finance et  

 selskab, der kun leverer og kun må levere koncerninterne ydelser af primært  

 finansiel karakter, og retten fastslår, at der endvidere er tale om passiv  

 indkomst.
B AG er et selvstændigt selskab, der  

 siden starten af 1970erne har haft schweizisk koncession til at drive  

 bankvirksomhed i Schweiz, og som har drevet sådan virksomhed i hele perioden.  

 Banken er undergivet schweizisk banklovgivning og banktilsyn.
Banken blev  

 oprindelig stiftet af C A/S og blev overtaget af A A/S, i forbindelse med at  

 banken erhvervede C A/S.. B  

 AG driver  

 bankvirksomhed inden for Private Banking.
Private Banking består  

 i personlig  

 og individuel finansiel rådgivning og formuepleje.
Grundprincippet i  

 formuepleje er asset allocation, som betyder valg af fordelingen  

 mellem  

 kontanter, valuta, obligationer og aktier m.v. samt spredningen på lande og  

 sektorer.  

 B AG tilbyder en bred vifte af investeringsprodukter fra hele verden,  

 herunder  

 værdipapirer, investeringsforeninger og aftalekonti.
Banken yder lån til  

 kundernes  

 køb af værdipapirer.
B AG beskæftiger ca. 55 personer, der driver  

 virksomheden  

 fra bankens lokaler i X.
Banken har 4.500 kunder, som er bosat i Schweiz og  

 andre europæiske lande.
Det er B AGs forretningskoncept ikke at have  

 kunder,  

 der er bosiddende i Danmark.
Banken har udlån for over DKK 3 mia., indlån for  

 over DKK 600 mio., en egenkapital på DKK 900 mio. og en balance på DKK 4 mia.
Der er således tale om sædvanlig aktiv  

 bankvirksomhed inden for Private Banking-området.
Der ikke tale om, at B AG  

 fungerer som koncerninternt finansielt selskab i bankkoncernen, ligesom der  

 ikke er tale om, at B AG oppebærer passiv indkomst.
Da der er tale om  

 bankvirksomhed, giver det sig selv, at banken (som det er bankers natur)  

 bl.a.  

 oppebærer renteindtægter, men dette kan ikke karakteriseres som passiv  

 finansiel indkomst.
Der er endvidere ikke belæg for at hævde, at banken er  

 etableret med henblik på skatteundgåelse for A A/S i Danmark.
Banken er  

 etableret for at drive sædvanlig bankvirksomhed i verdens absolut førende  

 private banking-centrum.
B AGs virksomhed er på ingen måde  

 sammenlignelig med virksomheden i A Finance, og på baggrund af de ovenfor  

 refererede udtalelser i den finske Højesterets dom om aktiv/passiv indkomst  

 og  

 om CFC-reglers forenelighed med dobbeltbeskatningsoverenskomster står det  

 klart, at den finske Højesteret, såfremt den skulle have truffet afgørelse i  

 den foreliggende sag, ville være kommet til det resultat, at A A/S ikke kan  

 CFC-beskattes af indkomsten i B  

 AG, da  

 dette strider mod den dansk-schweiziske dobbeltbeskatningsoverenskomst.
Den  

 finske Højesteret måtte således nødvendigvis nå frem til, at der ikke er tale  

 om basisselskabsindkomst, at der ikke er tale om passiv  

 indkomst, og måtte  

 derfor som en nødvendig konsekvens af sine egne delkonklusioner nå frem til,  

 at  

 dobbeltbeskatningsoverenskomsten med Schweiz ville være til hinder for at  

 bringe CFC-reglerne i anvendelse i den foreliggende sag.
 Da den finske Højesterets dom som nævnt  

 bør tillægges afgørende præjudikatsværdi, skal vi henstille, at  

 Landsskatteretten  

 tiltræder vor principale påstand.
Subsidiært fremsættes påstand om, at  

 datterselskabet ikke er beskattet væsentligt lavere end efter danske regler,  

 da  

 den beskatning selskabet er undergivet i Schweiz generelt ikke er væsentligt  

 lavere end efter danske regler, og da der ikke er hjemmel til at foretage en  

 konkret vurdering af den beskatning selskabet er undergivet.
Selskabet  

 opfylder  

 derfor ikke betingelserne for at blive undergivet beskatning efter  

 selskabsskattelovens § 32.
 De danske regler om tvungen  

 sambeskatning blev indført ved lov nr. 312 af 17. maj 1995 som fremsat ved L  

 35  

 af 2. november 1994. I bemærkningerne til lovforslaget til § 1, nr. 9,  

 anføres  

 følgende:
 Ved afgørelse af, om et selskab er  

 undergivet en beskatning, der er væsentligt lavere end efter danske regler,  

 tages udgangspunkt i den praksis, der er udviklet efter selskabsskattelovens  

 §  

 13, stk. 3. Efter denne bestemmelse kan udbytte fra udenlandske  

 datterselskaber  

 oppebæres skattefrit på linie med udbytte fra danske datterselskaber, hvis  

 det  

 udenlandske datterselskab beskattes efter regler, der ikke i væsentlig grad  

 afviger fra reglerne her i landet.
Der var ikke i selskabsskattelovens §  

 13, stk. 3, nogen egentlig definition af, hvornår et selskab var væsentligt  

 lavere beskattet end efter danske regler.
I bemærkningerne til lovforslag nr.  

 L  

 79 af 8. december 1982, hvor bestemmelsen blev indført (selskabsskattelovens  

 §  

 13, stk. 2, på daværende tidspunkt), anførtes følgende herom:
Ministeren for skatter og afgifter er  

 bemyndiget til at fastsætte betingelser for, at dette krav kan anses for  

 opfyldt.
Ved afgørelse af, om det udenlandske beskatningssystem kan  

 godkendes  

 vil der som udgangspunkt blive lagt vægt på beskatningsprocenten, men i  

 øvrigt  

 vil der blive foretaget en samlet vurdering af beskatningssystemet i det  

 pågældende land.
Hvis opgørelsen af den skattepligtige indkomst således sker  

 efter regler, der væsentligt afviger fra danske opgørelsesprincipper, vil en  

 godkendelse ikke blive givet.
 Skatteministeren har i bekendtgørelse  

 nr. 580 af 4. december 1984 nærmere redegjort for, hvad der i relation til  

 denne lovbestemmelse skulle forstås ved, at det udenlandske selskab var  

 beskattet efter regler, der i væsentligt grad afveg fra de danske regler, jf.  

 følgende:
 § 2. Ved afgørelsen af, om den til  

 grund for det modtagne udbytte liggende selskabsindkomst beskattes efter  

 regler, der ikke i væsentlig grad afviger fra reglerne her i landet,  

 foretages  

 en samlet vurdering af det pågældende udenlandske selskabsskattesystem.
 Stk. 2. Der er tale om en væsentlig  

 afvigelse fra reglerne her i landet såfremt:
 Den udenlandske selskabsbeskatning ikke  

 er en egentlig indkomstbeskatning, men derimod en beskatning i form af  

 afgifter  

 eller lignende, der opkræves uafhængigt af indkomstens størrelse.
 Det udenlandske selskabsskattesystem  

 indrømmer fuldt fradrag for udloddede udbytter.
 Den selskabsskat, der kan pålignes efter  

 reglerne i det pågældende udland, er væsentligt mindre, end den tilsvarende  

 danske skat ville have været, såfremt det udenlandske selskab havde været  

 fuldt  

 skattepligtigt her til landet.
I bekendtgørelsens § 2 er der kun  

 hjemmel til at foretage en generel samlet vurdering af det udenlandske  

 skattesystem.
Om bekendtgørelsens § 2 bemærkes særligt, at stk. 1 må forstås  

 således, at der skal foretages en samlet vurdering af det udenlandske  

 skattesystem, og til brug for denne samlede vurdering angives det dernæst i  

 stk. 2, hvilke momenter der skal lægges vægt på.
Stk. 2 er derimod ikke en  

 selvstændig hjemmel til at foretage en vurdering af beskatningen i en konkret  

 foreliggende situation.
Vestre Landsret har taget stilling til,  

 om der i den tidligere bestemmelse i selskabsskattelovens § 13, stk. 3, alene  

 var hjemmel til at foretage en generel vurdering, eller om der også var  

 hjemmel  

 til at foretage en konkret vurdering af den beskatning, et udenlandsk selskab  

 er undergivet, jf.
TfS 2002.185 (Taiwan-dommen). Spørgsmålet i sagen var, om  

 der ved vurderingen af, om skattereglerne på Taiwan i væsentlig grad afveg  

 fra  

 de danske regler, alene skulle foretages en generel vurdering af  

 skattesystemet  

 på Taiwan, eller om der også skulle foretages en konkret vurdering af den  

 beskatning, datterselskabet på Taiwan var undergivet.
Dommen vedrørte et dansk aktieselskab,  

 som ejede 25 % af aktierne i et selskab beliggende på Taiwan.
En generel  

 vurdering af skattesystemet på Taiwan viste, at dette ikke afveg væsentligt  

 fra  

 det danske skattesystem.
Selskabsskattesatsen var 25 % (- selskabsskatten var  

 34 % i Danmark på det pågældende tidspunkt), og indkomstopgørelsen blev  

 foretaget efter et nettoprincip som i Danmark.
En konkret vurdering af  

 beskatningen af selskabet resulterede i, at selskabet var beskattet efter  

 regler, der i væsentlig grad afveg fra reglerne her i landet.
Selskabet var  

 omfattet af regler om investeringsfremmende initiativer, i henhold til hvilke  

 selskabet opnåede et fradrag svarende til halvdelen af den oprindelige  

 beregnede selskabsskat, således at beskatningen af datterselskabets indkomst  

 i  

 de omhandlende år udgjorde ca. 12 %.
 Landsretten udtalte følgende:
Det fremgår således af ordlyden af  

 såvel lovbestemmelsen som den i medfør heraf udstedte bekendtgørelse, at det  

 afgørende ved sammenligningen af det udenlandske og det danske skattesystem  

 var  

 de generelle beskatningsregler og ikke den konkret foretagne ligning.
Der er  

 således hverken i lovbestemmelsen eller i bekendtgørelsen hjemmel til at  

 inddrage en særregel om nedslag for visse investeringer ved vurderingen af,  

 om  

 et lands selskabsbeskatningsregler i væsentlig grad afveg fra de danske.  

 Heller  

 ikke forarbejderne til bestemmelsen giver grundlag herfor.
 Landsretten fastslog således, at der i  

 relation til den dagældende selskabsskattelovens § 13, stk. 3, alene var  

 hjemmel til at foretage en generel vurdering af et lands skattesystem.  

 Henvisningen til selskabsskattelovens § 13, stk. 3, i bemærkningerne til  

 selskabsskattelovens § 32 i relation til vurderingen af, om et selskab er  

 lavt  

 beskattet i relation til selskabsskattelovens § 32, medfører derfor, at der  

 ikke er hjemmel til at foretage en konkret vurdering af den beskatning, det  

 udenlandske datterselskab rent faktisk har været undergivet.
 Spørgsmålet er herefter, om  

 skattesystemet i kantonen X i Schweiz afviger væsentligt fra de danske regler  

 efter en generel vurdering af skattesystemet.
I henhold til cirkulære nr. 82 af 29.  

 maj 1997, afsnit 7.2.5.1., baseres den generelle vurdering af et udenlandsk  

 skattesystem på en vurdering af, om det pågældende skattesystem samlet ligner  

 det danske.
I vurderingen indgår følgende elementer: 1) Beskatningsprocenten,  

 2) Såfremt et selskabsskattesystem bygger på en progressiv skala, ses der på  

 skalaen i sin helhed, herunder grænserne for procentsatsen.
Et datterselskab  

 undergivet et sådant progressivt skattesystem vil således som udgangspunkt  

 ikke  

 skifte status på grund af svingende indkomster, 3) Reglerne for opgørelsen af  

 den skattepligtige indkomst og 4) Andre elementer, herunder om den  

 udenlandske  

 beskatning ikke er en egentlig indkomstbeskatning, eller om den  

 skattepligtige  

 indkomst opgøres som en procentdel af formuen.
Den schweiziske selskabsskat består af  

 en føderal indkomstskat samt en kantonal indkomst-, formue- og kirkeskat.
Den  

 føderale indkomstskat beregnes som 8,5 % af den skattepligtige indkomst.  

 Kirkeskatten beregnes som 12,01 % af den kantonale indkomst- og formueskat  

 før  

 anvendelse af multiplikatoren.
Den kantonale indkomstskat beregnes efter en  

 progressiv skala.
Den samlede kantonale indkomstskat kan dog maksimalt udgøre  

 30 %, ekskl. formue og kirkeskatter.
Herudover skal der betales en føderal  

 indkomstskat på 8,5 %.
Den maximale beskatning, et schweizisk  

 selskab i kaantonen >ürich kan undergives før den 1. januar 1999, er  

 derfor  

 27,8 % med tillæg af kirke- og formueskat, jf. følgende beregning: (Indkomst  

 -  

 føderale og kantonale indkomstskatter) x skatteprocenten = føderale og  

 kantonale indkomstskatter (100 - X) x 38,5% = X X = 27,8 % Da der anvendes en progressiv skala ved  

 beregningen af den kantonale skat, er den schweiziske skatteprocent afhængig  

 af  

 størrelsen af indkomsten i det pågældende år i forhold til selskabets  

 egenkapital.
Der må således ses på skalaen i sin helhed, herunder grænserne  

 for  

 procentsatsen.
 Som beskrevet ovenfor blev der ved  

 indførelsen af reglerne om tvungen sambeskatning i dansk skattelovgivning i  

 1995 anført i lovforarbejderne, at der ved afgørelse af, om et selskab er  

 undergivet en beskatning, der er væsentligt lavere end efter danske regler,  

 skal tages udgangspunkt i den praksis, der er udviklet efter  

 selskabsskattelovens § 13, stk. 3. Praksis efter selskabsskattelovens § 13,  

 stk. 3, fremgår bl.a. af Taiwan-dommen, og Landsskatterettens kendelse i TfS  

 2000.169.
I Taiwan-dommen blev der foretaget en  

 vurdering af den progressiv selskabsskatteskala i Taiwan.
I henhold hertil  

 skulle  

 der betales 15 % selskabsskat af indkomst, der var under 100.000 TWD, og 25 %  

 af indkomst derover.
Således var der tale om en progressiv skala med et  

 maksimum  

 på 25 %. Landsretten konkluderede efter en samlet vurdering, at  

 beskatningssystemet  

 ikke afveg væsentligt fra det danske beskatningssystem.
 Taiwan-dommen omhandlede indkomstårene  

 1991-1993, hvor selskabsskatten i Danmark var 34 %. I indkomståret 1998, som  

 nærværende sag omhandler, var skatteprocenten i Danmark ligeledes 34 %.
 Da Landsretten har godkendt en  

 skatteprocent på maksimalt 25 i et progressivt skattesystem som det taiwanske  

 som værende en tilstrækkelig høj beskatningsprocent, må en maksimal  

 beskatningsprocent  

 i Schweiz på 27,8 med tillæg af kirke- og formueskat så meget desto mere være  

 tilstrækkelig høj til at kunne godkendes efter selskabsskattelovens § 32.
 Spørgsmålet er herefter, om reglerne for  

 opgørelsen af den skattepligtige indkomst i Zürich  

 kantonen afviger væsentligt fra de danske  

 regler om opgørelse af den skattepligtige indkomst.
 Reglerne for opgørelse af den  

 skattepligtige indkomst for et selskab i Schwei< afviger fra de danske på  

 følgende punkter:
 Der opnås et fradrag i den skattepligtige  

 indkomst for føderal og kantonal skat.
Der opnås fradrag for hensættelser til  

 stille reserver, og reduktion af sådanne hensættelser medregnes  

 til den  

 skattepligtige indkomst.
Hensættelserne medregnes til den skattepligtige  

 indkomst senest i det år, selskabet likvideres, eller når  

 beregningsgrundlaget  

 for de stille reserver ikke længere eksisterer.
 Indtil den 1. januar 1999 betales  

 kantonskatten i året efter indkomståret, således at der ikke er samtidighed  

 mellem indkomstperioden og skatteåret.
Ovenstående afvigelser indgik i en af  

 Landsskatteretten tidligere foretaget vurdering af, om B AG kunne anses for  

 lavt beskattet i relation til selskabsskattelovens § 13, stk. 3, jf.
TfS  

 2000.169. Landsskatteretten fremhævede i sin kendelse følgende afvigelser  

 mellem det danske og det schweiziske skattesystem:
 Betaling af formueskat.
 Skattesatsen er ikke en enhedssats, men  

 progressivt stigende efter overskuddets andel af egenkapitalen.
 Mulighed for fradrag for hensættelser  

 til såkaldte stille reserver.
 Fradragsret for betalte skatter.
 Der foreligger ikke den samme grad af  

 samtidighed mellem indkomstperioden og skatteåret som i den danske  

 selskabsbeskatning.
 Retten konkluderede efter en samlet  

 vurdering af skattesystemet, at den indkomstbeskatning, som det schweiziske  

 datterselskab  

 havde været undergivet, opfyldte kriterierne i § 13, stk. 3, om ikke at  

 afvige  

 væsentligt fra beskatningen efter danske regler.
Siden 1993, som er det år, ovennævnte  

 landsskatteretskendelse vedrører, er der ikke foretaget væsentlige ændringer  

 af  

 det schweiziske skattesystem.
Der er imidlertid foretaget enkelte ændringer,  

 der medfører en større grad af lighed mellem de danske og det schweiziske  

 system. Ændringerne er følgende:
 Beregningen af den føderale skat  

 foretages på baggrund af indkomsten i indeværende år, hvorimod den indtil  

 1995  

 blev beregnet ud fra gennemsnittet af de foregående to års indkomster.  

 Gennemsnittet af indkomsterne for 1991 og 1992 udgjorde for eksempel den  

 skattepligtige indkomst for både 1993 og 1994.
 Den føderale skat blev ændret i 1998 til  

 en indkomstbeskatning  i modsætning til tidligere, hvor den udgjorde en  

 indkomstskat og en formueskat.
 Skattebetalingssystemet blev ændret til  

 et acontosystem vedrørende erlæggelse af den føderale skat (ændringen af det  

 kantonale skattesystem til et acontosystem trådte i kraft fra den 1. januar  

 1999).
 Fradragsretten for skatter blev ændret i  

 1995, således at fradraget udgør den beregnede føderale skat for samme år og  

 fradrag for den betalte kantonale skat, beregnet som forskellen mellem den  

 beregnede  

 kantonale skat og den betalte kantonale skat vedrørende foregående års skat  

 (fra den 1. januar 1999 blev fradraget ændret i relation til kantonalskatten,  

 således at fradraget består af skatten for indeværende år).
 Der er således ikke foretaget væsentlige  

 ændringer i det schweiziske skattesystem i perioden 1993-1998, der kan  

 karakteriseres  

 som væsentlige lempelser.
Endelig henledes opmærksomheden på, at  

 Landsskatteretten i en nyligt offentliggjort kendelse, jf.
SKM 2003.282.LSR  

 /TfS 2003.616, i relation til reglerne i aktieavancebeskatningslovens § 2a  

 om,  

 at det samlede afkast heraf er beskattet væsentligt lavere end efter  

 danske  

 beskatningsregler, konkluderer, at der ikke er hjemmel til at lægge  

 vægt på  

 den konkret foretagne ligning, men at spørgsmålet om lav  

 beskatning skal  

 afgøres på baggrund af det udenlandske skattesystems generelle  

 beskatningsregler.
Landsskatteretten henviser i sin afgørelse netop til  

 Taiwan-dommen.
 Af følgende grunde må det anses for  

 dokumenteret, at skattesystemet i Schweiz efter en generel vurdering af  

 skattesystemet  

 ikke er væsentligt lavere end det danske:
 Landsskatteretten har tidligere godkendt  

 skattesystemet i Schwei< i 1993 som ikke værende væsentligt lavere end det  

 danske i relation til selskabsskattelovens § 13, stk. 3.
 Der er ikke foretaget væsentlige  

 lempelser i skattesystemet fra 1993 indtil 1998.
 Den generelle vurdering af et udenlandsk  

 skattesystem i relation til selskabsskattelovens § 13, stk. 3, og  

 selskabsskattelovens § 32 er den samme, jf. bemærkningerne til  

 selskabsskattelovens  

 § 32.
Da de schweiziske skatteregler, bortset  

 fra ovennævnte regler, der allerede er indgået i vurderingen af det  

 schweiziske  

 skattesystem, i øvrigt følger de almindelige principper for opgørelsen af den  

 skattepligtige indkomst, er der ikke andre særlige forhold at medtage ved  

 vurderingen af, om det schweiziske skattesystem afviger væsentligt fra det  

 danske.
Det forhold, at schweiziske selskaber betaler formue- og  

 kirkeskatter,  

 er ikke elementer, der indgår negativt ved vurderingen af skattesystemet.
 På baggrund af ovenstående må det  

 konkluderes, at der i selskabsskattelovens § 32 alene er hjemmel til at  

 foretage en generel vurdering af et udenlandsk beskatningssystem, og at en  

 generel vurdering af beskatningssystemet i Zürich viser, at dette ikke er  

 mere  

 lempeligt end det danske beskatningssystem.
Det forhold, at der i kantonen  

 i 1998 foretages en ændring af et kompliceret  

 skattesystem til et mere tidssvarende system, og at der samtidig overgås til  

 acontobetaling af selskabsskat, medfører ikke, at et selskab i kantonen i  

 omlægningsåret kan anses for at være lavt beskattet efter en generel  

 vurdering  

 af skattesystemet.
Dette skal ses på grundlag af, at et selskab i 1998 og i  

 årene forud herfor og herefter betaler skat af en indkomst optjent i en  

 12-måneders periode.
 Mere subsidiært fremsættes påstand om,  

 at datterselskabet efter en konkret vurdering af den beskatning det har været  

 undergivet, ikke er beskattet væsentligt lavere end efter danske regler,  

 hvorfor  

 selskabet ikke opfylder betingelserne for at blive undergivet beskatning  

 efter  

 selskabsskattelovens § 32.
 I henhold til cirkulære om international  

 beskatning nr. 82 af 29. maj 1997, afsnit 7.2.5.2., bygger en konkret  

 vurdering  

 af et udenlandsk skattesystem på følgende:
 Denne vurdering bygger på, om  

 selskabets særlige indkomstsammensætning og eventuelle særlige regler, der  

 afviger fra de danske, gør, at beskatningen af det pågældende selskab som  

 sådant er væsentligt lavere end dansk beskatning.
Selskabets aktuelle skattebetaling til  

 udlandet er ikke i sig selv afgørende for, om der er tale om en væsentlig  

 afvigelse fra de danske regler.
Dette skyldes, at den aktuelle skattebetaling  

 kan være påvirket af regler, der indebærer en udskydelse af skatten i lighed  

 med  

 de danske regler om f.eks. underskudsfremførsel, afskrivninger, henlæggelser  

 til investeringsfonds og lignende.
Der må således foretages en vurdering af  

 den  

 forventede beskatning over flere år.
 Det vil bl.a. sige, at hvis et  

 udenlandsk datterselskab i et enkelt eller flere år omfattes af særordninger  

 i  

 det pågældende udlands selskabsskatteregler, som bringer den samlede skat  

 væsentligt under skatten for et tilsvarende selskab efter danske regler, vil  

 selskabet få status af lavt beskattet i denne periode.
 For at vurdere, om B AG efter en konkret  

 vurdering er beskattet væsentligt lavere end efter danske beskatningsregler,  

 skal det således vurderes om:
 Selskabet har en særlig  

 indkomstsammensætning og eventuelt er underlagt særlige regler, der afviger  

 fra  

 de danske.
 Selskabet er omfattet af en særordning.
 Den beskatningsprocent, selskabet over  

 en længere årrække er undergivet, er tilstrækkelig stor.
Det er ikke nærmere defineret, hvad der  

 skal indgå i vurderingen af selskabets særlige indkomstsammensætning og  

 eventuelle særlige regler.
I henhold til praksis ses på, om selskabet har  

 oppebåret  

 udbytter, aktieavancer eller lignende skattefrit efter udenlandske  

 skatteregler, som ville være skattepligtige efter danske regler, jf. bl.a.  

 TfS  

 2000.197.
B AG har ikke i 1998 haft en særlig  

 indkomstsammensætning og er ej heller underlagt særlige regler, der medfører,  

 at beskatningen af selskabet afviger fra en dansk beskatning.
B AG er i 1998  

 omfattet  

 af visse overgangsregler ved omlægning af skattesystemet fra et  

 bagudbetalingssystem  

 til et acontobetalingssystem med samtidig ændring af tidspunktet for fradrag  

 af  

 kantonale skatter.
Da disse overgangsregler imidlertid er en naturlig  

 forudsætning for at foretage ændringer i et lands eksisterende lovgivning,  

 kan  

 sådanne regler ikke være omfattet af begrebet særlige regler i  

 relation til  

 en konkret vurdering.
Som eksempel på overgangsregler i dansk  

 skattelovgivning  

 kan nævnes overgangsreglerne i forbindelse med indførelsen af kildeskatten i  

 1968/1969. Til støtte for, at overgangsregler ikke er særlige regler, kan  

 henvises til cirkulæret, hvori det videre er anført, at selskabets aktuelle  

 skattebetaling til udlandet ikke i sig selv er afgørende for, om der er tale  

 om  

 en væsentlig afvigelse fra de danske regler, og at der skal foretages en  

 vurdering  

 over flere år.
Således kan overgangsregler, der finder anvendelse i et enkelt  

 år i forbindelse med en omlægning af skattebetalingssystemet, ikke anses at  

 være særlige regler i relation til en konkret vurdering af  

 selskabet.
Et udenlandsk datterselskab anses efter  

 en konkret vurdering endvidere for at være lavt beskattet, hvis selskabet er  

 omfattet af en særordning.
Der er ingen nærmere definition af, hvad der skal  

 forstås  

 ved en særordning.
Fra praksis vedrørende selskabsskattelovens §  

 13, stk. 3,  

 er selskaber anset for omfattet af særordninger i tilfælde, hvor selskaberne  

 har været omfattet af eksportfremmeregler (for eksempel TfS 1991.423),  

 erhvervsfremmeregler (for eksempel TfS 1988.574, TfS 1989.6 og TfS 1993.512)  

 eller regler, der alene finder anvendelse på enkelte selskabsformer i det  

 pågældende  

 land (for eksempel TfS 1989.6, TfS 1990.460 og TfS 1991.423).  

 Det må på baggrund heraf kunne udledes, at et  

 selskab anses for omfattet af en særordning, såfremt det  

 undergives en særlig  

 lempelig beskatning i forhold til den beskatning, selskaberne i det  

 pågældende  

 land i øvrigt undergives.
Hvis alle selskaberne i det pågældende land  

 undergives  

 den samme beskatning, skal der alene foretages en generel vurdering i det  

 pågældende år.
Ved omlægningen af den kantonale  

 skattelovgivning er der ikke tale om, at B AG er undergivet en særordning,  

 der  

 alene finder anvendelse på enkelte selskaber, under forudsætning af at en  

 række  

 betingelser er opfyldt.
Der er derimod tale om en generel omlægning af  

 skattesystemet med hertil knyttede overgangsregler, der finder anvendelse på  

 alle skattepligtige, fysiske som juridiske personer, i kantonen Zürich.  

 Derudover sker der alene en ændring af skattebetalingssystemet.
Indtil den 1.  

 januar 1999 blev kantonalskatten betalt i året efter indkomståret, hvorimod  

 betalingen fra og med den 1. januar 1999 blev ændret til et  

 acontobetalingssystem.
Således blev den kantonale skat betalt i 1998 beregnet  

 på grundlag af indkomsten oppebåret i indkomståret 1997, mens kantonalskatten  

 i  

 1999 blev beregnet på grundlag af indkomsten oppebåret i 1999. Som resultat  

 heraf blev den ordinære indkomst oppebåret i 1998 ikke lagt til grund for  

 beregning af kantonal skat.
Dette betyder imidlertid ikke, at de schweiziske  

 skattemyndigheder ikke modtager skat i skatteåret 1998 og 1999, idet der i  

 begge år erlægges en skat af ekstraordinær indkomst samt skat af ordinær  

 indkomst beregnet på baggrund af en 12-måneders indkomstperiode.
B AG kan  

 derfor ikke anses for omfattet af en særordning i 1998.
Foretages der en vurdering af  

 beskatningsprocenten må der i lighed med den generelle vurdering lægges vægt  

 på, hvilken beskatningsprocent selskabets indkomst er undergivet.
I relation  

 til, hvilken beskatningsprocent der anses for tilstrækkelig, anføres følgende  

 i  

 afsnit 7.2.5.1. i cirkulære nr. 82 af 29. maj 1997:
 Normalt vil et udenlandsk selskab blive  

 anset for at være undergivet en beskatning, der ikke i væsentlig grad afviger  

 fra reglerne her i landet, hvis det beskattes med en procentsats på 25 pct.  

 eller derover.
 På det tidspunkt, hvor cirkulæret blev  

 udarbejdet, udgjorde den danske selskabsskat 34 %. I 1998, hvilket år  

 nærværende  

 sag omhandler, var den danske skat ligeledes 34 %.
Under behandlingen af lov nr. 312 af 17.  

 maj 1995 (fremsat ved L 35 af 2. november 1994), hvor reglerne om tvungen  

 sambeskatning blev indført i dansk skattelovgivning, udtalte skatteministeren  

 bl.a., at et beskatningsniveau i udlandet på ikke under 25 % normalt ville  

 blive godkendt, jf.
L 35  bilag 33.
Det fremgår således af ordlyden af  

 cirkulæret samt af skatteministerens svar i forbindelse med indførslen af  

 reglerne om tvungen sambeskatning, at kravet om de 25 % ikke er ufravigeligt.  

 Således må det antages, at et selskab, der i et enkelt år betaler under 25 %,  

 ikke anses for lavt beskattet.
Dette støttes tillige af forarbejderne til lov  

 nr. 312 af 17. maj 1995 (fremsat ved L 35 af 2. november 1994), hvori  

 følgende  

 anføres vedrørende beskatningsprocentens størrelse:
 Ved afgørelse af, om et selskab er  

 undergivet en beskatning, der er væsentligt lavere end efter danske regler,  

 tages udgangspunkt i den praksis, der er udviklet efter selskabsskattelovens  

 §  

 13, stk. 3. Efter denne bestemmelse kan udbytte fra udenlandske  

 datterselskaber  

 oppebæres skattefrit på linie med udbytte fra danske datterselskaber, hvis  

 det  

 udenlandske datterselskab beskattes efter regler, der ikke i væsentlig grad  

 afviger fra reglerne her i landet.
Begrebet var ikke defineret i  

 bestemmelsen i den dagældende § 13, stk. 3. Imidlertid anføres i pkt. 48,  

 afsnit 29, i cirkulære nr. 136 af 7. november 1988 til SEL § 13, at ved  

 vurderingen af, om den effektive beskatning, som det udenlandske selskab er  

 undergivet, er væsentlig mindre end den tilsvarende danske, lægges som  

 udgangspunkt vægt på størrelsen af den udenlandske skatteprocent i forhold  

 til  

 den tilsvarende danske skatteprocent.
Det anføres endvidere i samme cirkulære  

 pkt. 48, afsnit 30, at det ikke er muligt generelt at fastlægge, hvornår  

 selskabsskatteprocenter er så meget mindre end den danske procentsats, at SEL  

 §  

 13, stk. 3, ikke kan finde anvendelse.
Yderligere anføres, at en  

 beskatningsprocent  

 på mere end 30-35 normalt vil kunne anses for tilstrækkelig.
Cirkulæret blev udstedt i 1988, på  

 hvilket tidspunkt selskabsskatteprocenten i Danmark var 50. Kravet om et  

 udenlandsk  

 beskatningsniveau på 30-35 % skal derfor sammenlignes med et dansk  

 beskatningsniveau på 50 %. Dette svarer til, at det udenlandske  

 beskatningsniveau  

 skal være mindst 60 % af det danske beskatningsniveau (30/50 x 100). Den  

 danske  

 selskabsskatteprocent var i 1998 34, hvorefter en skatteprocent på 20,4  

 ifølge  

 cirkulæret fra 1988 skulle være tilstrækkelig.
Ifølge den af Told og Skat  

 anvendte opgørelse af beskatningsniveauet for B AG i 1998 undergives  

 indkomsten  

 en beskatning på 22,7 %, svarende til 66,7 % af det danske  

 beskatningsgrundlag.  

 Da betingelsen om en beskatning på minimum 60 % således var opfyldt, kan  

 selskabet ikke anses for undergivet en beskatning i Schweiz, der var  

 væsentligt  

 lavere end en tilsvarende danske beskatning.
Det anføres af Told og Skat som  

 begrundelse for at anse selskabet for lavt beskattet i 1998, at der ikke  

 foretages nogen beskatning på kantonalt niveau af den ordinære indkomst  

 indtjent i indkomståret 1998. Hertil kan anføres, at i både 1998 og 1999  

 betales  

 kantonal skat i Zürich, beregnet på grundlag af indkomst for en 12-måneders  

 periode.
I 1998 betalte schweiziske selskaber således føderal skat af  

 indkomsten indtjent i 1998 og kantonal skat af indkomsten indtjent i 1997.  

 Som  

 resultat af overgangsordningen betalte  

 B  

 AG i 1999 føderal skat af indkomsten indtjent i 1999, mens den kantonale skat  

 blev beregnet på baggrund af indkomst indtjent i 1999.
Selvom der i begge år blev beregnet og  

 betalt en skat baseret på en 12-måneders indkomstperiode, blev den ordinære  

 indkomst indtjent i 1998 ikke lagt til grund for beregning af kantonal skat i  

 1998. Dette skyldes, at der i relation til betaling af kantonale skatter  

 overgås fra et bagudbetalingssystem til et acontobetalingssystem.  

 Overgangsreglen om, at der ikke skulle beregnes kantonal skat af den ordinære  

 indkomst indtjent i 1998, var alene begrundet i, at det ikke ønskedes, at  

 selskaber i kantonen Zürich skulle betale skat af to års indkomster i 1998.  

 Det  

 forhold, at der i kantonen Zürich foretages en ændring af et kompliceret  

 skattesystem til et mere tidssvarende system, og at der samtidig overgås til  

 acontobetaling af selskabsskat, medfører ikke, at et selskab i kantonen  

 Zürich  

 i omlægningsåret efter en konkret vurdering af skattesystemet anses for at  

 være  

 lavt beskattet.
Dette skal ses på grundlag af, at et selskab i 1998 og i  

 årene  

 forud herfor og herefter betaler skat af en indkomst optjent i en 12-måneders  

 periode.
 Der er ikke fastlagt nogen entydige  

 retningslinier for, hvordan størrelsen af beskatningsniveauet skal beregnes i  

 et tilfælde med et kompliceret skattesystem som det schweiziske, hvor der  

 gives  

 fradrag for betalte skatter i det år, hvori skatten faktisk betales, hvilket  

 er  

 året efter indkomståret, og hvor man samtidig omlægger skattesystemet fra  

 bagudbetaling  

 til acontobeskatning.
 Beregningen af beskatningsniveauet i  

 1998 på 22,7 %, der ligger til grund for Told og Skats skatteansættelse af  

 20.  

 juni 2002, er opgjort således:
 Føderal skat: Den føderale skat udgør  

 8,5 % af den skattepligtige indkomst for 1998. I den skattepligtige indkomst  

 er  

 fratrukket føderale skatter af indkomsten for 1998, kantonal skat af  

 ekstraordinær  

 indkomst for 1998 samt kantonale skatter for 1997 med korrektioner for  

 perioden  

 1995-1997.
Kantonal skat: Den kantonale skat af den  

 ekstraordinære indkomst for 1998 beregnes som en forholdsmæssig andel af en  

 beregnet kantonal skat af den ordinære og ekstraordinære indkomst for 1998,  

 svarende til den andel, den ekstraordinære indkomst udgør af den samlede  

 indkomst.
Den beregnede kantonale skat af den ordinære- og den ekstraordinære  

 indkomst beregnes på normal vis, dog med fradrag af en fiktivt beregnet skat  

 for 1997 af ekstraordinær indkomst for 1998, der beregnes, som om den  

 ekstraordinære indkomst i 1998 var blevet beskattet i 1997. Disse  

 fradragsberettigede skatter fra 1997 beregnes som forskellen mellem kantonale  

 skatter for 1997 af indkomsten for 1997 med tillæg af ekstraordinær indkomst  

 for 1998 og med fradrag af kantonale skatter af indkomsten for 1997, ekskl.  

 den  

 ekstraordinære indkomst for 1998.
 Skatten af indkomsten for 1998 beregnet  

 på ovennævnte grundlag udgør 22,7 %, hvilket er meget tæt på kravet om den  

 ikke  

 ufravigelige minimumsbeskatning på 25 %, jf. cirkulære nr. 82 af 29. maj  

 1997.
Det fremgår af afsnit 7.2.5.2. i cirkulære  

 nr. 82 af 29. maj 1997, at der skal foretages en vurdering af den forventede  

 beskatning over flere år.
Vurderingen af, om B AG er lavt beskattet, skal  

 ikke  

 alene foretages på grundlag af den skat, der pålægges indkomsten indtjent i  

 indkomståret 1998, men på grundlag af beskatningen over en længere periode.
I  

 det følgende er foretaget en beregning af beskatningsprocenten over en 4-årig  

 periode (1998-2001) efter de retningslinier, der er anvendt af Told og Skat i  

 deres ansættelse af 20. juni 2002. Når der vælges at se på perioden fra 1998  

 og  

 fremefter, skyldes dette, at nærværende sag netop omhandler 1998, og først  

 fra  

 og med 1999 er der fuldt ud samtidighed i beskatningen i Schweiz  såvel  

 vedrørende betaling af føderale og kantonale skatter som vedrørende  

 fradragstidspunktet for føderale og kantonale skatter. (Alle beløb i CHF  

 1.000).
1998 1999 2000 2001 Gennemsnit Føderale skatter 1.337 1.126 1.270 1.138 1.218 Kantonale skatter 1.374 3.174 3.669 3.095 2.828 I alt 2.711 4.300 4.939 4.232 4.046 Skattepligtig indkomst 11.936 13.090 17.145 14.325 14.125 Skatteprocent 22,7 32,8 28,8 29,5 28,6 Den skattepligtige indkomst for 1998 og  

 1999 fremgår af Told og Skats ansættelse af 20. juni 2002. Den skattepligtige  

 indkomst for 2000 og 2001 er tilnærmet opgjort som den regnskabsmæssige  

 indkomst  

 før skat med tilbageførsel af henlæggelser til stille resserver.
 En beregning af skatteniveauet over en  

 4-årig periode efter de af Told og Skat anvendte retningslinier viser således  

 en gennemsnitlig beskatning på 28,6 %, hvilket er over minimumskravet på 25  

 %,  

 jf. cirkulære nr. 82, af 29. maj 1997.
 Det fremgår i Told- og Skattestyrelsens  

 ansættelse af 20. juni 2002, at man finder, at der kun skal foretages en  

 vurdering af skatteprocenten over en længere årrække i de tilfælde, hvor der  

 foreligger periodeforskydninger fra det ene år til det andet, jf. følgende  

 citat:
Told og Skat er enig i, at selskabet  

 aktuelle skattebetaling ikke nødvendigvis er afgørende og at den forventede  

 skattebetaling må vurderes over flere år.
I det konkrete tilfælde er der dog  

 ikke tale om en periodeforskydning i forhold til dansk beskatning, men  

 derimod  

 om en egentlig skattefritagelse for indkomsten i et givet år. Dette synspunkt bygges antagelig på  

 cirkulære nr. 82 af 29. maj 1997, pkt. 7.2.5.2., hvoraf det fremgår, at:
Selskabets aktuelle skattebetaling til  

 udlandet er ikke i sig selv afgørende for, om der er tale om en væsentlig  

 afvigelse fra de danske regler.
Dette skyldes, at den aktuelle skattebetaling  

 kan være påvirket af regler, der indebærer en udskydelse af skatten i lighed  

 med de danske regler om f.eks. underskudsfremførsel, afskrivninger,  

 henlæggelser til investeringsfonds og lignende.
Der må således foretages en  

 vurdering af den forventede beskatning over flere år. Det kan imidlertid ikke udledes af  

 cirkulæret, at der alene i de tilfælde, hvor der foreligger en  

 periodeforskydning,  

 skal foretages en vurdering af beskatningen over flere år.
Det er blot  

 fremhævet i cirkulæret, at periodeforskydninger kan medføre svingende  

 skatteprocenter, der medfører, at det er rimeligt at foretage vurderingen  

 over  

 flere år.
Det fremgår endvidere af cirkulærets pkt. 7.2.5.1, at der også i de  

 tilfælde, hvor der er tale om skattesystemer, der bygger på en progressiv  

 skala, skal foretages en vurdering af beskatningsniveauet over flere år.
Det  

 anføres således, at:
Ved vurderingen af  

 selskabsskattesystemer, der bygger på en progressiv skala, ses der på skalaen  

 i  

 sin helhed, herunder grænserne for procentsatsen.
Et datterselskab undergivet  

 et sådan skattesystem, vil således som udgangspunkt ikke skifte  

 status på  

 grund af svingende indkomster. Det fremgår endvidere direkte af  

 bemærkningerne lovforslag nr.
L 99 af 7. februar 2002, hvor reglerne lavt  

 beskattet i relation til SEL § 32 blev ændret til at være en  

 år-til-år-vurdering, at vurderingen af, om et selskab er lavt beskattet i  

 relation til de dagældende regler i SEL § 32  det vil sige dem, der var  

 gældende i 1998, som nærværende sag omhandler  generelt skulle  

 foretages over  

 en længere årrække, og at dette ikke kun er tilfældet, såfremt der foreligger  

 en periodeforskydning, jf. følgende citat fra bemærkningerne til § 11, nr.  

 16:
 Sammenligningen af dansk og udenlandsk  

 skat. (§ 32, stk. 3-4).
Dette forslag medfører, at det ikke  

 længere skal vurderes, om datterselskabet over en årrække vil blive  

 væsentligt  

 lavere beskattet, end det ville være blevet i Danmark (eller opnår en  

 væsentlig  

 skatteudskydelse), idet der foretages en objektiv år-til-år-vurdering på  

 grundlag af årets faktiske resultat og den faktiske beskatning. Såfremt skatteministeren fandt, at der  

 kun skulle foretages en vurdering af beskatningsniveauet over en længere  

 årrække i det tilfælde, hvor der forelå periodeforskydninger, ville han ikke  

 anføre det, der fremgår af parentesen (eller opnår en væsentlig  

 skatteudskydelse),  

 idet skatteudskydelse og periodeforskydninger er udtryk for det samme.
 Som det fremgår af ovennævnte, skal der  

 ikke kun foretages en vurdering af beskatningsniveauet over flere år i de  

 tilfælde,  

 hvor der foreligger periodeforskydninger.
 På baggrund af ovenstående må det  

 konkluderes, at B AG heller ikke efter en konkret vurdering af den  

 beskatning,  

 selskabet er undergivet, er beskattet væsentligt lavere end efter danske  

 regler.
Landsskatterettens bemærkninger og  

 begrundelse Af selskabsskattelovens § 32 fremgik i  

 den i 1998 gældende bestemmelse bl.a. følgende:
 Såfremt et selskab eller en forening  

 m.v. som nævnt i § 1, stk. 1, nr. 1 (...), kontrollerer et udenlandsk selskab  

 eller en forening m.v. (datterselskabet), hvis virksomhed overvejende er af  

 finansiel karakter, og hvis afkast beskattes væsentlig lavere end efter  

 danske  

 regler, medregnes datterselskabets indkomst opgjort efter danske regler ved  

 opgørelsen af den skattepligtige indkomst for koncernens moderselskab  

 (tvungen  

 sambeskatning). (...).
Stk. 2. Datterselskabet anses for  

 overvejende at drive finansiel virksomhed, hvis mere end 50 pct. af dets  

 indtægter stammer fra finansiel virksomhed, eller hvis handelsværdien af dets  

 finansielle aktiver udgør mere end 50 pct. af handelsværdien af selskabets  

 samlede aktiver. (...). Det fremgår, hverken af lovens ordlyd  

 eller af dens forarbejder, at bestemmelsen skulle være begrænset til at  

 omfatte  

 nogen former for finansiel indkomst og ikke andre.
De efterfølgende ændringer  

 af bestemmelsen tyder endvidere ikke på, at bestemmelsen skulle være  

 begrænset  

 på den anførte måde.
Der tænkes her på den i 1998 vedtagne ændring, hvorefter  

 bestemmelsen blev udvidet til også at omfatte forsikringspræmier (lov nr.  

 1026  

 af 23. december 1998), og på den i 2002 vedtagne ændring, hvorefter  

 datterselskaber, der driver bank- eller forsikringsvirksomhed under visse  

 betingelser  

 kan opnå tilladelse fra Ligningsrådet til ikke at være omfattet af  

 CFC-reglerne  

 (lov nr. 313 af 21. maj 2002).
 Landsskatteretten er herefter ikke enig  

 med selskabets repræsentant i, at selskabsskattelovens § 32 kun omfatter  

 passiv  

 finansiel indkomst, og at den danske administration af loven dermed går ud  

 over, hvad der er hjemmel til i bestemmelsen.
 Spørgsmålet er herefter, om  

 selskabsskattelovens § 32 er i konflikt med art. 7, stk. 1 i  

 dobbeltbeskatningsoverenskomsten  

 mellem Danmark og Schweiz.
 Ordlyden af art. 7, stk. 1 i den  

 dansk-schweiziske overenskomst svarer til ordlyden af art. 7, stk. 1 i  

 OECDs modeloverenskomst.  

 Af bemærkningerne hertil fremgår, at CFC-beskatning efter medlemsstaternes  

 opfattelse i almindelighed ikke er i strid med overenskomsten.  

 Dobbeltbeskatningsoverenskomsterne regulerer således beskatningen af den  

 samme  

 juridiske eller fysiske person (juridisk dobbeltbeskatning), ikke  

 beskatningsgrundlaget (økonomisk dobbeltbeskatning). Der kan bl.a. henvises  

 til  

 OECDs Modeloverenskomst 2003 med kommentarer, punkterne 9.1- 9.5 og  

 22-26. Af  

 punkt 26 fremgår eksempelvis følgende:
Stater, der anvender CFC-lovgivning  

 eller de anti-misbrugsregler, der henvises til ovenfor i deres nationale  

 skattelovgivning, søger at bevare retfærdigheden og neutraliteten i den  

 nationale lovgivning i et internationalt forum, der er karakteriseret ved  

 meget  

 forskellige skattebyrder, men sådanne foranstaltninger skal kun anvendes til  

 dette formål.
Som regel bør disse foranstaltninger ikke anvendes, når den  

 relevante indkomst er blevet undergivet en beskatning, der er sammenlignelig  

 med beskatningen i det land, hvori skatteyderen er hjemmehørende. CFC-beskatning må med andre ord  

 accepteres, men det udelukkes på den anden side ikke, at et lands CFC-regler  

 konkret kan være for vidtgående og dermed i konflikt med overenskomsterne.
Udformningen af regler om CFC-beskatning  

 varierer betydeligt fra land til land, og der kan efter Landsskatterettens  

 opfattelse ikke opstilles faste kriterier for, hvilke regler, der kan  

 accepteres og hvilke, der ikke kan.
Der vil være tale om en helt konkret  

 vurdering i hvert enkelt tilfælde.
Det er rettens opfattelse, at den  

 dagældende bestemmelse i selskabsskattelovens § 32 ikke overskrider de rammer  

 for CFC-beskatning, der må accepteres.
Der er herved bl.a. henset til, at  

 bestemmelsen var begrænset til at omfatte udenlandsk kontrollerede selskaber  

 m.v., hvis virksomhed overvejende er af finansiel karakter, og hvis afkast  

 beskattes væsentligt lavere end efter danske regler.
Repræsentantens  

 principale  

 påstand kan derfor ikke tages til følge.
 Ved TfS 2002.185 fandt Vestre Landsret i  

 relation til den dagældende selskabsskattelovs § 13, stk. 3, at det fremgik  

 af  

 ordlyden af såvel denne bestemmelse som den i medfør af bestemmelsen udstedte  

 bekendtgørelse, at der ved vurderingen af, om et selskab blev beskattet efter  

 regler, der ikke i væsentlig grad afveg fra reglerne i Danmark, alene var  

 hjemmel til at foretage en generel vurdering af det udenlandske skattesystem.
Efter Landsskatterettens opfattelse  

 tilsiger ordlyden af selskabsskattelovens § 32, at der efter denne  

 bestemmelse  

 også kun skal foretages en generel vurdering af, om afkast generelt beskattes  

 lavere end efter danske regler.
Dette understøttes af bestemmelsens  

 forarbejder,  

 hvoraf bl.a. fremgår, at der ved afgørelsen af om et selskab er beskattet  

 væsentligt lavere end efter danske regler, tages udgangspunkt i den praksis,  

 der er udviklet efter selskabsskattelovens § 13, stk. 3.
 Det er herefter Landsskatterettens  

 opfattelse, at der efter selskabsskattelovens § 32 alene kan foretages en  

 generel vurdering af beskatningen i det land, i det foreliggende Schweiz,  

 kantonen Zürich, hvori B AG er beliggende.
 Landsskatteretten har ved TfS 2000.160  

 vurderet, at udbytte fra B AG til A A/S i skatteåret 1994/95 kunne udbetales  

 skattefrit i medfør af selskabsskattelovens § 13, stk. 3, da den til grund  

 for  

 det modtagne udbytte liggende selskabsindkomst blev beskattet efter regler,  

 der  

 ikke i væsentlig grad afveg fra reglerne i Danmark.
Med henvisning til denne afgørelse samt  

 på baggrund af de for Landsskatteretten forelagte oplysninger om, hvilke  

 ændringer,  

 der har været af beskatningen i Zürich-kantonen frem til 1999, er det rettens  

 opfattelse, at afkast dér generelt ikke beskattes væsentligt lavere end efter  

 danske regler.
Det forhold, at man i Zürich-kantonen pr. 1. januar 1999 i  

 relation  

 til de kantonale skatter overgik fra et system, hvorefter fradrag for de  

 kantonale skatter var fradragsberettigede året efter det år de vedrørte til  

 at  

 være fradragsberettigede i det år de vedrørte, hvilket medførte at  

 beskatningen  

 af B AG i 1998 blev noget lavere end normalt kan ikke ændre herpå.
B AG anses  

 herefter ikke for omfattet af tvungen sambeskatning efter  

 selskabsskattelovens  

 § 32 i 1998.
 Der gives således medhold i  

 repræsentantens subsidiære påstand, og selskabets indkomst for 1998 nedsættes  

 derfor med det forhøjede beløb, 55.190.352 kr.
