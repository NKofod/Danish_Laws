 I tilfælde, hvor en ejendom ejes af 2 ejere i ligeligt sameje, kan  

 kommunalebestyrelsen kræve, at der foreligger samtykke fra begge ejere til  

 byggearbejders udførelse.
»Byggelovsklage vedrørende ejendommen matr.nr. 21 b af  

 Frederiksberg, Uraniavej 10 I skrivelse modtaget den 14. september 1984 har De klaget over en  

 afgørelse truffet af Frederiksberg kommunalbestyrelse, hvorefter  

 Frederiksberg kommunalebestyrelse har afslået at meddele byggetilladelse til  

 etablering af tagterrasse på ovennævnte ejendom.
 I skrivelse af 14. september meddelte byggestyrelsen, at Deres klage blev  

 sendt til Frederiksberg kommunalbestyrelse til udtalelse.
 Frederiksberg kommualbestyrelse har nu i skrivelse af 12. november 1984  

 fastholdt sin afgørelse, idet man bl.a udtaler, at ejendommens medejer Jerry  

 Osbak, forinden byggetilladelsen var udstedt, meddelte, at han ikke kunne  

 tillade udførelsen af tagterrassen, samt at han ville nedlægge fogedforbud  

 mod byggearbejdet, og at Frederiksberg kommunalebestyrelse under disse  

 omstændigheder ikke kunne meddele byggetilladelse til tagterrassen.
 Til Deres orientering vedlægges en kopi af Frederiksberg kommunes svar.
Det fremgår af sagen, at ovennævnte ejendom ejes af andelsboligforeningen  

 »Uranius« og Jerry Osbak i ligeligt sameje.
Det fremgår videre af  

 sagen, at Jerry Osbak i skrivelse af 28. februar 1984 til Frederiksberg  

 kommune erklærede sig indforstået med ombygningen af tagetagen på betingelse  

 af nærmere angivne vilkår.
 I klagen til byggestyrelsen gøres det gældende, at Frederiksberg  

 kommunalbestyrelse ikke har haft indvendinger mod etablering af tagterrassen  

 i relation til bygningsreglementet eller anden lovgivning, men at  

 Frederiksberg kommunalbestyrelse har sat sig til doms over en tvist mellem  

 ejendommens samejere om andelsboligforeningens adkomst til at etablere  

 tagterrassen.
I byggestyrelsens skrivelse af 14. september 1984 tog man forbehold med  

 hensyn til, om Deres klage kunne tages op til behandling, idet  

 kommunalbestyrelsens afgørelser efter byggelovens § 23 kun kan påklages til  

 byggestyrelsen, hvis afgørelsen omfatter spørgsmål om forståelse af  

 byggeloven eller en bestemmelse fastsat i medfør af denne lov.
Påklage kan  

 endvidere tillades, hvis afgørelsen efter byggestyrelsens vurdering har  

 almindelig interesse eller videregående betydelige følger for klageren.
I den  

 anledning skal byggestyrelsen meddele, at en ansøgning om byggetilladelse  

 efter bestemmelsen i bygningsreglement-1982, kap. 1.2, stk. 4, skal være  

 underskrevet af ejendommens ejer, medmindre ansøgeren på anden måde  

 dokumenterer sin adkomst til at udføre arbejdet.
Kommunalbestyrelsen skal  

 således, forinden byggetilladelse meddeles, sikre sig, at ansøgeren har den  

 fornødne adkomst.
Det er byggestyrelsens opfattelse, at kommunalbestyrelsen i tilfælde, hvor  

 ejendommen ejes af 2 ejere i ligeligt sameje, kan kræve, at der foreligger  

 samtykke fra begge ejere til byggearbejdets udførelse.
Da Frederiksberg  

 kommunalbestyrelse, forinden byggetilladelsen blev meddelt konstaterede, at  

 ejendommens anden ejer ikke ville meddele sit samtykke til udførelsen af  

 tagterrassen, finder byggestyrelsen, at Frederiksberg kommunalbestyrelse  

 havde den fornødne hjemmel til ikke at give byggetilladelse til tagterrassen.
