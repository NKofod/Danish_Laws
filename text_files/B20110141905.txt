Bekendtgørelse om anvendelse af visse regler i udlændingeloven over for Island, Liechtenstein, Norge og Schweiz (Eurodac-forordningen og Dublinforordningen) I medfør af § 58 e i udlændingeloven, jf. lovbekendtgørelse nr. 947 af 24. august 2011, fastsættes:
 § 1. Udlændingelovens §§ 29 a, stk. 1, 40 a, stk. 1, nr. 2, og stk. 2, nr. 1, 58 c, 58 i, stk. 1, og 58 j, skal også anvendes over for Island, Liechtenstein, Norge og Schweiz.
 § 2. Bekendtgørelsen træder i kraft den 15. januar 2012.
 Stk. 2. Bekendtgørelse nr. 327 af 18. april 2006 om anvendelse af visse regler i udlændingeloven over for Norge og Island (Eurodac-forordningen og Dublinforordningen) ophæves.
 Stk. 3. Bekendtgørelse nr. 1177 af 9. december 2008 om anvendelse af visse regler i udlændingeloven over for Schweiz (Eurodac-forordningen og Dublinforordningen) ophæves.
