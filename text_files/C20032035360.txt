Flugtveje  

 og sikkerhedsbelysning (nødbelysning) på faste arbejdssteder - At-vejledning  

 A.1.10 - December 2003  Erstatter At-meddelelse nr. 1.01.2 af januar  

 1989 1. Afgrænsning Denne vejledning oplyser om  

 kravene i arbejdsmiljølovgivningen til flugtveje og sikkerhedsbelysning  

 (nødbelysning) på faste arbejdssteder.
 Vejledningen omhandler ikke  

 byggeri, der projekteres efter principperne om funktionsbestemte brandkrav.  

 Det  

 vil typisk være større byggerier som fx indkøbscentre mv.
2. Arbejdsmiljølovgivningens krav Under hensyn til risikoen ved  

 brand og andre ulykker kræver arbejdsmiljølovgivningen, at bygninger og  

 bedriftsanlæg skal indrettes, så der er forsvarlig mulighed for flugt og  

 redning af personer.
 Der skal være et  

 tilstrækkeligt antal flugtveje og nødudgange af en sådan udformning,  

 dimension  

 og placering, at der er betryggende mulighed for, at alle på arbejdsstedet i  

 en  

 faresituation kan komme i sikkerhed i det fri eller til et sikkerhedsområde.
Hvis det er nødvendigt af  

 sikkerhedsmæssige grunde, skal nødudgangsdøre og -porte åbne i  

 flugtretningen,  

 og de skal kunne åbnes på en nem og sikker måde uden brug af nøgle.
De må  

 ikke  

 være skyde- eller drejedøre.
Flugtvejene og nødudgangene skal holdes frit  

 passable.
 I det omfang, det er påkrævet  

 af hensyn til en sikker orientering og færdsel, skal færdselsveje, -arealer  

 og  

 flugtveje have tydelige markeringer af færdselsretninger, udgange og uventede  

 niveauforskelle.
 Der skal være tilstrækkelig  

 sikkerhedsbelysning (nødbelysning) i flugtveje (1).
3. Flugtveje Dette afsnit knytter sig  

 meget til terminologi og definitioner i bygningsreglement 95 med senere  

 tillæg,  

 som der henvises til.
3.1 Generelt Fra hver brandcelle, som  

 indeholder et arbejdsrum eller et opholdsrum, skal der som hovedregel være  

 mindst to udgange til flugtveje, der uafhængigt af hinanden fører helt til  

 terræn i det fri eller til anden brandcelle/brandsektion, hvorfra der er  

 flugtvej til det fri terræn.
 Flugtvejene anses for  

 uafhængige af hinanden, når brand eller røg i den ene flugtvej ikke hindrer  

 benyttelse af den anden flugtvej.
Der skal sikres den kortest  

 mulige udgang i to retninger.
Udgangene bør som hovedregel placeres med en  

 indbyrdes afstand af ikke over 50 m.
Der bør intet sted være mere end 25 m  

 til  

 nærmeste udgang til flugtvej og 50 m til den fjerneste af de to udgange.
Den  

 ene udgang kan være en nødudgang.
Kravet om to flugtveje gælder  

 ikke nødvendigvis fra den enkelte arbejdsplads.
Arbejdstilsynet kræver fx  

 ikke  

 to flugtveje i de tilfælde, hvor bygningsreglementet ikke kræver dette.  

 Ligeledes accepteres én udgang fra mindre kontorlokaler til en gang med  

 flugtvej i to retninger.
Flugtveje skal kunne passeres  

 uhindret og farefrit.
De må ikke blokeres af fx inventar, varer, affald e.l.
 Flugtveje skal være  

 tilstrækkelig belyst.
Den frie højde under et rør  

 o.l. må som udgangspunkt intet sted være mindre end 1,9 m.
Ved nybyggeri,  

 ombygning mv. bør den frie højde under rør o.l. ikke være under 2,1 m på  

 grund  

 af befolkningens øgede gennemsnitshøjde.
 Over trappers trinforkanter  

 skal der være mindst 2 m fri højde i ganglinjen.
 Elevatorer, rulletrapper og  

 -fortove accepteres ikke som flugtveje.
 Elevatorer kan gå i stå på  

 grund af strømsvigt i en situation, hvor de skal anvendes, og rulletrapper og  

 fortove kan være utilgængelige, fx på grund af reparation eller  

 vedligeholdelse.
Overflader på lofter og vægge  

 i gange og på trapper i flugtveje skal udføres mindst som klasse 1 (klasse K  

 B-s1,d0) beklædning.
På vægge i gange kan der dog opsættes klasse 2 (klasse K  

 D-s2,d2) beklædning til en højde af 1,2 m over gulv, se nærmere i  

 bygningsreglementet herom.
 Hvis flugtveje også skal  

 anvendes som færdselsveje, skal de opfylde kravene til færdselsveje.  

 Færdselsveje  

 er nærmere omtalt i Arbejdstilsynets vejledning om faste arbejdssteders  

 indretning.
3.2. Trapper i flugtveje Trapper i flugtveje skal som  

 hovedregel være i trapperum med udgang direkte eller gennem forrum til terræn  

 i  

 det fri eller til andet sikkert område, fx anden brandsektion.
Trapper skal som udgangspunkt  

 normalt være mindst 1 m brede.
Nødtrapper skal være mindst 70 cm brede.
Trapper kan eventuelt  

 placeres udvendigt på bygningen.
Udvendige trapper skal som udgangspunkt være  

 udført i beton, jern eller andet ikke brændbart materiale.
Forholdet mellem en trappes  

 grund og stigning skal være sådan, at trappen er sikker at gå på.
Trapper  

 skal  

 som udgangspunkt udføres med højst 18 cm stigning og mindst 25 cm grund,  

 medmindre der er tale om en trappe i forbindelse med nødudgang, hvor trappen  

 må  

 udføres med højst 21 cm stigning og 21 cm grund.
På en spindeltrappe må  

 grunden  

 ikke være mindre end 20 cm målt i ganglinjen midt i trappens fri bredde.
3.3. Døre og redningsåbninger 3.3.1. Døre Døre i flugtveje, herunder  

 trapperum, skal yde tilstrækkelig sikkerhed mod udbredelse af ild og røg.  

 Dette  

 krav anses i almindelighed for opfyldt, når dørkonstruktionen kan  

 klassificeres  

 som BD-dør 30 (EI2 30-C) eller 60 (EI2 60-C), i visse tilfælde som F-dør 30  

 (E  

 30-C) eller BS-dør 60 (EI260-C A2-s1,d0). Døre til trapperum skal være  

 selvlukkende og må eventuelt kun fastholdes i åben stilling ved hjælp af et  

 automatisk branddørslukningsanlæg udført, kontrolleret og vedligeholdt efter  

 Dansk Brand- og sikringsteknisk Instituts forskrift.
Døre i flugtvejene (gange og  

 trapper) inkl. udgangsdøre/nødudgangsdøre skal som udgangspunkt åbne i  

 flugtretningen og let kunne passeres i flugtretningen uden brug af nøgle  

 eller  

 særligt værktøj.
Kravet om åbning i flugtretningen kan efter en konkret  

 vurdering fraviges, fx hvis døre i flugtvejen vil medføre åbning ud til en  

 mindre trappeopgang og dermed blokerer flugtvejen for andre personer eller  

 døre  

 fra mindre kontorlokaler og andre arbejdsrum, hvor der ikke er særlige risici  

 ved, at døren ikke åbner i flugtretningen.
 Døre ud til flugtveje fra  

 lokaler, hvor et større antal personer opholder sig eller beskæftiges, skal  

 altid efter Arbejdstilsynets praksis kunne åbne i flugtretningen.
 Skydedøre, drejedøre og  

 hejsedøre medregnes ikke som flugtvejsmulighed.
 Automatiske døre medregnes  

 kun, hvis de opfylder en række krav, der sikrer, at dørene under alle forhold  

 kan tjene som flugtvej, bl.a. skal dørene være indrettet, så de let kan åbnes  

 indefra ved fejl, strømsvigt e.l.
 Fra visse kedelrum og fra  

 rum, hvor der arbejdes med sundhedsfarlige, brandfarlige eller  

 eksplosionsfarlige  

 stoffer eller processer, kræves normalt, at mindst den ene udgang er en  

 udadgående dør, der fører direkte eller ad trappe til det fri.
3.3.2. Redningsåbninger/vinduer Vinduer af en vis størrelse  

 eller altaner kan anvendes som flugtveje, hvis underkanten er højst 2 m over  

 terræn, men ikke fra rum, hvor et større antal personer opholder sig eller er  

 beskæftiget, eller hvis arbejdet medfører risiko for brand og eksplosion.  

 Vinduet skal kunne åbnes uhindret og have beslag, der kan fastholde vinduet i  

 åben  

 stilling.
Vinduet skal have en fri åbning, som har en højde og en bredde, der  

 tilsammen er mindst 1,5 m.
Både højden og bredden skal være mindst 0,5 m.
Der  

 skal altid være uhindret adgang til vinduet eller altanen, og det skal være  

 muligt at komme fra vinduet eller altanen til terræn uden ulykkesfare.
 Afstanden op til underkant af  

 redningsåbningen må i arbejdsrummet højst være 1,2 m.
3.4. Skiltning Hvis det ikke tydeligt  

 fremgår af arbejdsstedets bygningsmæssige udformning eller indretning, hvor  

 flugtveje er placeret, skal flugtveje tydeligt angives med sikkerhedsskilte  

 til  

 angivelse af flugtvejene.
For udformningen af skiltet se bekendtgørelsen om  

 sikkerhedsskilte og anden form for signalgivning.
3.5. Særlige forhold Ved arbejde med risiko for  

 vold kan en af flere mulige sikkerhedsforanstaltninger være etablering af  

 ekstra udgangsvej fra arbejdspladsen eller arbejdsrummet til sikkert område  

 (2).
4. Sikkerhedsbelysning (nødbelysning) Sikkerhedsbelysningens formål  

 er at vejlede personer om flugtvejens placering og sikre, at farlige  

 aktiviteter kan fortsætte eller afsluttes på betryggende måde i tilfælde af  

 svigt af bygningens normale strømforsyning.
4.1. Flugtvejsbelysning Der skal være tilstrækkelig  

 flugtvejsbelysning i flugtveje, hvortil der kræves belysning.
Dette er dog  

 ikke  

 ensbetydende med, at der altid skal findes nødbelysningsarmaturer i  

 flugtveje,  

 der er indrettet uden dagslystilgang.
 Krav om flugtvejsbelysning  

 vil afhænge af en række faktorer, herunder navn-lig virksomhedernes art,  

 kombineret med risikoen for, at der kan opstå situationer, der kræver hurtig  

 evakuering, virksomhedens størrelse, antallet af ansatte og andre personer på  

 stedet og de bygningsmæssige forhold.
Flugtvejsbelysning skal  

 indrettes, så den giver mulighed for tilstrækkelig orientering til hurtig  

 flugt  

 i nødsituationer.
Hvis det er nødvendigt, skal den indrettes efter  

 bygningsreglementets krav til panikbelysning. (Belysning af gulvarealer i  

 flugtveje).
Panikbelysning efter  

 bygningsreglementets krav skal give en belysning på mindst 1 lux på  

 gulvarealer  

 i disse flugtveje.
Belysningen skal træde i funktion umiddelbart efter  

 strømafbrydelse og skal kunne opretholdes i mindst 30 minutter.
4.2. Belysning af højrisikozoner Hvis det er forbundet med  

 særlig fare, at belysningen svigter, og der samtidig er risiko for, at  

 strømforsyningen  

 svigter, skal der etableres den nødvendige højrisikobelysning.
Den skal sikre  

 den nødvendige orientering i en nedluknings- eller flugtsituation.  

 Belysningen  

 skal indrettes i overensstemmelse med bygningsreglementets krav til  

 panikbelysning.
 Eksempler kan fx være  

 kedelrum, hvor udslippende damp kan nedsætte sigtbarheden væsentligt, og hvor  

 der samtidig er risiko for at komme i kontakt med varme elementer, eller  

 større  

 institutionskøkkener, hvor der er risiko for at vælte kogende fedt ned over  

 sig, hvis lyset svigter.
 Installationer for  

 nødbelysning og panikbelysning skal udføres efter stærkstrømsbekendtgørelsens  

 bestemmelser af p.t. maj 1993.
4.3. Gruppeopdeling Hvor der ikke stilles krav om  

 sikkerhedsbelysning, vil en hensigtsmæssig gruppeopdeling af den elektriske  

 installation i mange tilfælde sikre orienteringen.
5. Andre myndigheders krav Andre myndigheder, fx  

 kommunalbestyrelsen, stiller krav til flugtveje i brandfarlige virksomheder,  

 jf. nærmere tekniske forskrifter for træbearbejdning og træoplag,  

 plastforarbejdning og plastoplag, korn- og foderstofvirksomheder,  

 fremstilling  

 og oplagring af mel og visse brandfarlige virksomheder og oplag, tekniske  

 forskrifter for brandfarlige væsker, tekniske forskrifter for F-gasanlæg og  

 oplag, tekniske forskrifter for sprøjtemaling og lakering med brandfarlige  

 væsker samt tekniske forskrifter for fyrværkeri.
Efter praksis vil  

 arbejdsmiljølovgivningens krav til flugtveje og nødbelysning i brandfarlige virksomheder  

 normalt anses for opfyldt, når ovennævnte krav er opfyldt.
Ifølge bekendtgørelsen om  

 faste arbejdssteders indretning skal et arbejdssteds bygningsmæssige  

 udformning  

 og indretning som minimum opfylde kravene i det gældende bygningsreglement  

 hertil,  

 dvs. det bygningsreglement, der gjaldt på det tidspunkt, hvor arbejdsstedet  

 blev indrettet eller er blevet væsentligt ombygget.
For arbejdssteder  

 indrettet  

 i bygninger, som er opført før det første bygningsreglement fra 1966, gælder  

 i  

 denne sammenhæng alene bekendtgørelsens krav.
 Hvis arbejdsprocessen ikke  

 har en afgørende betydning for bygningens udformning eller dens indretning,  

 og  

 byggeriet er sket med en byggetilladelse udstedt efter 1. maj 1986, stiller  

 Arbejdstilsynet ikke bygningsmæssige krav ud over bygningsreglementet.
 Sådant byggeri er anført i  

 bilag 1 i bekendtgørelsen om faste arbejdssteders indretning og omfatter  

 bl.a.  

 daginstitutioner, skoler, butikker og kontorer.
 Eksempler på byggeri, hvor  

 arbejdsprocessen har afgørende betydning for bygningens indretning, er anført  

 i  

 bilag 2 til bekendtgørelsen og omfatter bl.a. arbejde med farligt støv og  

 organiske opløsningsmidler, slagterier mv.
 Arbejdstilsynet kan dog  

 stille flere krav, hvis der enten er væsentlige afvigelser fra  

 bygningsreglementet,  

 eller hvis forholdene ikke er omfattet af bygningsreglementet, og forholdene  

 desuden er sikkerheds- og sundhedsmæssigt uforsvarlige.
 Det bemærkes desuden, at selv  

 om en virksomhed er opført under bilag 1 som hovedtype, udelukker det ikke,  

 at  

 dele af virksomheden er omfattet af kravene i bilag 2 til bekendtgørelsen om  

 faste arbejdssteders indretning, og skal sagsbehandles i overensstemmelse med  

 disse.
 Bygnings- og  

 beredskabslovgivningens krav til indretning af bygninger gælder ud over  

 arbejdsmiljølovgivningens krav.
6. Definitioner Færdselsveje og arealer  

  

 er de områder, som man normalt færdes på.
Det kan  

 være områder inde i arbejdsrum, der er beregnet til færdsel, men det vil ofte  

 være gange og trapper.
Flugtveje  

  

 er  

 gange, gangarealer og trapper, der giver betryggende mulighed for, at  

 personer  

 i en bygning kan bringe sig i sikkerhed på terræn i det fri eller andet  

 sikkert  

 område.
Flugtveje vil ofte udgøres af færdselsvejene, men kan også være  

 beregnet udelukkende til flugtmulighed, fx nødtrapper og nødudgange.
Døre i flugtveje  

  

 er døre, der skal passeres, for at personer i bygningen kan komme til  

 terræn i det fri eller andet sikkert område.
Adgangsdøre til kontorlokaler og  

 andre almindelige arbejdslokaler af mindre størrelse er ikke omfattet af  

 begrebet.
Nødudgang  

  

 er  

 en udgang, der normalt ikke bruges i det daglige, men som kan bruges i en  

 nødsituation, fx ved brand.
Nødudgangen kan være placeret i forbindelse med  

 en  

 nødtrappe, hvis udgangen ligger over eller under terræn.
En nødudgang kan  

 også  

 være en redningsåbning, fx et vindue, der gør det muligt for personer selv at  

 bringe sig i sikkerhed.
 Nødbelysning  

  

 omfatter sikkerhedsbelysning og reservebelysning.
 Reservebelysning  

  

 er en belysning, som gør det muligt at fortsætte og afslutte normale  

 arbejdsaktiviteter, hvis det almindelige lys svigter.
 Arbejdsmiljølovgivningens  

 krav om nødbelysning dækker, hvad der i DS/EN 1838 og Brandteknisk vejledning  

 34 kaldes sikkerhedsbelysning.
 Sikkerhedsbelysning  

  

 omfatter flugtvejsbelysning, panikbelysning og belysning af  

 højrisikozoner.
Sikkerhedsbelysningen skal  

 sikre, at flugtvejene kan skelnes og benyttes på betryggende måde, når den  

 normale belysning svigter.
Belysningen skal fungere, når den normale  

 strømforsyning til belysningen i området svigter.
 Flugtvejsbelysning  

  

 er belysning i form af nødbelysningsarmaturer, som anbringes over  

 eller umiddelbart ved udgangsdøre, suppleret med henvisningsarmaturer i  

 fornødent omfang.
 Panikbelysning  

  

 er belysning af gulvarealer i flugtveje og arbejdsrum, hvor det måtte være  

 påkrævet.  

 Belysningen skal tænde automatisk ved strømsvigt og give en belysning på  

 mindst  

 1 lux i gulvniveau i flugtvejen.
Belysning af højrisikozoner  

  

 er den del af sikkerhedsbelysningen, som sikrer  

 tilstrækkelig belysning for beskæftigede ved en potentielt farlig proces  

 eller  

 situation.
Belysningen skal sikre muligheden for en sikker  

 nedlukningsprocedure  

 af hensyn til operatøren og andre tilstedeværende.
 For yderligere definitioner  

 og uddybninger kan der henvises til:
DS 704 Belysning,  

 definitioner DS/EN 1838 Belysning,  

 nødbelysning og Brandteknisk vejledning nr.  

 34 Sikkerhedsbelysning fra Dansk Brand- og sikringsteknisk  

 Institut.
Brandcelle  

  

 er et eller flere rum, som er adskilt med mindst BD-bygningsdel 60 (klasse  

 REI  

 60 eller EI 60) fra tilstødende rum eller bygninger, dog med mindst  

 BD-bygningsdel 30 (klasse REI 30 eller EI 30) mod uudnyttelige tagrum.  

 Brandcellen må højst være i to etager.
Etagearealet af en brandcelle i to  

 etager må højst være 150 m2. (BR 95, 6.2.1 stk. 1).
 Brandsektion  

  

 er en eller flere brandceller, som er adskilt fra tilstødende brandsektioner  

 med brandsektionsadskillelser. (BR 95, 6.2.1 stk. 2).
 Bygningsreglementet og de  

 tekniske foreskrifter fra Beredskabsstyrelsen indeholder flere relevante  

 definitioner.
Arbejdstilsynet, den 1. december  

 2003 Direktør Jens Jensen Læs også Arbejdstilsynets vejledninger om:
(1)  

 	  

 Faste arbejdssteders indretning (2)  

 	  

 voldsrisiko i forbindelse med arbejdets  

 udførelse Læs også branchearbejdsmiljørådenes  

 vejledninger mv.:
