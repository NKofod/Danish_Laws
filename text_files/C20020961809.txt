CIRKULÆRE  

  

 OM AFTALE OM PENSIONSBIDRAG AF VISSE  

  

 FASTE TILLÆG TIL TJENESTEMÆND (Til samtlige ministerier mv.)  

  

 Perst. nr. 008.02) Finansministeriet og centralorganisationerne har den 22.  

 april 2002 indgået en revideret aftale om pensionsbidrag af visse faste  

 tillæg  

 til tjenestemænd.
Aftalen er optaget som bilag til cirkulæret.
 Aftalen er en rammeaftale, der fastlægger især de  

 pensionstekniske rammer for eventuelle konkrete aftaler mellem  

 Finansministeriet og vedkommende centralorganisation om indbetaling af  

 pensionsbidrag af nærmere aftalte faste tillæg til (grupper af) tjenestemænd.
 Aftalen finder endvidere anvendelse, hvor der lokalt kan  

 indgås aftale om indbetaling af pensionsbidrag af tillæg.
 Det bemærkes, at der ikke længere er fastsat nogen  

 maksimumgrænse for pensionsbidragets størrelse.
 Cirkulæret træder i kraft ved udsendelsen og har virkning  

 fra 1. april 2000. Samtidig ophæves Finansministeriets cirkulære af 25.  

 august  

 1995 (Fmst.nr. 56/95) om pensionsbidrag af visse faste tillæg til  

 tjenestemænd.
Personalestyrelsen, den 22. april  

 2002 Georg Lavik Bilag AFTALE OM  

  

 PENSIONSBIDRAG AF VISSE FASTE TILLÆG I medfør af § 45, stk. 1, i lov om  

 tjenestemænd aftales følgende:
§ 1.  

  

 Parterne er enige om, at Finansministeriet og vedkommende centralorganisation  

 kan indgå aftale om beregning og indbetaling af pensionsbidrag af nærmere  

 aftalte faste tillæg.
Sigtet er at supplere tjenestemandspensionen ved alder,  

 sygdom og død.
 Stk. 2.  

  

 Aftalen  

 skal følge bestemmelserne i denne rammeaftale.
 § 2.  

  

 I  

 den enkelte aftale fastlægges hvilke(t) tillæg, der skal beregnes  

 pensions-bidrag af, samt pensionsbidragets størrelse.
 Stk. 2.  

  

 Pensionsbidraget kan udbygges gradvist.
 Stk. 3.  

  

 Der  

 indbetales 1/3 i egetbidrag og 2/3 i arbejdsgiverbidrag.
 § 3.  

  

 Pensionsbidraget beregnes på grundlag af det faste tillæg, inkl.  

 procentregulering.  

 Det fastlægges i aftalen, hvorvidt tillægget skal justeres for det  

 egetbidrag,  

 der trækkes.
 § 4.  

  

 Det  

 samlede pensionsbidrag indbetales af de enkelte styrelser til en af parterne  

 godkendt pensionsordning.
 § 5.  

  

 Hvis pensionsordningen udgøres helt eller delvis af en kapitalordning, skal  

 denne klausuleres efter bestemmelserne i stk. 2-6.
 Stk. 2.  

  

 Kapitalbeløbet kan tidligst udbetales ved tjenestemandens pensionering som  

 følge af sygdom eller alder eller ved tjenestemandens død.
 Stk. 3.  

  

 Ved  

 tjenestemandens pensionering kan det udbetalte kapitalbeløb højst svare til 2  

 gange tjenestemandens egenpension efter tjenestemandspensionsloven.
 Stk. 4.  

  

 Ved  

 tjenestemandens død kan det udbetalte kapitalbeløb højst svare til 4 gange  

 den  

 ægtefællepension, der efter tjenestemandspensionsloven følger af  

 egenpensionen.
 Stk. 5.  

  

 Et  

 eventuelt overskydende kapitalbeløb, jf. stk. 3 og 4, skal anvendes til  

 køb af en livrente til den pensionerede tjenestemand henholdsvis til den  

 efterlevende ægtefælle eller til efterlevende børn under 21 år.
 Stk. 6.  

  

 For så vidt  

 angår fratrådte tjenestemænd med ret til opsat pension kan kapitalordningen  

 tidligst komme til udbetaling på det tidspunkt, den opsatte pension kommer  

 til  

 udbetaling.
§ 6.  

  

 Aftalen har virkning fra 1. april 2000. Samtidig ophæves aftale af 18. maj  

 1995  

 om pensionsbidrag af visse faste tillæg Stk. 2.  

  

 Aftalen kan  

 opsiges skriftligt med 3 måneders varsel til en 1. april, dog tidligst til 1.  

 april 2005.
København, den 22. april 2002 Statsansattes Kartel Finansministeriet Peter Waldorff P.M.V.
 E.B.
