(Forenkling af virksomhedsordningen,  

 afskaffelse af 25 pct.s tillægget m.v.) 1. Indledning Dette cirkulære omtaler de ændringer, der er gennemført ved lov nr. 1217  

 af 27. december 1996 om ændring af forskellige skattelove (Forenkling af  

 virksomhedsordningen, afskaffelse af 25 pct.s tillægget m.v.) 2. Ændring af virksomhedsskatteloven 2.1.  Ophævelse af Ligningsrådets bemyndigelse i § 1, stk. 3, 6.  

 pkt.
 Ifølge virksomhedsskattelovens § 1, stk. 3, kan aktiver, der benyttes både  

 til erhvervsmæssige og private formål - når bortses fra visse faste ejendomme  

 og biler - ikke indgå i den selvstændige erhvervsvirksomhed, der anvender  

 virksomhedsordningen.
 Efter den hidtil gældende bestemmelse i § 1, stk. 3, 6. pkt., har  

 Ligningsrådet kunnet tillade, at andre aktiver, der benyttes både til  

 erhvervsmæssige og private formål, indgår i den selvstændige  

 erhvervsvirksomhed.
 Ved ændringsloven ophæves denne bestemmelse med virkning fra og  

 med indkomståret 1997 .
2.2. Ophævelse af ægtefællereglen i § 2, stk. 4, og § 22 a,  

 stk. 1 Efter de hidtil gældende regler i virksomhedsskattelovens § 2, stk. 4, og  

 § 22 a, stk. 1, 3. pkt., har ægtefæller, der driver hver sin virksomhed,  

 enten begge skullet anvende virksomhedsskattelovens regler eller begge  

 skullet anvende personskattelovens regler.
 Ved ændringsloven ophæves disse regler med virkning fra og med  

 indkomståret 1997 . Herefter kan ægtefæller, der driver hver sin  

 virksomhed, frit og uafhængigt af hinanden vælge, om de vil anvende  

 virksomhedsskattelovens regler, det vil sige virksomhedsordningen eller  

 kapitalafkastordningen, eller om de vil anvende personskattelovens regler.
2.3. Forenkling af hæverækkefølgen 2.3.1. Driftsomkostninger, som den skattepligtige har afholdt  

 for virksomheden, § 4 a, stk. 4 Beløb til dækning af driftsomkostninger, som den skattepligtige har  

 afholdt for virksomheden, og refusion af beløb, som den skattepligtige har  

 lagt ud for virksomheden, overføres efter hidtidig praksis til den  

 skattepligtige i den »udvidede« hæverækkefølge.
Hvis reglerne om  

 mellemregningskontoen anvendes, kan beløb til dækning af driftsomkostninger  

 og refusioner overføres via mellemregningskontoen.
 Med den ændrede affattelse af virksomhedsskattelovens § 4 a, stk. 4  

 , er denne valgfrihed kommet til direkte at fremgå af lovteksten.
2.3.2. Beløb, der overføres til medarbejdende ægtefælle, § 4  

 a, stk. 5 Beløb, der overføres til beskatning hos en medarbejdende ægtefælle efter  

 reglerne i personskattelovens § 25 A, stk. 3-5, er hidtil overført i den  

 »udvidede« hæverækkefølge.
Fra og med indkomståret 1997 kan beløb, der overføres til  

 beskatning hos medarbejdende ægtefælle, tages ud af hæverækkefølgen.
Beløbet  

 kan i stedet, hvis reglerne om mellemregningskonto anvendes, bogføres på  

 mellemregningskontoen, hvorfra det kan overføres til den medarbejdende  

 ægtefælle, jf. den nye bestemmelse i virksomhedsskattelovens § 4 a, stk.  

 5.
Beløb, der overføres til beskatning hos en medarbejdende ægtefælle,  

 posteres på mellemregningskontoen i forbindelse med udarbejdelsen af  

 regnskabet for det pågældende indkomstår, men posteringen har virkning fra  

 indkomstårets begyndelse.
Såfremt indestående på mellemregningskontoen på  

 noget tidspunkt bliver negativ, skal beløbet udlignes ved en overførsel i  

 hæverækkefølgen, jf. § 4 a, stk. 3. Der skal alene ske udligning ved en  

 overførsel i hæverækkefølgen, såfremt mellemregningskontoen er negativ efter  

 reguleringer med virkning fra indkomstårets begyndelse, der foretages i  

 forbindelse med regnskabsafslutningen for det pågældende indkomstår.
2.3.3. Rentekorrektion, § 11, stk. 3 Rentekorrektion er efter de hidtil gældende regler overført til den  

 skattepligtige i hæverækkefølgen.
 Med den ændrede affattelse af virksomhedsskattelovens § 11, stk. 3,  

 tages rentekorrektionen ud af virksomhedens indkomstopgørelse,  

 overskudsdisponering og hæverækkefølge, jf. afsnit 2.5.2.
2.3.4. Eksempel Hidtil gældende regler, mellemregningskonto anvendes ikke:
Overskud før tillæg af rentekorrektion og fradrag af refusioner og beløb overført til medarbejdende ægtefælle ..................... 523.333 Tillæg for rentekorrektion .... 10.000 * Rentekorrektionsbeløbet medregnes direkte ved opgørelsen af den  

 skattepligtiges personlige indkomst og fradrages i den pågældendes  

 kapitalindkomst, jf. afsnit 2.5.2.
2.4. Kontant udbetaling af resterende virksomhedsskat 2.4.1. Ændring af § 10, stk. 3 Ifølge virksomhedsskattelovens § 10, stk. 3, skal beløb, der overføres fra  

 virksomhedens konto for opsparet overskud, med tillæg af den hertil svarende  

 virksomhedsskat medregnes til den skattepligtiges personlige indkomst.
Ved  

 skatteberegningen for det indkomstår, hvor beløb overføres fra konto for  

 opsparet overskud, fradrages den hertil svarende virksomhedsskat i den  

 skattepligtiges slutskat med tillæg af eventuel overført restskat m.v.
 Virksomhedsskat af overført opsparet overskud kan overstige den  

 skattepligtiges slutskat med tillæg af eventuel overført restskat m.v.
Er den skattepligtige gift og samlevende med ægtefællen, har en sådan  

 resterende virksomhedsskat efter de hidtil gældende regler skullet fradrages  

 i ægtefællens slutskat m.v.
Virksomhedsskat, der ikke har kunnet rummes i  

 årets slutskat m.v. for den skattepligtige og en eventuel ægtefælle, har  

 skullet fremføres til fradrag i den beregnede slutskat m.v. i de nærmest  

 efterfølgende 5 indkomstår.
 Med den ændrede affattelse af virksomhedsskattelovens § 10, stk. 3,  

 udbetales virksomhedsskat af overført opsparet overskud, der overstiger den  

 skattepligtiges slutskat med tillæg af eventuel overført restskat m.v.,  

 kontant - uden hensyntagen til opgørelsen af en eventuel ægtefælles slutskat.  

 Udbetalingen sker som overskydende skat, jf. kildeskattelovens § 60, stk. 1,  

 litra f, og § 62. Udbetalingen kan endvidere ske efter reglerne i  

 kildeskattelovens § 55.
2.4.2. Ikrafttræden Ændringsloven har som hovedregel virkning fra og med indkomståret  

 1997 , jf. ikrafttrædelsesbestemmelserne i lovens § 7, stk. 2, 1. pkt.
Skattepligtige, hvis indkomstår 1997 var påbegyndt den 7. november 1996,  

 kan dog vælge først fra og med indkomståret 1998 at anvende de nye  

 regler i virksomhedsskattelovens § 10, stk. 3, § 11 og § 13 og de deraf  

 følgende konsekvensændringer samt de nye regler i personskattelovens § 13,  

 stk. 2, jf. ændringslovens § 7, stk. 2, 2. pkt.
Der er tale om et samlet  

 valg.
Det vil sige, at hvis et af elementerne i ændringslovens § 7, stk. 2,  

 2. pkt., vælges udskudt til indkomståret 1998, gælder valget også for alle de  

 øvrige elementer.
2.4.3. Overgangsregler Anvender den skattepligtige den ændrede affattelse af  

 virksomhedsskattelovens § 10, stk. 3, fra og med indkomståret 1997, kan  

 resterende virksomhedsskat, der ved udløbet af indkomståret 1996 skal  

 fremføres til modregning efter de hidtil gældende regler, jf. afsnit 2.4.1.,  

 udbetales som overskydende skat for indkomståret 1997, jf.  

 overgangsbestemmelsen i ændringslovens § 7, stk. 5.
Anvender den skattepligtige først den ændrede affattelse af  

 virksomhedsskattelovens § 10, stk. 3, fra og med indkomståret 1998, skal  

 resterende virksomhedsskat ved udløbet af indkomståret 1996 fremføres efter  

 de hidtil gældende regler.
Virksomhedsskat, der ved udløbet af indkomståret  

 1997 skal fremføres efter de hidtil gældende regler, kan udbetales som  

 overskydende skat for indkomståret 1998.
2.5. Ændring af reglerne om rentekorrektion Ændringsloven indebærer dels ændring af reglerne i virksomhedsskattelovens  

 § 11, stk. 1, for beregning af rentekorrektion, dels ændring af reglerne i  

 lovens § 11, stk. 3, for indtægtsføring af rentekorrektionen. § 11, stk. 2,  

 er ændret som følge af ændringen af § 11, stk. 3, men svarer iøvrigt til den  

 hidtil gældende bestemmelse i § 11, stk. 2.
2.5.1. Beregning af rentekorrektion, § 11, stk. 1 Efter den hidtil gældende affattelse af virksomhedsskattelovens § 11, stk.  

 1, har der skullet beregnes rentekorrektion, når saldoen på indskudskontoen  

 ved indkomstårets udløb var negativ.
Rentekorrektionsbeløbet svarede til den  

 negative saldo ganget med kapitalafkastsatsen efter § 9. Beløbet kunne dog  

 højst udgøre det mindste af følgende beløb:
 - Kapitalafkastsatsen ganget med det negative kapitalafkastgrundlag ved  

 udgangen af indkomståret.
 - Virksomhedens nettorenteudgifter med tillæg af kursgevinster og fradrag  

 af kurstab, der er skattepligtige efter kursgevinstloven.
 Med den ændrede affattelse af § 11, stk. 1, skal der beregnes  

 rentekorrektion, når saldoen på indskudskontoen er negativ ved indkomstårets  

 begyndelse/på tidspunktet, hvor anvendelsen af virksomhedsordningen  

 påbegyndes, eller når saldoen på indskudskontoen er negativ ved indkomstårets  

 udløb.
Rentekorrektionsbeløbet svarer til kapitalafkastsatsen efter § 9 ganget  

 med den talmæssigt største negative saldo på indskudskontoen ved  

 indkomstårets begyndelse/på tidspunktet, hvor anvendelsen af  

 virksomhedsordningen påbegyndes, eller ved indkomstårets udløb.
Beløbet kan  

 dog højst udgøre det mindste af følgende beløb:
 - Kapitalafkastsatsen ganget med det talmæssigt største negative  

 kapitalafkastgrundlag ved indkomstårets begyndelse/på tidspunktet, hvor  

 anvendelsen af virksomhedsordningen påbegyndes, eller ved indkomstårets  

 udløb.
 - Virksomhedens nettorenteudgifter forhøjet med kurstab og nedsat med  

 kursgevinster, der er skattepligtige efter kursgevinstloven.
Eksempel * Den mest negative indskudskonto henholdsvis det mest negative  

 kapitalafkastgrundlag.
Rentekorrektionen beregnes af det mindst negative  

 beløb af de beløb, der er markeret med *. Rentekorrektionen kan dog som  

 hidtil ikke overstige virksomhedens samlede fradragsberettigede  

 nettofinansieringsudgifter.
Med den ændrede affattelse af § 11, stk. 1,  

 behøver ligningsmyndighederne ikke at foretage en vurdering af de  

 gældsposter, der indgår i virksomheden, bortset fra de tilfælde, hvor den  

 skattepligtige anmoder om nulstilling af indskudskontoen.
2.5.2. Indtægtsføring af rentekorrektion, § 11, stk. 3 Efter de hidtil gældende regler har virksomhedens skattepligtige indkomst  

 skullet forhøjes med rentekorrektionsbeløbet.
Rentekorrektionsbeløbet blev  

 anset for overført fra virksomheden til den skattepligtige efter overførsel  

 af årets kapitalafkast.
Den skattepligtiges kapitalindkomst for det  

 pågældende indkomstår blev nedsat med rentekorrektionsbeløbet.
 Med den ændrede affattelse af § 11, stk. 3, tages rentekorrektionen  

 ud af virksomhedens indkomstopgørelse, overskudsdisponering og  

 hæverækkefølge, jf. eksemplet i afsnit 2.3.4. Dette sker ved, at den samlede  

 rentekorrektion efter § 11, stk. 1 og 2, medregnes direkte ved opgørelsen af  

 den skattepligtiges personlige indkomst og fradrages i den pågældendes  

 kapitalindkomst.
 Den ændrede affattelse af § 11, stk. 3, hvorefter rentekorrektionsbeløbet  

 ikke indgår i virksomhedens indkomstopgørelse, indebærer, at  

 rentekorrektionsbeløbet ikke indgår i beregningsgrundlaget for overførsel til  

 medarbejdende ægtefælle, henlæggelse til investeringsfond,  

 administrationsgodtgørelse etc.
 Den ændrede affattelse af § 11, stk. 3, hvorefter rentekorrektionsbeløbet  

 ikke overføres fra virksomheden til den skattepligtige, indebærer, at  

 rentekorrektionsbeløbet ikke indgår i beregningsgrundlaget efter § 10, stk.  

 2, i lov om arbejdsmarkedsfonde, jf. afsnit 3.1.1.
2.5.3. Ikrafttræden Ændringsloven har som hovedregel virkning fra og med indkomståret  

 1997 , jf. ikrafttrædelsesbestemmelserne i lovens § 7, stk. 2, 1. pkt.
Skattepligtige, hvis indkomstår 1997 var påbegyndt den 7. november 1996,  

 kan dog vælge først fra og med indkomståret 1998 at anvende de nye  

 regler i virksomhedsskattelovens § 10, stk. 3 , § 11 og § 13 og de  

 deraf følgende konsekvensændringer samt de nye regler i personskattelovens §  

 13, stk. 2, jf. ændringslovens § 7, stk. 2, 2. pkt.
Der er tale om et samlet  

 valg.
Det vil sige, at hvis et af elementerne i ændringslovens § 7, stk. 2,  

 2. pkt., vælges udskudt til indkomståret 1998, gælder valget også for alle de  

 øvrige elementer.
2.6. Forenkling af underskudsreglerne 2.6.1. Ændring af § 13 Efter de hidtil gældende regler i virksomhedsskattelovens § 13 har  

 underskud skullet modregnes i denne rækkefølge:
Når et underskud efter de hidtil gældende regler skulle modregnes i et  

 opsparet overskud, skete det ikke i virksomhedens regnskab, men ved  

 opgørelsen af den skattepligtiges personlige indkomst uden for  

 virksomhedsordningen.
Der overførtes et beløb, der i hæverækkefølgen blev  

 hævet på konto for opsparet overskud svarende til 50 pct., 62 pct., eller 66  

 pct. af årets underskud - alt efter, hvornår overskuddet var opsparet.
Dette  

 beløb samt den dertil hørende virksomhedsskat overførtes til beskatning som  

 personlig indkomst. Årets underskud blev modregnet i denne personlige  

 indkomst.
Der var således tale om en tvungen overførsel af opsparet overskud.  

 Var beløbet ikke faktisk overført, ansås det for hensat til senere hævning.
 Den ændrede affattelse af § 13 betyder, at virksomhedens underskud  

 skal modregnes på følgende måde og i denne rækkefølge:
 Beløb, der modregnes i kapitalindkomst og personlig indkomst fradrages  

 tillige i den skattepligtige indkomst, uanset om den skattepligtige indkomst  

 herved bliver negativ (§ 13, stk. 4).
 Hvis den skattepligtiges personlige indkomst og/eller skattepligtige  

 indkomst er blevet negativ (yderligere negativ) efter modregning i medfør af  

 § 13, stk. 3, henholdsvis § 13, stk. 4, foretages modregning i en eventuel  

 ægtefælles positive indkomst og/eller fremførsel til senere indkomstår efter  

 reglerne i personskattelovens § 13.
§ 13,  stk. 1 Med den ændrede affattelse af § 13, stk. 1, modregnes indkomstårets  

 underskud inden for virksomhedsordningen, hvis der er opsparet overskud fra  

 tidligere indkomstår.
Dette sker ved, at opsparet overskud med tillæg af  

 hertil svarende virksomhedsskat medregnes ved opgørelsen af  

 virksomhedsindkomsten, således at det samlede beløb modsvarer indkomstårets  

 underskud.
Konto for opsparet overskud reduceres med et beløb svarende til en  

 pct.-del af underskuddet, jf. nedenfor.
 Overskud opsparet i indkomstårene 1987-1990 skal anvendes før overskud  

 opsparet i indkomståret 1991, der igen skal anvendes før overskud opsparet i  

 indkomståret 1992 og senere indkomstår, jf. § 15, stk. 1, i lov nr. 217 af  

 10. april 1991 om ændring af forskellige skattelove (Skatteomlægninger), og §  

 5, stk. 1, i lov nr. 344 af 14. maj 1992 om ændring af forskellige skattelove  

 (Nedsættelse af virksomhedsskatteprocenten mv.), som ændret ved § 3 i lov nr.  

 1030 af 19. december 1992, jf. ændringslovens §§ 4 og 5.
 Anvendes overskud, der er opsparet i indkomstårene 1987-90, reduceres  

 indestående på konto for opsparet overskud med et beløb svarende til  

 halvdelen af underskuddet, jf. ændringslovens § 5.
 Anvendes overskud, der er opsparet i indkomståret 1991, reduceres  

 indestående på konto for opsparet overskud med et beløb svarende til 62 pct.  

 af underskuddet, jf. ændringslovens § 6.
 Anvendes overskud, der er opsparet i indkomståret 1992 eller senere  

 indkomstår, reduceres indestående på konto for opsparet overskud med et beløb  

 svarende til 66 pct. af underskuddet, jf. virksomhedsskattelovens § 13, stk.  

 1, 2. pkt.
 Det opsparede overskud med tillæg af den dertil svarende virksomhedsskat  

 medregnes først efter overførsel til medarbejdende ægtefælle, henlæggelse til  

 investeringsfond etc.
Eksempel Den virksomhedsskat, der er betalt af det indtægtsførte opsparede overskud  

 fra tidligere indkomstår, fradrages i den skattepligtiges slutskat m.v. eller  

 udbetales kontant efter reglen i § 10, stk. 3, jf. afsnit 2.4.
§ 13,  stk. 2 Underskud, der ikke kan modregnes i opsparet overskud, modregnes i den  

 skattepligtiges positive kapitalindkomst.
Er den skattepligtige gift og  

 samlevende med ægtefællen ved indkomstårets udløb, fradrages underskuddet med  

 et beløb svarende til ægtefællernes samlede kapitalindkomst, uanset om den  

 skattepligtiges kapitalindkomst herefter bliver negativ.
Fradraget foretages  

 således hos den, der beskattes af indkomsten fra virksomheden.
Herved opnås,  

 at der kan foretages en samlet opgørelse af den skattepligtiges  

 indkomstforhold som følge af virksomhedsordningen, inden der skal foretages  

 overførsel af underskud til en ægtefælle.
§ 13,  stk. 3 Et resterende underskud, der ikke modregnes i den skattepligtiges  

 kapitalindkomst, modregnes i den skattepligtiges personlige indkomst.
Dette  

 gælder også selvom den personlige indkomst herved bliver negativ (yderligere  

 negativ). En negativ personlig indkomst overføres til en eventuel samlevende  

 ægtefælle eller fremføres til senere indkomstår uden for virksomhedsordningen  

 efter personskattelovens almindelige regler om overførsel/fremførsel af  

 negativ personlig indkomst i personskattelovens § 13.
Den ændrede affattelse af virksomhedsskattelovens § 13, stk. 3, indebærer,  

 at der ikke mere vil kunne ske fremførsel inden for virksomhedsordningen.
Den  

 indebærer endvidere, at der ikke som hidtil ved akkord skal foretages  

 særskilt reduktion af fremførselsberettiget virksom hedsunderskud fra  

 tidligere indkomstår.
Reduktion af fremførselsberettiget underskud fra  

 tidligere indkomstår foretages efter reglerne i personskattelovens § 13 a,  

 der er ændret som konsekvens af ændringen af virksomhedsskattelovens § 13.
§ 13,  stk. 4 Det præciseres, at når der efter virksomhedsskatteloven overføres  

 underskud til modregning i kapitalindkomst eller personlig indkomst uden for  

 virksomhedsordningen, modregnes samtidig et tilsvarende beløb i den  

 skattepligtige indkomst.
Efter personskatteloven opgøres indkomstarterne  

 særskilt, og kapitalindkomst og personlig indkomst har alene betydning for  

 mellemskat og topskat.
Modregningen af virksomhedsunderskud har tillige  

 virkning for bundskat og de kommunale skatter.
2.6.2. Ikrafttræden Ændringsloven har som hovedregel virkning fra og med indkomståret  

 1997 , jf. ikrafttrædelsesbestemmelserne i lovens § 7, stk. 2, 1. pkt.
Skattepligtige, hvis indkomstår 1997 var påbegyndt den 7. november 1996,  

 kan dog vælge først fra og med indkomståret 1998 at anvende de nye  

 regler i virksomhedsskattelovens § 10, stk. 3 , § 11 og §  

 13 og de deraf følgende konsekvensændringer samt de nye regler i  

 personskattelovens § 13, stk. 2, jf. ændringslovens § 7, stk. 2, 2. pkt.
Der  

 er tale om et samlet valg.
Det vil sige, at hvis et af elementerne i  

 ændringslovens § 7, stk. 2, 2. pkt., vælges udskudt til indkomståret 1998,  

 gælder valget også for alle de øvrige elementer.
2.6.3. Overgangsregler Anvender den skattepligtige den ændrede affattelse af  

 virksomhedsskattelovens § 13 fra og med indkomståret 1997, modregnes  

 virksomhedsunderskud, der ved udløbet af indkomståret 1996 skulle fremføres  

 efter de hidtil gældende regler i virksomhedsskattelovens § 13, stk. 4, i den  

 skattepligtige og den personlige indkomst efter personskattelovens regler,  

 jf. overgangsreglen i ændringslovens § 7, stk. 4.
 Vælger den skattepligtige først at anvende den ændrede affattelse af  

 virksomhedsskattelovens § 13 fra og med indkomståret 1998, modregnes  

 virksomhedsunderskud, der ved udløbet af indkomståret 1997 skulle fremføres  

 efter de hidtil gældende regler i virksomhedsskattelovens § 13, stk. 4, i den  

 skattepligtige og den personlige indkomst efter personskattelovens regler,  

 jf. overgangsreglen i ændringslovens § 7, stk. 4.
Overgangsreglen indebærer, at et uudnyttet virksomhedsunderskud fra  

 indkomstårene 1992-1996 (1993-1997), som skulle have været fremført til  

 modregning efter de hidtil gældende regler i virksomhedsskattelovens § 13,  

 stk. 4, »omdøbes« til uudnyttet underskud i personlig indkomst  

 henholdsvis uudnyttet underskud i skattepligtig indkomst for de respektive  

 år.
Hvis der i forvejen er uudnyttet underskud i skattepligtig indkomst og  

 eventuelt tillige uudnyttet underskud i personlig indkomst for disse år,  

 forøges de uudnyttede underskud med det »omdøbte« uudnyttede  

 virksomhedsunderskud.
Eksempel 2.7. Beskatning af opsparet overskud ved delafståelse 2.7.1. Ændring af § 15 a, stk. 2 Ved afståelse af en af flere virksomheder, en virksomhed, der er udskilt  

 fra den bestående virksomhed, eller en ideel andel af en virksomhed, indgår  

 salgssummen i virksomhedsordningen.
Opgørelsen af overskud og overførsler  

 sker under et for hele indkomståret for både den afståede virksomhed og den  

 resterende virksomhed, jf. virksomhedsskattelovens § 15, stk. 3.
Den skattepligtige kan i disse tilfælde med virkning fra begyndelsen af  

 salgsåret vælge at overføre et beløb, der højst svarer til det kontante  

 nettovederlag, fra indskudskontoen til mellemregningskontoen.
Overførslen  

 sker uden om hæverækkefølgen i § 5, jf. § 15 a, stk. 1.
 Hvis den skattepligtige overfører et beløb til mellemregningskontoen, skal  

 der for samme indkomstår ske beskatning som personlig indkomst af en  

 forholdsmæssig del af det opsparede overskud, jf. § 15 a, stk. 2, 1. pkt.
 Hævningen af den forholdsmæssige del af det opsparede overskud er efter de  

 hidtil gældende regler sket i hæverækkefølgen.
 Med den ændrede affattelse af § 15 a, stk. 2 , sker hævningen af  

 den forholdsmæssige del af det opsparede overskud ikke længere i  

 hæverækkefølgen, men forud for hæverækkefølgen i § 5. Dette indebærer, at der  

 kan foretages opsparing af overskud i afståelsesåret.
Der er dog samtidig gennemført en bestemmelse om, at overføres et beløb  

 til mellemregningskontoen efter stk. 1, kan der ikke ske opsparing i  

 afståelsesåret af den del af overskuddet, der forholdsmæssigt vedrører den  

 afståede virksomhed.
Der kan højst opspares et beløb svarende til  

 virksomhedens skattepligtige overskud (før fradrag af kapitalafkast) med  

 fradrag af en forholdsmæssig del heraf.
Den forholdsmæssige del beregnes på  

 samme måde som den forholdsmæssige del af det opsparede overskud.
Det vil  

 sige efter forholdet mellem det overførte beløb og kapitalafkastgrundlaget  

 ved udløbet af indkomståret forud for salgsåret.
Det beløb, der herefter  

 højst kan opspares, er yderligere begrænset dels af de faktiske hævninger,  

 dels af reglen i § 4, hvorefter kapitalafkast af finansielle aktiver, bortset  

 fra fordringer erhvervet ved varesalg og tjenesteydelser i forbindelse  

 hermed, ikke kan opspares.
 Den ændrede affattelse af § 15 a, stk. 2, har virkning fra og med  

 indkomståret 1997 .
2.7.2. Eksempel Den skattepligtige har to virksomheder, virksomhed I og virksomhed II.  

 Virksomhed I afstås pr. 1. februar 1997.
 Primooplysninger:
 2.8. Afskaffelse af 25 pct.s tillægget i § 16, 2. pkt., og §  

 16 a, stk. 3, 3. pkt.
 Ved skattefri omdannelse efter lov om skattefri virksomhedsomdannelse af  

 en virksomhed eller en del af en virksomhed i virksomhedsordningen kan den  

 skattepligtige vælge at lade indestående på konto for opsparet overskud  

 henholdsvis en del af indestående på konto for opsparet overskud indgå i  

 omdannelsen, jf. virksomhedsskattelovens §§ 16 og 16 a.
 Vælger den skattepligtige at gøre dette, nedsættes den skattemæssige værdi  

 af aktiver og passiver ved opgørelsen efter § 4 i  

 virksomhedsomdannelsesloven, det vil sige anskaffelsessummen for de aktier,  

 som vedkommende modtager i forbindelse med omdannelsen.
Efter de hidtil gældende regler har anskaffelsessummen ved en omdannelse  

 omfattende hele virksomheden skullet nedsættes med et beløb svarende til  

 indeståendet på konto for opsparet overskud med et tillæg på 25 pct.
Ved en  

 omdannelse, hvor ikke alle aktiver og passiver i virksomhedsordningen  

 overføres til selskabet, har aktiernes anskaffelsessum skullet nedsættes med  

 en forholdsmæssig andel af indeståendet på konto for opsparet overskud med et  

 tillæg på 25 pct.
Tillægget på 25 pct. gjaldt dog ikke, for så vidt angår  

 overskud, der var opsparet for indkomståret 1991 og tidligere indkomstår, jf.  

 § 7, stk. 5, i lov nr. 1030 af 19. december 1992.
 Ved ændringsloven afskaffes 25 pct.s tillægget med virkning for  

 omdannelser, der foretages med åbningsstatus den 1. dag i indkomståret 1997  

 eller senere .
2.9. Kontant udbetaling af resterende  

 konjunkturudligningsskat 2.9.1. Ændring af § 22 b, stk. 5 Skattepligtige personer, der anvender kapitalafkastordningen i  

 virksomhedsskattelovens § 22 a, kan foretage henlæggelse til  

 konjunkturudligning efter reglerne i lovens § 22 b.
Det beløb, der henlægges til konjunkturudligning med fradrag af  

 konjunkturudligningsskatten, indsættes på en bunden konto i et pengeinstitut,  

 jf. virksomhedsskattelovens § 22 b, stk. 3. Når den skattepligtige senere  

 hæver indskuddet, skal indskuddet og den hertil svarende  

 konjunkturudligningsskat medregnes til den skattepligtiges personlige  

 indkomst.
I det indkomstår, hvor en henlæggelse til konjunkturudligning hæves  

 og dermed medregnes til den skattepligtiges personlige indkomst, fragår  

 konjunkturudligningsskatten i den beregnede slutskat med tillæg af eventuel  

 overført restskat m.v., jf. virksomhedsskattelovens § 22 b, stk. 5.
 Konjunkturudligningsskatten af den hævede henlæggelse kan overstige årets  

 slutskat med tillæg af eventuel overført restskat m.v.
 Er den skattepligtige gift og samlevende med ægtefællen ved udgangen af  

 det pågældende indkomstår, har en resterende konjunkturudligningsskat efter  

 de hidtil gældende regler skullet fradrages i ægtefællens slutskat m.v.  

 Konjunkturudligningsskat, der ikke har kunnet rummes i årets slutskat m.v.  

 for den skattepligtige og en eventuel ægtefælle, har skullet fremføres til  

 fradrag i den beregnede slutskat m.v. i de nærmest efterfølgende 5  

 indkomstår.
 Med den ændrede affattelse af § 22 b, stk. 5, udbetales  

 konjunkturudligningsskat af indtægtsførte henlæggelser, der overstiger den  

 skattepligtiges slutskat med tillæg af eventuel overført restskat m.v.,  

 kontant - uden hensyntagen til opgørelsen af en eventuel ægtefælles slutskat.  

 Udbetalingen sker som overskydende skat, jf. reglerne i kildeskattelovens §  

 60, stk. 1, litra f, og § 62. Udbetalingen kan endvidere ske efter reglerne i  

 kildeskattelovens § 55.
2.9.2. Ikrafttræden Den ændrede affattelse af virksomhedsskattelovens § 22 b, stk. 5, har  

virkning fra og med indkomståret 1997 , jf.  

 ikrafttrædelsesbestemmelserne i ændringslovens § 7, stk. 2.
2.9.3. Overgangsregler Konjunkturudligningsskat, der ved udløbet af indkomståret 1996 skal  

 fremføres til modregning i slutskatten efter de hidtil gældende regler, kan  

 udbetales som overskydende skat for indkomståret 1997.
2.10. Beskatning af henlæggelse til konjunkturudligning ved  

 skattepligtsophør, § 22 b, stk. 7 Såvel fuldt som begrænset skattepligtige personer, der anvender  

 kapitalafkastordningen i virksomhedsskattelovens § 22 a, kan foretage  

 henlæggelse til konjunkturudligning efter reglerne i lovens § 22 b.
 Ved ændringsloven omformuleres bestemmelserne i § 22 b, stk. 7, om  

 beskatning af henlæggelse til konjunkturudligning ved skattepligtsophør.
Hvis den skattepligtige ophører med at være fuldt skattepligtig her i  

 landet efter kildeskattelovens § 1, skal henlæggelserne medregnes til den  

 personlige indkomst for det indkomstår, hvor skattepligten ophører.
Dette  

 gælder dog ikke i det omfang, den skattepligtige fortsat er begrænset  

 skattepligtig her i landet efter kildeskattelovens § 2 med hensyn til  

 virksomhed med fast driftssted her i landet.
Hvis den skattepligtige ophører  

 med at være begrænset skattepligtig efter kildeskattelovens § 2 med hensyn  

 til virksomhedsdriften, skal henlæggelserne medregnes til den personlige  

 indkomst i det år, hvor skattepligten ophører.
Hvis den skattepligtige i tilfælde af dobbeltdomicil bliver hjemmehørende  

 i en fremmed stat, Færøerne eller Grønland efter bestemmelserne i en  

 dobbeltbeskatningsaftale, skal henlæggelserne medregnes til den personlige  

 indkomst for det indkomstår, hvor det skattemæssige hjemsted flyttes.
Dette  

 gælder dog ikke i det omfang, den skattepligtige fortsat er skattepligtig  

 efter kildeskattelovens § 1 med hensyn til virksomhed med fast driftssted her  

 i landet.
Hvis den skattepligtige ophører med at være skattepligtig efter  

 kildeskattelovens § 1 med hensyn til virksomhedsdriften, skal henlæggelserne  

 medregnes til den personlige indkomst for det indkomstår, hvor skattepligten  

 ophører, medmindre den skattepligtige, jf. ovenfor, fortsat er begrænset  

 skattepligtig her i landet efter kildeskattelovens § 2 med hensyn til  

 virksomhed med fast driftssted her i landet.
3. Ændring af lov om arbejdsmarkedsfonde 3.1.1.  Ændring af § 10, stk. 2 Ifølge § 10, stk. 2, i lov om arbejdsmarkedsfonde opgøres  

 bidragsgrundlaget for selvstændige erhvervsdrivende, der anvender  

 virksomhedsordningen, som summen af overførsler fra virksomhedsordningen til  

 den skattepligtige hidrørende fra virksomhedens skattepligtige overskud med  

 fradrag af kapitalafkast efter virksomhedsskattelovens § 5, stk. 1, nr. 3,  

 litra a, og af overførsel af beløb til den skattepligtige fra virksomhedens  

 konto for opsparet overskud med tillæg af den hertil svarende  

 virksomhedsskat.
Hvis den skattepligtige efter virksomhedsskattelovens § 23 a  

 har valgt at medregne kapitalafkast som personlig indkomst, nedsættes  

 kapitalafkastet efter 1. pkt. med det beløb, der medregnes som personlig  

 indkomst.
Med ændringsloven sker der ikke mere en overførsel af  

 rentekorrektionsbeløb fra virksomhedsordningen til den skattepligtige, jf.  

 den ændrede affattelse af virksomhedsskattelovens § 11, stk. 3, hvorefter  

 rentekorrektionen tages ud af virksomhedens indkomstopgørelse og i stedet  

 medregnes direkte ved opgørelsen af den skattepligtiges personlige indkomst  

 og fradrages i den pågældendes kapitalindkomst.
Dette indebærer, at  

 rentekorrektionen ikke indgår i bidragsgrundlaget vedrørende virksomheden.
Med ændringsloven ophæves bestemmelsen om, at opsparet overskud,  

 der hæves i medfør af virksomhedsskattelovens § 13, stk. 1, ikke indgår i  

 bidragsgrundlaget.
Med den ændrede affattelse af virksomhedsskattelovens §  

 13, stk. 1, sker der ikke en hævning af det opsparede overskud, hvori  

 virksomhedsunderskuddet modregnes, jf. afsnit 2.6.1.
 Den ændrede affattelse af virksomhedsskattelovens § 13 indebærer, at  

 underskud, der ikke kan anvendes i underskudsåret til fradrag i opsparet  

 overskud, den skattepligtiges kapitalindkomst og den skattepligtiges  

 personlige indkomst, fremføres til modregning uden for virksomhedsordningen  

 inden for de efterfølgende 5 indkomstår efter personskattelovens almindelige  

 regler.
I konsekvens heraf er det i ændringsloven bestemt, at bestemmelsen  

 i § 10, stk. 1, 2. pkt., i lov om arbejdsmarkedsfonde - der vedrører  

 selvstændige erhvervsdrivende, der ikke anvender virksomhedsordningen - skal  

 finde tilsvarende anvendelse for selvstændige erhvervsdrivende, der anvender  

 virksomhedsordningen.
Det vil sige, at i samme omfang som der fremføres  

 negativ personlig indkomst til fradrag i den selvstændige erhvervsdrivendes  

 personlige indkomst efter personskattelovens § 13, stk. 3 og 4, skal beløbet  

 fradrages i bidragsgrundlaget.
3.1.2. Ikrafttræden Ændringsloven har som hovedregel virkning fra og med  

 indkomståret 1997 , jf. lovens § 7, stk. 2, 1. pkt..
Skattepligtige, hvis indkomstår 1997 var påbegyndt den 7. november 1996,  

 kan dog vælge først fra og med indkomståret 1998 at anvende de nye  

 regler i virksomhedsskattelovens § 10, stk. 3 , § 11 og § 13 og de  

 deraf følgende konsekvensændringer - herunder § 10, stk. 2, i lov om  

 arbejdsmarkedsfonde - samt de nye regler i personskattelovens § 13, stk.  

 2, jf. ændringslovens § 7, stk. 2, 2. pkt.
Det bemærkes, at der er tale om et  

 samlet valg.
Det vil sige, at hvis et af elementerne i ændringslovens § 7,  

 stk. 2, 2. pkt., vælges udskudt til indkomståret 1998, gælder valget også for  

 alle de øvrige elementer.
4. Ændring af personskatteloven 4.1.1.  Ændring af § 13, stk. 2 og 4 Personskattelovens § 13, stk. 2, indeholder regler for anvendelsen af en  

 gift persons underskud i skattepligtig indkomst herunder adgangen til  

 at modregne underskud i ægtefællens indkomst og skatter.
 Efter bestemmelsen skal ægtefæller, som er samlevende ved indkomstårets  

 udløb, overføre underskud, som ikke kan modregnes i egen skattepligtig  

 indkomst eller skatter, til modregning i ægtefællens skattepligtige indkomst  

 og skatter.
Skattemyndighederne fortolkede bestemmelsen således, at indkomstårets  

 underskud skulle modregnes mellem ægtefællerne inden uudnyttet underskud  

 vedrørende tidligere indkomstår kunne fremføres.
Ved fremførsel af uudnyttet  

 underskud vedrørende tidligere indkomstår blev det ældste underskud modregnet  

 først, uanset hvilken ægtefælle underskuddet vedrørte.
Landsskatteretten har ved en kendelse af 11. maj 1995 underkendt denne  

 praksis i et tilfælde, hvor en skatteyder med positiv skattepligtig indkomst  

 skulle modregne ægtefællens underskud i det aktuelle indkomstår, før  

 skatteyderen kunne udnytte egne fremførselsberettigede underskud vedrørende  

 tidligere indkomstår.
Landsskatteretten fandt, at skatteyderen skulle opgøre  

 indkomsten som en enlig og fremføre egne underskud vedrørende tidligere  

 indkomstår til modregning, før der skulle ske overførsel af ægtefællens  

 underskud i det aktuelle indkomstår.
Derved opnåede skatteyderen, at  

 underskud vedrørende tidligere indkomstår kunne udnyttes inden fristen på 5  

 år, jf. personskattelovens § 13.
Landsskatterettens kendelse vedrørte kun underskud i skattepligtig  

 indkomst.
Når der er tale om fremførsel af underskud i personlig  

 indkomst , skal det fremførte underskud først modregnes i ægtefællernes  

 samlede positive kapitalindkomst, før der modregnes i egen positiv personlig  

 indkomst.
Tilsvarende skal ægtefællen med underskud i indkomståret først  

 modregne i personlig indkomst hos den anden ægtefælle, før der kan modregnes  

 i egen positiv kapitalindkomst.
I modsætning til underskud i skattepligtig indkomst er rækkefølgen for  

 anvendelse af underskud i personlig indkomst hos indehaveren af underskuddet  

 således afhængig af, om vedkommende er gift eller ugift.
Derfor kan  

 princippet om, at hver ægtefælle skal opgøre sin indkomst efter samme regler  

 som ugifte, inden overførsel af underskud mellem ægtefællerne skal finde  

 sted, ikke anvendes på underskud i personlig indkomst.
 Med Landsskatterettens kendelse er der opstået en forskel mellem underskud  

 i skattepligtig indkomst på den ene side og underskud i personlig indkomst på  

 den anden side, for så vidt angår prioriteringen mellem egne uudnyttede  

 underskud vedrørende tidligere indkomstår og ægtefællens underskud i det  

 aktuelle indkomstår.
 Endvidere medførte kendelsen, at det ville få betydning, hos hvem af  

 ægtefællerne kapitalindkomst blev placeret, således at der blev brudt med  

 princippet om, at der skal være neutralitet i beskatningen af ægtefællers  

 kapitalindkomst.
Med den ændrede affattelse af personskattelovens § 13, stk. 2,  

 bliver den praksis, som skattemyndighederne anvendte før Landsskatterettens  

 kendelse atter gældende.
Det vil sige, at indkomstårets underskud i  

 skattepligtig indkomst skal modregnes hos ægtefællen, før nogen af  

 ægtefællerne kan fremføre uudnyttet underskud vedrørende tidligere  

 indkomstår.
Derefter modregnes det ældste underskud vedrørende tidligere  

 indkomstår, uanset hvilken ægtefælle underskuddet vedrører.
Har begge  

 ægtefæller uudnyttet underskud vedrørende det samme tidligere indkomstår,  

 udnytter hver ægtefælle i videst muligt omfang sit underskud i egen indkomst.
 Med ændringsloven er der foretaget en præcisering af personskattelovens  

 § 13, stk. 4, så det fremgår direkte af lovteksten, at indkomstårets  

 underskud i personlig indkomst modregnes før anvendelse af tidligere års  

 uudnyttede underskud i personlig indkomst.
4.1.2. Ikrafttræden Ændringsloven har som hovedregel virkning fra og med indkomståret  

 1997 , jf. ikrafttrædelsesbestemmelserne i lovens § 7, stk. 2, 1. pkt.
Skattepligtige, hvis indkomstår 1997 var påbegyndt den 7. november 1996,  

 kan dog vælge først fra og med indkomståret 1998 at anvende de nye  

 regler i virksomhedsskattelovens § 10, stk. 3 , § 11 og § 13 og de  

 deraf følgende konsekvensændringer samt de nye regler i personskattelovens  

 § 13, stk. 2, jf. ændringslovens § 7, stk. 2, 2. pkt.
Det bemærkes, at  

 der er tale om et samlet valg.
Det vil sige, at hvis et af elementerne i  

 ændringslovens § 7, stk. 2, 2. pkt., vælges udskudt til indkomståret 1998,  

 gælder valget også for alle de øvrige elementer.
