Bekendtgørelse om overvågning og  

 bekæmpelse af TSE hos får og geder1) I medfør af § 5, § 6, stk. 2, § 8, § 9, stk. 1, § 10, § 13, § 15, §  

 16, stk. 1, § 18, stk. 1, § 29, stk. 1, § 35, stk. 1 og 2, § 36, stk. 1 og 2,  

 § 42 og § 43, stk. 2, i lov nr. 351 af 2. juni 1999 om sygdomme og  

 infektioner hos dyr, og efter bemyndigelse fra ministeren for  

 fødevarer, landbrug og fiskeri, fastsættes:
Afsnit I Formål og definitioner § 1. Bekendtgørelsens formål er at fastsætte  

 bestemmelser for overvågning og bekæmpelse af TSE, især  

 scrapie og BSE hos får og geder, samt fastsætte bestemmelser for  

 håndtering af andre drøvtyggere i forbindelse med mistanke om  

 eller bekræftelse af TSE hos får eller geder.
 Stk. 2. I denne bekendtgørelse forstås  

 ved:
1)	TSE: Transmissibel Spongiform Encephalopati.
Samlebetegnelse for  

 overførbare spongiforme encephalopatier, hvoraf BSE hos kvæg og  

 scrapie hos får og ged er de vigtigste sygdomme hos husdyr.
2)	Scrapie: En spongiform encephalopati hos får og geder, som  

 medfører en alvorlig, uhelbredelig hjernelidelse.
Sygdommen anses ikke  

 for at kunne overføres til mennesker, men kan kun vanskeligt skelnes  

 fra BSE ved de tilgængelige diagnostiske metoder.
3)	BSE: Bovin Spongiform Encephalopati, kogalskab.
En zoonotisk sygdom  

 hos kvæg, som får og geder muligvis kan være modtagelige  

 overfor, og som kan overføres til menneske.
Sygdommen medfører  

 en uhelbredelig, alvorlig hjernelidelse hos kvæg, menneske og muligvis  

 hos får og geder efter lang inkubationstid.
 4)	Relevant materiale:
a)	Prøve af hjerne, udtaget med henblik på  

 undersøgelse for TSE, og b)	materiale til genotypebestemmelse, hvilket vil sige materiale  

 udtaget til bestemmelse af det pågældende dyrs arvelige  

 egenskaber med hensyn til modtagelighed for infektion med scrapie.  

 Materialets art anvises af Fødevaredirektoratet.
 5)	Dyr over 18 måneder: Dyr hvor der er to blivende  

 fortænder eller flere i frembrud i den ene underkæbehalvdel.
 6)	Forarbejdningsvirksomhed: Virksomhed godkendt i henhold til  

 bekendtgørelse om forarbejdning og bortskaffelse af specificeret  

 risikomateriale (SRM).
 7)	Slagteri: Slagteri autoriseret til slagtning af får og geder i  

 henhold til bekendtgørelse om autorisation m.v. ved behandling og salg  

 af fødevarer m.v. samt kontrolmærkning af animalske  

 fødevarer.
 8)	Godkendt laboratorium: Danmarks Veterinærinstitut, samt  

 laboratorium godkendt af Fødevaredirektoratet til at foretage  

 undersøgelser for TSE ved hurtigtest i henhold til  

 bekendtgørelse om godkendelse af og tilsyn med diagnostiske  

 laboratorier.
 9)	Hurtigtest: EU-godkendt test til hurtig undersøgelse af  

 relevant materiale for TSE.
 10)	TSE-database: Fødevaredirektoratets database over alle  

 undersøgelsesresultater i forbindelse med undersøgelse for  

 TSE-sygdomme.
 11)	CHR: Ministeriet for Fødevarer, Landbrug og Fiskeris  

 Centrale Husdyrbrugsregister.
 12)	CHR-nummer: Et unikt nummer, der i CHR identificerer en bestemt  

 geografisk beliggenhed.
 13)	CKR-nummer: Et får eller en geds entydige individnummer i  

 CHR.
Afsnit II Overvågning af TSE Kliniske mistanker § 2. Et får eller en ged skal anses for at  

 være mistænkt for at have TSE, når der hos det levende,  

 aflivede eller selvdøde dyr over 12 måneder gammelt forekommer,  

 eller har forekommet et eller flere af følgende symptomer, samtidig  

 med at det ikke har været muligt at stille en anden, sikker diagnose  

 på grundlag af kliniske undersøgelser, reaktion på  

 behandling eller laboratorieanalyser:
 1)	Adfærdsmæssige eller neurologiske forstyrrelser.
 2)	Døende dyr uden tegn på infektiøs eller  

 traumatisk årsag.
 3)	Dyr, der viser andre alvorlige, progressive sygdomstegn, herunder  

 tiltagende, kronisk afmagring.
 4)	Intens kløe af ikke påviselig årsag.
 § 3. Den ansvarlige for en fåre- eller  

 gedebesætning skal tilkalde en dyrlæge ved mistanke om, at TSE  

 forekommer i besætningen, jf. § 2.
§ 4. Tilkaldes en dyrlæge på grund af  

 mistanke om TSE, eller får en dyrlæge i øvrigt i  

 forbindelse med sit arbejde mistanke om forekomst af TSE, jf. § 2 eller § 3,  

 skal dyrlægen snarest foretage en undersøgelse af det  

 mistænkte dyr og leverandørbesætningen.
Dyrlægen kan  

 undlade at undersøge leverandørbesætningen, men skal  

 så give meddelelse om mistanken til fødevareregionen i det  

 område, hvor besætningen befinder sig.
 Stk. 2. Hvis dyrlægen efter undersøgelsen  

 konstaterer at dyret, eller andre dyr i besætningen, opfylder  

 betingelserne i § 2 skal dyrlægen anse dyret som mistænkt for  

 TSE, og skal straks underrette fødevareregionen om tilfældet med  

 angivelse af sygdomsanamnese.
Stk. 3. Hvis dyret er levende skal dyrlægen aflive  

 dyret efter nærmere aftale med fødevareregionen, jf. § 7, stk.  

 3, i lov om dyrlægegerning m.v.
Dyrlægen skal så vidt  

 muligt aflive dyret medicinsk.
 § 5. Hovedet fra det mistænkte dyr skal  

 indsendes til undersøgelse på Danmarks Veterinærinstitut.  

 Indsendelse af hovedet samt transport af resten af dyret til  

 forarbejdningsvirksomhed forestås af fødevareregionen.
Overvågning ved slagtning og på  

 forarbejdningsvirksomheder Generelt § 6. Et slagteri skal drage omsorg for at der  

 på slagteriet udtages og indsendes relevant materiale fra får og  

 geder, jf. § 13.
 Stk. 2. En forarbejdningsvirksomhed skal drage omsorg  

 for, at der på forarbejdningsvirksomheden udtages og indsendes relevant  

 materiale fra får og geder, jf. § 15.
§ 7. Slagterier og forarbejdningsvirksomheder skal  

 drage omsorg for at der altid er sikker sammenhæng mellem relevant  

 materiale og det dyr hvorfra materialet er udtaget.
Slagterier og  

 forarbejdningsvirksomheder skal ligeledes sikre at dyret er mærket og  

 registreret således at det kan føres tilbage til den ejendom,  

 hvorfra det er afhentet.
 Stk. 2. Slagterier skal sikre at slagtekrop og  

 øvrige dele af dyret kan relateres til det pågældende dyrs  

 CKR-nummer indtil slagtekrop og øvrige dele af dyret er frigivet til  

 konsum.
 Stk. 3. Slagterier og forarbejdningsvirksomheder skal  

 føre optegnelser over sammenhængen, jf. stk. 1 og 2.
 § 8. Det udtagne materiale til undersøgelse  

 for TSE, jf. § 6 og § 14, skal indsendes til undersøgelse ved  

 hurtigtest på et godkendt laboratorium samme dag, som det udtages.
 Stk. 2. Det udtagne materiale til genotypebestemmelse,  

 jf. § 6 og § 14, skal udtages, nedfryses og opbevares under offentlig  

 kontrol, indtil endeligt negativt resultat foreligger.
 Stk. 3. Udtagning, håndtering og forsendelse af  

 relevant materiale skal foretages efter Fødevaredirektoratets  

 nærmere anvisninger.
§ 9. På slagterier og ved slagtning uden for  

 slagterier skal alle dele, herunder huden, af dyr, der undersøges for  

 TSE, holdes tilbage under offentligt tilsyn, indtil der foreligger et  

 negativt resultat af undersøgelsen eller delene er blevet ført  

 til en forarbejdningsvirksomhed.
Slagteriet skal opbevare dokumentation for  

 det negative resultat i mindst 2 år.
 Stk. 2. Ved en negativ reaktion ved hurtigtesten frigives  

 delene af dyrene fra det offentlige tilsyn.
 § 10. Slagterier og forarbejdningsvirksomheder  

 skal etablere rutiner til kontrol af leverede får og geders oprindelse,  

 alder og identitet, udtagning og fremsendelse af prøver, samt  

 modtagelse af prøveresultat.
 Stk. 2. De i stk. 1 nævnte rutiner skal beskrives  

 skriftligt og skal forelægges for fødevareregionen til  

 godkendelse.
 § 11. Slagterier skal indsende et  

 indberetningsskema til fødevareregionen, senest 31 dage efter udgangen  

 af en måned med oplysninger om hvor mange får og geder over 18  

 måneder slagteriet har slagtet den pågældende måned.  

 Indberetningsskemaet udsendes af fødevareregionen.
 § 12. Et godkendt laboratorium skal levere  

 resultaterne af de foretagne undersøgelser, jf. § 6 og § 14, stk. 1,  

 til TSE-databasen.
 Stk. 2. Resultaterne af undersøgelserne kan  

 leveres til TSE-databasen via den forarbejdningsvirksomhed, hvor de  

 tilsvarende prøver er udtaget eller via Kødbranchens  

 Fællesråd.
Stk. 3. Resultaterne skal leveres elektronisk efter  

 Fødevaredirektoratets nærmere anvisning.
Anvisningen kan blandt  

 andet omfatte arten af oplysninger, dataform og hyppighed af  

 datalevering.
 Stk. 4. Godkendte laboratorier,  

 forarbejdningsvirksomheder og Kødbranchens Fællesråd skal  

 sikre at de data, som de pågældende leverer direkte eller  

 indirekte til TSE-databasen har en sikker sammenhæng mellem det  

 undersøgte dyr og resultatet af undersøgelsen, samt kan  

 anvendes som grundlag for at opfylde kravene i stk. 3.
Får og geder, som slagtes på slagteri § 13. Slagterier skal drage omsorg for, at der  

 stikprøvevis udtages relevant materiale til undersøgelse for  

 TSE på et godkendt laboratorium fra får og geder, som er 18  

 måneder gamle eller derover og som slagtes med henblik på konsum.  

 Udtagelsen skal ske efter Fødevaredirektoratets anvisninger.
 Stk. 2. Størrelsen af stikprøven og  

 principperne for udpegning af dyr fastsættes af  

 Fødevaredirektoratet.
Slagtning uden for slagteri (hjemmeslagtning) § 14. I besætninger, hvor der hjemmeslagtes  

 får eller geder over 18 måneder, og hvorfra der ikke indenfor  

 samme kalenderår er leveret får eller geder over 18 måneder  

 til et slagteri, skal besætningsejeren drage omsorg for at der  

 indsendes materiale fra det første hjemmeslagtede får eller den  

 første hjemmeslagtede ged over 18 måneder til  

 undersøgelse for TSE.
 Stk. 2. Besætningsejeren skal rette henvendelse til  

 fødevareregionen mindst 3 arbejdsdage før påregnet  

 slagtetidspunkt med henblik på udtagning af relevant materiale.
Aflivede og selvdøde får eller geder til  

 forarbejdningsvirksomhed § 15. Forarbejdningsvirksomheden skal drage omsorg  

 for, at der stikprøvevis udtages relevant materiale fra aflivede eller  

 selvdøde får og geder, som er 18 måneder gamle eller  

 derover til undersøgelse på et godkendt laboratorium.
Udtagelsen  

 skal ske efter Fødevaredirektoratets anvisninger.
 Stk. 2. Størrelsen af stikprøven  

 fastsættes af Fødevaredirektoratet.
 Stk. 3. Den stikprøvevise udtagning af relevant  

 materiale skal så vidt muligt fordeles på dyr fra flest mulige  

 besætninger.
Afsnit III Bekæmpelse af TSE Mistanke om TSE § 16. Et får eller en ged skal anses for at  

 være mistænkt for at have TSE, hvis der foreligger en klinisk  

 mistanke, jf. § 2 eller § 4, eller hvis der ved en hurtigtest af relevant  

 materiale fra det pågældende dyr indsendt til et godkendt  

 laboratorium, påvises tvivlsom eller positiv reaktion for TSE.
 Stk. 2. Relevant materiale fra et dyr mistænkt som  

 følge af en tvivlsom eller positiv hurtigtest skal samme dag, som  

 resultatet af hurtigtesten foreligger, indsendes til videre  

 undersøgelse på Danmarks Veterinærinstitut af den  

 pågældende forarbejdningsvirksomhed eller det godkendte  

 laboratorium.
 § 17. Hvis der påvises positiv reaktion ved  

 hurtigtest på relevant materiale fra et får eller en ged som er  

 slagtet med henblik på konsum, jf. §§ 13-14, skal alle kropsdele af det  

 dyr, som er fundet positivt ved hurtigtesten, destrueres som specificeret  

 risikomateriale.
 Stk. 2. Hvis Danmarks Veterinærinstitut  

 påviser positiv reaktion på relevant materiale fra et får  

 eller en ged, som er slagtet med henblik på konsum, jf. §§ 13-14, og  

 som viste tvivlsom reaktion ved hurtigtesten, skal alle dele at det dyr, som  

 er fundet positivt, destrueres som specificeret risikomateriale.
§ 18. Når et får eller en ged anses  

 for at være mistænkt for at have TSE, jf. § 16, stk. 1,  

 sætter fødevareregionen samtlige drøvtyggere i de  

 besætninger, hvor det mistænkte dyr har opholdt sig siden dets  

 fødsel under offentligt tilsyn.
Desuden sættes  

 forældredyrene til det mistænkte dyr, samt alle embryoner,  

 æg og afkom fra det mistænkte dyr under offentligt tilsyn.
 Stk. 2. Endvidere kan samtlige drøvtyggere i andre  

 besætninger, som har modtaget får eller geder fra de  

 besætninger, hvor det mistænkte dyr har opholdt sig siden dets  

 fødsel, sættes under offentligt tilsyn af  

 fødevareregionen.
 Stk. 3. Andre kreaturer eller besætninger med  

 drøvtyggere kan sættes under offentligt tilsyn af  

 fødevareregionen, hvis der skønnes at have været  

 smittefarlig kontakt med de besætninger, hvor det mistænkte dyr  

 har opholdt sig siden dets fødsel.
 Stk. 4. Det offentlige tilsyn, jf. stk. 1-3,  

 ophæves af fødevareregionen, hvis Danmarks  

 Veterinærinstitut finder det indsendte materiale fra det  

 mistænkte dyr negativt ved de videre undersøgelser, jf. § 16,  

 stk. 2.
 § 19. Drøvtyggere, som er sat under  

 offentligt tilsyn, jf. § 18, stk. 1-3, må kun flyttes fra ejendommen,  

 såfremt de føres til slagtning eller til en  

 forarbejdningsvirksomhed efter fødevareregionens anvisning.
 Stk. 2. Fra kreaturer over 24 måneder gamle, som er  

 under offentligt tilsyn, og som føres til slagtning eller  

 forarbejdningsvirksomhed, forestår fødevareregionen udtagelse af  

 relevant materiale til undersøgelse for BSE på Danmarks  

 Veterinærinstitut, jf. bekendtgørelse om overvågning og  

 bekæmpelse af BSE hos kvæg.
 Stk. 3. Fra får og geder over 18 måneder  

 gamle, som er under offentligt tilsyn, og som føres til slagtning  

 eller forarbejdningsvirksomhed, forestår fødevareregionen  

 udtagelse af relevant materiale til undersøgelse for TSE på  

 Danmarks Veterinærinstitut.
 Stk. 4. Alle dele, herunder huden, af drøvtyggere  

 under offentligt tilsyn, der er ført til slagtning, skal holdes  

 tilbage under offentligt tilsyn, indtil resultatet af undersøgelsen af  

 det mistænkte dyr er afsluttet med negativt resultat.
Smitte med TSE § 20. Et får eller en ged skal anses for at  

 være smittet med TSE, hvis Danmarks Veterinærinstitut finder det  

 indsendte materiale fra det mistænkte dyr positivt ved de videre  

 undersøgelser, jf. § 16, stk. 2.
Stk. 2. Hvis et får eller en ged anses for at  

 være smittet med TSE, skal samtlige får og geder, som er sat  

 under offentligt tilsyn, jf. § 18, stk. 1-3, anses for at være  

 særligt mistænkt for at være smittet med TSE.
Efter  

 fødevaredirektoratets nærmere vurdering kan en del af, eller  

 samtlige kreaturer, som er sat under offentligt tilsyn, jf. § 18, stk. 1-3,  

 anses for at være særligt mistænkt for at være  

 smittet med TSE.
§ 21. Samtlige drøvtyggere, som anses for  

 at være særligt mistænkt for at være smittet med TSE,  

 jf. § 20, stk. 2, skal aflives efter fødevareregionens nærmere  

 anvisning.
Desuden skal samtlige embryoner og æg, fra det smittede dyr,  

 destrueres efter fødevareregionens nærmere anvisning.
 Stk. 2. I forbindelse med aflivningen forestår  

 fødevareregionen udtagelse af relevant materiale til  

 undersøgelse for TSE på Danmarks Veterinærinstitut fra  

 samtlige får og geder på 18 måneder og derover.
 Stk. 3. Hvis kreaturer anses for at være  

 særligt mistænkte forestår fødevareregionen i  

 forbindelse med aflivningen udtagelse af relevant materiale til  

 undersøgelse for BSE på Danmarks Veterinærinstitut fra  

 samtlige kreaturer på 24 måneder og derover.
 Stk. 4. Aflivning, prøveudtagning og transport til  

 forarbejdningsvirksomhed af de særligt mistænkte dyr foranstaltes  

 af fødevareregionen.
 Stk. 5. Fødevaredirektoratet kan i forbindelse med  

 ophævelse af det offentlige tilsyn påbyde særlig  

 mærkning, særlige betingelser for flytning, samt særlig  

 undersøgelse for BSE af kreaturer, som har været sat under  

 offentligt tilsyn, som følge af påvisning af TSE hos et  

 får eller en ged.
 § 22. Rengøring og desinfektion af  

 bygninger, inventar og maskiner, samt særlig behandling af  

 gødning på den eller de ejendomme, hvor de særligt  

 mistænkte dyr har opholdt sig, foranstaltes af  

 fødevareregionen.
 Stk. 2. Nedpløjning eller andre foranstaltninger  

 vedrørende udendørsarealer på de ejendomme, hvor de  

 særligt mistænkte dyr har opholdt sig skal foretages efter  

 fødevareregionens anvisning.
 Stk. 3. Hold af får og geder på en ejendom,  

 hvor der har været konstateret TSE hos får eller geder kan  

 forbydes af Fødevaredirektoratet for en længere periode.
Afsnit IV Betalingsbestemmelser m.v.
 § 23. Fødevaredirektoratet afholder  

 udgifterne til:
 1)	Aflivning i henhold til § 4, stk. 3.
 2)	Udtagelse, indsendelse, transport og undersøgelse af relevant  

 materiale, samt bortskaffelse af det mistænkte dyr i henhold til §  

 5.
 3)	Videre undersøgelse af relevant materiale på Danmarks  

 Veterinærinstitut i henhold til § 16, stk. 2.
 4)	Undersøgelse af relevant materiale i henhold til § 19, stk. 2  

 og 3, og § 21, stk. 2 og 3.
 5)	Foranstaltninger som fødevareregionen selv udfører i  

 henhold til § 21 og § 22, stk. 1, jf. bekendtgørelse om udgifter og  

 erstatning ved bekæmpelse og forebyggelse af husdyrsygdomme.
 § 24. Fødevaredirektoratet yder erstatning  

 i henhold til bekendtgørelse om udgifter og erstatning ved  

 bekæmpelse og forebyggelse af husdyrsygdomme.
Straf og ikrafttræden § 25. Med bøde straffes den, der 1)	overtræder § 3, § 4, stk. 1 eller 2, §§ 6-8, § 9, stk. 1, §  

 10, § 11, § 12, stk. 1, 3 eller 4, § 13, stk. 1, § 14, § 15, stk. 1 eller 3,  

 § 16, stk. 2, § 17, § 19, stk. 1 eller 4, § 21, stk. 1, § 22 stk. 2 eller 2)	tilsidesætter påbud eller forbud givet i medført  

 af § 21, stk. 5 eller § 22, stk. 3.
 Stk. 2. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 § 26. Bekendtgørelsen træder i kraft  

 den 1. april 2002.
 Stk. 2. Samtidig ophæves bekendtgørelse nr.  

 83 af 14. februar 2002 om overvågning og bekæmpelse af TSE hos  

 får og geder.
Fødevaredirektoratet, den 18. marts  

 2002 P.D.V.Preben Willeberg /Tina Lund Jensen 1)   I bekendtgørelsen er der  

 medtaget visse bestemmelser fra Europa-Parlamentets og Rådets  

 Forordning (EF) Nr. 999/2001 af 22. maj 2001 om fastsættelse af regler  

 for forebyggelse af, kontrol med og udryddelse af visse transmissible  

 spongiforme encephalopatier (EF-tidende 2001 L 147, s. 1), som ændret  

 ved Kommissionens forordning (EF) nr. 1248/2001 af 22. juni 2001 om  

 ændring af bilag III, bilag X og bilag XI til Europa-Parlamentets og  

 Rådets Forordning (EF) Nr. 999/2001 af 22. maj 2001 om  

 fastsættelse af regler for forebyggelse af, kontrol med og udryddelse  

 af visse transmissible spongiforme encephalopatier (EF-Tidende 2001 L 173, s.  

 12), Kommissionens Forordning (EF) nr. 1326/2001 af 29. juni 2001 om  

 fastsættelse af overgangsforanstaltninger med henblik på overgang  

 til Europa-Parlamentets og Rådets Forordning (EF) Nr. 999/2001 af 22.  

 maj 2001 om fastsættelse af regler for forebyggelse af, kontrol med og  

 udryddelse af visse transmissible spongiforme encephalopatier og om  

 ændring af bilag VII og XI til forordningen (EF-Tidende 2001 L 177, s.  

 60) og Kommissionens forordning (EF) nr. 270/2002 af 14. februar 2002 om  

 ændring af Europa-Parlamentets og Rådets forordning (EF) nr.  

 999/2001 for så vidt angår specificeret risikomateriale og  

 epidemiologisk overvågning af transmissible spongiforme encephalopatier  

 og om ændring af forordning (EF) nr. 1326/2001 for så vidt  

 angår foder og markedsføring af får og geder samt  

 produkter heraf (EF-Tidende 2002 L 45, s.4). Ifølge artikel 249 i  

 EF-traktaten gælder en forordning umiddelbart i hver medlemsstat.  

 Gengivelse af disse bestemmelser i bekendtgørelsen er således  

 udelukkende begrundet i praktiske hensyn og berører ikke den  

 nævnte forordnings umiddelbare gyldighed i Danmark.
