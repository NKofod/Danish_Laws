Bekendtgørelse om ændring af  

 bekendtgørelse  

 om fleksibel efterløn § 1 I bekendtgørelse nr. 561 af 22. juni 2000 om fleksibel  

 efterløn foretages efter forhandling med Landsarbejdsrådet  

 følgende ændringer:
 1. I § 1, stk. 3, indsættes efter  

 »EØS-land« », i Grønland eller på  

 Færøerne«.
 2. I § 9, stk. 3, indsættes efter  

 »EØS-området« », Grønland og Færøerne«.
 3. I § 9, stk. 4, 3. pkt., indsættes efter  

 »EØS-land« », i Grønland eller på  

 Færøerne«.
 4. § 10, stk. 1, affattes således:
»§ 10. Et medlem, der opfylder  

 2-års-reglen i § 9, kan ved at arbejde herudover optjene timer til  

 en skattefri præmie.
Timer til den skattefri præmie kan optjenes  

 indtil den dag, hvor medlemmet fylder 65 år.
Arbejdet skal  

 udføres her i riget eller i et andet EØS-land, og medlemmet  

 skal have bopæl her i riget eller i et andet EØS-land, jf. dog  

 stk. 4.«.
 5. § 10, stk. 3, affattes således:
»Præmien optjenes for hver 481 timers arbejde.
Det  

 antal timer, som kan medregnes til optjening af præmie, kan  

 højst udgøre 5.772 timer (12 kvartaler á 481 timer). Det  

 gælder, uanset om medlemmet er fuldtids- eller deltidsforsikret.«.
 6. I § 10, stk. 4, indsættes efter  

 »EØS-området« », Grønland og Færøerne«.
 7. I § 10, stk. 5, indsættes efter  

 »EØS-land« », i Grønland eller på  

 Færøerne«.
 8. Efter § 10 indsættes:
»§ 10 a.
Det antal timer, som kan medregnes  

 til optjening af præmie, kan højst udgøre 5.772 timer med  

 fradrag for timer, hvor medlemmet har fået udbetalt efterløn  

 indtil det 65. år eller dagpenge.
 Stk. 2. Der skal ske reduktion i den skattefri præmie,  

 jf. lovens § 74 k, stk. 5 og 7, hvis en person efter at have  

 fået et efterlønsbevis ikke har været medlem af en dansk  

 arbejdsløshedskasse.«.
 9. § 11, stk. 2, affattes således:
 »Stk. 2. En præmieportion for hver 481 timer udgør 6  

 pct. af dagpengenes højeste beløb på årsbasis i det  

 år, hvor medlemmet fylder 65 år, jf. lovens § 47 og  

 § 70. Årsbeløbet udgør det ugentlige  

 dagpengebeløb ganget med 52. Medlemmets ret til at modtage  

 efterløn efter lovens § 74 j, som enten fuldtids- eller  

 deltidsforsikret medlem på tidspunktet for opfyldelsen af  

 2-års-reglen, jf. § 9, er afgørende for opgørelsen  

 af beløbet.«.
 10. § 11, stk. 3, ophæves.
 11. § 11, stk. 4, bliver herefter § 11,  

 stk. 3.
 12. § 27 affattes således:
 »§ 27. Et medlem har ret til at udføre  

 frivillige ulønnede aktiviteter her i riget eller i et andet  

 EØS-land efter principperne i reglerne i bekendtgørelse om  

 fradrag i dagpenge, orlovsydelse, praktikydelse,  

 uddannelsesgodtgørelse og etableringsydelse.«.
 13. I § 28 indsættes efter »EØS-land« »,  

 Grønland eller Færøerne«.
 14. Kapitel 11 affattes således:
»Kapitel 11 Ophold og arbejde i lande uden for  

 EØS-området, Grønland og Færøerne § 39. Et medlem kan få udbetalt efterløn under  

 midlertidigt ophold i lande uden for EØS-området,  

 Grønland og Færøerne i op til sammenlagt 3 måneder  

 inden for hvert kalenderår.
 Stk. 2. Overstiger opholdet sammenlagt 3 måneder, eller  

 tager medlemmet fast ophold i et land uden for EØS-området,  

 Grønland og Færøerne, skal a-kassen standse udbetalingen  

 af efterløn, indtil medlemmet igen tager fast ophold her i riget eller  

 i et andet EØS-land.
 Stk. 3. Hvis et medlem har bevaret retten til efterløn  

 under ophold i et land uden for EØS-området, Grønland og  

 Færøerne lige op til et årsskifte, kan medlemmet dog  

 bevare retten til efterløn i en ny 3 måneders periode uden  

 forinden at tage ophold her i riget eller i et andet EØS-land.
 § 40. Et medlem, der tager ophold i et land uden for  

 EØS-området, Grønland og Færøerne, skal give  

 a-kassen oplysning om opholdets begyndelses- og afslutningstidspunkt.
 Stk. 2. Det påhviler a-kassen at registrere perioder,  

 hvor et medlem opholder sig i lande uden for EØS-området,  

 Grønland og Færøerne og at standse udbetalingen af  

 efterløn i overensstemmelse med reglerne i § 39.
§ 41. Et medlem, der arbejder i et land uden for  

 EØS-området, Grønland og Færøerne, kan ikke  

 få udbetalt efterløn, medmindre arbejdet udføres som  

 udsendt for en dansk arbejdsgiver.
Perioden, hvor medlemmet kan få  

 udbetalt efterløn, kan højst udgøre 3 måneder.
 Stk. 2. Hvis et medlem efter stk. 1 fortsat har  

 bopæl her i riget eller i et andet EØS-land, har medlemmet ret  

 til efterløn uden tidsmæssig begrænsning.
 § 42. Når et medlem tager fast ophold her i riget eller  

 i et andet EØS-land efter ophold i andre lande i længere tid end  

 nævnt i § 39, kan a-kassen genoptage udbetalingen af  

 efterløn efter begæring fra medlemmet, hvis betingelserne for  

 ret til efterløn fortsat er opfyldt.«.
 15. § 43 ophæves.
 16. Kapitel 13-16 bliver herefter til kapitel  

 12-15.
 17. I § 45, stk. 2, nr. 3, indsættes efter  

 »EØS-land« », i Grønland eller på  

 Færøerne,«.
 18. § 45, stk. 2, nr. 5, affattes  

 således:
 »5)	bliver udmeldt, medmindre det skyldes, at medlemmet skal forsikres  

 i et andet EØS-land på grund af lovvalgsreglerne i forordning  

 (EØF) nr. 1408/71, eller skal forsikres på Færøerne  

 på grund af aftalen af 1. november 1993 mellem Arbejdsministeriet og  

 Færøernes Landsstyre om koordination af  

 arbejdsløshedsforsikring, eller«.
 19. § 47 affattes således:
 »§ 47. En person, der modtager  

 overgangsydelse, kan overgå til efterløn, selv om personen ikke  

 er medlem af en dansk a-kasse på grund af lovvalgsreglerne i forordning  

 (EØF) nr. 1408/71 eller aftalen af 1. november 1993 mellem  

 Arbejdsministeriet og Færøernes Landsstyre om koordination af  

 arbejdsløshedsforsikring.«.
§ 2 Bekendtgørelsen træder i kraft den 1. juni 2001.
