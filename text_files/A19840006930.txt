(Ægtefællebeskatning, indeholdelse af  

 skat til Grønland m.v.) VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om opkrævning af indkomst- og formueskat for personer m.v.  

 (kildeskat), jfr. lovbekendtgørelse nr. 402 af 19. august 1983, som ændret  

 ved lov nr. 433 af 14. september 1983 samt § 6 i lov nr. 500 og § 1 i lov nr.  

 501 begge af 28. oktober 1983, foretages følgende ændringer:
 1. Efter § 15B indsættes:
"§ 15C.
Hvis afdøde efterlader sig en ægtefælle og beskattes efter §  

 14, stk. 1-8, i dødsfaldsåret, skal boet og den længstlevende ægtefælle i  

 opgørelsen efter § 14, stk. 3, tilkendegive, hvorledes de fordeler  

 formuegoder og gæld imellem afdøde og den længstlevende ægtefælle.
 Stk. 2.  Fordelingen foretages efter princippet i  

 kildeskattelovens § 26, stk. 7. Hvis boet og længstlevende ægtefælle  

 tilkendegiver, at de ikke kan afgøre, hvem et formuegode eller en gæld  

 vedrører, skal de ligeledes tilkendegive, om halvdelen skal medregnes hos  

 afdøde og halvdelen hos længstlevende.
Stk. 3.  Hvis boet og længstlevende ægtefælle ikke  

 tilkendegiver, hvorledes fordelingen skal ske, fordeles formuegoder og gæld i  

 overensstemmelse med den seneste selvangivelse, som er indgivet, når § 14,  

 stk. 3-opgørelsen indgives.
Formuegoder og gæld, der ikke er medtaget i denne  

 selvangivelse, deles lige.
Stk. 4.  Fordelingen er bindende for beskatningen af den  

 længstlevende ægtefælles almindelige og særlige indkomst i dødsåret fra  

 indkomstperiodens begyndelse indtil dødsfaldet, medmindre der foretages  

 afsluttende ansættelse af afdødes almindelige og særlige indkomst." 2. I § 59, 2. pkt., ændres "15. marts" til:  

 "1. juni".
 3. Efter § 60, stk. 3, indsættes:
"Stk. 4. Ministeren for skatter og afgifter kan fastsætte regler,  

 hvorefter der åbnes adgang til, at ægtefæller, der er samlevende ved udgangen  

 af det år, for hvilket slutskatten skal beregnes, kan erklære sig indforstået  

 med, at eventuel overskydende skat, der efter reglerne i § 62 tilkommer den  

 ene af ægtefællerne, anvendes til udligning af eventuel restskat, som efter  

 reglerne i § 61 påhviler den anden ægtefælle.
I det omfang der efter  

 udligning efter 1. pkt. bliver tale om restskat eller overskydende skat for  

 en af ægtefællerne, opkræves denne efter reglerne i § 61, henholdsvis  

 udbetales efter reglerne i § 62." 4. Efter § 73 indsættes i Afsnit VII:
"§ 73A.
Overskud, som fremkommer ved afhændelse af en fast ejendom,  

 der er overtaget som led i skatteinddrivelse, udloddes til den pågældende  

 skyldner, efter at der er foretaget modregning med eventuelle yderligere  

 statslige tilgodehavender." 5. I § 88, stk. 1, 1. pkt., og i stk. 2, 1. pkt.,  

 indsættes efter "indkomst af arbejde": "og i pensioner".
§ 2 Stk. 1.  Loven har virkning fra den 1. januar 1984, § 1,  

 nr. 5, dog først fra den 1. januar 1985.
 Stk. 2.  § 1, nr. 1, har virkning, såfremt dødsfaldet er  

 indtrådt i indkomståret 1984 eller i senere indkomstår.
Givet på Amalienborg, den 28. februar  

 1984 Under Vor Kongelige Hånd og Segl MARGRETHE R.
