1.  Vil skatteyderen A og hans hustru efter fraflytning til Japan i 1993  

 være fuldt skattepligtige til Danmark, hvis de i forbindelse med  

 fraflytningen afhænder deres ejerbolig eller udlejer den bindende i en  

 periode på mindst tre år? 2.  Vil svaret på spørgsmål 1 være det samme,  

 hvis det ikke lykkes ægtefællerne at afhænde boligen eller  

 udleje den i den nævnte periode? 3.  Får Japan i henhold til dobbeltbeskatningsoverenskomsten mellem  

 Danmark og Japan status som ægtefællernes domicilland efter  

 fraflytningen i 1993, hvis de afhænder boligen og medtager bohavet til  

 Japan? Skattepligt, fraflytning til Japan - Skattepligt, fraflytning til Japan Sagens omstændigheder var følgende:
Det var oplyst, at A og hans ægtefælle var  

 fuldt skattepligtige til Danmark og boede i egen ejendom i X.
Fra den 1.  

 april 1993 forventede ægtefællerne imidlertid at være bosat  

 i Tokyo, hvortil A ville blive udsendt som korrespondent for det danske  

 dagblad B.
 Udstationeringsperioden forventedes i første omgang  

 at være på tre år, men den kunne eventuelt forlænges,  

 og det var i øvrigt usikkert, om ægtefællerne efter  

 udstationeringen vendte tilbage til Danmark, idet det var muligt, at A ville  

 blive udstationeret som korrespondent i et andet land.
Under opholdet i Tokyo ville B stille en lejet bolig til  

 rådighed for A.
Boligen i Danmark forventedes solgt, men hvis dette  

 ikke lykkedes, ville den blive forsøgt udlejet bindende for en periode  

 på mindst tre år.
Der var endnu ikke taget stilling til, om  

 ægtefællernes to børn på 25 og 27 år skulle  

 følge med til Japan, men i så fald forventedes de at have egen  

 indkomst.
 A's revisionsfirma var af den opfattelse, at  

 ægtefællerne ville være fuldt skattepligtige til Danmark i  

 henhold til kildeskattelovens § 1, stk. 1, nr. 1, hvis det ikke lykkedes at  

 afhænde eller langtidsudleje deres bolig, idet de i så fald  

 måtte anses for at have bevaret bopæl i Danmark.
 Selv om boligen blev solgt eller langtidsudlejet, mente  

 revisionsfirmaet imidlertid, at ægtefællerne alligevel ville  

 være fuldt skattepligtige til Danmark i henhold til kildeskattelovens §  

 1, stk. 1, nr. 2, idet det var oplyst, at de i Japan ville blive beskattet  

 som 'non permanent resident'. Der blev i denne forbindelse henvist til § 3 i  

 bekendtgørelse nr. 646 af 22. september 1987 til kildeskatteloven og  

 til SD-cirkulære nr. 1988-42, næstsidste afsnit.
Endelig fandt revisionsfirmaet under henvisning til art. 4  

 i dobbeltbeskatningsoverenskomsten med Japan, at ægtefællernes  

 domicilland efter fraflytningen ville være Japan.
Der blev i denne  

 forbindelse lagt vægt på, at de ville have bopæl i Japan,  

 men ikke i Danmark.
Den kommunale skatteforvaltning var enig i det af  

 revisionsfirmaet anførte.
For så vidt angår  

 spørgsmål 1 og 2 var Ligningsrådet enig i, at  

 ægtefællerne ville være fuldt skattepligtige til Danmark  

 efter kildeskattelovens § 1, stk. 1, nr. 1, hvis boligen ikke blev solgt  

 eller langtidsudlejet, og i modsat fald efter kildeskattelovens § 1, stk. 1,  

 nr. 2, idet ægtefællerne i Japan kun ville blive beskattet som  

 'non permanent resident', jf. § 3 i bekendtgørelse nr. 646 af 22.  

 september 1987 til kildeskatteloven.
For så vidt angår spørgsmål 3  

 fandt Ligningsrådet ligeledes at kunne tiltræde revisionsfirmaets  

 og skatteforvaltningens opfattelse, hvorefter ægtefællerne efter  

 fraflytningen måtte anses for at have deres skattemæssige  

 hjemsted i Japan.
I denne forbindelse lagde rådet navnlig vægt  

 på det forhold, at ægtefællerne under den treårige  

 udstationeringsperiode forudsætningsvis alene ville have bolig til  

 rådighed i Japan.
Ligningsrådet henså endvidere til de i  

 art. 4, stk. 2, i OECD's modekonvention anførte kriterier.
 Endvidere bemærkedes, at det af en noteveksling i  

 forbindelse med indgåelsen af dobbeltbe skatningsoverenskomst med Japan  

 fremgår, at spørgsmålet om en fysisk persons  

 skattemæssige hjemsted efter overenskomstens art. 4, stk. 2, om  

 fornødent skal afgøres ved gensidig aftale under hensyntagen  

 til de regler, som er anført i art. 4, stk. 2, i OECD's  

 modelkonvention af 1963.
