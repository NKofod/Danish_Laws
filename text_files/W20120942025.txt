Manuel håndtering af melsække i bagerafdeling Sagen handlede om den manuelle håndtering af melsække.
Arbejdstilsynet konstaterede ved tilsynsbesøg, at en medarbejder løftede melsække, der vejede mellem 20 og 25 kg.
Medarbejderen løftede i rækkeafstand ¾ arms afstand eller mere.
Medarbejderen løftede sække fra palle placeret på gulv.
Løftene blev foretaget fra forskellig højde alt afhængig af, hvor på pallen sækkene var placeret til placering nederst på rullevogn.
Herefter blev de løftet fra rullevogn til placering på hylde på lager.
Hylderne på lager var placeret i henholdsvis ca. 40 og 70 cm.
Der var også hylder på 140 og 150 cm højde, men her blev kun placeret sække på 12½ kg.
Medarbejderen løftede:
- under knæhøjde både ved løft fra palle og ved placering nederst på vogn - asymmetrisk med vrid i ryggen - med foroverbøjet ryg både ved løft fra palle og vogn og ved placering på vogn og hylde Følgende løft af sække i ¾ arms afstand blev observeret:
- seks løft på 20 kg med foroverbøjning, - et løft på 20 kg med vrid, - et løft på 22,7 kg med både foroverbøjning og vrid og - et løft på 25 kg med foroverbøjning.
Herudover var der ti løft af 20 kg og fem 25 kg løft i ¾ arms afstand uden forværrende faktorer.
Dvs. ca. 12 sække med vægte ml. 20-25 blev løftet to gange hver, altså ca. 24 løft.
 Arbejdstilsynet fik oplyst, at:
  der kommer nye varer tre gange ugentligt.
  opgaven med tømning af paller er over ugen fordelt mellem tre medarbejdere.
  af og til bliver arbejdet fordelt mellem to medarbejdere på selve dagen, men oftest er en medarbejder alene om opgaven den dag medarbejderen har den.
  mængden af varer (herunder ca. 12 sække med vægte på mellem 20-25 kg) på besøgsdagen var af typisk størrelse.
  løftene, som forekommer ved tømning af paller til lager er en del af de løft, som medarbejderen udfører i løbet af arbejdsdagen.
 Oplysningerne blev bekræftet af varehuschefen.
 Et enigt Arbejdsmiljøklagenævn fandt, at virksomheden skulle sikre, at arbejdet med løft af melsække fra placering på palle til placering på lagerhylder i bagerafdelingen i virksomheden, planlægges, tilrettelægges og udføres, så det var sikkerheds- og sundhedsmæssigt fuldt forsvarligt.
 Arbejdsmiljøklagenævnet lagde vægt på, at Arbejdstilsynet ved tilsynsbesøget den 22. juni 2011 konstaterede, at en medarbejder løftede melsække, der vejede mellem 20 og 25 kg, og at håndteringen foregik i ¾-armsafstand eller mere.
 Arbejdsmiljøklagenævnet lagde desuden vægt på, at Arbejdstilsynet ved tilsynsbesøget konstaterede, at der samtidig i forbindelse med ca. 9 af løftene var forværrende faktorer, idet medarbejderen løftede under knæhøjde, asymmetrisk med vrid i ryggen og med foroverbøjet ryg.
 Arbejdsmiljøklagenævnet lagde herudover vægt på, at løft af melsække på 20-25 kg kan indebære risiko for skader på især lænderyg.
Arbejdsmiljøklagenævnet lagde således vægt på, at Arbejdstilsynet ved tilsynsbesøget den 22. juni 2011 konstaterede, at medarbejderen løftede melsække fra palle placeret på gulv.
Løftene blev foretaget fra forskellig højde alt afhængig af, hvor på pallen sækkene var placeret, til placering nederst på rullevogn.
Herefter blev de løftet fra rullevogn til placering på hylde på lager.
Hylderne på lageret var placeret i henholdsvis ca. 40 og 70 cm højde.
 Desuden løftede medarbejderen under knæhøjde ved løft fra palle og ved placering nederst på vogn, asymmetrisk med vrid i ryggen, og med foroverbøjet ryg ved løft fra palle og vogn og ved placering på vogn og hylde.
 Arbejdsmiljøklagenævnet lagde endvidere vægt på, at Arbejdstilsynet ved tilsynsbesøget fik oplyst, at:
  der kommer nye varer tre gange ugentligt.
  opgaven med tømning af paller over ugen er fordelt mellem tre ansatte.
  af og til bliver arbejdet fordelt mellem to ansatte på selve dagen, men oftest er den ansatte alene om opgaven den dag, den ansatte har den.
  mængden af varer (herunder ca. 12 sække med vægte på mellem 20-25 kg) på besøgsdagen var af typisk størrelse.
  løftene, som forekommer ved tømning af paller til lager, er en del af de løft, som den ansatte udfører i løbet af arbejdsdagen.
 Oplysningerne blev bekræftet af varehuschefen.
[Adressat udeladt] Arbejdsmiljøklagenævnet har på møde den 27. marts 2012 behandlet [navn udeladt]s klage over Arbejdstilsynets afgørelse af 18. juli 2011, hvor [navn udeladt] fik påbud om, at sikre, at arbejdet med løft af melsække i bagerafdelingen i [navn udeladt], planlægges, tilrettelægges og udføres, så det er sikkerheds- og sundhedsmæssigt fuldt forsvarligt, samt påbud om at bruge autoriseret arbejdsmiljørådgiver til at efterkomme det nævnte påbud.
Nævnet traf følgende A F G Ø R E L S E Arbejdsmiljøklagenævnet fastholder Arbejdstilsynets afgørelse af 18. juli 2011, således at [navn udeladt] skal sikre, at arbejdet med løft af melsække fra placering på palle til placering på lagerhylder i bagerafdelingen i [navn udeladt], planlægges, tilrettelægges og udføres, så det er sikkerheds- og sundhedsmæssigt fuldt forsvarligt.
 Arbejdsmiljøklagenævnet fastholder ligeledes Arbejdstilsynets afgørelse af 18. juli 2011 således, at [navn udeladt] skal bruge autoriseret arbejdsmiljørådgiver til at bistå sig med at efterkomme det nævnte påbud.
 Det betyder, at virksomheden skal efterkomme nævnets afgørelse senest den 1. juli 2012.
 Virksomheden skal senest 6 uger efter denne afgørelse give en tilbagemelding til Arbejdstilsynet om, hvilken autoriseret arbejdsmiljørådgiver, der er indgået aftale med.
B E G R U N D E L S E Manuel håndtering Arbejdsmiljøklagenævnet har lagt vægt på, at Arbejdstilsynet ved tilsynsbesøget den 22. juni 2011 konstaterede, at en medarbejder løftede melsække, der vejede mellem 20 og 25 kg, og at håndteringen foregik i ¾-armsafstand eller mere.
 Arbejdsmiljøklagenævnet har desuden lagt vægt på, at Arbejdstilsynet ved tilsynsbesøget konstaterede, at der samtidig i forbindelse med ca. 9 af løftene var forværrende faktorer, idet medarbejderen løftede under knæhøjde, asymmetrisk med vrid i ryggen og med foroverbøjet ryg.
 Arbejdsmiljøklagenævnet har herudover lagt vægt på, at løft af melsække på 20-25 kg kan indebære risiko for skader på især lænderyg.
Arbejdsmiljøklagenævnet lægger således vægt på, at Arbejdstilsynet ved tilsynsbesøget den 22. juni 2011 konstaterede, at medarbejderen løftede melsække fra palle placeret på gulv.
Løftene blev foretaget fra forskellig højde alt afhængig af, hvor på pallen sækkene var placeret, til placering nederst på rullevogn.
Herefter blev de løftet fra rullevogn til placering på hylde på lager.
Hylderne på lageret var placeret i henholdsvis ca. 40 og 70 cm højde.
 Desuden løftede medarbejderen under knæhøjde ved løft fra palle og ved placering nederst på vogn, asymmetrisk med vrid i ryggen, og med foroverbøjet ryg ved løft fra palle og vogn og ved placering på vogn og hylde.
 Arbejdsmiljøklagenævnet lægger endvidere vægt på, at Arbejdstilsynet ved tilsynsbesøget fik oplyst, at:
  der kommer nye varer tre gange ugentligt.
  opgaven med tømning af paller over ugen er fordelt mellem tre ansatte.
  af og til bliver arbejdet fordelt mellem to ansatte på selve dagen, men oftest er den ansatte alene om opgaven den dag, den ansatte har den.
  mængden af varer (herunder ca. 12 sække med vægte på mellem 20-25 kg) på besøgsdagen var af typisk størrelse.
  løftene, som forekommer ved tømning af paller til lager, er en del af de løft, som den ansatte udfører i løbet af arbejdsdagen.
 Oplysningerne blev bekræftet af varehuschefen.
 Efter reglerne i arbejdsmiljøloven skal arbejdet planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.
 Efter reglerne om manuel håndtering skal arbejde med manuel håndtering planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.
 [Navn udeladt] anfører i klagen bl.a., at [navn udeladt] finder, at påbuddet lider af væsentlige mangler. [Navn udeladt] anfører, at løfteteknikken ikke er beskrevet eller på anden vis dokumenteret.
[Navn udeladt] anfører endvidere, at håndteringen af melsække er en opgave, som løses hen over den hele dag og i nogle situationer endog to hele dage, samt at medarbejderen, som har ansvaret for håndteringen af den pågældende leverance af melsække, selv planlægger i hvilken takt opgaven løses.
Der er således tale om 24 løft fordelt over 1 til 2 dage med mellemliggende restitution af musklerne.
Arbejdsmiljøklagenævnet skal hertil bemærke, at Arbejdsmiljøklagenævnet finder, at løfteteknikken er tilstrækkelig beskrevet og dokumenteret i Arbejdstilsynets afgørelse, herunder finder Arbejdsmiljøklagenævnet det dokumenteret, at der er foretaget løft i ¾-armsafstand.
Løfteteknikken ses blandt andet af det i Arbejdstilsynets afgørelse indsatte billedmateriale.
 Arbejdsmiljøklagenævnet skal endvidere bemærke, at den omstændighed, at medarbejderen løser opgaven hen over 1 eller 2 hele dage, ikke kan ændre Arbejdsmiljøklagenævnets opfattelse, idet der er tale om løft af byrder med en vægt, hvor selv et enkelt løft kan være sundhedsskadeligt.
Autoriseret arbejdsmiljørådgiver Arbejdsmiljøklagenævnet har lagt vægt på, at Arbejdstilsynet ved tilsynsbesøg den 22. juni 2011 konstaterede, at der er tale om løft på 20-25 kg i ¾-armsafstand med forværrende faktorer i form af løft under knæhøjde og asymmetrisk løft med vrid i ryggen.
 Arbejdsmiljøklagenævnet har endvidere lagt vægt på, at Arbejdstilsynet ved tilsynsbesøg den 22. juni 2011 fik oplyst, at løft af melsækkene var en del af medarbejdernes sædvanlige arbejde.
 Efter reglerne skal arbejdsgiveren efterkomme påbud om brug af autoriseret arbejdsmiljørådgiver, når Arbejdstilsynet har truffet afgørelse om en overtrædelse af arbejdsmiljølovgivningen.
Overtrædelsen skal dreje sig om et komplekst og alvorligt arbejdsmiljøproblem, der indebærer risiko for sikkerhed og sundhed.
Det vil sige, at arbejdsmiljøproblemet skal være som angivet i kapitel 3 i bekendtgørelsen om brug af autoriseret arbejdsmiljørådgiver.
Overtrædelsen skal være konstateret fx ved et enkeltstående tilsyn.
I dette tilfælde er overtrædelsen konstateret ved tilsynet den 22. juni 2011.
 Det er et komplekst og alvorligt arbejdsmiljøproblem, der indebærer risiko for sikkerhed og sundhed, når der løftes byrder på 7 kg eller mere i ¾-armsafstand, og der samtidig er en eller flere forværrende faktorer.
 De forværrende faktorer skal fx være i form af løft under knæhøjde og asymmetrisk løft med vrid i ryggen.
 Løftene skal udføres som led i den sædvanlige arbejdsfunktion.
 Arbejdsgiveren får ikke påbud om brug af autoriseret arbejdsmiljørådgiver, hvis arbejdsgiveren inden for det seneste år har løst et identisk arbejdsmiljøproblem på samme arbejdssted, og løsningen umiddelbart kan overføres.
 Arbejdsmiljøklagenævnet har lagt vægt på, at Arbejdstilsynet ikke kender til, at virksomheden har løst et tilsvarende problem.
 Arbejdsmiljøklagenævnets afgørelse er truffet af et enigt nævn.
R E G L E R Arbejdsmiljøklagenævnet har ved afgørelsen benyttet følgende regler:
 Om løft:
 § 38, stk. 1, § 39, stk. 1, nr. 1, i lov om arbejdsmiljø, jf. lovbekendtgørelse nr. 1072 af 7. september 2010  § 3, stk. 1, i Arbejdstilsynets bekendtgørelse nr. 1164 af 16. december 1992 om manuel håndtering.
 Om Arbejdstilsynets ret til at give påbud:
  § 77, stk. 1, i lov om arbejdsmiljø, jf. lovbekendtgørelse nr. 1072 af 7. september 2010.
 Om autoriseret arbejdsmiljørådgiver:
 § 77 a, i lov om arbejdsmiljø, jf. lovbekendtgørelse nr. 1072 af 7. september 2010  § 6, § 9, stk. 1, §§ 37-38, §§ 42-45 og § 49, i Arbejdstilsynets bekendtgørelse nr. 259 af 20. marts 2007 om brug af autoriserede arbejdsmiljørådgivere.
 Reglerne kan læses på de følgende sider.
OPLYSNINGERNE  I  SAGEN Sagen er afgjort på grundlag af de akter, som klagenævnet har modtaget fra Arbejdstilsynet og [navn udeladt]s breve af 20. oktober 2011, 17. november 2011 og 9. februar 2012 samt Arbejdstilsynets brev af 3. november 2011.
På klagenævnets vegne [Navn udeladt] Kopi til:
 [Navn udeladt]  [Navn udeladt]  [Navn udeladt]  [Navn udeladt] Regler Lov om arbejdsmiljø, jf. lovbekendtgørelse nr. 1072 af 7. september 2010 Kapitel 5 Arbejdets udførelse § 38. Arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.
 Stk. 2. Anerkendte normer eller standarder, som har sikkerheds- eller sundhedsmæssig betydning, skal følges.
§ 39. Beskæftigelsesministeren kan fastsætte nærmere regler om, hvilke krav der skal være opfyldt, for at arbejdet kan anses for fuldt forsvarligt planlagt, tilrettelagt og udført, herunder om 1) sikkerheds- og sundhedsmæssige foranstaltninger vedrørende arbejder, arbejdsprocesser og -metoder, f.eks. for at undgå sammenstyrtning, nedstyrtning, sammenskridning, rystelser, stråling, støj eller eksplosions-, brand- eller sundhedsfare ved luftarter, dampe, støv og røg, hede, kulde eller lugt, sygdomssmitte eller forkerte arbejdsstillinger, bevægelser eller belastninger, 2) forbud mod særligt farlige arbejder, arbejdsprocesser og -metoder, 3) opslag eller egnet markering.
 Stk. 2. Beskæftigelsesministeren kan endvidere fastsætte regler om særligt arbejdstøj og personlige værnemidler, herunder om hvem der skal afholde udgifterne hertil.
Kapitel 13 Arbejdstilsynet § 77. Arbejdstilsynet kan træffe afgørelse om forhold, der strider mod loven eller mod regler eller afgørelser i medfør af loven, og kan herunder påbyde, at forholdene bringes i orden straks eller inden en frist.
 Stk. 2.
§ 77 a.
Arbejdstilsynet kan påbyde, at modtageren af påbud eller andre afgørelser om overtrædelse af arbejdsmiljølovgivningen skal indhente bistand fra en autoriseret arbejdsmiljørådgiver, bl.a. med henblik på, at det forebyggende arbejdsmiljøarbejde i virksomheden styrkes.
 Stk. 2. Beskæftigelsesministeren fastsætter nærmere regler om rådgivningspåbuddets indhold, omfang og varighed og de nærmere vilkår herfor.
Arbejdstilsynets bekendtgørelse nr. 1164 af 16. december 1992 om manuel håndtering Kapitel 2 Arbejdets udførelse § 3. Arbejde med manuel håndtering skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.
 Stk. 2. Manuel håndtering, der kan indebære risiko for sikkerhed eller sundhed, skal undgås ved hensigtsmæssig tilrettelæggelse af arbejdet, herunder anvendelse af tekniske hjælpemidler.
 Stk. 3. Hvis dette ikke er muligt, skal der træffes effektive foranstaltninger til imødegåelse af risikoen.
Arbejdstilsynets bekendtgørelse nr. 259 af 20. marts 2007 om brug af autoriserede arbejdsmiljørådgivere Kapitel 2 Påbud om brug af autoriserede arbejdsmiljørådgivere § 6. Arbejdsgiveren skal efterkomme påbud om brug af autoriseret arbejdsmiljørådgiver, når Arbejdstilsynet afgiver en eller flere afgørelser om overtrædelser af arbejdsmiljølovgivningen om et eller flere komplekse og alvorlige arbejdsmiljøproblemer, der indebærer risiko for sikkerhed og sundhed og som angivet i kapitel 3, når overtrædelserne er 1) konstateret ved et enkeltstående tilsyn eller ved et tilsynsforløb bestående af screening og et deraf efterfølgende tilsyn, og 2) konstateret ved tilsyn med arbejde tilknyttet én produktionsenhed.
 Stk. 2. Der afgives ikke påbud efter stk. 1, hvis arbejdsgiveren inden for det seneste år har løst et identisk arbejdsmiljøproblem på samme arbejdssted, og løsningen umiddelbart kan overføres.
Kapitel 3 Komplekse og alvorlige overtrædelser af arbejdsmiljølovgivningen Det ergonomiske område § 9. Løft af byrder, der udføres som led i den sædvanlige arbejdsfunktion, 1) ved vægtgrænser, der overstiger 25 kg tæt ved kroppen, 15 kg i underarms afstand eller 7 kg i 3/4 arms afstand, og 2) der samtidigt forekommer en eller flere forværrende faktorer i form af uhåndterlig eller ustabil byrde, asymmetrisk løft, løft over skulderhøjde eller under knæhøjde, bæring af byrden mere end 2 meter, utilstrækkelig plads og uhensigtsmæssigt underlag.
 Stk. 2. Når der ikke er udviklet egnede tekniske løsninger på løft, der overstiger grænserne i stk. 1, afgives påbud til virksomheden om brug af autoriseret rådgivning ved gennemførelse af midlertidige foranstaltninger med henblik på at nedbringe belastningen.
Kapitel 4 Rådgivningspligt § 37. Modtageren af påbud efter kapitel 2 og 3 har pligt til at bruge en arbejdsmiljørådgiver, der er autoriseret til at yde rådgivning i relation til de nævnte arbejdsmiljøforhold.
 Stk. 2. Påbud om brug af en autoriseret arbejdsmiljørådgiver kan ikke efterkommes ved at benytte en autoriseret arbejdsmiljørådgiver, der hører under den juridiske enhed, som har modtaget påbuddet.
 § 38. Ved rådgivningspåbud efter §§ 3 og 6 har arbejdsgiveren pligt til at bruge en autoriseret arbejdsmiljørådgiver til at bistå med rådgivning til henholdsvis løsning af den eller de konkrete overtrædelser, der har udløst rådgivningspåbuddet, og til en revision af produktionsenhedens arbejdspladsvurdering for så vidt angår de konstaterede overtrædelser med henblik på at sikre, at disse overtrædelser fremover forebygges.
 § 42. Modtageren af påbud om rådgivning skal indgå en skriftlig aftale med en autoriseret arbejdsmiljørådgiver om rådgivning.
 Stk. 2. Aftalen skal indeholde angivelser af, hvordan pligter i forbindelse med rådgivningspåbud efterkommes.
 Stk. 3. Aftalen skal forefindes i virksomheden og være til rådighed for virksomhedsledere, arbejdsledere, øvrige ansatte og Arbejdstilsynet.
 § 43. Modtageren af påbud om rådgivning skal give en tilbagemelding til Arbejdstilsynet om indgåelse af en aftale om rådgivning senest 6 uger efter, at påbuddet om rådgivning er modtaget.
 Stk. 2. Tilbagemeldingen påtegnes af sikkerhedsorganisationen eller, i virksomheder, der ikke har pligt til at etablere sikkerhedsorganisation, af en repræsentant for de ansatte.
 Stk. 3. Modtageren af påbud om rådgivning skal sørge for, at tilbagemeldingen påtegnes af den autoriserede arbejdsmiljørådgiver, som herved bekræfter, at der er indgået en aftale i henhold til § 43.
 Stk. 4. Bygherren er undtaget fra pligten i stk. 2.
 § 44. Modtageren af påbud om rådgivning skal indhente en redegørelse fra den autoriserede arbejdsmiljørådgiver, når rådgivningspåbuddet og forhold, der førte til rådgivningspåbuddet, er efterkommet.
 Stk. 2. Redegørelsen skal forefindes i virksomheden og være til rådighed for virksomhedsledere, arbejdsledere, øvrige ansatte og Arbejdstilsynet.
 Stk. 3. Arbejdsgiveren har pligt til at videregive redegørelsen til sikkerhedsorganisationen eller, i virksomheder, der ikke har pligt til at etablere sikkerhedsorganisation, til en repræsentant for de ansatte.
 Stk. 4. Redegørelsen til bygherren skal i hele byggeperioden være tilgængelig for de ansatte og arbejdsgiverne på byggepladsen samt for Arbejdstilsynet.
 § 45. Redegørelsen skal ved rådgivningspåbud efter §§ 3 og 6 indeholde følgende elementer:
1) hvordan rådgivningspåbuddet og den eller de afgørelser, der førte til rådgivningspåbuddet, er efterkommet, 2) hvordan sikkerhedsorganisationen eller de ansatte har været inddraget i rådgivningsprocessen, 3) hvilke initiativer der er taget for at forebygge, at tilsvarende arbejdsmiljøproblemer opstår i virksomheden, og 4) resultatet af den revision af arbejdspladsvurderingen for det eller de pågældende problemer, som rådgivningen skal tage udgangspunkt i.
 Stk. 2. Redegørelsen for rådgivningspåbud efter § 3 skal ikke tage stilling til en rapport om psykisk arbejdsmiljø uanset, at en rapport om psykisk arbejdsmiljø kan være en del af grundlaget for afgivelse af et rådgivningspåbud efter § 3.
 § 49. Modtageren af påbud om rådgivning skal give en tilbagemelding til Arbejdstilsynet om, at rådgivningspåbuddet og de dertil knyttede afgørelser er efterkommet.
 Stk. 2. Tilbagemeldingen påtegnes af rådgiveren, der herved bekræfter, at rådgivningspåbuddet og forhold, der udløste rådgivningspåbuddet, jf. de pligter, der fremgår af §§ 37-48, er efterkommet.
 Stk. 3. Overtrædelser, der har udløst et rådgivningspåbud efter § 4, skal ikke selvstændigt påtegnes af den autoriserede arbejdsmiljørådgiver.
 Stk. 4. Tilbagemeldingen skal være påtegnet af sikkerhedsorganisationen eller, i virksomheder, hvor der ikke skal oprettes sikkerhedsorganisation, af en repræsentant for de ansatte.
 Stk. 5. Tilbagemeldingen for påbud efter § 5 skal endvidere indeholde resultatet af undersøgelsen af forholdene i det psykiske arbejdsmiljø, jf. § 47, stk. 1.
 Stk. 6. Bygherren er undtaget for pligten i stk. 4.
