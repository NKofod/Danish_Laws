Bekendtgørelse om ændring af bekendtgørelse om tilskud til fremme af energieffektiviteten i erhvervsfiskeriet og i akvakultursektoren § 1 I bekendtgørelse nr. 321 af 27. april 2009 om tilskud til fremme af energieffektiviteten i erhvervsfiskeriet og i akvakultursektoren foretages følgende ændringer:
 1. I § 5, stk. 1, ændres »pilotprojekter, der« til: »projekter, der«.
 2. § 14, nr. 3, affattes således:
»3) udgifter, som tilsagnshaver har betalt inden FødevareErhverv har givet tilladelse til at iværksætte projektet, jf. § 4, stk. 4,« 3. I § 15 ændres »50« til: »80«.
§ 2 Bekendtgørelsen træder i kraft den 7. juni 2009.
