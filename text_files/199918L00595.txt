Ændringsforslag stillet den 18. maj  

 2000 Ændringsforslag til 3. behandling af Forslag til lov om ændring af lov om  

 apoteksvirksomhed (Ophævelse af forbudet mod at yde apotekere rabat) Af	sundhedsministeren:
Til § 2 1) I stk. 1 ændres datoen »den 1. april 2000« til: »den 1. juli  

 2000 «.
 2) I stk. 2 ændres »16,2 mio. kr.« til:  

»8,1 mio. kr.« .
 3) I stk. 3 ændres »32,4 mio. kr.« til:  

»16,2 mio. kr.« .
Bemærkninger Til nr. 1 Da det oprindelige lovforslags  

 ikrafttrædelsestidspunkt er passeret, foreslås den 1. juli 2000  

 som nyt ikrafttrædelsestidspunkt.
Til nr. 2 Med ikrafttrædelsestidspunktet den 1. april 2000 i  

 det oprindelige lovforslag var det forudsat, at loven ville have reel  

 virkning for andet halvår af år 2000. Med den foreslåede  

 ændrede ikrafttrædelsesdato må det forventes, at loven  

 alene vil have reel virkning for årets sidste 3 måneder.
Det i  

 lovforslaget fastsatte beløb, hvormed bruttoavancen for år 2000  

 skal nedsættes som følge af de rabatter, apotekerne forventes at  

 modtage i 2000, skal justeres som følge af det ændrede  

 ikrafttrædelsestidspunkt.
Til nr. 3 Der henvises til bemærkningerne til nr. 2.
