Bekendtgørelse om ændring af bekendtgørelse om a-kassernes ret til refusion for udbetalte ydelser § 1 I bekendtgørelse nr. 693 af 23. juni 2011 om a-kassernes ret til refusion for udbetalte ydelser foretages følgende ændring:
 1. Indledningen affattes således:
»I medfør af § 65 a, stk. 7, § 79, stk. 5, og § 86, stk. 6, i lov om arbejdsløshedsforsikring m.v., jf. lovbekendtgørelse nr. 832 af 7. juli 2015, og efter forhandling med Beskæftigelsesrådet fastsættes efter bemyndigelse:« 2. § 2 affattes således:
 »§ 2. En a-kasse har ret til refusion fra staten for ydelser, der er udbetalt med rette, jf. dog stk. 2.
 Stk. 2. Hvis det er åbenbart, at en a-kasse har begået fejl i sagsbehandlingen, og Styrelsen for Arbejdsmarked og Rekruttering eller Ankestyrelsens Beskæftigelsesudvalg som følge heraf træffer afgørelse om, at medlemmet har ret til en ydelse, falder a-kassens ret til refusion væk.
Stk. 3. Refusionen falder væk for perioden indtil tidspunktet for styrelsens eller beskæftigelsesudvalgets modtagelse af sagen eller et tidligere tidspunkt fastsat i styrelsens eller beskæftigelsesudvalgets afgørelse.
Hvis styrelsens eller beskæftigelsesudvalgets afgørelse skyldes a-kassens forkerte vejledning af medlemmet (realudligningsprincippet), har a-kassen dog ret til refusion for ydelser, der udbetales for perioder efter det tidspunkt, hvor styrelsen eller beskæftigelsesudvalget konstaterer fejlen.« § 2 Bekendtgørelsen træder i kraft den 16. september 20161).
