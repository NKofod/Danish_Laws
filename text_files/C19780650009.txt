 Hoslagt følger hovedaftale af 3. november 1978 mellem finansministeriet og  

 Danske Forstkandidaters Forening.
 Den hidtidige hovedaftale af 21. april 1972 er herefter bortfaldet.
 Ændringerne i forhold til den hidtidige hovedaftale vedrører specielt § 7  

 om mægling og voldgift.
Herudover er der foretaget mindre redaktionelle ændringer.
For så vidt  

 angår ændringerne til § 7 skal følgende bemærkes:
 Ad § 7a.
I overensstemmelse med Normen for regler for behandling af faglig strid  

 sikrer § 7a, at enhver uenighed vedrørende arbejds- og ansættelsesforholdene,  

 som opstår i overenskomstperioden, søges bilagt ved mægling.
Mægling er i  

 modsætning til de gældende regler ikke begrænset til retstvister.
En part vil  

 således ikke med henvisning til, at en opstået uenighed ikke er af retlig  

 karakter, kunne nægte at deltage i mægling.
Omvendt ligger der ikke i en  

 parts deltagelse i mægling nogen forudsætningsvis anerkendelse af, at  

 uenigheden er af retlig karakter, som præjudicerer en eventuel senere  

 voldgift.
 For ikke at indføre nye arbejdsretlige begreber i hovedaftalen anvendes  

 det fra Normen hentede udtryk »uenighed af faglig karakter«.  

 Definitionen i stk. 2 af, hvad der skal forstås herved, er hentet fra Knud  

 Illum, Den kollektive arbejdsret, 3. udgave, p. 275. Definitionen er dog i  

 overensstemmelse med princippet i arbejdsretslovens § 9, stk. 2, udtrykkeligt  

 udvidet til også at omfatte påståede overenskomstbrud.
 Det er ved stk. 2 forudsat, at der inden konstateringen af, at der  

 foreligger uenighed, levnes den part, over for hvem krav er fremsat, rimelig  

 tid til nødvendig sagsbehandling vedrørende kravets imødekommelse.
 Ad § 7b.
Bestemmelsen sikrer, at mægling af hver af parterne kan foranlediges med  

 kort varsel, og at modparten ikke ved at afslå at deltage i mægling kan  

 trække sagens behandling i langdrag.
I tilfælde af arbejdsstandsning træder  

 mæglingsmøde i stedet for det i arbejdsretslovens § 9, stk. 2, omtalte  

 fællesmøde.
 Mæglingsmøderne afholdes i finansministeriets mødelokale eller i  

 organisationens lokaler i København.
Der optages et referat af mødet.
Referatet udfærdiges på stedet og  

 underskrives af begge parter.
 Efter bestemmelsen i § 7b, stk. 2, kan mæglingsmøde også kræves afholdt på  

 arbejdsfri dage (weekends og helligdage).
 Ad § 7c.
 Bestemmelsen i stk. 1, svarer indholdsmæssigt til den gældende  

 hovedaftales § 7.
Udtrykket »vedrører ....... forståelsen af en kollektiv overenskomst« svarer hertil og til Normens § 5, stk. 1.
 Stk. 2  føjer hertil fristregler, som sikrer, at  

 voldgiftsbehandlingen kan komme i gang praktisk taget omgående, således at en  

 part ikke ved at tøve med at udpege voldgiftsmænd kan forhale sagens  

 behandling.
Stk. 3  føjer desuden hertil en regel hentet fra Normens  

 § 5, stk. 4, som gør arbejdsretten kompetent til at påkende spørgsmålet om  

 berettigelsen af vægring ved at deltage i voldgift.
Denne regel, som fraviger  

 den almindelige regel i § 8 om, at også uenighed om eller brud på  

 hovedaftalen henhører under voldgift, tilsigter ligesom de foregående regler at sikre en hurtig afgørelse af  

 opståede uenigheder.
For tilfælde af påstået overenskomstbrud åbnes der ved  

 stk. 3 tillige mulighed for, at arbejdsretten kan pådømme selve den  

 tilgrundliggende tvist, hvis det begæres af en af parterne.
Formålet hermed  

 er at forhindre yderligere forhaling af sagen, såfremt vægring ved at deltage  

 i voldgift kendes uberettiget.
Det følger af arbejdsretslovens § 14, at  

 indbringelse for arbejdsretten skal ske gennem Akademikernes  

 Centralorganisation.
 Der gøres i reglerne i § 7c ingen indskrænkning i den arbejdsretten i  

 henhold til arbejdsretslovens § 9, stk. 1, nr. 4-5, tilkommende kompetence.
P.
M.
V.
E.
B.
Flemming Sarroe HOVEDAFTALE mellem finansministeriet og Danske Forstkandidaters Forening.
 Denne hovedaftale er afsluttet mellem på den ene side finansministeriet og  

 på den anden side Danske Forstkandidaters Forening med bindende virkning for  

 de ministerier, styrelser og institutioner, der er omfattet af en mellem  

 finansministeriet og Danske Forstkandidaters Forening indgået kollektiv  

 overenskomst, og for medlemmer af foreningen, som er ansat i henhold til en  

 overenskomst som nævnt.
 Danske Forstkandidaters Forening er berettiget til at overlade til  

 Akademikernes Centralorganisation (AC) at føre overenskomstforhandlinger og  

 indgå overenskomster med finansministeriet.
 I det omfang, foreningen overlader sin ret til at føre  

 overenskomstforhandlinger og indgå overenskomst til AC, indtræder AC i  

 foreningens rettigheder og forpligtelser i henhold til nærværende  

 hovedaftale.
§ 1.  Finansministeriet og Danske Forstkandidaters  

 Forening er enige om at fremme et godt samarbejde og virke for rolige og  

 stabile arbejdsforhold på tjenestestederne.
Finansministeriet vil hverken  

 direkte eller indirekte lægge hindringer i vejen for, at forstkandidater  

 organiserer sig inden for Danske Forstkandidaters Forening.
 § 2.  Den ret, ministerierne, styrelserne og  

 institutionerne har til at lede og fordele arbejdet og til at anvende den  

 efter deres skøn passende arbejdskraft, skal udøves på en sådan måde, at  

 forstkandidatens overenskomstmæssige rettigheder ikke krænkes.
 § 3.  Parterne er enige om, at løn- og øvrige  

 arbejdsvilkår bør fastlægges ved kollektiv overenskomst.
Stk. 2.  Forhandling om indgåelse af ny overenskomst,  

 efter at en overenskomst er opsagt, eller om indgåelse af overenskomst i  

 øvrigt optages snarest og senest 1 måned efter, at begæring om forhandling er  

 fremsat.
Forhandling om indgåelse af ny overenskomst tilrettelægges således,  

 at ny overenskomst søges indgået, forinden den opsagte overenskomst udløber.
 § 4.  Selv om en overenskomst er opsagt og udløbet, er  

 parterne dog forpligtet til at overholde dens bestemmelser, indtil anden  

 overenskomst er indgået, eller arbejdsstandsning er iværksat i  

 overensstemmelse med reglerne i § 5.
 § 5.  Parterne anerkender hinandens ret til at varsle  

 og iværksætte arbejdsstandsning efter nedenstående regler.
 Stk. 2.  Beslutning om at iværksætte arbejdsstandsning  

 tilkendegives den anden part ved særlig og anbefalet skrivelse mindst 1  

 måned, før den iværksættes.
 Stk. 3.  Den i stk. 2 nævnte skrivelse skal angive  

 arbejdsstandsningens karakter og nærmere omfang.
 Stk. 4.  Arbejdsstandsning kan kun iværksættes fra den  

 lste i en måned.
 Stk. 5.  Arbejdsstandsninger kan ikke omfatte:
 Stk. 6.  Som arbejdsstandsning betragtes strejke,  

 lockout, blokade og boykot.
Stk. 7.  Ved arbejdsstandsningens ophør genoptager  

 forstkandidaterne uden unødigt ophold deres arbejde på de tjenestesteder,  

 hvor de var ansat.
Der må ikke fra nogen af parternes side finde  

 fortrædigelse sted i anledning af arbejdsstandsningen.
 Stk. 8.  Parterne er forpligtet til ikke at understøtte,  

 men med alle rimelige midler at hindre ulovlige arbejdsstandsninger, og hvis  

 ulovlige arbejdsstandsninger finder sted at søge at få dem bragt til ophør.
 § 6.  Inden for det område, som en overenskomst  

 omfatter, kan der , sålænge den er gældende, ikke iværksættes  

 arbejdsstandsning, medmindre der er hjemmel hertil i overenskomsten.
§ 7a.
Enhver uenighed af faglig karakter bør søges bilagt ved mægling,  

 eventuelt ved voldgift, efter nedenstående regler.
 Stk. 2.  En uenighed af faglig karakter foreligger, hvor  

 der af nogen af parterne fremsættes krav vedrørende arbejds- og  

 ansættelsesforholdene for personalet omfattet af denne hovedaftale, som ikke  

 uden videre anerkendes eller imødekommes af modparten, eller der foreligger  

 et påstået brud på en kollektiv overenskomst.
§ 7b.
Når en af parterne begærer mægling, skal mæglingsmødet mellem  

 parterne, medmindre andet aftales i det enkelte tilfælde, afholdes inden for  

 en frist af 5 dage, regnet fra begæringens modtagelse.
 Stk. 2.  Arbejdsstandsninger skal straks indberettes til  

 organisationen og til finansministeriet, og mæglingsmøde under  

 organisationens og finansministeriets medvirken skal afholdes senest dagen  

 efter arbejdsstandsningens iværksættelse, medmindre arbejdsstandsningen er  

 ophørt forinden mæglingsmødets afholdelse.
 Stk. 3.  Vægring ved inden for de ved stk. 1 og 2  

 fastsatte frister at søge uenigheden bilagt ved mægling er at anse som brud  

 på denne hovedaftale, der i tilfælde, hvor uenighed i henhold til § 7c kan  

 kræves afgjort ved voldgift, berettiger modparten til at henvise sagen til  

 afgørelse ved voldgift uden forudgående mægling.
7c.
Opnås der ikke ved mægling en løsning af striden og vedrører denne  

 forståelsen af en kollektiv overenskomst eller påstået brud på en kollektiv  

 overenskomst, kan sagen af hver af parterne henvises til endelig afgørelse  

 ved en voldgiftsret, der består af 4 medlemmer, hvoraf hver af parterne  

 vælger 2, samt en opmand, der vælges af voldgiftsrettens medlemmer.
Såfremt  

 der ikke opnås enighed om valget af opmand, anmodes arbejdsrettens formand om  

 at udpege denne.
 Stk. 2.  Samtidigt med henvisning af sagen til voldgift  

 skal vedkommende part meddele navnene på de af ham valgte voldgiftsmænd.  

 Modparten skal, medmindre andet aftales i det enkelte tilfælde, vælge sine  

 voldgiftsmænd inden 5 dage efter modtagelsen af meddelelsen om sagens  

 henvisning til voldgift, i tilfælde af påstået overenskomstbrud dog allerede  

 dagen efter.
Stk. 3.  Vægrer en af parterne sig ved at lade sagen  

 afgøre ved voldgift under henvisning til, at den foreliggende strid ikke  

 angår forståelsen af en kollektiv overenskomst eller påstået brud på en  

 kollektiv overenskomst, kan hver af parterne indbringe spørgsmålet om  

 vægringens berettigelse for arbejdsretten.
I tilfælde af påstået  

 overenskomstbrud kan arbejdsretten, hvis vægringen findes uberettiget,  

 tillige afgøre selve den opståede tvist.
 § 8.  Uoverensstemmelser om denne hovedaftales  

 forståelse samt brud på denne hovedaftale behandles efter bestemmelserne i §§  

 7a - c.
 § 9.  Ved pådømmelsen af sager om brud på denne  

 hovedaftale eller om brud på en mellem parterne indgået overenskomst finder  

 de i loven om arbejdsretten indeholdte bestemmelser anvendelse med de  

 nødvendige tilpasninger.
 § 10.  Denne hovedaftale træder i kraft straks og er  

 gældende, indtil den opsiges med mindst 6 måneders varsel til en 1. oktober.
Stk. 2.  Umiddelbart efter opsigelsen optages  

 forhandlinger om en ny hovedaftale.
 Stk. 3.  Er forhandlinger om en fornyelse af  

 hovedaftalen efter stedfunden opsigelse ikke afsluttet til den pågældende 1.  

 oktober, gælder hovedaftalen, uanset at opsigelsestidspunktet overskrides,  

 indtil de ikraftværende kollektive overenskomster afløses af nye, og  

 hovedaftalen bortfalder da ved de nye kollektive overenskomsters  

 ikrafttræden.
 Parterne i denne hovedaftale bekræfter ved deres underskrift, at de har  

 fornøden bemyndigelse til hovedaftalens indgåelse.
København, den 3. november 1978 Danske Forstkandidaters Forening Steffen Jørgensen/Geert Fredslund/Nielsen Finansministeriet P.
M.
V.
E.
B.
Flemming Sarroe PROTOKOLLAT i tilknytning til hovedaftale af dags dato mellem  

 finansministeriet og Danske Forstkandidaters Forening.
 Parterne er enige om nedenstående bemærkninger til nogle  

 enkeltbestemmelser i hovedaftalen:
 ad. § 2.
 Bestemmelsen indebærer ikke nogen ændring i den hidtidige situation eller  

 praksis med hensyn til de ansattes medindflydelse, og bestemmelsen er ikke  

 til hinder for, at der ved aftale eller på anden måde sker en indskrænkning i  

 ministeriernes, styrelsernes og institutionernes ret til at lede og fordele  

 arbejdet og til at anvende den efter deres skøn passende arbejdskraft.
 ad. § 5, stk. 5.
 Den under a) nævnte undtagelse gælder alene de pågældendes beskæftigelse i  

 hovedstillingen og alene chefstillinger i 37. og højere lønramme.
København, den 3. november 1978 Danske Forstkanditaters Forening Steffen Jørgensen/Geert Fredslund/Nielsen Finansministeriet P.
M.
V.
E.
B.
