 Efter indstilling fra erhvervsuddannelsesudvalget for jern- og  

 metalområdet samt forelæggelse for erhvervsuddannelsesrådet, har direktoratet  

 godkendt 2. dels uddannelsen som landbrugsmaskinmekaniker med virkning fra  

 13. oktober 1986.
 Uddannelsesvarighed: 3 år.
 Lovgrundlag: Lov om erhvervsfaglige grunduddannelser nr. 289 af 8. juni  

 1977.
Skoleopholdene er angivet som nettotider, d.v.s. undervisningsfrie  

 perioder er ikke medregnet.
Der kan ske kalendermæssig forskydning i de  

 enkelte praktikopholds varighed af hensyn til en jævn udnyttelse af  

 skolekapaciteten.
 Undervisningen på skoleophold gennemføres fælles med lærlinge i  

 landbrugsmaskinmekanikeruddannelsen.
 Herudover er de 2 første skoleophold trin 1 og trin 2 fælles med  

 entreprenørmaskinmekanikeruddannelsen.
 Undervisningsgrundlag:
 Undervisningen meddeles på grundlag af direktoratets godkendte  

 kursusplaner.
 Overordnet uddannelsesmål:
 Den færdiguddannede landbrugsmaskinmekaniker kan foretage fejlfinding,  

 vedligeholdelse og reparation på selvkørende landbrugsmaskiner,  

 landbrugstraktorer samt på de hertil knyttede almindelige forekommende  

 hydrauliske komponenter og kredsløb.
 Landbrugsmaskinmekanikeren udfører arbejdet under anvendelse af  

 reparationshåndbøger på dansk, tysk eller engelsk samt andre tilgængelige  

 data, herunder Justitsministeriets og dansk standards foreskrifter for  

 landbrugsmaskiner og redskaber, samt de for branchen krævede mindsteudstyr.
 Landbrugsmaskinmekanikeren har opnået et praktisk rettet kendskab til  

 almene samfundsforhold samt indsigt i virksomhedsorganisation og  

 samarbejdsformer.
 P.d.v.
 e.b.
