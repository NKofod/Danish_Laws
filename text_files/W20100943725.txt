Pressenævnets kendelse i sag nr. 2010-6-1043 Resumé Klagerne  to personer  klagede over artiklerne VIL HAVE BARN MED [KLAGER] og JEG ER GRAVID MED [KLAGER] i Ekstra Bladet.
 Pressenævnets formand udtaler:
Klage over god presseskik kan rettes til mediet selv eller direkte til Pressenævnet.
I begge tilfælde er klagefristen fire uger fra offentliggørelsen i massemediet, jf. medieansvarsloven § 34, stk. 2.
Da klagen vedrører artikler bragt den 21., 22. og 27. juni 2010, og klagen først er modtaget i Pressenævnet den 28. juli 2010, er klagen indgivet efter 4-ugers klagefristens udløb.
Hverken [K1]s henvendelse til Ekstra Bladet forud for offentliggørelsen den 19. juni 2010 eller klagers generelle henvendelse af 19. juli 2010 til Pressenævnet kan føre til et andet resultat.
Klagen afvises derfor i medfør af medieansvarslovens § 43, stk. 3.
 [K1] har på egne vegne og i henhold til fuldmagt fra [K2] klaget til Pressenævnet over artiklen VIL HAVE BARN MED [KLAGER] og JEG ER GRAVID MED [KLAGER] bragt i Ekstra Bladet og på ekstrabladet.dk den 21. og 22. juni 2010 og henvisningen hertil i avisen den 27. juni 2010, idet klagerne mener, at god presseskik er tilsidesat.
 Klagen er behandlet sammen med sag nr. 2010-6-1051, [K1] mod B.T.
 [K1] rettede ved brev af 19. juli 2010 henvendelse til Pressenævnet (brevet er modtaget den 20. juli 2010). Af brevet fremgik følgende:
 Vedr. klage mht. nogle artikler Ekstra Bladet har lavet om mig.
 Jeg anmoder om at vide, hvordan jeg kan klage til Pressenævnet over nogle artikler, Ekstra Bladet har lavet om mig.
Hvordan gør jeg det? Venligst oplys mig om dette. Pressenævnet klagevejledte ved brev af 20. juli 2010 og oplyste i den forbindelse, at en klage over god presseskik indgives til mediet eller til Pressenævnet senest fire uger efter offentliggørelsen.
 Nævnet modtog den 28. juli 2010 [K1]s klagebrev af 26. juli 2010 (postet den 27. juli 2010).
[K2] og [K1] har til støtte for klagen bl.a. anført, at Ekstra Bladet i artiklerne af 21. og 22. juni 2010 viderebringer et usandfærdigt tip fra en læser.
Forud for offentliggørelsen henvendte [K1] sig ved e-mail af 19. juni 2010 til avisen og anførte, at tippet ikke var sandfærdigt, og at der ville blive anlagt et injuriesøgsmål.
 Pressenævnets formand udtaler:
Klage over god presseskik kan rettes til mediet selv eller direkte til Pressenævnet.
I begge tilfælde er klagefristen fire uger fra offentliggørelsen i massemediet, jf. medieansvarsloven § 34, stk. 2.
Da klagen vedrører artikler bragt den 21., 22. og 27. juni 2010, og klagen først er modtaget i Pressenævnet den 28. juli 2010, er klagen indgivet efter 4-ugers klagefristens udløb.
Hverken [K1]s henvendelse til Ekstra Bladet forud for offentliggørelsen den 19. juni 2010 eller klagers generelle henvendelse af 19. juli 2010 til Pressenævnet kan føre til et andet resultat.
Klagen afvises derfor i medfør af medieansvarslovens § 43, stk. 3.
