Skriftlig fremsættelse (14. december 2005) Indenrigs- og  

 sundhedsministeren  

  

 (Lars Løkke Rasmussen):
 Herved tillader jeg mig for Folketinget at fremsætte:
 Forslag til lov  

 om ophævelse af Lov, hvorved  

 Regjeringen  

 bemyndiges til at meddele "den danske  

 Landmandsbank,  

 Hypothek-  

 og  

 Vexelbank  

 i  

 Kjøbenhavn  

 "  

 forskjellige  

 Begunstigelser.
(Lovforslag nr.
L 109).
 Med lovforslaget ophæves den 1. januar 2007 lov nr. 55 af  

 25. marts 1872, der bl.a. fastsætter regler for realkreditvirksomhed i  

 Den  

 Danske Landmandsbank,  

 Hypothek  

 og  

 Vexelbank  

 i  

 Kjøbenhavn  

  - den nuværende Hypotekafdeling i  

 Danske Bank.
Danske Banks Hypotekafdeling har i en årrække været præget  

 af afvikling og er i dag ikke en reel aktør på realkreditmarkedet.
Danske  

 Bank  

 har derfor rettet henvendelse til Indenrigs- og Sundhedsministeriet med  

 anmodning om, at loven ophæves, således at Hypotekafdelingen kan afvikles.
 Lovforslaget anviser de nærmere betingelser for afvikling af  

 Danske Banks Hypotekafdelings aktiviteter.
 Det har ved udformningen af en ordning til afvikling af  

 Danske Banks Hypotekafdelings lovbundne virksomhed været et overordnet  

 hensyn,  

 så vidt muligt at sikre, at en afvikling ikke medfører, at Hypotekafdelingens  

 kreditorer og debitorer stilles ringere end ved de eksisterende forhold.
 Danske Bank skal ved afviklingen af Hypotekafdelingen  

 tilbyde låntagerne i afdelingen, at nuværende lån enten kan indfris eller  

 videreføres i Danske Bank.
Lovforslaget indebærer, at Danske Bank forpligtes til at  

 opkøbe samtlige cirkulerende obligationer, udstedt af Hypotekafdelingen.  

 Ligeledes forpligtes obligationsindehaverne til at sælge obligationer udstedt  

 af Danske Banks Hypotekafdeling til banken.
Da der er tale om små  

 obligationsserier, der handles sjældent, foreligger der ikke umiddelbart en  

 markedskurs for obligationerne.
Derfor beregnes kursen teoretisk på baggrund  

 af  

 relativt sammenlignelige obligationer.
Kursberegningerne foretages af Danske  

 Bank og godkendes af Indenrigs- og Sundhedsministeriet.
 Idet jeg i øvrigt henviser til lovforslaget med bemærkninger,  

 tillader jeg mig at anbefale forslaget til hurtig og velvillig behandling i  

 Folketinget.
