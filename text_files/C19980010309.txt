Cirkulære om tilbagebetaling af  

 udbytteskat og genoptagelse af beskatning af datterselskabsudbytte1) 1. EF-Domstolen har den 17. oktober 1996 afsagt dom i en  

 sag vedrørende fortolkningen af artikel 3, stk. 2, i  

 moder-/datterselskabsdirektivet.
Dommen er offentliggjort i Skat Udland 1996,  

 369 (Denkavit).
 Ifølge direktivets artikel 3, stk. 2, kan  

 medlemsstaterne opstille et krav om, at moderselskaber skal besidde mindst 25  

 pct. af aktierne i datterselskabet i mindst 2 år, som betingelse for at  

 direktivets regler om skattefrihed eller skattenedsættelse  

 vedrørende datterselskabsudbytter finder anvendelse.
EF-Domstolen fastslog, at medlemsstaterne ikke kan  

 kræve, at moder/datterselskabsforholdet skal have bestået i en  

 bestemt periode forud for udlodningstidspunktet, når blot  

 moderselskabet opretholder 25 pct. s-besiddelsen i en sammenhængende  

 periode på mindst 2 år.
Opfyldelsen af ejertidskravet kan  

 således ske efterfølgende ved at opretholde ejerskabet efter  

 udlodningen.
 Efter de hidtil gældende danske regler har det  

 været en betingelse for, at et moderselskab i en anden EU-medlemsstat  

 skattefrit kunne modtage udbytte fra et dansk datterselskab og for, at et  

 dansk moderselskab/-fond skattefrit kunne modtage udbytte fra et dansk eller  

 udenlandsk datterselskab, at det udbyttemodtagende selskab - moderselskabet -  

 havde ejet mindst 25 pct. af aktiekapitalen i det udbyttegivende selskab -  

 datterselskabet - enten i hele det indkomstår, hvori udbyttet er  

 modtaget, eller i en sammenhængende periode på mindst to år  

 frem til det tidspunkt, hvor udbyttet modtages.
 Det var derfor ikke i overensstemmelse med direktivet,  

 når bestemmelserne i selskabsskattelovens § 2, stk. 5, og  

 kildeskattelovens § 65, stk. 5, gjorde skattefriheden for det  

 udbyttemodtagende udenlandske selskab betinget af, at dette havde opretholdt  

 minimumsbesiddelsen i det udbyttegivende danske selskab i en  

 sammenhængende periode på mindst to år forud for det  

 tidspunkt, hvor udbyttet modtages.
 Det var heller ikke i overensstemmelse med direktivet,  

 når bestemmelserne i selskabsskattelovens § 13, stk. 3, jf. stk. 1, nr.  

 2, og § 17, stk. 2, opstillede samme betingelser for skattefriheden  

 henholdsvis skattenedsættelsen for det udbyttemodtagende danske  

 selskab.
 Det samme gjaldt den del af de nævnte bestemmelser,  

 hvor skattefriheden var betinget af, at moderselskabet havde opretholdt  

 minimumsbesiddelsen i datterselskabet i hele det indkomstår, hvori  

 udbyttet er modtaget.
 Som følge af dommen er selskabsskattelovens § 2,  

 stk. 5, § 13, stk. 1, nr. 2, og § 17, stk. 2, kildeskattelovens § 65, stk. 5,  

 og fondsbeskatningslovens § 10, stk. 1, ændret ved lov nr. 888 af 3.  

 december 1997 og har virkning for udbytter, der vedtages d. 1. januar 1998  

 eller senere.
De nævnte bestemmelser er ændret  

 således, at det skal være en betingelse for skattefrihed  

 henholdsvis skattenedsættelse for udbytte fra et datterselskab, at  

 moderselskabet ejer mindst 25 pct. af aktiekapitalen i datterselskabet i en  

 sammenhængende periode på mindst et år, inden for hvilken  

 periode udbytteudlodningstidspunktet skal ligge.
Ejertidskravet på et  

 år skal forstås som 12 måneder og ikke et  

 indkomstår.
 Herefter vil et moderselskab i en anden EU-medlemsstat  

 være omfattet af skattefriheden efter selskabsskattelovens § 2, stk. 5,  

 og kildeskattelovens § 65, stk. 5, når det ejer 25 pct. af aktierne i  

 en sammenhængende periode på mindst et år, inden for  

 hvilken periode udbytteudlodningstidspunktet skal ligge.
 Tilsvarende vil et dansk moderselskab/-fond, når  

 samme betingelser er opfyldt, være omfattet af reglerne i  

 selskabsskattelovens § 13, stk. 1, nr. 2, § 13, stk. 3, § 17, stk. 2,  

 kildeskattelovens § 65, stk. 4, og fondsbeskatningslovens § 10, stk. 1 og  

 2.
 De gennemførte ændringer gælder for  

 moderselskaber i andre EU-medlemsstater, der modtager udbytte fra danske  

 datterselskaber, samt for danske moderselskaber, uanset om det udbyttegivende  

 selskab er hjemmehørende i Danmark, i en anden EU-medlemsstat eller i  

 et tredjeland.
 § 5 i lov nr. 888 af 3. december 1997 indeholder endvidere  

 regler for genoptagelse af ansættelser og om tilbagebetaling af  

 indeholdt udbytteskat i de tilfælde, hvor ansættelsen henholdsvis  

 indeholdelsen er foretaget i strid med direktivet med hensyn til udbytte, der  

 er vedtaget i perioden 1. januar 1992 til 31. december 1997.
 Moder-/datterselskabsdirektivet omfatter imidlertid kun  

 tilfælde, hvor såvel moderselskabet som datterselskabet er  

 omfattet af begrebet "selskab i en medlemsstat" i art. 2 i direktiv  

 90/435/EØF (i Danmark aktie- og anpartsselskaber). Direktivet omfatter  

 endvidere kun grænseoverskridende udbytter indenfor EU.
 Der kan således blive tale om tilbagebetaling af  

 indeholdt udbytteskat til et moderselskab i en anden EU-medlemsstat, der har  

 modtaget udbytte fra et dansk datterselskab, jf. nedenfor under pkt. 2,  

 ligesom der kan blive tale om genoptagelse af skatteansættelsen for et  

 dansk moderselskab, hvor udbytte modtaget fra et datterselskab i en anden  

 EU-medlemsstat med urette er medregnet ved indkomstopgørelsen, jf.  

 nedenfor under pkt. 3.
 Genoptagelsesreglerne finder dermed ikke anvendelse  

 på udbytteudlodning fra et dansk datterselskab til et dansk  

 moderselskab.
Som eksempler på tilfælde, hvor  

 tilbagebetaling af udbytteskat henholdsvis genoptagelse kan komme på  

 tale kan nævnes tilfælde, hvor moderselskabet ikke har ejet  

 kapitalandelen fra 1. dag i indkomståret, har modtaget udbytte i det  

 pågældende indkomstår, og efterfølgende besidder  

 aktierne i to år fra erhvervelsen.
Der kan endvidere være tale om  

 tilfælde, hvor aktierne er erhvervet før det aktuelle  

 indkomstårs begyndelse, men ikke ejes ved indkomstårets  

 udløb, og hvor to års perioden ikke er udløbet på  

 udbytteudlodningstidspunktet, men gør det inden afståelsen af  

 aktierne eller nedbringelse af kapitalandelen til under 25 pct.
2.Tilbagebetaling af udbytteskat til moderselskaber i  

 andre EU-medlemsstater Moderselskaber i andre EU-medlemsstater, jf.  

 selskabsskattelovens § 2, stk. 5, som har fået indeholdt udbytteskat af  

 udbytte, der er vedtaget i perioden 1. januar 1992 til og med 31. december  

 1997, af aktier i et her i landet hjemmehørende selskab, der er  

 omfattet af begrebet selskab i en medlemsstat i artikel 2 i direktiv  

 90/435/EØF, og som har ejet mindst 25 pct. af aktiekapitalen i det  

 udbyttegivende selskab i en sammenhængende periode på mindst to  

 år, inden for hvilken periode udbytteudlodningstidspunktet skal ligge,  

 kan få tilbagebetalt den indeholdte udbytteskat dog med fradrag af den  

 del af udbytteskatten, der eventuelt tidligere er tilbagebetalt efter  

 reglerne i en dobbeltbeskatningsoverenskomst.
 Anmodningen om tilbagebetaling af udbytteskat skal  

 være ledsaget af dokumentation for, at moderselskabet opfylder  

 ovennævnte betingelser sammenholdt med direktiv 90/435/EØF for  

 at modtage skattefrit datterselskabsudbytte.
Som dokumentation vil det i almindelighed være  

 tilstrækkeligt at vedlægge en erklæring fra selskabets  

 generalforsamlingsvalgte revisor om, at betingelserne for udlodning uden  

 udbytteskat er opfyldt.
Erklæringen skal indeholde oplysning om, - at såvel det udbyttegivende som det  

 udbyttemodtagende selskab er omfattet af begrebet selskab i en  

 medlemsstat - at moderselskabet har ejet mindst 25 pct. af  

 indskudskapitalen i datterselskabet i en sammenhængende periode  

 på mindst 2 år, og at udlodningstidspunktet ligger indenfor denne  

 periode - udbyttebeløbet før indeholdelse af  

 udbytteskat og tidspunktet for udbytteudlodningen - indeholdt udbytteskat efter fradrag af tidligere  

 tilbagebetalt udbytteskat Der kan hos Told- og Skattestyrelsen rekvireres en  

 særlig blanket til afgivelse af den ovennævnte dokumentation.
 Hvis udbyttet tidligere har været fritaget for fuld  

 beskatning vil Told- og Skattestyrelsen normalt være i besiddelse af  

 den fornødne dokumentation, hvorfor det vil være  

 tilstrækkeligt at henvise til den tidligere sag (journalnummer).
 Told- og Skattestyrelsen kan i de tilfælde, hvor det  

 skønnes nødvendigt, stille krav om fremlæggelse af  

 yderligere dokumentation for at betingelserne er opfyldt.
 Er udlodningen sket før 1. januar 1998 og er  

 ejertidsbetingelsen på 2 år endnu ikke udløbet, er  

 refusion af indeholdt udbytteskat betinget af, at moderselskabet skriftligt  

 påtager sig pligt til at betale udbytteskatten, hvis denne betingelse  

 ikke efterfølgende opfyldes.
 Ved tilbagebetalingen forrentes beløbet efter  

 reglerne i cirkulære nr. 157 af 14. oktober 1987 om forrentning af  

 visse tilbagebetalingsbeløb.
 Krav om tilbagebetaling skal fremsættes skriftligt  

 over for Told- og Skattestyrelsen senest den 31. december 1998.
3.Genoptagelse af skatteansættelsen for danske  

 moderselskaber Danske moderselskaber, jf. selskabsskattelovens § 13, stk.  

 3, og § 17, stk. 2, kan få genoptaget skatteansættelsen for  

 indkomstår, hvori indgår udbytte, der er vedtaget i perioden 1.  

 januar 1992 til og med 31. december 1997, af aktier i et datterselskab i en  

 anden EU-medlemsstat, hvori moderselskabet har ejet mindst 25 pct. af  

 aktiekapitalen i en sammenhængende periode på mindst to år,  

 inden for hvilken periode udbytteudlodningstidspunktet skal ligge.
Det er en  

 betingelse, at såvel moderselskabet som datterselskabet er omfattet af  

 begrebet selskab i en medlemsstat i artikel 2 i direktiv  

 90/435/EØF.
 Anmodningen skal være ledsaget af dokumentation for,  

 at moderselskabet opfylder ovennævnte betingelser sammenholdt med  

 direktiv 90/435/EØF for at modtage skattefrit  

 datterselskabsudbytte.
Som dokumentation vil det i almindelighed være  

 tilstrækkeligt at vedlægge en erklæring fra selskabets  

 generalforsamlingsvalgte revisor om, at betingelserne for skattefrihed  

 henholdsvis skattenedsættelse for udbytte fra et datterselskab, er  

 opfyldt.
Erklæringen skal indeholde oplysning om, - at såvel det udbyttegivende som det  

 udbyttemodtagende selskab er omfattet af begrebet selskab i en  

 medlemsstat - at moderselskabet har ejet mindst 25 pct. af  

 indskudskapitalen i datterselskabet i en sammenhængende perioden  

 på mindst 2 år, og at udlodningstidspunktet ligger indenfor denne  

 periode Skattemyndigheden kan i de tilfælde, hvor det  

 skønnes nødvendigt, stille krav om yderligere dokumentation for  

 at betingelserne er opfyldt.
 Anmodning om genoptagelse skal fremsættes overfor  

 skattemyndigheden senest den 31. december 1998.
 4. Dette cirkulære bortfalder med udgangen af  

 1998.
