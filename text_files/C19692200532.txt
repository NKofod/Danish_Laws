(Til samtlige handelsskoler) Direktoratet meddeler herved, at nyansatte lærere, som fra den 1. august  

 1969 og senere skal varetage undervisningen på de ovennævnte kurser, normalt  

 skal opfylde de kvalifikationskrav, der fremgår af vedlagte 5 bilag.
Samtlige fag, som er nævnt i bekendtgørelse nr. 280 af 22. juni 1967 om  

 handelsmedhjælpereksamen og i bekendtgørelse nr. 395 af 10. oktober 1967 om  

 handelsskolernes statskontrollerede fagprøver, er i bilagene inddelt i 5  

 faggrupper.
Nye læreres adgang til at undervise inden for flere faggrupper  

 afhænger af de pågældende kvalifikationer i form af beståede  

 handelsfaglærereksaminer og øvrige kvalifikationer, f.eks. 3-sproglig  

 korrespondenteksamen, lærereksamen eller højere handelseksamen.
 Det fremhæves, at der ved kvalifikationskravenes fastsættelse er taget  

 vidtgående hensyn til sikring af den for tilrettelæggelsen af skolens  

 undervisning nødvendige smidighed, og at der derfor inden for de hermed  

 angivne rammer fortsat påhviler skolens pædagogiske ledelse ansvar for  

 fastlæggelse af fagfordelingen blandt skolens lærerkræfter i overensstemmelse  

 med den enkelte læreres særlige faglige og pædagogiske kvalifikationer.
 I overensstemmelse med det tidligere af direktoratet fremhævede princip,  

 skal man understrege betydningen af, at den enkelte lærers hovedbeskæftigelse  

 søges holdt inden for en begrænset fagrække.
Såfremt en ny lærer ikke fuldt ud opfylder de med denne skrivelse  

 fastsatte kvalifikationskrav må vedkommende skole senest 2 måneder før  

 undervisningens påbegyndelse fremsende dispensationsansøgning med angivelse  

 af de vilkår, hvorpå dispensationen søges meddelt.
For de nye lærere, der  

 skal påbegynde undervisning til august 1969 skal eventuelle ansøgninger  

 fremsendes snarest muligt og senest 15. juli 1969.
O.I.
Mikkelsen.
/ Erik Dam Jensen, insp.
