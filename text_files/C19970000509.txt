(Til Kriminalforsorgens anstalter,  

 arresthusene og politiet) § 1 I Justitsministeriet, Direktoratet for Kriminalforsorgens cirkulære nr.  

 216 af 17. december 1980 om de indsattes adgang til udlevering af egne  

 effekter mv. og anvendelse af penge, som ændret ved cirkulære nr. 29 af 8.  

 marts 1995, foretages følgende ændringer:
 1.  § 1, stk. 1, affattes således:
"Stk. 1. Ved indsættelsen i institutionen skal den indsattes  

 effekter gennemgås med henblik på afgørelse af, i hvilket omfang effekterne  

 kan udleveres.
Ved gennemgangen foretages nærmere visitation af effekterne  

 med henblik på at forhindre indsmugling af ulovlige effekter." 2.  § 5, stk. 1, nr. 6, affattes således:
"6. Radioapparater, såfremt forholdene i institutionen  

 tillader det." 3.  § 5, stk. 4, affattes således:
"Stk. 4. Til indsatte i Kriminalforsorgens anstalter (bortset  

 fra Københavns Fængsler) kan tillige udleveres båndoptagere med mikrofon og  

 fjernsyn." 4.  § 7, stk. 1, affattes således:
"Stk. 1. Ved den indsattes længerevarende fravær fra  

 institutionen (normalt over 5 dage) eller fravær, der skyldes undvigelse  

 eller udeblivelse, skal institutionen sørge for, at den indsattes effekter  

 opbevares på depot.
Når effekterne pakkes ned, skal det ved registrering  

 eller plombering sikres, at de holdes adskilt fra andres effekter, således at  

 der ikke er mulighed for sammenblanding.
Såfremt forholdene taler derfor, kan  

 aflåsning af indsattes opholdsrum træde i stedet for opbevaring på  

 depot." § 2 Cirkulæret træder i kraft straks.
