I henhold til § 1, stk. 3, i lov om videregående teknikeruddannelser m.v., jf. lovbekendtgørelse nr. 370 af 30. maj 1990, fastsættes:
Område § 1.  Bekendtgørelsen finder anvendelse ved eksaminer  

 og udstedelse af uddannelses- og eksamensbeviser i de videregående  

 teknikeruddannelser og uddannelser på konstruktørniveau.
 Stk. 2.  Undervisnings- og Forskningsministeriet kan  

 bestemme, at bekendtgørelsen eventuelt med tilpasninger finder anvendelse i  

 andre uddannelser.
 Stk. 3.  En eksamen består af en eller flere prøver.
Formål § 2.  Formålet med eksamen er at bedømme om, og i  

 hvilken grad den studerendes kvalifikationer modsvarer de mål, der er  

 opstillet for uddannelsen i uddannelsesbekendtgørelsen.
Eksamen giver  

 grundlag for udstedelse af uddannelses- og eksamensbevis, jf. § 10, stk. 1.  

Stk. 2. Når der ved enkeltfagsundervisning og for selvstuderende ikke  

 foreligger en samlet vurdering fra skolen, afholdes prøve inden for hele  

 fagets område, og der udstedes prøvebevis for hvert fag og eksamensbevis, jf.  

 § 10, stk. 2.
 § 3.  For hver uddannelse fastsætter Undervisnings- og  

 Forskningsministeriet efter indstilling fra teknikerudvalget i  

 uddannelsesbekendtgørelsen antallet af eksamenskarakterer og det faglige  

 område for disse.
 Stk. 2.  I bedømmelsesplanen for hver uddannelse, jf. §  

 23, fastsættes, hvilke prøver der indgår i eksamen, og i hvilke trin de  

 enkelte prøver afholdes og bedømmes.
Stk. 3.  Den studerende skal aflægge de prøver, der  

 indgår i et uddannelsestrin, samlet.
Mundtlige og skriftlige prøver  

 gennemføres i en særlig eksamensperiode, normalt ved uddannelsens afslutning.
§ 4.  Umiddelbart forud for eksamensperioden i  

 uddannelsens sidste trin træffer skolen afgørelse om indstilling til eksamen  

 for hver enkelt studerende.
Afgørelsen træffes på grundlag af den løbende  

 interne evaluering af den studerendes deltagelse i og udbytte af  

 undervisningen, herunder de afleverede skriftlige arbejder.
 Stk. 2.  Træffer skolen afgørelse om, at en studerende  

 ikke kan indstilles til eksamen, er den pågældende afskåret fra at deltage i  

 prøver og få bedømt prøver, der eventuelt tidligere er aflagt i  

 uddannelsestrinet.
 Stk. 3.  En studerende kan genindstilles 2 gange.
Eksamenskommissioner § 5.  Hvert teknikerudvalg nedsætter en  

 eksamenskommission for sit teknikerområde.
En repræsentant for Undervisnings-  

 og Forskningsministeriet tilforordnes udvalget.
Stk. 2.  En eksamenskommission består normalt af 6  

 medlemmer.
Medlemmer skal have indsigt i uddannelsernes faglige indhold og  

 pædagogiske forhold.
Halvdelen af kommissionens medlemmer skal normalt være  

 fra erhvervslivet.
Stk. 3.  Teknikerudvalget fastsætter  

 eksamenskommissionens forretningsorden.
Teknikerudvalgets sekretariat  

 varetager eksamenskommissionens sekretariatsfunktioner.
§ 6.  Eksamenskommissionen rådgiver Undervisnings- og  

 Forskningsministeriet om eksamensniveau, eksamensforløb, censorbeskikkelser  

 og eksamensopgaver og bistår teknikerudvalget.
Eksamenskommissionen afgiver  

 indstilling til teknikerudvalget eller ministeriet om principielle spørgsmål  

 vedrørende eksamensforhold m.v.
 Stk. 2.  Eksamenskommissionen modtager underretning om  

 karakterstatistikker, eksamensplaner, censorbeskikkelser,  

 censorindberetninger samt efter anmodning andet materiale af betydning for  

 kommissionens arbejde.
 § 7.  Når bestemmelse om autorisation eller lignende  

 gør det påkrævet, kan det i uddannelsesbekendtgørelsen fastsættes, at den  

 kompetence, der er tillagt eksamenskommissionen, udøves af en anden  

 myndighed.
Censorer § 8.  Ved bedømmelsen af de studerendes præstationer  

 medvirker censorer.
Stk. 2.  Censorerne skal Stk. 3.  Finder censor, at kravene efter stk. 2 ikke er  

 opfyldt, afgiver censor indberetning herom til skolen.
Skolen videresender  

 indberetningen til Undervisnings- og Forskningsministeriet med sine  

 eventuelle bemærkninger.
Desuden afgiver censor på opfordring fra skolen  

 eller fra ministeriet indberetning om eksamensafvikling og  

 eksamensresultater.
§ 9.  Skolen beskikker censorer efter indstilling fra  

 uddannelsesudvalget og efter Undervisnings- og Forskningsministeriets  

 godkendelse.
Det tilstræbes især inden for uddannelsernes erhvervsrettede fag  

 at anvende censorer fra erhvervslivet.
Kan skolens forslag til censorer ikke  

 godkendes, kan ministeriet indhente indstilling fra eksamenskommissionen  

 herom.
 Stk. 2.  En censor må ikke have interesser, der kan  

 skabe tvivl om censors habilitet, idet forvaltningslovens §§ 3 og 4, stk. 1,  

 og § 6 i øvrigt finder anvendelse.
 Stk. 3.  Skolen skal sikre sig, at censor er bekendt med  

 den pågældende uddannelses mål og indhold.
 Stk. 4.  Ministeriet kan udstede en censorvejledning.
Uddannelses- og eksamensbevis § 10.  Når uddannelsen er gennemført, og den  

 afsluttende eksamen er bestået, udsteder skolen et uddannelses- og  

 eksamensbevis til hver dimittend.
Stk. 2.  Når en enkeltfagsprøve er bestået, udsteder  

 skolen prøvebevis.
Når samtlige enkeltfagsprøver i en uddannelse er bestået,  

 ombyttes prøvebeviserne med et eksamensbevis.
Det kan i  

 uddannelsesbekendtgørelsen fastsættes, at alle prøver og eventuel individuel  

 praktik i uddannelsen skal være gennemført inden for et bestemt tidsrum.
 Stk. 3.  Beviserne efter stk. 1 og 2 skal angive:
 Stk. 4.  Beviset må ikke indeholde andre oplysninger.
 § 11.  De dele af bevisets tekst, der giver generel  

 oplysning om uddannelsen m.v., affattes tillige på et eller flere  

 fremmedsprog.
 § 12.  Beviset udformes på en sådan måde, at  

 forfalskning i videst muligt omfang forhindres.
 Stk. 2.  Undervisnings- og Forskningsministeriet kan  

 efter indstilling fra Teknikerrådet fastsætte yderligere regler om bevisets  

 udformning under hensyn til eventuelle behov for standardisering.
§ 13.  Skolen opbevarer de oplysninger, der er  

 nødvendige for at udstede beviserne, i mindst 5 år efter eksamens eller  

 prøvens afslutning.
Oplysning om, hvem der har gennemført de enkelte  

 uddannelser, opbevares i 40 år.
 § 14.  Afbryder en studerende uddannelsen, udsteder  

 skolen efter anmodning dokumentation for de gennemførte dele af uddannelsen,  

 herunder for opnåede karakterer.
Prøver ved eksamen § 15.  De prøver, der indgår i eksamen, jf. § 3, stk.  

 2, afvikles efter reglerne i bedømmelsesplanen Stk. 2.  Et kursusarbejde er en afgrænset del af  

 undervisningsforløbet, som af skolen på forhånd er særligt udpeget for de  

 studerende som bedømmelsesgrundlag ved eksamen.
Kursusarbejder tilrettelægges  

 af skolen og kan gennemføres uden for skolen i samarbejde med en virksomhed.  

 Skolen kan stille vejleder til rådighed for den studerende.
Hvis et  

 kursusarbejde udføres som gruppearbejde, skal den enkelte studerendes  

 præstationer kunne bedømmes individuelt.
Stk. 3.  Et projekt er en afgrænset del af  

 undervisningsforløbet, som af skolen er særligt tilrettelagt inden for et  

 eller flere faglige områder, og som af skolen på forhånd er særligt udpeget  

 for de studerende som bedømmelsesgrundlag ved eksamen.
Projekter afleveres  

 som skriftlige rapporter med eventuelt tilhørende resultater af praktiske  

 opgaver i forbindelse med projektet.
Aflevering af rapporter m.v. falder  

 normalt sammen med uddannelsens afslutning.
Projekter tilrettelægges af  

 skolen og kan gennemføres uden for skolen i samarbejde med en virksomhed.  

 Skolen eller virksomheden stiller vejleder til rådighed for den studerende.  

 Hvis et projekt udføres som gruppearbejde, skal den enkelte studerendes  

 præstationer kunne bedømmes individuelt.
Stk. 4.  En mundtlig prøve gennemføres som en  

 dialog mellem den studerende og eksaminator og kan omfatte selvstændig  

 fremlæggelse og besvarelse af spørgsmål.
Prøven kan tage udgangspunkt i  

 spørgsmål udvalgt ved lodtrækning eller i et eller flere kursusarbejder, jf.  

 stk. 2, eller i en projektrapport, jf. stk. 3. Censor kan foranledige  

 spørgsmål stillet og kan forlange at blive gjort bekendt med spørgsmål til  

 udvælgelse ved lodtrækning så betids, at disse kan drøftes med eksaminator  

 med henblik på ændringer.
Stk. 5.  En skriftlig prøve gennemføres som individuel  

 skriftlig besvarelse af skriftligt formulerede opgaver.
Opgaveløsning skal  

 ske uden vejledning inden for et afgrænset tidsrum, der er fastsat i  

 bedømmelsesplanen.
 Stk. 6.  Andre prøveformer kan efter indstilling fra  

 eksamenskommissionen godkendes af Undervisnings- og Forskningsministeriet.
 § 16.  Ved afvikling af prøver skal skolen  

 tilrettelægge forløbet og vilkårene under følgende hensyn:
§ 17.  Skolen udfærdiger et eksamensreglement under  

 hensyntagen til det, der er anført i § 16. De studerende, eksaminatorer,  

 eventuelle tilstedeværende censorer og eventuelle tilsynsførende under  

 prøveforløbet skal af skolen gøres bekendt med reglementet.
Af reglementet  

 skal det fremgå, hvilke konsekvenser overtrædelse kan medføre, jf. stk. 2.
Stk. 2.  Hvis en studerende under prøveforløbet  

 overtræder skolens eksamensreglement eller udviser forstyrrende adfærd, kan  

 skolen bortvise den studerende fra prøven, og den studerendes præstation ved  

 prøven kan herefter normalt ikke bedømmes.
I mindre alvorlige tilfælde giver  

 skolen dog først en advarsel.
Skolen indberetter bortvisninger til  

 Undervisnings- og Forskningsministeriet med angivelse af bortvisningens  

 begrundelse.
 § 18.  Mundtlige prøver til eksamen er offentligt  

 tilgængelige, medmindre prøven er omfattet af en aftale efter § 19, stk. 2,  

 eller andet følger af skolens eksamensreglement eller de praktiske forhold.
 Stk. 2.  Censorers og eksaminatorers notater, drøftelser  

 m.v. til brug for bedømmelse er hemmelige.
 § 19.  Skolen har med respekt af den studerendes  

 eventuelle ophavsrettigheder ejendomsretten over produkter, der fremkommer  

 som resultat af en prøve, jf. dog stk. 2.
 Stk. 2.  Hvis prøveforløbet inddrager parter uden for  

 skolen, herunder virksomheder, institutioner m.v., aftales det mellem skolen,  

 den studerende og tredieparten, i hvilket omfang skolen, den studerende eller  

 tredieparten under respekt af gældende ophavsretlige regler er berettiget til  

 at anvende de resultater, der fremkommer som et led i prøveforløbet, herunder  

 om eventuelle oplysninger vedrørende trediepartens forhold, der forekommer i  

 opgaveløsningerne, må offentliggøres.
 Opgaver m.v.
 § 20.  I bedømmelsesplanen fastsættes efter  

 indstilling fra teknikerudvalget, hvorvidt opgaver til brug ved de skriftlige  

 prøver stilles centralt, jf. § 21, eller af skolen, jf. § 22.
 Stk. 2.  Den, der stiller opgaver til en prøve,  

 fastsætter tidspunktet for afholdelse af prøve, hvilke hjælpemidler de  

 studerende forudsættes at have til rådighed samt eventuelle begrænsninger  

 for, hvilke hjælpemidler der må medbringes.
§ 21.  Hvis det er fastsat, at samtlige skoler skal  

 afholde prøve med fælles opgaver, nedsætter Undervisnings- og  

 Forskningsministeriet en opgavekommission efter indstilling fra  

 eksamenskommissionen.
Opgavekommissionen forestår udarbejdelsen af  

 opgaveforslag og giver indstilling om hjælpemidler og prøvetidspunkter, jf. §  

 20, stk. 2. Opgaverne godkendes og stilles af Undervisnings- og  

 Forskningsministeriet.
Stk. 2.  En opgavekommission består normalt af 2 - 4  

 medlemmer.
Medlemmerne skal have indsigt i uddannelsen.
Undervisnings- og  

 Forskningsministeriet kan efter indstilling fra eksamenskommissionen  

 fastsætte regler for opgavekommissioners virksomhed.
 Stk. 3.  Hvis bestemmelse om autorisation eller lignende  

 taler herfor, kan Undervisnings- og Forskningsministeriet bestemme, at en  

 anden myndighed skal godkende eller stille opgaver m.v.
§ 22.  Hvis det er fastsat, at skolen stiller opgaver,  

 bestemmer skolen inden for reglerne for uddannelsen, hvem der udarbejder og  

 godkender opgaverne.
Det tilstræbes, at uddannelsesudvalget inddrages i  

 udarbejdelsen af opgaver, især inden for uddannelsernes erhvervsrettede  

 områder.
 Stk. 2.  Når særlige forhold taler herfor, kan  

 Undervisnings- og Forskningsministeriet bestemme, at opgaver m.v. skal  

 godkendes af ministeriet.
Bedømmelse § 23.  For hver uddannelse fastsætter Undervisnings-  

 og Forskningsministeriet en bedømmelsesplan efter indstilling fra  

 teknikerudvalget.
 Stk. 2.  I bedømmelsesplanen fastsættes antallet af  

 prøver til eksamen, prøvernes form og afgrænsning, i hvilke trin i  

 uddannelsen bedømmelsen finder sted, og med hvilken vægt de enkelte  

 prøvekarakterer indgår i eksamenskaraktererne.
Stk. 3.  I bedømmelsesplanen kan det under hensyn til  

 behovet for afgivelse af eksamenskaraktererne fastsættes, at dele af en prøve  

 bedømmes særskilt.
Andre særlige regler om uddannelsens eksamensforhold  

 fastsættes ligeledes i bedømmelsesplanen, herunder eventuelle regler om  

 tilrettelæggelse af kursusarbejder og projekter som gruppearbejde.
 § 24.  Bedømmelsesgrundlaget er den studerendes  

 faglige præstation under prøven.
 Stk. 2.  Bedømmelsen er en vurdering af  

 bedømmelsesgrundlaget i relation til den stillede opgaves rammer og i  

 relation til målene for det eller de emner, som prøven omfatter.
 § 25.  Ved bedømmelsen i forbindelse med prøver til  

 eksamen gives der karakterer efter følgende karakterskala, jf. dog § 30:
 § 26.  Eksamen er bestået, når summen af  

 eksamenskaraktererne, jf. § 3, stk. 1, er lig med eller større end antallet  

 af eksamenskarakterer multipliceret med 6.
Stk. 2.  Undervisnings- og Forskningsministeriet kan  

 efter indstilling fra teknikerudvalget yderligere bestemme, at enkelte  

 eksamenskarakterer skal være mindst 6 eller »godkendt«, jf. § 30,  

 for, at eksamen er bestået.
Tilsvarende kan det bestemmes, at summen af visse  

 eksamenskarakterer skal være lig med eller større end antallet af disse  

 karakterer multipliceret med 6.
 Stk. 3.  En enkeltfagsprøve er bestået, hvis karakteren  

 er mindst 6 eller »godkendt«.
 § 27.  Ved bedømmelsen af den studerendes præstation  

 under prøven skal der først foretages en helhedsvurdering, ud fra hvilken  

 præstationen placeres inden for et af de tre trin.
 Stk. 2.  Den meget gode præstation er karakteriseret  

 ved, at den studerende på selvstændig og uddybende måde viser og begrunder  

 sin viden og sine færdigheder inden for rammerne af de fastsatte mål.
 Stk. 3.  Den gode præstation er karakteriseret ved, at  

 den studerende er i stand til at vise og begrunde sin viden og sine  

 færdigheder inden for rammerne af de fastsatte mål.
 Stk. 4.  Den mindre gode præstation er karakteriseret  

 ved, at den studerende ved en usikker, uselvstændig og mangelfuld præstation  

 viser, at de fastsatte mål ikke er nået i tilstrækkeligt omfang.
 § 28.  Når trinbedømmelsen er fastlagt, foretages en  

 gradsbedømmelse inden for det fastlagte trin.
 Stk. 2.  Karakteren 6 gives for den præstation, der  

 giver udtryk for det mindste mål af viden og færdigheder, der kan anerkendes  

 for, at målene er nået.
 Stk. 3.  Karakteren 13 gives for den præstation, der er  

 udtryk for en fuldstændig eller så godt som fuldstændig opfyldelse af de krav  

 til viden og færdigheder, der rummes inden for de fastsatte mål.
 Stk. 4.  Karakteren 00 gives for den præstation, der er  

 udtryk for en fuldstændig eller så godt som fuldstændig manglende opfyldelse  

 af de krav til viden og færdigheder, der rummes inden for rammerne af de  

 fastsatte mål.
§ 29.  Karakteren fastsættes efter drøftelse mellem  

 censor og eksaminator.
Hvis de ikke er enige om en fælles bedømmelse, giver  

 hver en karakter.
Karakteren for prøven er gennemsnittet af disse karakterer  

 afrundet til det nærmeste tal i karakterskalaen.
Hvis gennemsnittet ligger  

 midt imellem to karakterer, er den endelige karakter nærmeste højere  

 karakter, hvis censor har givet den højeste karakter, jf. dog stk. 2, og  

 ellers den nærmeste lavere karakter.
 Stk. 2.  Karaktererne 00 og 13 kan ikke gives ved  

 afrunding.
 § 30.  Det kan i reglerne for den enkelte uddannelse  

 efter indstilling fra teknikerudvalget fastsættes, at karaktererne  

 »godkendt«/»ikke godkendt« anvendes.
Stk. 2.  Karakteren »godkendt« gives, når den  

 studerendes præstation er udtryk for mindst det mål af viden og færdigheder,  

 der kan anerkendes for, at målene er nået.
Er målene ikke nået, gives  

 karakteren »ikke godkendt«.
Stk. 3.  Karakteren for hver præstation fastsættes efter  

 drøftelse mellem censor og eksaminator.
Er de ikke enige, giver censor  

 karakteren.
 § 31.  Skolen tilrettelægger inden for de rammer, der  

 er fastlagt i bedømmelsesplanen, en procedure for bedømmelsen ved eksamen, og  

 skolen bestemmer, i hvor mange eksemplarer skriftlige arbejder skal  

 afleveres.
 Stk. 2.  Skolen skal sikre, at det bedømmelsesgrundlag,  

 som de studerende har afleveret, kan fremskaffes til brug ved behandling af  

 klager, jf. §§ 39 og 40.
Eksamensplan § 32.  Før hver eksamensperiode udarbejder skolen en  

 eksamensplan, der udleveres til de studerende og sendes til  

 eksamenskommissionen.
 Stk. 2.  Eksamensplanen skal indeholde oplysning om:
 Stk. 3.  Skolen skal gøre de studerende, eksaminatorer  

 og censorer bekendt med eksamensplanen for den pågældende uddannelse.
Fritagelse for prøver § 33.  Når en studerende er fritaget for et  

 undervisningsfag, er den studerende ikke forpligtet til at aflægge eksamen  

 eller prøve i faget, medmindre skolen har truffet anden bestemmelse i  

 forbindelse med fritagelsen.
På eksamensbeviset anføres det alene, at den  

 studerende er fritaget for prøve på grundlag af anden uddannelse.
Tidligere  

 erhvervet karakter indgår ikke i eksamenskaraktererne.
 Stk. 2.  Undervisnings- og Forskningsministeriet kan  

 efter indstilling fra teknikerudvalget fastsætte nærmere regler for den  

 enkelte uddannelse om de studerendes fritagelse for prøver til eksamen.
§ 34.  Den studerende kan uanset fritagelse vælge at  

 aflægge prøve.
Hvor prøve aflægges, indgår resultatet i eksamen, som hvis den  

 studerende ikke var fritaget.
 § 35.  Fritagelse for prøver kan ikke gives for hele  

 uddannelsen eller for uddannelsens centrale dele i et sådant omfang, at  

 uddannelsen eller eksamen ikke kan anses for gennemført.
Sygeeksamen § 36.  Bliver en studerende syg eller på anden måde  

 uforskyldt forhindret i at gennemføre en prøve, der indgår i eksamen, jf. §  

 37, tilrettelægger skolen en sygeeksamen, der gennemføres snarest muligt  

 efter den ordinære eksamen.
 Stk. 2.  Omfatter sygeeksamen prøver med opgaver, der  

 stilles af Undervisnings- og Forskningsministeriet eller en anden myndighed,  

 jf. § 21, meddeler skolen straks ministeriet, hvilke prøver sygeeksamen  

 omfatter, og giver iøvrigt andre relevante oplysninger efter anmodning.
 Stk. 3.  Skolen kan fastsætte, at sygeeksamen  

 gennemføres ved forlængelse af allerede fastsatte afleveringsfrister for  

 projekter og kursusarbejder.
§ 37.  Sygdom skal normalt være dokumenteret med en  

 erklæring fra en læge.
Andre særlige omstændigheder, hvorved den studerende  

 praktisk forhindres i at møde til prøven, og særlige omstændigheder, der gør,  

 at den studerende ikke med rimelighed kan forventes at kunne gennemføre  

 prøven, sidestilles efter skolens vurdering med sygdom.
 Stk. 2.  Skolen kan tillade de studerende at deltage i  

 sygeeksamen i stedet for ordinære prøver, når hensyn til vigtige konkurrencer  

 m.v. for eliteidrætsudøvere eller tilsvarende forhold taler for det.
Forsøg og dispensation § 38.  Undervisnings- og Forskningsministeriet kan  

 efter indstilling fra Teknikerrådet tillade, at bekendtgørelsens bestemmelser  

 fraviges som led i forsøg.
Tilladelse gives for en begrænset tid på grundlag  

 af en forsøgsplan.
Stk. 2.  Undervisnings- og Forskningsministeriet kan i  

 særlige tilfælde dispensere fra bekendtgørelsens bestemmelser efter  

 indstilling fra vedkommende skole.
Angår dispensationen forhold, hvor  

 teknikerudvalget eller eksamenskommissionen skal høres, indhentes  

 indstilling, inden dispensation gives.
Klager over eksamen § 39.  Den studerende kan indgive klage til skolen  

 over opnåede karakterer ved eksamen inden ugedagen efter, at karakteren på  

 sædvanlig måde er meddelt den pågældende.
Klagen skal være skriftlig og  

 begrundet.
 Stk. 2.  Begrundelsen kan vedrøre:
 Stk. 3.  Hvis opgaverne er centralt stillet,  

 videresender skolen straks klager, der er begrundet i stk. 2, nr. 2, til  

 Undervisnings- og Forskningsministeriet, eventuelt ledsaget af skolens  

 udtalelse.
 Stk. 4.  Skolen forelægger i øvrigt straks klagen for  

 eksaminator og censor med anmodning om en udtalelse.
Stk. 5.  Skolen træffer afgørelse, som straks meddeles  

 klageren og eventuelle andre berørte studerende, jf. § 40, stk. 4, om § 40.  Afgørelse om ombedømmelse eller tilbud om  

 omprøve træffes, hvis skolen finder, at der ved prøven eller bedømmelsen er  

 forekommet væsentlige proceduremæssige mangler, eller der er andre særlige  

 omstændigheder, der giver anledning til berettiget tvivl om bedømmelsen,  

 herunder væsentlig uoverensstemmelse mellem bedømmernes vurdering.
Stk. 2.  Ved ombedømmelse beskikker skolen efter  

 godkendelse fra Undervisnings- og Forskningsministeriet en ny censor.
Skolen  

 eller ministeriet kan erstatte eksaminators deltagelse af en censor.
Stk. 3.  Ved omprøve efter stk. 1 finder reglerne om  

 sygeeksamen tilsvarende anvendelse, idet skolen i særlig grad skal drage  

 omsorg for, at omprøve finder sted snarest muligt.
Skolen meddeler snarest  

 muligt de berørte parter tidspunktet for omprøve.
Stk. 4.  Hvis prøven lider af samme mangel for flere  

 studerende, skal ombedømmelse foretages for og omprøve tilbydes alle  

 studerende, for hvem prøven lider af samme mangel.
Skolen skal straks  

 underrette ministeriet herom.
Stk. 5.  Ombedømmelse efter stk. 1 eller stk. 4 kan ikke  

 resultere i en lavere karakter end den oprindeligt givne.
Hvis en omprøve  

 efter stk. 1 eller stk. 4 resulterer i en lavere karakter end ved den  

 oprindelige prøve, er det den oprindelige karakter, der gælder.
Klager over skolens afgørelser § 41.  Klager over skolens afgørelser efter  

 bekendtgørelsen kan indbringes for Undervisnings- og Forskningsministeriet.
Stk. 2.  Klagen indgives til skolen senest 4 uger efter,  

 at afgørelsen er meddelt den pågældende.
Hvis klagen ikke tages til følge af  

 skolen, og klageren fastholder klagen, videresender skolen klagen til  

 ministeriet ledsaget af skolens udtalelse.
Stk. 3.  Skolen skal give ministeriet de nødvendige  

 oplysninger til behandling af sagen.
I klager over afgørelser efter §§ 39 og  

 40 påhviler en sådan pligt også eksaminator og censor.
Ikrafttræden § 42.  Bekendtgørelsen træder i kraft den 1. januar  

 1991.
 Stk. 2.  Undervisnings- og Forskningsministeriet kan  

 fastsætte overgangsbestemmelser.
 Stk. 3.  Bekendtgørelse af 21. december 1933 om  

 eksamensordningen ved de statsunderstøttede tekniske skoler ophæves.
 Stk. 4.  Den i stk. 3 nævnte bekendtgørelse finder dog,  

 indtil den afløses af andre regler, fortsat anvendelse for uddannelser, der  

 ikke er omfattet af denne bekendtgørelse.
