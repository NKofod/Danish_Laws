Betænkning afgivet af Skatteudvalget den 9. april 2003 Betænkning over Forslag til lov om  

 ændring af skattestyrelsesloven (Bindende ligningssvar fra kommunerne) skatteministeren (Svend Erik Hovmand)] 1. Udvalgsarbejdet Lovforslaget blev fremsat den 19. februar 2003 og var til 1.  

 behandling den 27. februar 2003. Lovforslaget blev efter 1. behandling  

 henvist  

 til behandling i Skatteudvalget.
Udvalget anmoder om, at lovforslaget  

 henvises  

 til fornyet udvalgsbehandling efter 2. behandling.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen været sendt i  

 høring, og skatteministeren sendte den 20. december 2002 dette udkast til  

 udvalget, jf. alm. del   bilag 175. Den 20. januar 2003 sendte  

 skatteministeren  

 de indkomne høringssvar til udvalget, jf. alm. del   bilag 218.  

 Skatteministerens kommentarer til høringssvarene er indarbejdet i  

 lovforslagets  

 bemærkninger.
Spørgsmål Udvalget har stillet 44 spørgsmål til skatteministeren til  

 skriftlig besvarelse, som denne har besvaret. 7 af udvalgets spørgsmål og  

 skatteministerens besvarelse heraf er optrykt som bilag 2 til betænkningen.
2. Indstillinger og politiske bemærkninger Udvalget  

  

 indstiller  

 lovforslaget til  

  

 vedtagelse uændret.
Socialistisk Folkepartis medlem af udvalget støtter ideen om  

 bindende ligningssvar varmt, fordi det kan gøre hverdagen lettere for mange  

 skatteborgere.
Der er dog tre forhold, som SF har fundet, at der var særlig  

 grund til at være opmærksom på.
For det første, om ikke det er  

 uhensigtsmæssigt, at det er en begrænset kreds af skatteydere, der kan  

 benytte  

 ordningen.
For det andet, om ordningen kan skabe usikkerhed om fortolkningen  

 af  

 nye lovbestemmelser.
For det tredje, om ordningen kan betyde væsentlige  

 merudgifter for de kommunale skattemyndigheder, der jo i så fald skal  

 kompenseres via DUT-princippet.
SF har noteret sig, at skatteministeren under behandlingen af  

 lovforslaget har tilkendegivet, at han ikke forventer problemer for nogen af  

 de  

 tre indvendingers vedkommende.
SF vil følge implementeringen af lovforslaget  

 og  

 sikre sig, at virkeligheden lever op til skatteministerens tilkendegivelser  

 og  

 SF´s ønsker.
SF kan på den baggrund støtte lovforslaget.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Lars Christian Lilleholt (V)  

    

 Peter Christensen (V)  

    

 Freddy Dam (V)  

    

 Kristian Jensen (V)  

  

  nfmd.  

  

    

 Mikkel Dencker (DF)  

    

 Colette L.
Brix (DF)  

    

 Charlotte Dyremose (KF)  

    

 Else Theill Sørensen (KF)  

    

 Mogens Nørgård Pedersen (KRF)  

    

 Erik Mortensen (S)  

    

 Henrik Sass Larsen (S)  

    

 Jacob Buksti (S)  

    

 Jens Peter Vernersen (S)  

  

  fmd.  

  

    

 Sophie Hæstorp Andersen (S)  

    

 Morten Homann (SF)  

    

 Anders Samuelsen (RV)  

    

 Pernille Rosenkrantz‑Theil (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende L 160 Bilagsnr.
Titel 1 Spm. 1, om prisen for bindende ligningssvar ikke  

 indebærer konkurrenceforvridning i forhold til private skatterådgivere, til  

 skatteministeren Spm. 2 om, hvilke tilfælde der anses for »mindre  

 komplicerede forhold«, til skatteministeren Spm. 3 om ministerens holdning til, at forslaget om  

 bindende ligningssvar alene skal gælde for lønmodtagere, til skatteministeren Spm. 4 om, hvorvidt der kan forventes bindende  

 ligningssvar umiddelbart efter ny lovgivning og før praksisdannelse, til  

 skatteministeren Spm. 5 om bindende ligningssvar i sammenhæng med ny  

 lovgivning, til skatteministeren Spm. 6 om betænkeligheder ved, at skatteyderne stilles  

 forskelligt, alt efter om de har modtaget bindende ligningssvar eller ej, til  

 skatteministeren Spm. 7 om bindende ligningssvar i forhold til spørgsmål,  

 der er indanket for Højesteret, til skatteministeren Spm. 8 om baggrunden for, at prisen for bindende  

 ligningssvar fastsættes til 300 kr. og ikke til 1.800 kr. som ved  

 Ligningsrådet, til skatteministeren Spm. 9 om begrundelse for, at lovforslaget ikke vil  

 indebære forøget ressourcetræk hos kommunerne, til skatteministeren Spm. 10 om Told- og Skattestyrelsens tidsforbrug ved  

 sager om bindende forhåndsbesked fra Ligningsrådet, til skatteministeren Spm. 11, om spørgsmål fra erhvervsdrivende om bindende  

 ligningssvar ikke vil forrykke ligningsmyndighedernes arbejdsopgaver, til  

 skatteministeren Spm. 12, om lovforslaget ikke vil medføre forespørgsler  

 fra skatterådgivere for at spare egen arbejdsindsats, til skatteministeren Spm. 13 om forventet antal årlige spørgsmål om bindende  

 ligningssvar og den gennemsnitlige sagsbehandlingstid, til skatteministeren 2 Spm. 14 om årlige antal bindende forhåndsbeskeder fra  

 Ligningsrådet, til skatteministeren Spm. 15 om skøn over antallet af bindende  

 forhåndsbeskeder i 2002, som kunne være erstattet af bindende ligningssvar,  

 til skatteministeren Spm. 16 om, at lovforslaget ikke løser problemet med  

 ansættelse af overdragelsesværdi mellem hovedaktionær/selskab m.v., til  

 skatteministeren Spm. 17 om forhåndsudtalelse vedrørende værdiansættelse i  

 påtænkte interne overdragelser, til skatteministeren Spm. 18, om forhåndsudtalelser bortfalder, når der  

 fremover kan indhentes bindende ligningssvar, til skatteministeren Spm. 19 om udtalelse fra arbejdsgiverkontrollen ved  

 bindende ligningssvar, der berører mange ansatte, til skatteministeren Spm. 20, om kommunerne ikke burde have pligt til at  

 indhente udtalelse fra arbejdsgiverkontrollen, til skatteministeren Spm. 21, om arbejdsgiverkontrollen er bundet af bindende  

 ligningssvar, til skatteministeren Spm. 22 om arbejdsgiverkontrollens adgang til at give  

 pålæg til arbejdsgivere, når den ansatte har indhentet bindende ligningssvar,  

 til skatteministeren Spm. 23, om det ikke vil være rimeligt at undtage  

 udtalelser om ny lovgivning fra bindende ligningssvar, til skatteministeren Spm. 24 om antallet af bindende forhåndsbeskeder  

 vedrørende pensionsbeskatningslovens § 15 A fra ligningsrådet, til  

 skatteministeren Spm. 25, om der alternativt i sager fremover som nævnt i  

 spm. 4 kan indhentes bindende ligningssvar, til skatteministeren Spm. 26, om i hvor stort omfang bindende ligningssvar  

 forventes at erstatte bindende forhåndsbeskeder fra Ligningsrådet, til  

 skatteministeren Spm. 27 om forventede besparelser i ToldSkat ved nedgang  

 i antallet af bindende forhåndsbeskeder, til skatteministeren Spm. 28 om DUT-forhandlinger med kommunerne, til  

 skatteministeren Spm. 29 om muligheden for indhentelse af bindende  

 ligningssvar om værdiansættelsespørgsmål, til skatteministeren Spm. 30 om redegørelse for juridiske problemer forbundet  

 med, at bindende ligningssvar vil fungere som præjudicel myndighed i forhold  

 til nye lovbestemmelser, til skatteministeren Spm. 31 om lovteknisk bistand til udarbejdelse af  

 ændringsforslag, der undtager lovbestemmelser vedtaget inden for de sidste 2  

 år fra ordningen med bindende ligningssvar, til skatteministeren 3 Kopi af skatteministerens svar på spørgsmål nr.
S 2191 om  

 revision af lovgivningen for virksomhedsordningen 4 Spm. 32, om ikke den kommunale skatteforvaltning vil  

 blive påført merarbejde, til skatteministeren Spm. 33 om, hvordan ministeren vil sikre ensartethed i  

 bindende ligningssvar henset til den uens kommunestruktur, til  

 skatteministeren Spm. 34 om forskelle på »små selskaber« og »store  

 personligt ejede virksomheder«, til skatteministeren Spm. 35, om færre sager ved Ligningsrådet og  

 Landsskatteretten ikke blot ender som bindende ligningssvar i kommunerne, til  

 skatteministeren Spm. 36 om, at bindende ligningssvar kun koster penge for  

 personer, men ikke for firmaer, til skatteministeren 5 Spm. 37, om bindende ligningssvar også vil omfatte  

 fortolkning af ny aktieavancebeskatningslov, til skatteministeren Spm. 38, om bindende ligningssvar også vil omfatte  

 overgangsordninger i ny aktieavancebeskatningslov, til skatteministeren Spm. 39, om lovforslaget vil indebære, at der kan gives  

 bindende ligningssvar vedrørende personers beskatning af aktieavance, men  

 ikke ved værdiansættelse ved afståelse af aktier til nærtstående, til  

 skatteministeren Spm. 40, om bindende ligningssvar også vil omfatte  

 fortolkningen af vedtagne regler i L 67, til skatteministeren Spm. 41 om bindende ligningssvar vedrørende aktier i et  

 ansættelsesforhold, til skatteministeren 6 Meddelelse om tidspunkt for betænkningsafgivelse samt  

 frist for spørgsmål m.m.
7 1. udkast til betænkning 8 Kopi af skatteministerens svar på spørgsmål 89 (alm. del  

   bilag 287) om dokumentationskrav fra de kommunale skattemyndigheders side i  

 forbindelse med anvendelse af befordringsfradraget, fra skatteministeren 9 Spm. 42 om ministerens holdning til en ændring af den  

 foreslåede gebyrbestemmelse, til skatteministeren 10 Spm. 43 om gennemførelse af skærpet praksis over for  

 skatteydere før udløbet af 5-års-gyldigheden for bindende ligningssvar, til  

 skatteministeren Spm. 44 om ministerens holdning til oprettelse af en  

 central enhed, der skal behandle bindende ligningssvar, til skatteministeren 11 Svar på spm. 1, om prisen for bindende ligningssvar ikke  

 indebærer konkurrenceforvridning i forhold til private skatterådgivere, fra  

 skatteministeren Svar på spm. 2 om, hvilke tilfælde der anses for »mindre  

 komplicerede forhold«, fra skatteministeren Svar på spm. 3 om ministerens holdning til, at forslaget  

 om bindende ligningssvar alene skal gælde for lønmodtagere, fra  

 skatteministeren Svar på spm. 4 om, hvorvidt der kan forventes bindende  

 ligningssvar umiddelbart efter ny lovgivning og før praksisdannelse, fra  

 skatteministeren Svar på spm. 5 om bindende ligningssvar i sammenhæng med  

 ny lovgivning, fra skatteministeren Svar på spm. 6 om betænkeligheder ved, at skatteyderne  

 stilles forskelligt, alt efter om de har modtaget bindende ligningssvar eller  

 ej, fra skatteministeren Svar på spm. 7 om bindende ligningssvar i forhold til  

 spørgsmål, der er indanket for Højesteret, fra skatteministeren Svar på spm. 8 om baggrunden for, at prisen for bindende  

 ligningssvar fastsættes til 300 kr. og ikke til 1.800 kr. som ved  

 Ligningsrådet, fra skatteministeren Svar på spm. 9 om begrundelse for, at lovforslaget ikke  

 vil indebære forøget ressourcetræk hos kommunerne, fra skatteministeren Svar på spm. 10 om Told- og Skattestyrelsens tidsforbrug  

 ved sager om bindende forhåndsbesked fra Ligningsrådet, fra skatteministeren Svar på spm. 11, om spørgsmål fra erhvervsdrivende om  

 bindende ligningssvar ikke vil forrykke ligningsmyndighedernes  

 arbejdsopgaver, fra skatteministeren Svar på spm. 12, om lovforslaget ikke vil medføre  

 forespørgsler fra skatterådgivere for at spare egen arbejdsindsats, fra  

 skatteministeren Svar på spm. 13 om forventet antal årlige spørgsmål om  

 bindende ligningssvar og den gennemsnitlige sagsbehandlingstid, fra  

 skatteministeren 12 Svar på spm. 14 om årlige antal bindende forhåndsbeskeder  

 fra Ligningsrådet, fra skatteministeren Svar på spm. 15 om skøn over antallet af bindende  

 forhåndsbeskeder i 2002, som kunne være erstattet af bindende ligningssvar,  

 fra skatteministeren Svar på spm. 16 om, at lovforslaget ikke løser problemet  

 med ansættelse af overdragelsesværdi mellem hovedaktionær/selskab m.v., fra  

 skatteministeren Svar på spm. 17 om forhåndsudtalelse vedrørende  

 værdiansættelse i påtænkte interne overdragelser, fra skatteministeren Svar på spm. 18 om forhåndsudtalelser bortfalder, når der  

 fremover kan indhentes bindende ligningssvar, fra skatteministeren Svar på spm. 19 om udtalelse fra arbejdsgiverkontrollen  

 ved bindende ligningssvar, der berører mange ansatte, fra skatteministeren Svar på spm. 20, om kommunerne ikke burde have pligt til  

 at indhente udtalelse fra arbejdsgiverkontrollen, fra skatteministeren Svar på spm. 21, om arbejdsgiverkontrollen er bundet af  

 bindende ligningssvar, fra skatteministeren Svar på spm. 22 om arbejdsgiverkontrollens adgang til at  

 give pålæg til arbejdsgivere, når den ansatte har indhentet bindende  

 ligningssvar, fra skatteministeren Svar på spm. 23, om det ikke vil være rimeligt at undtage  

 udtalelser om ny lovgivning fra bindende ligningssvar, fra skatteministeren Svar på spm. 24 om antallet af bindende forhåndsbeskeder  

 vedrørende pensionsbeskatningslovens § 15 A fra ligningsrådet, fra  

 skatteministeren Svar på spm. 25, om der alternativt i sager som nævnt i  

 spm. 24 kan indhentes bindende ligningssvar, fra skatteministeren Svar på spm. 26, om i hvor stort omfang bindende  

 ligningssvar forventes at erstatte bindende forhåndsbeskeder fra  

 Ligningsrådet,  

 fra skatteministeren Svar på spm. 27 om forventede besparelser i ToldSkat ved  

 nedgang i antallet af bindende forhåndsbeskeder, fra skatteministeren Svar på spm. 28 om DUT-forhandlinger med kommunerne, fra  

 skatteministeren Svar på spm. 29 om muligheden for indhentelse af bindende  

 ligningssvar om værdiansættelsespørgsmål, fra skatteministeren Svar på spm. 30 om redegørelse for juridiske problemer  

 forbundet med, at bindende ligningssvar vil fungere som præjudicel myndighed  

 i forhold til nye lovbestemmelser, fra skatteministeren Svar på spm. 31 om lovteknisk bistand til udarbejdelse af  

 ændringsforslag, der undtager lovbestemmelser vedtaget inden for de sidste 2  

 år fra ordningen med bindende ligningssvar, fra skatteministeren 13 Svar på spm. 43 om gennemførelse af skærpet praksis  

 overfor skatteydere før udløbet af 5-års-gyldigheden for bindende  

 ligningssvar, fra skatteministeren Svar på spm. 44 om ministerens holdning til oprettelse af  

 en central enhed, der skal behandle bindende ligningssvar, fra  

 skatteministeren 14 Svar på spm. 42 om ministerens holdning til en ændring af  

 den foreslåede gebyrbestemmelse, fra skatteministeren 15 Svar på spm. 32, om ikke den kommunale skatteforvaltning  

 vil blive påført merarbejde, fra skatteministeren Svar på spm. 33 om, hvordan ministeren vil sikre  

 ensartethed i bindende ligningssvar henset til den uens kommunestruktur, fra  

 skatteministeren Svar på spm. 34 om forskelle på »små selskaber« og »store  

 personligt ejede virksomheder«, fra skatteministeren Svar på spm. 35, om færre sager ved Ligningsrådet og  

 Landsskatteretten ikke blot ender som bindende ligningssvar i kommunerne, fra  

 skatteministeren Svar på spm. 36 om, at bindende ligningssvar kun koster  

 penge for personer, men ikke for firmaer, fra skatteministeren 16 Svar på spm. 37, om bindende ligningssvar også vil  

 omfatte fortolkning af ny aktieavancebeskatningslov, fra skatteministeren Svar på spm. 38, om bindende ligningssvar også vil  

 omfatte overgangsordninger i ny aktieavancebeskatningslov, fra  

 skatteministeren Svar på spm. 39, om lovforslaget vil indebære, at der kan  

 gives bindende ligningssvar vedrørende personers beskatning af aktieavance,  

 men ikke ved værdiansættelse ved afståelse af aktier til nærtstående, fra  

 skatteministeren Svar på spm. 40, om bindende ligningssvar også vil  

 omfatte fortolkningen af vedtagne regler i L 67, fra skatteministeren Svar på spm. 41 om bindende ligningssvar vedrørende  

 aktier i et ansættelsesforhold, fra skatteministeren Bilag 2 7 af udvalgets spørgsmål og skatteministerens svar  

 herpå Spørgsmålene og svarene er optrykt efter ønske fra SF.
 Spørgsmål 2:
Efter lovforslagets bemærkninger går forslaget ud på, at en  

 skatteyder med mindre komplicerede forhold kan få et bindende ligningssvar.
I  

 lovteksten fremgår intet herom   dog kan der efter den foreslåede § 20 G i  

 skattestyrelsesloven afvises bindende ligningssvar i visse sager.
Ministeren  

 bedes på den baggrund oplyse, hvilke tilfælde der falder ind under begrebet  

 »mindre komplicerede forhold«.
Herunder bedes specifikt oplyst, om  

 skattemyndighederne kan afvise at give bindende ligningssvar i sager om  

 fordeling af en salgssum i forbindelse med salg af en landbrugsejendom,  

 herunder fastsættelse af værdi af beholdninger, opgørelse af  

 afskrivningsgrundlag, værdiansættelse af stuehus   hvilke spørgsmål  

 formentlig  

 må anses som meget vanskelige inden for skattelovgivningen, og derfor typisk  

 vil være forbundet med et betydeligt tidsforbrug.
 Svar:
 Lovforslaget omfatter spørgsmål vedrørende personligningen  

 herunder spørgsmål vedrørende personligt erhvervsdrivende   men ikke  

 spørgsmål  

 vedrørende hovedaktionærer og selskaber.
 Spørgsmål inden for denne del af personligningen vil ofte  

 vedrøre mindre komplicerede forhold, hvilket bevirker at disse spørgsmål som  

 udgangspunkt vil kunne besvares indenfor en kortere tidsrum.
Det kan dog ikke udelukkes, at der indenfor denne gruppe også  

 vil optræde spørgsmål af mere kompliceret karakter.
Afgrænsningen mellem  

 komplicerede spørgsmål og mindre komplicerede spørgsmål er imidlertid ikke en  

 lovgivningsmæssig  

 operationel afgrænsning.
Lovudkastet bygger således heller ikke på en sådan  

 afgrænsning.
Bemærkningen i forarbejderne om mindre komplicerede forhold  

 tjener  

 alene til at beskrive kerneområdet for de spørgsmål, som vil blive besvaret  

 under ordningen.
 I den foreslåede ordning har kommunerne mulighed for at afvise  

 at give bindende ligningssvar i en række situationer blandt andet, hvor  

 spørgsmålet er af en sådan karakter, at det ikke kan besvares med fornøden  

 sikkerhed, eller andre hensyn taler afgørende imod en besvarelse.
 Afvisningsmuligheden tjener som en sikkerhedsventil for  

 kommunerne til at undgå hurtigt at skulle besvare et spørgsmål på det  

 fremrykkede tidspunkt, hvor afgørelsen kan skabe risiko for uensartet  

 praksis,  

 urigtigt svar eller stort provenutab.
Afvisningsmuligheden dækker dog ikke den situation, at en  

 kommune måtte ønske at afvise en sag, fordi kommunen anser en besvarelse for  

 at  

 være for tidskrævende.
I den forbindelse er det vigtigt at huske på, at  

 skatteyderen ved bindende ligningssvar forelægger det relevante materiale for  

 kommunen, der blot foretager samme vurderinger i forbindelse med besvarelsen,  

 som kommunen i dag foretager i forbindelse med uforbindende vejledninger af  

 skatteydere og i forbindelse med den endelige ligning af skatteyderen.
Med  

 bindende ligningssvar foretager kommunen blot denne vurdering på et tidligere  

 tidspunkt til glæde for skatteyderne, der opnår en tidligere endelig  

 afklaring  

 af deres skattemæssige forhold.
 Afvisningsmuligheden skal således ikke anvendes til at afvise  

 eksempelvis sager om fordeling af en salgssum i forbindelse med salg af en  

 landbrugsejendom, herunder værdiansættelse af beholdninger eller stuehus samt  

 opgørelse af afskrivningsgrundlag.
Det er min opfattelse, at navnlig fordelings- og  

 værdiansættelsesspørgsmål vil være velegnede til besvarelse under ordningen  

 med  

 bindende ligningssvar, forudsat at det tidspunkt, for hvilket værdien ønskes  

 oplyst ikke ligger længere ud i fremtiden.
Er dette tilfældet må spørgsmålet  

 afvises.
 Spørgsmål 7:
Hvad skal skattemyndighederne svare i forbindelse med spørgsmål  

 om bindende ligningssvar, hvis Skatteministeriet har anket en sag til  

 Højesteret   skal skattemyndighederne svare på baggrund af landsrettens dom,  

 eller skal de svare på baggrund af, hvad Skatteministeriet mener i  

 forbindelse  

 med anken? Se f.eks.
HRD af 14.02.2003, hvor Højesteret ændrede et  

 befordringsfradrag for en offentlig ansat, som havde fået skattefri  

 udstationeringsgodtgørelse.
 Svar:
Skattemyndighedernes grundlag for besvarelse af en anmodning om  

 bindende ligningssvar vil være den eksisterende praksis.
Hvis der verserer en  

 retssag, hvor hidtidig praksis anfægtes, vil domstolenes eventuelle ændring  

 eller underkendelse af denne praksis først være fastslået, når der foreligger  

 en endelig dom.
Dette betyder, at hvis Skatteministeriet har anket en  

 landsretsdom til Højesteret, vil grundlaget for afgivelse af et bindende  

 ligningssvar indtil Højesteretsdommens afsigelse fortsat være indholdet af  

 hidtidig praksis, uanset om landsretten måtte have ændret eller underkendt  

 denne praksis.
 Spørgsmål 9:
 Vil ministeren nærmere begrunde, hvorfor han ikke tror, at  

 lovforslaget vil indebære forøget ressourcetræk hos kommunerne, når henses  

 til  

 nedenstående:
Kun et mindretal af lønmodtagerne og ca. 33 pct. af de  

 erhvervsdrivende udtages normalt til nærmere kontrol.
Det er langt fra givet,  

 at de sager, hvor der nu kan forventes bindende ligningssvar, ville være  

 udtaget til kontrol.
 Der er væsentlig forskel på at tage stilling til et  

 fradrag eller en avance, der fremgår af en selvangivelse, eller gennemgå en  

 række indsendte papirer, set i forhold til at udsende en skrivelse med svar,  

 efterbehandle denne og fremsende kopi til ToldSkat, lave tidsregistrering  

 m.v.  

 Herunder må det antages, at selv i tilfælde, hvor skattemyndighederne ville  

 have undersøgt et fradrag m.v., vil sagsbehandlingen (ved godkendelse) være  

 mindre end ved skriftligt at besvare en forespørgsel om bindende  

 ligningssvar.
Det anføres i lovforslagets bemærkninger, at der  

 forventes færre klagesager for skatteankenævnene og Landsskatteretten.
I  

 hvilket omfang giver det den kommunale skattemyndighed en besparelse? Svar:
Ad a) Jeg er enig med udvalget i, at det er vanskeligt at vide i  

 hvilket omfang der anmodes om bin~dende ligningssvar af skatteydere, der af  

 kommunen ville være udtaget til kontrol.
Jeg er imid~ler~tid af den  

 opfattelse,  

 at den tid, der bruges til at afklare ligningsmæssige problemer i  

 for~bin~delse  

 med bindende ligningssvar, i et ikke ubetydeligt omfang erstatter den tid,  

 der  

 skal anvendes på efterfølgende kontrol.
Jeg mener derfor fortsat, at bindende  

 ligningssvar ikke vil kræve øgede res~sourcer hos kommunerne, men måske en  

 anden fordeling af ressourcerne.
Ad b) Spørgsmålet synes at forudsætte, at bindende ligningssvar  

 vil kræve betydeligt mere bu~reau~krati end den sædvanlige ligningsmæssige  

 behandling af et skattemæssigt spørgsmål.
Jeg kan nu ikke se, at der er så  

 stor  

 forskel.
Den, der beder om bindende ligningssvar, skal have for~mu~leret sit  

 spørgsmål skriftligt og have oplyst alle omstændigheder af betydning for  

 svaret, inden det indsendes.
Både en ansættelsesændring og et bindende  

 ligningssvar skal være i overensstem~melse med lovgivning og praksis og i  

 øvrigt i overensstemmelse med forvaltningsloven.
Hvad an~går registrering af  

 svaret må jeg bemærke, at der også i forbindelse med behandling af  

 lig~ningsmæssige  

 ændringer foregår registrering af tidsforbrug og kontrolproces.
Jeg mener  

 derfor, at bindende ligningssvar ikke vil give anledning til markante  

 ændringer  

 i tidsforbruget.
Ad c) Klagesager medfører erfaringsmæssigt større krav til  

 begrundelse, henvisning til retsregler og dokumentation end sager, der  

 afsluttes uden påklage.
Forhåndsafklaring af ligningsmæssige problemer ved  

 hjælp af bindende ligningssvar må antages   i hvert fald på sigt   at  

 reducere  

 antal~let af klagesager ved ankenævnene og Lands~skatteretten, og det er  

 derfor  

 min forventning, at kom~munerne vil opnå en besparelse på de ressourcer, der  

 varetager betjeningen af ankenævnene.
 Spørgsmål 16:
Kan ministeren bekræfte, at der ikke ved lovforslaget løses det  

 problem, som skatteydere ofte har, nemlig at få oplyst, hvilken værdi  

 skattemyndighederne vil acceptere som overdragelsesværdi mellem en  

 hovedaktionær og hans selskab eller mellem to koncernforbundne selskaber? Svar:
Efter lovforslaget er det ikke muligt at få bindende  

 ligningssvar om den skattemæssige virkning af en disposition mellem spørgeren  

 og dennes selskab, når spørgeren er hovedaktionær.
Begrundelsen for at  

 undtage  

 hovedaktionærspørgsmål fra adgangen til bindende ligningssvar er, at  

 besvarelsen af disse spørgsmål har en afledet virkning for behandlingen af  

 selskabets skatteforhold.
Da selskaber ikke er foreslået medtaget under  

 ordningen er hovedaktionærspørgsmål tilsvarende undtaget fra ordningen.
 Et spørgsmål om, hvilken værdi skattemyndighederne vil acceptere  

 som overdragelsesværdi mellem en hovedaktionær og hans selskab eller mellem  

 to  

 koncernforbundne selskaber, vil derfor ikke kunne besvares som bindende  

 ligningssvar.
Lovforslaget bygger på anbefalingerne fra et hurtigtarbejdende  

 udvalg med deltagelse fra blandt andet kommunerne.
Udvalget har ikke  

 foreslået  

 selskaber medtaget.
Jeg har imidlertid allerede for nogen tid siden bedt Told- og  

 Skattestyrelsen om sammen med kommunerne at skitsere, hvorledes selskaber  

 hurtigst muligt kan bringes ind under ordningen, idet det selvsagt er mit  

 ønske, at ordningen bliver så omfattende som muligt.
Jeg håber på denne  

 baggrund at kunne fremsætte et forslag, som inddrager selskaber under  

 ordningen  

 måske allerede i næste samling.
 Spørgsmål 17:
Kan ministeren bekræfte, at skatteydere og deres rådgivere i dag  

 har mulighed for at få en forhåndsudtalelse/godkendelse af værdiansættelsen i  

 en påtænkt intern overdragelse hos de lokale skattemyndigheder? Svar:
 I dag besvarer de kommunale skattemyndigheder henvendelser fra  

 skatteyderne og yder vejledning om skattemæssige forhold som en del af  

 ligningsarbejdet.
 Med forslaget om bindende ligningssvar skabes der lovhjemmel  

 for, at disse svar og tilkendegivelser mod betaling af et gebyr kan gøres  

 bindende således, at skatteyderen kan indrette sig i tillid til svaret uden  

 risiko for, at skattemyndighederne senere anlægger en anden forståelse af  

 situationen.
Med lovforslaget ændres ikke på de kommunale skattemyndigheders  

 forpligtelse til at yde hjælp og vejledning om skattemæssige forhold som led  

 i  

 ligningsopgaven.
Der vil således også efter lovforslagets gennemførelse kunne  

 opnås uforbindende svar på skattemæssige spørgsmål i samme omfang som  

 tidligere.
 Spørgsmål 18:
Vil denne mulighed falde bort dels i de tilfælde, hvor der efter  

 lovforslaget vil kunne indhentes bindende ligningssvar fra de pågældende  

 myndigheder, dels i de tilfælde, hvor der ikke vil kunne indhentes bindende  

 ligningssvar fra de lokale myndigheder, fordi spørgsmålet vedrører  

 overdragelse, hvor et selskab er den ene part? Svar:
 Jeg henviser til besvarelsen af spørgsmål 17.
 Spørgsmål 30:
 Ministeren bedes redegøre for de juridiske problemer forbundet  

 med, at ordningen med bindende ligningssvar reelt vil fungere som præjudiciel  

 myndighed i forhold til nye lovbestemmelser, der endnu ikke er fortolket af  

 Ligningsrådet, Landsskatteretten eller domstolene.
 Svar:
Efter den foreslåede ordning med bindende ligningssvar fra  

 kommunerne er et bindende ligningssvar kun gældende for spørgeren.
Andre  

 skattepligtige kan således ikke støtte ret på svaret.
Såfremt et bindende  

 ligningssvar ikke er korrekt, binder svaret således ikke andre myndigheder  

 herunder andre kommuner   i deres afgørelser i andre tilsvarende sager.
I dag tager kommunerne som de første myndigheder stilling til,  

 hvordan ny lovgivning skal praktiseres i forbindelse med ligningen i det  

 første  

 indkomstår, hvor en ny regel træder i kraft.
Af de afgørelser, som kommunerne  

 træffer i forbindelse med denne ligning, bliver nogle afgørelser påklaget op  

 i  

 systemet, hvorved overordnede instanser får mulighed for at prøve kommunernes  

 afgørelse og herigennem påvirke praksis.
Herved dannes en fast praksis for,  

 hvordan reglen skal forstås og anvendes.
For bindende ligningssvar vedrørende en ny regel vil situationen  

 være den samme.
Blot vil kommunen tage stilling til samme problemstilling på  

 et  

 tidligere tidspunkt end ligningen.
Jeg ser derfor ingen juridiske problemer  

 forbundet med, at kommunerne besvarer spørgsmål vedrørende ny lovgivning i  

 forbindelse med anmodninger om bindende ligningssvar.
