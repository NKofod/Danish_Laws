Nr BTL 64 Betænkning over Forslag til lov om begrænsning af skyldneres muligheder  

 for at deltage i offentlige udbudsforretninger og om ændring af visse andre  

 love (Effektivisering af inddrivelsen af restancer til det offentlige)   

 Nr L 64 1994-95, 1. samling Afgivet af Det Politisk-Økonomiske Udvalg Afgivet: 19941206 Udvalget har behandlet lovforslaget i to møder.
 Der er af finansministeren stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse med det  

 stillede ændringsforslag.
 Et mindretal (Fremskridtspartiets medlem af udvalget) indstiller  

 lovforslaget til forkastelse ved 3. behandling, men vil stemme for det  

 stillede ændringsforslag.
 ÆndringsforslagAf finansministeren, tiltrådt af udvalget:
 Til § 1 1) I stk. 2 indsættes efter 3. pkt. som nyt punktum:
»Det samme gælder, hvis tilbudsgiver i rimelig tid inden  

 tilbudstidspunktet har indgået aftale med inddrivelsesmyndigheden om en  

 afviklingsordning og denne ordning er overholdt.« Bemærkninger Til nr. 1 Ændringsforslaget har til formål at sikre, at tilbudsgivere, der  

 har truffet aftale med inddrivelsesmyndigheden om afvikling af den del af det  

 skyldige beløb, der overstiger 100.000 kr., ligestilles med de tilbudsgivere,  

 hvis gæld ikke overstiger 100.000 kr. Ændringsforslaget er i øvrigt en  

 parallel til lovforslagets bestemmelser om indberetning af skyldnere til  

 private kreditoplysningsbureauer, hvor indberetning ej heller kan ske, hvis  

 skyldner har truffet aftale om en afviklingsordning og denne ordning  

 overholdes.
