Bekendtgørelse om energimærkning  

 og oplysningspligt vedrørende kombinerede vaske-/tørremaskiner  

 til husholdningsbrug1) I medfør af § 15, stk. 1, 3 og 4, § 17, stk. 4, § 19, § 20, stk. 4,  

 § 21 og § 22, stk. 2, i lov nr. 450 af 31. maj 2000 om fremme af besparelser  

 i energiforbruget fastsættes:
Kapitel 1 Anvendelsesområde § 1. Kombinerede vaske-/tørremaskiner til  

 husholdningsbrug skal ved markedsføring og udbud til salg eller leje  

 være mærket og forsynet med oplysninger om energiforbrug m.v. som  

 fastsat i denne bekendtgørelse.
 Stk. 2. Bekendtgørelsen omfatter kombinerede  

 vaske-/tørremaskiner, som overvejende fremstilles med henblik på  

 anvendelse i private husholdninger, og som anvendes med almindelig  

 elnettilslutning.
Stk. 3. Bekendtgørelsen omfatter ikke 1)	vaske-/tørremaskiner, der også kan benytte andre  

 energikilder end almindelig elnettilslutning, 2)	brugte vaske-/tørremaskiner og 3)	vaske-/tørremaskiner, der er gået ud af produktion  

 før den 1. august 1997.
§ 2. Ved leverandør forstås i denne  

 bekendtgørelse 1)	producenter af kombinerede vaske-/tørremaskiner, 2)	godkendte repræsentanter for producenter af kombinerede  

 vaske-/tørremaskiner, 3)	importører af kombinerede vaske-/tørremaskiner til  

 Danmark og 4)	den, der fra dansk område markedsfører kombinerede  

 vaske-/tørremaskiner i andre lande i Den Europæiske  

 Union.
 Stk. 2. Ved forhandler forstås i denne  

 bekendtgørelse detailhandlere eller andre, der sælger, udlejer  

 eller udstiller kombinerede vaske-/tørremaskiner, som er bestemt for  

 den endelige bruger.
Kapitel 2 Mærkning og oplysninger § 3. Kombinerede vaske-/tørremaskiner skal  

 forsynes med en etiket med oplysninger om apparatets energiforbrug m.v.  

 Etiketten skal udformes og indeholde oplysninger som angivet i bilagene 1 og  

 4.
 Stk. 2. Etiketten skal anbringes udvendigt på  

 vaske-/tørremaskinens for- eller overside, så etiketten er klart  

 synlig og ikke kan skjules.
 Stk. 3. I forbindelse med vaske-/tørremaskiner,  

 som udbydes i Danmark, skal der anvendes dansksprogede etiketter.
 § 4. Der skal for kombinerede  

 vaske-/tørremaskiner foreligge et oplysningsskema, som i  

 standardiseret form giver oplysninger om det pågældende apparat.  

 Oplysningsskemaet skal indeholde oplysninger og udformes som angivet i  

 bilagene 2 og 4.
Stk. 2. Oplysningsskemaet skal indgå i  

 leverandørens produktbrochurer.
Hvis produktbrochurer ikke  

 forelægges af leverandøren, skal oplysningsskemaet foreligge i  

 en særskilt tryksag eller anden dokumentation, som leverandøren  

 leverer sammen med vaske-/tørremaskinen.
 Stk. 3. I forbindelse med vaske-/tørremaskiner,  

 som udbydes i Danmark, skal oplysningsskemaet være på dansk.
 § 5. Udbydes kombinerede  

 vaske-/tørremaskiner til salg eller leje gennem en trykt meddelelse,  

 herunder postordrekatalog, således at kunder må formodes ikke at  

 få lejlighed til at se den pågældende  

 vaske-/tørremaskine udstillet inden bestilling, skal den trykte  

 meddelelse indeholde alle de oplysninger, som er angivet i bilag 3.
 § 6. Oplysninger på etiketter, i  

 oplysningsskemaer og i trykte meddelelser, jf. §§ 3-5, skal være  

 begrundet i et teknisk dokumentationsmateriale vedrørende den  

 pågældende model af kombineret vaske-/tørremaskine.
Stk. 2. Det tekniske dokumentationsmateriale for den  

 pågældende model af kombineret vaske-/tørremaskine skal  

 være udarbejdet så udførligt, at det er muligt at  

 bedømme nøjagtigheden af etikettens og oplysningsskemaets  

 oplysninger.
Dokumentationsmaterialet skal indeholde  

 følgende:
 1)	Leverandørens navn og adresse.
 2)	En generel beskrivelse af modellen, som skal være  

 tilstrækkelig til en entydig identificering af denne.
 3)	Oplysninger, eventuelt med tegninger, om modellens vigtigste  

 konstruktionstræk, især forhold, som har væsentlig  

 indflydelse på dens energiforbrug.
 4)	Rapporter inklusive måleresultater over prøvninger, som  

 er udført efter metoderne i de harmoniserede standarder for den  

 pågældende apparattype, jf. stk. 3, samt beregninger for de  

 værdier, der er afledt af værdier for lignende modeller.
 5)	Brugsvejledning, hvis en sådan er udarbejdet.
 Stk. 3. De oplysninger om den pågældende  

 vaske-/tørremaskine, som skal gives på etiketter, i  

 oplysningsskemaer og i trykte meddelelser, samt udførte  

 prøvninger indeholdt i det tekniske dokumentationsmateriale skal  

 måles i overensstemmelse med de harmoniserede standarder for den  

 pågældende apparattype, hvis referencenumre er offentliggjort i  

 De Europæiske Fællesskabers Tidende, og for hvilke  

 medlemsstaterne har offentliggjort referencenumrene for de nationale  

 standarder, som gennemfører disse harmoniserede standarder.
 Stk. 4. Foretages sådanne ændringer i  

 konstruktionen af en eksisterende model, at oplysningerne om modellens  

 energiforbrug m.v. ikke længere er korrekte, anses den ændrede  

 vaske-/tørremaskine for en ny model, som skal have en  

 selvstændig modelbetegnelse, eget teknisk dokumentationsmateriale samt  

 etiket og oplysningsskema med korrekte oplysninger.
§ 7. For så vidt angår oplysninger om  

 kombinerede vaske-/tørremaskiners lydeffektniveau (støj), jf.  

 bilag 1-3, finder §§ 3-6 kun anvendelse 1)	i forbindelse med markedsføring til lande i Den  

 Europæiske Union, som har påbudt offentliggørelse af  

 oplysninger om luftbåren støj fra kombinerede  

 husholdningsvaske-/tørremaskiner, jf.
Rådets direktiv  

 86/594/EØF af 1. december 1986, eller 2)	hvis der frivilligt oplyses om kombinerede  

 vaske-/tørremaskiners lydeffektniveau i forbindelse med  

 markedsføring i Danmark eller et andet land, hvor der ikke er pligt  

 til at oplyse om luftbåren støj.
 Stk. 2. Oplysninger om kombinerede  

 vaske-/tørremaskiners lydeffektniveau, som indgår på  

 etiketter, i oplysningsskemaer, i trykte meddelelser og i teknisk  

 dokumentationsmateriale, jf. §§ 3-6, skal tilvejebringes og angives i  

 overensstemmelse med bekendtgørelse om frivillig mærkning af  

 husholdningsapparater med oplysning om luftbåren støj.
Kapitel 3 Leverandørers og forhandleres forpligtelser § 8. Det påhviler leverandører af  

 kombinerede vaske-/tørremaskiner at tilvejebringe etiketter,  

 oplysningsskemaer og teknisk dokumentationsmateriale i overensstemmelse med  

 §§ 3, 4, 6 og 7.
 Stk. 2. Leverandøren skal sikre, at etiketter og  

 oplysningsskemaer er korrekt udformede og indeholder korrekte oplysninger,  

 jf. §§ 6 og 7 samt bilagene 1, 2 og 4.
 Stk. 3. Leverandøren anses for at have givet sit  

 samtykke til offentliggørelsen af oplysningerne på etiketten og  

 oplysningsskemaet.
 Stk. 4. Leverandøren skal i 5 år efter, at  

 fremstillingen af den pågældende vaske-/tørremaskine er  

 ophørt, kunne fremlægge teknisk dokumentationsmateriale som  

 nævnt i § 6.
 § 9. Leverandøren skal vederlagsfrit levere  

 forhandlere de nødvendige etiketter til korrekt mærkning af  

 leverede kombinerede vaske-/tørremaskiner på det sprog, som  

 forhandleren skal anvende.
 Stk. 2. Anmoder en forhandler om at få etiketter  

 leveret, skal leverandøren sikre, at de ønskede etiketter  

 leveres omgående.
 Stk. 3. Leverandøren skal levere forhandlerne de  

 fornødne oplysningsskemaer sammen med leverede  

 vaske-/tørremaskiner.
 § 10. Forhandlere, der udstiller kombinerede  

 vaske-/tørremaskiner, skal inden udstilling påføre  

 vaske-/tørremaskinen korrekt mærkning med etiket i  

 overensstemmelse med § 3.
 Stk. 2. Forhandleren skal inden salg eller udleje give  

 kunder mulighed for at gøre sig bekendt med oplysningsskemaet, jf. §  

 4, for den pågældende kombinerede vaske-/tørremaskine.
 § 11. Den, der udbyder kombinerede  

 vaske-/tørremaskiner til salg eller leje gennem en trykt meddelelse,  

 jf. § 5, skal i den trykte meddelelse anføre korrekte oplysninger om  

 den pågældende vaske-/tørremaskine i overensstemmelse med  

 §§ 6 og 7 samt bilag 3.
Kapitel 4 Tilsyn m.v.
 § 12. Energistyrelsen fører for så  

 vidt angår kombinerede vaske-/tørremaskiner tilsyn med  

 overholdelsen af reglerne i lov om fremme af besparelser i energiforbruget  

 kapitel 5 og i denne bekendtgørelse.
 Stk. 2. Energistyrelsen kan overdrage tilsynet efter stk.  

 1 samt styrelsens beføjelser efter stk. 3 og §§ 13-16 til en anden  

 myndighed.
 Stk. 3. Energistyrelsen kan bemyndige en virksomhed eller  

 en sagkyndig institution eller organisation til for så vidt angår  

 kombinerede vaske-/tørremaskiner at udøve nærmere angivne  

 beføjelser vedrørende kontrol, registrering og lignende i  

 henhold til lov om fremme af besparelser i energiforbruget kapitel 5 og denne  

 bekendtgørelse.
§ 13. Leverandører skal uden betaling  

 stille eksemplarer af kombinerede vaske-/tørremaskiner til  

 rådighed for Energistyrelsen med henblik på måling og  

 kontrol samt dække øvrige udgifter ved udtagelsen af de  

 pågældende vaske-/tørremaskiner.
Udtager Energistyrelsen  

 eksemplarer hos forhandlere med henblik på måling og kontrol,  

 skal leverandøren af den pågældende  

 vaske-/tørremaskine afholde alle udgifter herved.
 Stk. 2. Energistyrelsens udgifter i forbindelse med  

 måling og kontrol af kombinerede vaske-/tørremaskiner skal  

 dækkes af leverandøren af den pågældende  

 vaske-/tørremaskine, medmindre målings- eller kontrolresultater  

 bekræfter rigtigheden af leverandørens oplysninger.
 Stk. 3. Leverandøren skal dække alle de  

 udgifter ved udtagelse, måling og kontrol, som skyldes, at  

 leverandøren har meddelt Energistyrelsen eller en bemyndiget sagkyndig  

 institution m.v. urigtige eller vildledende oplysninger eller undladt at  

 afgive nødvendige oplysninger, jf. § 15.
 § 14. Resultatet af en kontrolundersøgelse  

 af i alt tre eksemplarer af samme model kombineret  

 vaske-/tørremaskine, som Energistyrelsen har ladet udføre i  

 overensstemmelse med de harmoniserede standarder, jf. § 6, stk. 3,  

 indgår i det tekniske dokumentationsmateriale for den  

 pågældende model, jf. § 6, stk. 2, nr. 4, og erstatter  

 eksisterende måleresultater fra tidligere udførte  

 prøvninger såfremt kontrolresultatet medfører, at  

 oplysninger i energimærket skal ændres.
 Stk. 2. Kontrolundersøgelserne skal være  

 udført enten som akkrediteret teknisk prøvning på et  

 laboratorium akkrediteret af DANAK eller af et tilsvarende anerkendt  

 akkrediteringsorgan, som har undertegnet den europæiske  

 samarbejdsorganisation for akkrediteringsopgavers multilaterale aftale om  

 gensidig anerkendelse, og som er etableret i et EU/EØS-land, eller  

 på et laboratorium udpeget af Energistyrelsen eller den myndighed, der  

 har fået overdraget tilsynet.
 Stk. 3. Energistyrelsen kan bestemme, at resultatet af  

 kontrolundersøgelser udført i overensstemmelse med stk. 1 og 2  

 af tilsynsmyndigheder i andre lande i Den Europæiske Union, skal  

 indgå i det tekniske dokumentationsmateriale.
§ 15. Energistyrelsen kan pålægge  

 leverandører og forhandlere af kombinerede  

 vaske-/tørremaskiner, herunder den, der udbyder  

 vaske-/tørrremaskiner til salg eller leje gennem en trykt meddelelse,  

 at fremkomme med alle sådanne oplysninger, som er nødvendige for  

 varetagelsen af tilsynet, herunder oplysninger, som er nødvendige for  

 at afgøre, om et forhold er omfattet af reglerne om  

 energimærkning m.v. i lov om fremme af besparelser i energiforbruget og  

 i denne bekendtgørelse.
Energistyrelsen kan herunder kræve  

 indsendt dokumentation i form af etiketter, oplysningsskemaer og trykte  

 meddelelser, jf. §§ 3-5, samt, såfremt der er grund til at formode, at  

 oplysningerne på etiketterne eller oplysningsskemaerne er ukorrekte,  

 teknisk dokumentationsmateriale, jf. § 6.
 Stk. 2. En virksomhed eller en sagkyndig institution  

 eller organisation, der er bemyndiget efter § 12, stk. 3, kan inden for  

 rammerne af bemyndigelsen anmode leverandører og forhandlere om  

 oplysninger omfattet af stk. 1.
 Stk. 3. Oplysningerne kan kræves meddelt skriftligt  

 og inden en nærmere fastsat frist.
 § 16. Energistyrelsen kan meddele påbud i  

 henhold til § 17, stk. 5, i lov om fremme af besparelser i  

 energiforbruget.
 § 17. Afgørelser truffet af Energistyrelsen  

 eller af en anden myndighed, der har fået overdraget tilsynet efter §  

 12, stk. 2, kan ikke indbringes for anden administrativ myndighed.
Kapitel 5 Straf § 18. Med bøde straffes den, der som  

 leverandør af kombinerede vaske-/tørremaskiner 1)	undlader at tilvejebringe etiketter eller oplysningsskemaer som  

 foreskrevet i § 3, § 4, § 6 og § 7, jf. § 8, stk. 1 og 2, 2)	undlader at levere en forhandler etiketter eller oplysningsskemaer  

 som foreskrevet i § 9, eller 3)	undlader at tilvejebringe et teknisk dokumentationsmateriale som  

 foreskrevet i § 6 og § 7, jf. § 8, stk. 1 og 4, eller tilvejebringer et  

 mangelfuldt eller misvisende materiale.
Stk. 2. Med bøde straffes den, der som forhandler  

 af kombinerede vaske-/tørremaskiner 1)	udstiller vaske-/tørremaskiner, der ikke er mærket med  

 etiket som foreskrevet i § 3, jf. § 10, stk. 1, eller 2)	undlader at give kunder mulighed for at gøre sig bekendt med  

 oplysningsskemaer som foreskrevet i § 10, stk. 2.
 Stk. 3. Med bøde straffes den, der i forbindelse  

 med udbud af kombinerede vaske-/tørremaskiner til fjernsalg eller  

 fjernudlejning gennem en trykt meddelelse undlader at give oplysninger om  

 vaske-/tørremaskinen som foreskrevet i § 5, jf. § 11.
 Stk. 4. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
Kapitel 6 Ikrafttræden § 19. Bekendtgørelsen træder i kraft  

 den 1. juni 2002.
 Stk. 2. Samtidig ophæves bekendtgørelse nr.  

 572 af 4. juli 1997 om mærkning og oplysningspligt vedrørende  

 kombinerede husholdningsvaske-/tørremaskiner.
Økonomi- og Erhvervsministeriet, den 7. maj  

 2002 Bendt Bendtsen /Peter Helmer Steen Bilag 1 Etiketten 1. Udformning Etiketten udformes på det pågældende sprog i  

 overensstemmelse med følgende model:
2. Oplysninger på etiketten Følgende oplysninger skal angives på etiketten:
 I)	Leverandørens navn eller varemærke.
 II)	Leverandørens modelidentifikation.
 III)	Modellens relative energiforbrug bestemt i overensstemmelse med  

 bilag 4. Mærket anbringes ud for den relevante pil.
IV)	Hvis en model har fået tildelt et EF-miljømærke,  

 jf.
Europa-Parlamentets og Rådets forordning (EF) nr. 1980/2000 af 17.  

 juli 2000, kan en kopi af miljømærket, hvis ordningens krav i  

 øvrigt opfyldes, anbringes her.
I vejledningen om udformning af  

 etiketter til kombinerede vaske-/tørremaskiner, som omtales nedenfor,  

 gøres der rede for, hvorledes miljømærket kan indgå  

 i etiketten.
 V)	Energiforbrug i kWh pr. komplet forløb (af vask,  

 centrifugering og tørring) med 60 °  

 C-normalprogrammet for bomuld og med programmet "skabstørt  

 bomuld" bestemt i overensstemmelse med prøvningsmetoderne i de  

 harmoniserede standarder, der er omhandlet i § 6, stk. 3.
 VI)	Energiforbrug i kWh pr. vask (vask og centrifugering alene) med  

 anvendelse af 60 °  

 C-normalprogrammet for bomuld bestemt i overensstemmelse med  

 prøvningsmetoderne i de harmoniserede standarder, der er omhandlet i §  

 6, stk. 3.
 VII)Vaskeevne bestemt i overensstemmelse med bilag 4.
 VIII) Maksimal centrifugeringshastighed på 60 °  

 C-normalprogrammet for bomuld bestemt i overensstemmelse med  

 prøvningsmetoderne i de harmoniserede standarder, der er omhandlet i §  

 6, stk. 3.
 IX)	Kapacitet på 60 °  

 C-normalprogrammet for bomuld (uden tørring) i kg bestemt i  

 overensstemmelse med prøvningsmetoderne i de harmoniserede standarder,  

 der er omhandlet i § 6, stk. 3.
 X)	Kapacitet for programmet "skabstørt bomuld" i kg  

 bestemt i overensstemmelse med prøvningsmetoderne i de harmoniserede  

 standarder, der er omhandlet i § 6, stk. 3.
 XI)	Vandforbrug i liter pr. komplet forløb (af vask,  

 centrifugering og tørring) med 60 °  

 C-normalprogrammet for bomuld og med programmet "skabstørt  

 bomuld" bestemt i overensstemmelse med prøvningsmetoderne i de  

 harmoniserede standarder, der er omhandlet i § 6, stk. 3.
 XII)Støj under vask, centrifugering og tørring på 60  

°  

 C-normalprogrammet for bomuld og programmet "skabstørt  

 bomuld" bestemt i overensstemmelse med reglerne i bekendtgørelse  

 om frivillig mærkning af husholdningsapparater med oplysning om  

 luftbåren støj.
 De tilsvarende tekniske udtryk på andre fællesskabssprog  

 findes i bilag 5.
3. Tryk I det følgende afgrænses visse aspekter af etiketten:
 Farver:
 CMYK: cyan, magenta, gult, sort.
 Eks.: 07X0: 0 % cyan, 70 % magenta, 100 % gult, 0 % sort.
 Pile:
- A: X0X0 - B: 70X0 - C: 30X0 - D: 00X0 - E: 03X0 - F: 07X0 - G: 0XX0 Rammefarve: X070 Al tekst med sort.
Baggrunden er hvid.
 Fuldstændige oplysninger vedrørende trykning findes i  

 vejledningen om udformning af etiketter til kombinerede  

 vaske-/tørremaskiner, som kun er af informativ karakter og som  

 fås hos:
Sekretariat for Energimærkning af Elektriske Husholdningsapparater  

 og Standardiserede Vareoplysninger Generaldirektorat for Energi og Transport Kommissionen Rue de la Loi/Wetstraat 200 B-1049 Bruxelles/Brussel Bilag 2 Oplysningsskemaet Oplysningsskemaet skal indeholde de oplysninger, der er angivet i nr.  

 1-18.
Oplysningerne kan gives i form af et skema, der omfatter en række  

 modeller af kombinerede vaske-/tørremaskiner fra den samme  

 leverandør.
Oplysningerne skal opgives i den nedenfor angivne  

 rækkefølge, medmindre de er indeholdt i en mere almen  

 beskrivelse af vaske-/tørremaskinen:
 1)	Leverandørens varemærke.
 2)	Leverandørens modelidentifikation.
3)	Modellens relative energiforbrug bestemt i overensstemmelse med  

  bilag 4, udtrykt som »Relativt energiforbrug . .  

 . på skalaen A (lavt forbrug) til G (højt forbrug)«.
Angives disse oplysninger i en tabel, kan de  

 udtrykkes på anden måde, forudsat at det er klart, at skalaen  

 går fra A (lavt forbrug) til G (højt forbrug).
4)	Angives disse oplysninger i en tabel, og har nogle af  

 vaske-/tørremaskinerne i tabellen fået tildelt et  

 EF-miljømærke, jf.
Europa-Parlamentets og Rådets  

 forordning (EF) nr. 1980/2000 af 17. juli 2000, kan dette oplyses her.
I  

 så fald skal rubrikoverskriften hedde »EF-miljømærke«  

 og angivelsen være en kopi af miljømærket (blomsten).  

 Denne bestemmelse ændrer intet ved kravene i EF-ordningen for tildeling  

 af miljømærke.
5)	Energiforbrug for vask, centrifugering og tørring i kWh pr.  

 komplet forløb (af vask, centrifugering og tørring) som  

 defineret i bilag 1, afsnit 2, nr.
V.
6)	Energiforbrug for vask og centrifugering alene i kWh pr. vask som  

 defineret i bilag 1, afsnit 2, nr.
VI.
7)	Relativ vaskeevne bestemt i overensstemmelse med bilag 4. Udtrykkes  

 som »Vaskeevne . . . på skalaen A  

 (høj) til G (lav)«.
Den kan udtrykkes  

 på anden måde, forudsat at det er klart, at skalaen går fra  

 A (høj) til G (lav).
 8)	Centrifugeringsevne på 60 °  

 C-normalprogrammet for bomuld bestemt i overensstemmelse med  

 prøvningsmetoderne i de harmoniserede standarder, der er omhandlet i §  

 6, stk. 3. Udtrykkes som »Restfugtighed efter  

 centrifugering . . . % (i forhold til tørt tøj)«.
9)	Maksimalt opnået centrifugeringshastighed som defineret i  

 bilag 1, afsnit 2, nr.
VIII.
10)	Vaskekapacitet som defineret i bilag 1, afsnit 2, nr.
IX, på  

 60 °  

 C-normalprogrammet for bomuld.
11)	Tørrekapacitet som defineret i bilag 1, afsnit 2, nr.
X, pr.  

 portion på standardprogrammet for skabstørt bomuld.
12)	Vandforbrug for vask, centrifugering og tørring, i liter pr.  

 komplet forløb (af vask, centrifugering og tørring) som  

 defineret i bilag 1, afsnit 2, nr.
XI.
 13)	Vandforbrug til vask og centrifugering alene, i liter på 60  

°  

 C-normalprogrammet for vask (og centrifugering) af bomuld bestemt i  

 overensstemmelse med prøvningsmetoderne i de harmoniserede standarder,  

 der er omhandlet i § 6, stk. 3.
14)	Vaske- og tørretid.
Varighed af 60 °  

 C-normalprogrammet for bomuld og programmet for skabstørt bomuld ved  

 nominel vaskekapacitet bestemt i overensstemmelse med  

 prøvningsmetoderne i de harmoniserede standarder, der er omhandlet i §  

 6, stk. 3.
 15)	Leverandøren kan under punkt 5-14 ovenfor angive de  

 tilsvarende oplysninger for andre vaske- og tørreprogrammer.
 16)	Forbrug af energi og vand svarende til 200 gange de forbrug, der er  

 angivet i nr. 5 (energi) og nr. 12 (vand). Forbruget angives som »anslået årligt forbrug for en husstand  

 på fire personer, som altid tørrer i denne  

 vaske-/tørremaskine (200 vaske med tørring)«.
 17)	Forbrug af energi og vand svarende til 200 gange de forbrug, der er  

 angivet i nr. 6 (energi) og nr. 13 (vand). Forbruget angives som »anslået årligt forbrug for en husstand  

 på fire personer, som aldrig tørrer i denne  

 vaske-/tørremaskine (200 vaske uden tørring)«.
 18)	Støj under vask, centrifugering og tørring på  

 60 °  

 C-normalprogrammet for bomuld og programmet for skabstørt bomuld  

 bestemt i overensstemmelse med reglerne i bekendtgørelse om frivillig  

 mærkning af husholdningsapparater med oplysning om luftbåren  

 støj.
 Oplysningerne på etiketten kan gives i form af en gengivelse enten i  

 farve eller sort/hvid af etiketten.
 De tilsvarende tekniske udtryk på andre fællesskabssprog  

 findes i bilag 5.
Bilag 3 Postordresalg og fjernsalg m.v.
 Postordrekataloger og andre trykte meddelelser, som er omfattet af § 5,  

 skal indeholde følgende oplysninger i den angivne  

 rækkefølge:
1)	Relativt energiforbrug (bilag 2, nr. 3) 2)	Energiforbrug (vask, centrifugering og tørring) (bilag 2, nr.  

 5) 3)	Energiforbrug (kun vask og centrifugering) (bilag 2, nr. 6) 4)	Relativ vaskeevne (bilag 2, nr. 7) 5)	Centrifugeringsevne (bilag 2, nr. 8) 6)	Centrifugeringshastighed (bilag 2, nr. 9) 7)	Kapacitet (vask) (bilag 2, nr. 10) 8)	Kapacitet (tørring) (bilag 2, nr. 11) 9)	Vandforbrug (vask, centrifugering og tørring) (bilag 2, nr.  

 12) 10)	Vandforbrug (kun vask og centrifugering) (bilag 2, nr. 13) 11)	Anslået årligt forbrug for en husstand på fire  

 personer, som altid tørrer i denne vaske-/tørremaskine (200  

 vaske med tørring) (bilag 2, nr. 16) 12)	Anslået årligt forbrug for en husstand på fire  

 personer, som aldrig tørrer i denne vaske-/tørremaskine (200  

 vaske uden tørring) (bilag 2, nr. 17) 13)	Støj (bilag 2, nr. 18) Angives yderligere oplysninger, som er indeholdt i oplysningsskemaet,  

 udformes de som vist i bilag 2 og tilføjes ovenstående liste i  

 den rækkefølge, som er fastsat for oplysningsskemaet.
 De tilsvarende tekniske udtryk på andre fællesskabssprog  

 findes i bilag 5.
Bilag 4 Relativt energiforbrug 1. En kombineret vaske-/tørremaskines relative energiforbrug  

 bestemmes efter følgende tabel 1:
Tabel 1 Relativt energiforbrug Energiforbrug (C) i kWh pr. kg tøj ved et komplet  

 forløb af vask, centrifugering og tørring med 60 °  

 C-normalprogrammet for bomuld og med programmet "skabstørt  

 bomuld", bestemt ved prøvningsmetoderne i de harmoniserede  

 standarder omhandlet i § 6, stk. 3 A C  £  

   0,68 B 0,68  <  

   C  £  

   0,81 C 0,81  <  

   C  £  

   0,93 D 0,93  <  

   C  £  

   1,05 E 1,05  <  

   C  £  

   1,17 F 1,17  <  

   C  £  

   1,29 G 1,29  <  

   C 2. En kombineret vaske-/tørremaskines relative vaskeevne bestemmes  

 efter følgende tabel 2:
Tabel 2 Relativ vaskeevne Vaskeevneindeks (P) for 60 °  

 C-normalprogrammet for bomuld som defineret i de harmoniserede standarder  

 omhandlet i § 6, stk. 3 A P  >  

   1,03 B 1,03  ³  

   P  >  

   1,00 C 1,00  ³  

   P  >  

   0,97 D 0,97  ³  

   P  >  

   0,94 E 0,94  ³  

   P  >  

   0,91 F 0,91  ³  

   P  >  

   0,88 G 0,88  ³  

   P Bilag 5 1)   Bekendtgørelsen indeholder  

 bestemmelser, der gennemfører Kommissionens direktiv 96/60/EF af 19.  

 september 1996 om gennemførelsesbestemmelser til Rådets direktiv  

 92/75/EØF for så vidt angår energimærkning af  

 kombinerede husholdningsvaske-/tørremaskiner, EF-Tidende 1996 L 266 s.  

 1.
