(Til rektorer for børnehave- og  

 fritidspædagogseminarier) Det meddeles herved, at der i aftale af 20. december 1977 mellem  

 finansministeriet, lønnings- og pensionsdepartementet, og tjenestemændenes  

 centralorganisationer om omklassificering af tjenestemandsstillinger m.v. er  

 optaget nedenstående bestemmelse:
»§ 20. Ved ansættelse af en lærer/overlærer i lønrammerne 13/21/23 i  

 en stilling som lærer ved børnehave- og fritidspædagogseminarierne i  

 lønrammerne 18/26/29 tildeles der tjenestemanden den lønanciennitet, som han  

 har eller ville få tillagt i en stilling som lærer/overlærer i lønrammerne  

 13/21/23 med fradrag af 2 år.
For lærere med 2 års lønanciennitet eller  

 derunder i lønrammerne 13/21/23 beregnes lønancienniteten i lønramme 18 fra  

 ansættelsestidspunktet.
Stk. 2. Ved overgang fra en stilling som lærer i lønrammerne 18/26/2 9 ved børnehave- og fritidspædagogseminarierne til en stilling som  

 lærer/overlærer i lønrammerne 13/21/23 beregnes lønancienniteten efter  

 reglerne i § 12 i undervisningsministeriets cirkulære af 16. december 1975 om  

 lønanciennitet for folkeskolens tjenestemænd.« Ændring af lønningsancienniteten for lærere ved børnehave- og  

 fritidspædagogseminarierne i medfør af den ovenfor citerede bestemmelse vil  

 kunne ske med virkning fra 1. oktober 1977, jfr. aftalens § 32.
 Det bemærkes, at overførelse af lønanciennitet fra lønrammerne 13/21/23,  

 da slutløn i lønramme 23 (skalatrin 35) opnås efter 18 års forløb, højst vil  

 kunne omfatte 18 år - nævnte fradrag på 2 år eller 16 år svarende til  

 placering på slutløn i lønramme 26 (skalatrin 38).
 Med henblik på en ændring af lønancienniteten for lærere med ansættelse  

 pr. 1. oktober 1977 eller senere i henhold til foranstående bestemmelse  

 anmoder man herefter seminariet om at ville udfylde det i 3 eksemplarer  

 medfølgende oplysningsskema, hvoraf 2 eksemplarer bedes indsendt til  

 undervisningsministeriet, løn- og personaleafdelingen, 3.kontor. 1 eksemplar  

 vil blive tilbagesendt med ministeriets påtegning.
 P.M.V.
 E.B.
