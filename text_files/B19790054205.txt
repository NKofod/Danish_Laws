 I medfør af § 8, stk. 5, i lov nr. 327 af 26. juni 1975 om lægemidler  

 fastsættes:
 § 1.  Det er tilladt rejsende til kort tids (højst tre  

 måneders) personligt forbrug for den rejsende selv her til landet i rimeligt  

 omfang af medbringe lægemidler, som er lovligt indkøbt.
Stk. 2.  En rejsende, som til personligt forbrug  

 medbringer lægemidler, der indeholder euforiserende stoffer, skal dog kunne  

 godtgøre sit behov for lægemidlet gennem et skriftligt bevis fra læge,  

 medmindre den på lægemidlets emballage anbragte apoteksetiket angiver den  

 rejsendes navn samt midlets art og mængde.
Sådanne lægemidler må i hvert  

 enkelt tilfælde kun indføres i mængder, der svarer til højst fem dages  

 forbrug.
 § 2.  Sundhedsstyrelsen kan, når ganske særlige grunde  

 taler derfor, tillade private, herunder læger og dyrlæger, at indføre  

 lægemidler i tilfælde, der ligger udenfor det i § 1 tilladte.
 § 3.  Bortset fra de i §§ 1 og 2 nævnte tilfælde er  

 det ikke tilladt private, herunder læger og dyrlæger, at indføre lægemidler  

 fra udlandet.
 § 4.  Overtrædelse af denne bekendtgørelse straffes  

 med bøde.
 § 5.  Bekendtgørelsen træder i kraft den 1. februar  

 1980. Samtidig ophæves bekendtgørelse nr. 626 af 17. december 1975.
