 Et pengeinstitut havde ladet en kautionist påtage sig unødig risiko.
 Tilsynet udtalte, at dette strider imod god bank- og  

 sparekassepraksis.
 Tilsynets skrivelse af 4. april 1984 vedrørende spørgsmål om kautionists  

 forpligtelse for gammel gæld.
Et pengeinstitut havde i forbindelse med sanering af en bortvist  

 medarbejders gæld til pengeinstituttet bevilget denne et lån på 120.000 kr.  

 mod kaution for den gæld, der oversteg 80.000 kr.
Beløbet, bortset fra 4.400  

 kr., blev anvendt til dækning af renter på lån, terminsydelser og indfrielse  

 af lån.
Kautionisten gjorde gældende, at pengeinstituttet uden at oplyse om,  

 at lånet skulle anvendes som nævnt, havde ladet kautionisten påtage sig en  

 risiko, selvom pengeinstituttet var klar over, at låntager ved afskedigelsen  

 var økonomisk dårligt stillet.
 Tilsynet udtalte, at en bank eller sparekasse i overensstemmelse med god  

 bank- og sparekassepraksis normalt bør sikre sig, at en kautionist er bekendt  

 med de økonomiske forhold omkring det lån, der skal sikres ved kautionen,  

 herunder også om lånet skal anvendes til indfrielse af gammel gæld til  

 pengeinstituttet.
 I den foreliggende sag fandt tilsynet ikke, at pengeinstituttet havde  

 godtgjort, at den i tilstrækkeligt omfang havde handlet i overensstemmelse  

 med de angivne retningslinier.
