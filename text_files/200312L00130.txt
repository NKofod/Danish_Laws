Fremsat den 21. januar 2004 af  

 trafikministeren (Flemming Hansen) Forslag til Lov om anlæg af motorvej mellem Bording og Funder  

  

 (rute 15) § 1.  

  

 Trafikministeren bemyndiges til:
1)  

 	  

    

 at anlægge en  

 hovedlandevej som motorvej i forlængelse af Herning-Bording Motorvejen til  

 Funder med de fornødne tilslutninger til det eksisterende vejnet og 2)  

 	  

    

 at nedlægge den  

 nuværende hovedlandevej 404, Ringkøbing-Silkeborg, som hovedlandevej, mellem  

 Bording og Funder.
 § 2.  

  

 Trafikministeren kan på begæring af ejeren forlods erhverve en ejendom, der  

 berøres særligt indgribende af planerne om en motorvej mellem Bording og  

 Låsby,  

 når ejeren af særlige personlige grunde ønsker at afstå ejendommen før det  

 tidspunkt,  

 hvor der kan foretages ekspropriation.
 Stk. 2.  

  

 Overtagelsessummen  

 fastsættes af de ekspropriations- og taksationsmyndigheder, der er nævnt i  

 lov  

 om fremgangsmåden ved ekspropriation vedrørende fast ejendom.
 § 3.  

  

 Loven træder i kraft den 1. juli 2004.
Bemærkninger til lovforslaget Almindelige bemærkninger 1. Lovforslagets baggrund og hovedindhold Lovforslaget indeholder en bemyndigelse til  

 trafikministeren til at anlægge en ca. 12 km lang motorvej mellem Bording og  

 Funder vest for Silkeborg i forlængelse af Herning-Bording Motorvejen.
Anlæg  

 af  

 motorvejen sker som led i etableringen af en motorvej mellem Herning og Århus  

 (rute 15).
 Forslaget er samtidig et led i udmøntningen af aftalen af  

 5. november 2003 mellem regeringen, Dansk Folkeparti, Det Radikale Venstre og  

 Kristendemokraterne om investeringer på trafikområdet for de kommende ti år.  

 Efter aftalen skal motorvejen mellem Bording og Funder anlægges i perioden  

 2006-2012.
 I 1993 besluttede Folketinget, jf. lov nr. 353 af 9. juni  

 1993, at anlægge motorvej på delstrækningerne Herning-Bording (ca. 18 km) og  

 Låsby-Århus (ca. 17 km). Begge disse strækninger er nu anlagt.
For strækningen mellem Bording og Låsby blev det besluttet,  

 at der skulle foretages nye undersøgelser og vurderinger inden en endelig  

 fastlæggelse af linieføring m.v. ved Silkeborg.
På den baggrund er der siden  

 1993 foretaget en række undersøgelser af forskellige linieføringsforslag ved  

 Silkeborg.
 I 1998/99 fremlagde Vejdirektoratet en Linievalgsrapport  

 til offentlig høring, som gav anledning til debat og mange høringssvar med  

 synspunkter og indsigelser samt fremsættelse af nye forslag.
 På baggrund af høringen og Trafikudvalgets besigtigelse af  

 området ved Silkeborg i januar 2000 besluttede trafikministeren med  

 tilslutning  

 fra Trafikudvalget, at der skulle foretages miljøundersøgelse (VVM) af to  

 hovedalternativer: En motorvej i Ringvejslinien gennem Silkeborg og en  

 motorvej  

 i en linie nord om Silkeborg i en korridor mellem den tidligere undersøgte  

 Nebellinie og Resendallinien-Linålinien.
2. VVM-undersøgelse og høringssvar VVM-undersøgelsen er gennemført i 2000-2002 med henblik på  

 opfyldelse af Rådets direktiv 85/337/EØF (VVM-direktivet) som ændret ved  

 Rådets  

 direktiv 97/11/EF.
Miljøundersøgelserne har omfattet kortlægning af natur,  

 kulturhistorie og landskab i en bred interessekorridor, miljøvurdering af de  

 foreslåede linieføringer og indarbejdelse af miljøhensyn i projektet,  

 herunder  

 justering af linieføringer, håndtering af vejvand samt fauna- og stipassager,  

 udlæg af erstatningsnatur m.m.
 Resultatet af undersøgelserne er beskrevet i  

 Vejdirektoratets VVM-redegørelse, som omfatter følgende rapporter:
rapport nr. 254:  

 »Hovedrapport« rapport nr. 255:  

 »Projektplaner« rapport nr. 256:  

 »Æstetisk vurdering og visualisering« rapport nr. 257:  

 »Miljøvurdering« rapport nr. 258:  

 »Arealanvendelsesanalyse«.
Rapporterne kan læses på www.trafikken.dk.
Rapporterne er  

 med brev af 13. august 2002 sendt til Trafikudvalget (Trafikudvalget alm. del  

 -  

 bilag 860).
 VVM-redegørelsen belyser to hovedforslag: En motorvej i  

 Ringvejslinien gennem Silkeborg og en motorvej i Resendallinien nord om  

 Silkeborg.
 VVM-redegørelsen var fremlagt i offentlig høring i  

 efteråret 2002, og der blev i tilknytning hertil afholdt tre borgermøder.  

 VVM-redegørelsen blev endvidere sendt til en række myndigheder,  

 interesseorganisationer og foreninger.
Resultatet af høringen er beskrevet i Vejdirektoratets  

 notat nr. 88: »Motorvej Herning-Århus ved Silkeborg.
Redegørelse vedr. den  

 offentlige høring af VVM-redegørelsen 16. august - 18. oktober 2002.« Notatet  

 kan ses på www.trafikken.dk.
Vejdirektoratet modtog 102 skriftlige høringssvar, heraf 12  

 fra offentlige myndigheder og 90 fra private borgere og virksomheder samt  

 foreninger og interesseorganisationer.
Alle henvendelser fra borgere m.v. er  

 besvaret individuelt.
 Ringkjøbing Amt udtalte, at amtet ikke har bemærkninger til  

 den del af projektet, der ligger i Ringkøbing amt. Århus Amt tilkendegav, at  

 amtet ønsker en samlet motorvejsforbindelse mellem Århus og Herning fastlagt  

 og  

 etableret snarest muligt og anbefaler Resendallinien. Århus Amt forudsætter,  

 at  

 det endelige vejprojekts eventuelle konflikter med grundvandshensyn og  

 natursammenhæng løses.
Ikast Kommune har foreslået, at linieføringen sydøst for  

 Bording og ved Pårup rykkes mod syd, inklusive tilslutningsanlægget til rute  

 13, og at vejen graves ned i terrænet for at begrænse støjudbredelsen ved  

 gårdene nord for motorvejen og i Pårup by.
Ikast Kommune foreslår også, at  

 det  

 overvejes at udforme tilslutningsanlægget som et østvendt B-anlæg, og  

 kommunen  

 ønsker en forhandling om vejadgangene til Pårup og eventuel etablering af  

 rundkørsler på rute 13.
Silkeborg Kommune har anbefalet Resendallinien, idet  

 byrådet finder, at Resendallinien vil give motorvejen den bedste beliggenhed  

 i  

 forhold til fremtidige erhvervsområder.
Ringvejslinien vil efter byrådets  

 mening være en dyr løsning med for mange ulemper og problemer for mange af  

 Silkeborgs borgere og med for mange hindringer for Silkeborgs fremtidige  

 udvikling.
 Gjern Kommune har udtalt, at det ud fra miljømæssige  

 vurderinger ikke er acceptabelt at gennemføre Resendallinien.
 Politimesteren i Silkeborg har gjort opmærksom på, at han  

 forudser store trafikafviklingsmæssige problemer under anlægsfasen, såfremt  

 man  

 vælger at anlægge en motorvej i Ringvejslinien.
 Viborg Stiftsøvrighed har anmodet Vejdirektoratet om i  

 forbindelse med anlæg af motorvejen om muligt at lade Sigtenvej vest for  

 Pårup  

 forblive åben for kørende trafik af hensyn til færdslen til og fra  

 Christianshede Kirke.
I høringssvarene fra borgere, virksomheder, foreninger og  

 interesseorganisationer udtrykkes forskellige synspunkter og stillingtagen  

 til  

 henholdsvis Ringvejslinien og Resendallinien og til projektet som helhed.  

 Endvidere fremsættes bemærkninger om lokale forhold og ønsker om ændringer i  

 linieføringer, tilslutningsanlæg, støjafskærmning m.v.
Nogle borgere har  

 foreslået andre løsninger end Ringvejslinien og Resendallinien.
 Høringen har således vist, at der blandt borgere og  

 interessegrupper er meget forskellige meninger om, hvor motorvejen bør  

 anlægges.
 Også blandt de berørte kommuner er der forskellige holdninger  

 til vejens placering, men alle udtrykker ønske om, at linieføringen  

 fastlægges  

 hurtigst muligt.
 På baggrund af de gennemførte undersøgelser og høringen af  

 borgere og myndigheder indstillede Vejdirektoratet i brev af 27. juni 2003  

 til  

 Trafikministeriet primært, at Resendallinien nord om Silkeborg med en højbro  

 over Gudenådalen lægges til grund for en beslutning om anlæg af motorvej på  

 strækningen mellem Bording og Låsby, og at der udarbejdes anlægslov for hele  

 strækningen, som sikrer fastlæggelse af linieføringen, og som tillader  

 indhentning af miljøgodkendelser og behandling af fredningssagen.
Subsidiært indstillede Vejdirektoratet, at der gennemføres  

 supplerende VVM-undersøgelser af et antal alternative linier, inden der  

 træffes  

 endelig afgørelse om linieføringen på strækningen mellem Funder og Låsby, og  

 at  

 der i første omgang udarbejdes anlægslov for delstrækningen mellem Bording og  

 Funder.
Vejdirektoratets indstilling blev den 1. juli 2003 sendt til  

 Trafikudvalget til orientering (Trafikudvalget alm. del - bilag 1324).
 I aftalen af 5. november 2003 mellem regeringen, Dansk  

 Folkeparti, Det Radikale Venstre og Kristendemokraterne om investeringer på  

 trafikområdet indgår anlæg af motorvej på strækningen Bording-Funder.  

 Strækningen skal efter aftalen anlægges i perioden 2006-2012. For strækningen  

 mellem Funder og Låsby er det aftalt, af der skal gennemføres supplerende  

 undersøgelser i perioden 2004-2005 med henblik på at skabe grundlag for en  

 endelig beslutning om linieføringen på denne strækning.
3. Lovforslagets indhold På baggrund af de gennemførte undersøgelser og høringen af  

 borgere og myndigheder samt den politiske aftale af 5. november 2003, jf.  

 punkt  

 2, foreslås med lovforslaget en bemyndigelse til trafikministeren til at  

 anlægge motorvej mellem Bording og Funder i forlængelse af Herning-Bording  

 Motorvejen.
 Samtidigt foreslås en bemyndigelse til at nedlægge den  

 nuværende hovedlandevejsstrækning mellem Bording og Funder, som motorvejen  

 skal  

 afløse, som hovedlandevej.
 Endelig foreslås en bestemmelse, der giver trafikministeren  

 mulighed for at overtage ejendomme, der berøres særligt indgribende af  

 planerne  

 om en motorvej mellem Bording og Låsby, når ejeren af særlige personlige  

 grunde  

 ønsker at afså ejendommen før det tidspunkt, hvor der kan foretages  

 ekspropriation.
Med anlæg af motorvejen mellem Bording og Funder opnås en  

 væsentlig forbedring for trafikken på rute 15, idet den nuværende  

 hovedlandevej  

 forløber gennem byområder i Bording og Pårup og har et meget kurvet og bakket  

 forløb ved Hørbylunde Bakker og Funder Ådal vest for Silkeborg.
Forlængelse  

 af  

 motorvejen til Funder betyder, at der bliver motorvej på hele den ca. 30 km  

 lange strækning mellem Herning og Silkeborg.
 Motorvejen Bording-Funder er vest for Funder Å beliggende i  

 Ikast Kommune og Ringkjøbing Amt og øst herfor i Silkeborg Kommune og Århus  

 Amt.
4. Beskrivelse af vejanlægget 4.1 Funktion og kvalitet Vejen anlægges som motorvej og er som sådan forbeholdt  

 motorkørende.
Den indpasses i det omgivende miljø og landskab på en æstetisk  

 og  

 miljømæssigt afbalanceret måde og med høj trafiksikkerhedsmæssig standard.
 Motorvejen dimensioneres, så der bliver mulighed for at  

 tillade en maksimal hastighed på 130 km/t.
 Vejprojektet gennemføres, så det færdige anlæg er  

 tidssvarende og har den beskrevne funktion.
 Processen, der omfatter projektering, arealerhvervelse,  

 udbud i licitation og det egentlige anlægsarbejde, gennemføres på en måde,  

 der  

 er veltilrettelagt, og hvor projektets forløb er styret og dokumenteret.
 Under og efter anlægsperioden evalueres anlæggets effekt på  

 trafikafvikling, sikkerhed, nabotilfredshed og miljø.
4.2 Tværprofil Motorvejen anlægges som 4-sporet motorvej med to kørebaner  

 á 8,5 m adskilt af en 4 m bred midterrabat med autoværn og belagte  

 nødrabatter  

 samt med 2,5 m brede nødspor og 1 m yderrabatter.
Motorvejens kronebredde  

 udgør  

 således i alt 28 m.
Der kan på delstrækninger blive behov for at øge bredden  

 af  

 midterrabatten for at opnå tilstrækkelig oversigt i kurver, så der vil kunne  

 tillades en maksimal hastighed på 130 km/t.
4.3 Linieføring Linieføringen for motorvejen Bording-Funder samt de  

 tilslutningsanlæg, der er omfattet af lovforslaget, fremgår af bilag 1.  

 Motorvejen anlægges fra Herning-Bording Motorvejens etapeafslutning ved  

 Ravnholtlundvej syd for Bording som en forlængelse af denne mod øst, syd om  

 Bording og Pårup.
Fra Pårup føres motorvejen mod nordøst gennem skoven ved  

 Hørbylunde Bakker og på en ca. 730 m lang og op til 30 m høj dalbro over  

 Funder  

 Ådal, hvor den krydser den nuværende hovedlandevej og Skanderborg-Skjern  

 Banen.
Øst for Funder Ådal fortsætter motorvejen parallelt med den  

 nuværende hovedlandevej ca. 300 m nord for denne frem til Funder Kirkeby.
Her  

 afsluttes motorvejen, idet der etableres en midlertidig forbindelse til den  

 nuværende hovedlandevej vest for Funder.
 Den midlertidige motorvejsafslutning vil kunne anvendes som  

 tilslutningsvej mod vest i forbindelse med en videreføring af motorvejen fra  

 Funder til Låsby i en senere etape.
 Med den valgte linieføring for motorvejen mellem Bording og  

 Funder er det tilstræbt at tage størst mulige hensyn til landskab, natur og  

 kulturmiljøer samt ejendomme og virksomheder i området.
 Der vil i detailprojekteringsfasen ske en nærmere  

 præcisering af linieføringen, der vil blive endeligt fastlagt af  

 ekspropriationskommissionen.  

 I denne forbindelse vil der bl.a. blive taget hensyn til de berørte  

 landbrugsejendommes produktionsforhold, og der vil i muligt omfang blive  

 gennemført jordfordelinger for at mindske generne for jordbruget i områderne  

 langs vejen.
4.4 Tilslutninger Der anlægges tilslutninger til det øvrige vejnet ved  

 Ravnholtlundvej syd for Bording og ved Vejlevej (rute 13) syd for Pårup samt  

 ved motorvejens afslutning ved Funder.
 Tilslutningernes nærmere udformning vil blive fastlagt i  

 detailprojekteringsfasen.
4.5 Sideanlæg Der etableres serviceanlæg i begge vejsider med tankanlæg  

 og cafeteria sydøst for Bording, jf. § 18 i lov om offentlige veje.  

 Desuden etableres samkørselspladser ved tilslutningsanlæggene, hvor dette  

 vurderes at være hensigtsmæssigt.
4.6 Lokalvejnet og stier Følgende veje og stier påregnes at blive ført over eller  

 under motorvejen: Ravnholtlundvej og Teglgårdsvej syd for Bording, Sigtenvej  

 vest for Pårup, Vejlevej (rute 13) syd for Pårup og Kaj Munks Vej samt en  

 skovsti i Hørbylunde.
 Dalbroen over Funder Ådal fører motorvejen over den  

 nuværende hovedlandevej, Skanderborg-Skjern Banen og Hørbylundevej samt tre  

 skovstier.
Skærskovvej syd for Funder Kirkeby afbrydes.
I stedet  

 anlægges en ny vejforbindelse mellem Funder Kirkevej og hovedlandevejen ved  

 motorvejens afslutning vest for Funder. Øvrige kommuneveje, private  

 fællesveje  

 og markveje, der krydser motorvejen, påregnes afbrudt.
 Endelig fastlæggelse af ændringer i det lokale vejnet vil  

 først ske i detailprojekteringsfasen og ved ekspropriationskommissionens  

 behandling.
4.7 Faunapassager For at reducere barrierevirkningen for dyr etableres en  

 række faunapassager: Ved underføringen af Bodholt Bæk syd for Bording  

 anlægges  

 banketter, således at potedyr (grævling m.v.) og padder kan færdes langs  

 begge  

 sider af bækken.
Langs Teglgårdsvej og Sigtenvej, hvor disse føres på bro  

 over  

 motorvejen, anlægges en blød rabat som faunapassage for potedyr. Øst for  

 Bording og øst for Pårup, hvor motorvejen ligger på dæmning, etableres  

 faunaunderføringer for råvildt m.v.
I Hørbylunde etableres faunapassager for  

 potedyr langs Kaj Munks Vej, hvor denne føres på bro over motorvejen, og for  

 råvildt m.v. langs skovstien, som føres under motorvejen.
 I Funder Ådal vil der under dalbroen være fri passage for  

 kronvildt på begge sider af jernbanen og åen. Øst for Funder Ådal, hvor  

 motorvejen ligger i afgravning, etableres en bred faunabro for råvildt m.v.
 Endvidere anlægges faunarør for potedyr og padder på alle  

 strækninger, hvor vejen ligger på dæmning og krydser ledelinier for dyr,  

 f.eks.  

 levende hegn eller jord- og stendiger.
Faunapassagers funktion er i høj grad afhængig af de  

 umiddelbare omgivende natur- og landskabsforhold.
Som en del af faunapassagen  

 skal der derfor  i dennes umiddelbare omgivelser uden for vejarealet  

  kunne  

 sikres tilledende landskabselementer som f.eks. levende hegn, ligesom det  

 skal  

 kunne sikres, at der ikke opretholdes eller etableres vildthegn, der hæmmer  

 dyrelivets anvendelse af faunapassagen.
Der opsættes efter behov vildthegn langs vejen samt på og  

 ved de planlagte faunapassager.
Endelig fastlæggelse af faunapassager m.v.  

 sker  

 i detailprojekteringsfasen.
4.8 Erstatningsnatur Skovområder og værdifulde vandhuller, der forsvinder ved  

 anlæg af vejen, retableres andetsteds.
4.9 Støjafskærmning For at begrænse støjudbredelsen i de rekreative områder i  

 Funder Ådal etableres der støjafskærmning langs begge sider af motorvejen på  

 strækningen ved Funder Ådal, hvor motorvejen føres på dalbro med tilhørende  

 dæmninger.
Der er ingen lovregler eller retningslinier, der fastsætter  

 bestemmelser for vejtrafikstøj ved boliger langs nye vejanlæg.
Men hvor nye  

 motorveje skal passere samlede boligområder, tilstræbes som udgangspunkt, at  

 støjen ikke kommer til at overstige Miljøstyrelsens vejledende grænseværdi  

 for  

 det udendørs støjniveau på 55 dB(A), som er gældende ved etablering af nye  

 boligbebyggelser  

 ved eksisterende trafikanlæg.
I forbindelse med den videre projektering vil  

 støjforholdene blive nærmere undersøgt, og Vejdirektoratet vil ud fra de  

 anlægstekniske og økonomiske muligheder søge at minimere støjgenerne fra  

 motorvejen.
Det kan f.eks. ske ved at anvende overskudsjord til  

 terrænregulering, hvor dette er hensigtsmæssigt, eller i form af tilskud til  

 facadeisolering.
4.10 Vejudstyr og beplantning Vejen udstyres med vejtavler, autoværn, nødtelefoner,  

 kantpæle, trafikregistrerings- og vintervarslingsudstyr m.v.
Afmærkning på  

 kørebanen vil blive udført med reflekterende afmærkning.
Der etableres ikke  

 vejbelysning langs vejen, da strækningen er beliggende i åbent land, men  

 rundkørsler  

 og signalregulerede kryds i tilslutningerne belyses.
Der etableres  

 beplantning  

 langs vejen, hvor dette er hensigtsmæssigt.
4.11 Vejafvanding Der etableres kantopsamling i vejsiderne, og vejvandet  

 ledes i et lukket opsamlingssystem til regnvandsbassiner.
I bassinerne kan  

 urenheder bundfældes og afstrømningen reguleres, inden vandet ledes til de  

 nærliggende vandløb.
Regnvandsbassinerne er desuden med til at sikre de  

 lokale  

 vandløb mod forurening i forbindelse med uheld på vejen, idet bassinerne er  

 forsynet med olieudskiller og lukkemekanisme.
 Placeringen og udformningen af bassinerne fastlægges i  

 forbindelse med detailprojekteringen.
4.12 Naboarealer Vejen forløber i åbent land, og det er tilstræbt at  

 indpasse vejen i det omgivende miljø og landskab på en æstetisk og  

 miljømæssigt  

 afbalanceret måde.  

    

  

 I den statslige  

 udmelding til regionplanrevision 2001 fra Miljøministeriet anføres bl.a.:  

 »Byvækst skal altid ske indefra eksisterende by og udad.
Lokalisering af  

 erhvervsområder langs motorveje eller overordnede veje i åbent land er ikke i  

 overensstemmelse med disse principper.
Der bør som hovedregel ikke udlægges  

 byvækstarealer inden for 300 m fra motorveje og deres tilslutningsanlæg, med  

 mindre der er tale om en klar afrunding af byen i forhold til vejanlægget«.
I Regionplan 2001 for Århus Amt er om planlægning af  

 byudvikling anført: »Langs motorveje og motortrafikveje friholdes som  

 hovedregel en »beskyttelseszone« på op til 300 m af hensyn til  

 trafiksikkerhed  

 og landskabelige og støjmæssige forhold.« Om erhvervsområder ved motorveje  

 anføres: »Det er amtsrådets grundlæggende holdning, at erhvervsudvikling  

 såvel  

 som anden byudvikling bør ske i tilknytning til de bestående byer.« For at tilgodese ovennævnte hensyn anbefales det, at nye  

 byvækstarealer udenfor bymæssig sammenhæng ikke udlægges nærmere end 300 m  

 fra  

 vejskel.
Generelt fastlægges en udvidelsesbyggelinie i begge vejsider med en  

 afstand på 50 m fra motorvejens midtline og 35 m fra rampernes yderste  

 kørebanekanter.
Byggelinierne tinglyses på ejendommene i henhold til  

 vejlovens  

 § 34.
5. Trafikale konsekvenser Den nuværende hovedlandevej forløber delvist gennem  

 byområder i Bording og Pårup og har på strækningen ved Hørbylunde og Funder  

 Ådal et meget kurvet forløb med store stigninger.
Det indebærer, at tunge  

 køretøjer vanskeligt kan forcere bakkerne i glat føre om vinteren, og i visse  

 tilfælde, hvor de tunge køretøjer skrider ud eller vælter, kan vejen være  

 midlertidigt spærret for trafikken.
I Funder Ådal er der en  

 jernbaneoverkørsel  

 med bomme for Skanderborg-Skjern Banen, hvor bilerne holder i kø, når bommene  

 er nede.
Anlæg af motorvejen vil medføre, at langt det meste af  

 trafikken vil flytte til motorvejen.
Det forventes, at motorvejen vil få en  

 årsdøgntrafik på ca. 11.000 biler (i 2010-trafikniveau), og at den nuværende  

 hovedlandevej vil blive aflastet med ca. 10.000 biler pr. døgn.
For trafikanterne på rute 15 vil motorvejen give en  

 tidsbesparelse på ca. 6 minutter.
På årsbasis vil den samlede tidsbesparelse  

 være på ca. 235.000 timer.
 Ekspresbusserne, som i dag kører på den nuværende  

 hovedlandevej, vil med fordel kunne benytte motorvejen.
 Cyklister og fodgængere langs den nuværende hovedlandevej  

 vil også få væsentligt forbedrede forhold.
6. Trafiksikkerhed I 5-årsperioden 1998-2002 er der på den nuværende hovedlandevej  

 mellem Bording og Funder registreret i alt 62 uheld, heraf 31 med  

 personskade.  

 En person er dræbt og 16 personer er kommet alvorligt tilskade, mens 33  

 personer er kommet lettere til skade.
 Det er beregnet, at der ved anlæg af en motorvej spares ca.  

 4 uheld med personskade pr. år (i 2010 niveau). Besparelsen vil opnås som  

 følge  

 af den trafikale aflastning på det eksisterende vejnet, modregnet de  

 personskadeuheld, der kan forventes på den nye motorvej.
7. Plan- og beskyttelsesforhold Vejanlægget berører ikke områder, der er udpeget som  

 nationale eller internationale beskyttelsesområder.
I en af slugterne til  

 Funder Ådal passerer motorvejen tæt på et lille kær, Elkær, hvor der lever  

 spidssnudet frø, som er på listen over beskyttede arter i bilag IV i  

 habitatdirektivet (92/43 EØF af 21. maj 1992). For at beskytte arten bliver  

 der  

 ikke ledt vejvand til kæret, og der bliver passagemulighed på tværs under  

 vejen  

 for padder samt opsat paddehegn.
Øst for Bording tangerer motorvejen et planlagt skovområde i  

 et særligt drikkevandsområde.
Da skoven endnu ikke er rejst, og da det kun er  

 en perifer del af skovområdet, der bliver berørt, vurderes det ikke at være  

 en  

 væsentlig konsekvens.
 Vest for Pårup passerer motorvejen to fredede gravhøje.  

 Ingen af gravhøjene bliver direkte berørt, men vejen kommer inden for 100 m,  

 der er beskyttelseslinie for en fredet gravhøj.
Motorvejen krydser Hørbylunde og Funder Ådal.
Skoven ved  

 Hørbylunde og skoven øst for Funder Ådal er fredskov.
Der vil blive plantet  

 erstatningsskov for det skovareal, som fældes.
Funder Ådal er en stor og  

 markant dal, der er udpeget som værdifuldt landskab, særligt værdifuldt  

 naturområde samt spredningskorridor for vilde dyr og planter.
Motorvejen  

 krydser dalen på en stor dalbro.
I vestsiden af Funder Ådal findes et fredet hedeområde nord  

 for den nuværende hovedlandevej.
Motorvejen forløber ca. 300 m syd for  

 fredningen.
Øst for Funder Ådal krydser motorvejen et område, der er  

 udpeget som kulturmiljø af Århus Amt.
Området indeholder rester af Hærvejen,  

 der  

 fra oldtiden og indtil slutningen af 1800-tallet blev brugt til at drive  

 stude  

 på.
Desuden er der spor af bopladser og en hel del gravhøje langs Hærvejen.  

 Der  

 er ikke nogen afmærkning af Hærvejssporene i området, bortset fra en  

 cykelrute  

 langs Funder Kirkevej og en vandrerute i østskrænten af Funder Ådal.  

 Motorvejen  

 berører ingen af gravhøjene, men vejen kommer inden for 100 m  

 beskyttelseslinien for en enkelt gravhøj.
Ringkjøbing Amt har meddelt, at de for projektet nødvendige  

 tilladelser efter naturbeskyttelsesloven kan forventes meddelt. Århus Amt har  

 meddelt, at amtet er indstillet på at meddele de fornødne tilladelser efter  

 naturbeskyttelsesloven, miljøbeskyttelsesloven og vandløbsloven til det  

 valgte  

 vejanlæg.
Tilladelserne kan gives på beskrevne vilkår om udlæg af  

 erstatningsnatur og beskyttelse af vandmiljøet.
Skov- og Naturstyrelsen har i henhold til  

 naturbeskyttelseslovens § 20 og Miljøministeriets bekendtgørelse nr. 571  

 af 25. juni 1992 om godkendelse af offentlige vejanlæg og ledningsanlæg m.v.  

 i  

 det åbne land meddelt principgodkendelse af projektet på en række vilkår  

 vedrørende faunapassager, stier, støjafskærmning og beplantning, som er eller  

 vil blive indarbejdet i projektet.
De konkrete tilladelser og dispensationer,  

 der er nødvendige for anlæggets gennemførelse, vil blive søgt løbende i  

 forbindelse med projekteringen af anlægget.
8. Miljømæssige konsekvenser I VVM-redegørelsen har Vejdirektoratet redegjort for de  

 forventede miljømæssige konsekvenser af vejanlægget.
Konsekvenserne er  

 resumeret nedenfor.
8.1 Arealindgreb og barrierevirkning Anlæg af motorvejen vil påvirke den nuværende  

 arealanvendelse, og en del ejendomme vil blive berørt enten direkte ved et  

 arealindgreb, eller ved at motorvejen kommer til at udgøre en barriere, fordi  

 krydsning kun bliver mulig ved over- og underføringer.
Det medfører ændrede  

 adgangsforhold til flere ejendomme.
Til gengæld bliver barrierevirkning og  

 oplevet risiko væsentligt mindre på den nuværende hovedlandevej.
Fra Bording og frem til skoven ved Hørbylunde gennemskæres  

 en række ret velarronderede landbrugsejendomme, som hver for sig vil blive  

 påført store ulemper.
Det vurderes imidlertid, at det vil være muligt at  

 afhjælpe en stor del af ulemperne ved en jordfordeling.
Dog må forventes, at  

 1-2 ejendomme må totaleksproprieres.
 I skoven ved Hørbylunde og skoven øst for Funder Ådal vil  

 motorvejen lægge beslag på op til 20 ha fredskov.
Motorvejen berører en asfaltfabrik, som ligger i en  

 tidligere grusgrav ved Funder Ådal.
Vejanlægget vil medføre et indgreb i  

 virksomheden,  

 men linieføringen er lagt således, at det vurderes som sandsynligt, at  

 driften  

 af fabrikken kan opretholdes.
På strækningen mellem Funder Ådal og Funder må 2-3  

 ejendomme forventes totaleksproprieret.
Alle ekspropriationer gennemføres  

 efter  

 reglerne i lov om fremgangsmåden ved ekspropriation vedrørende fast ejendom,  

 jf. lovbekendtgørelse nr. 672 af 19. august 1999.
8.2 Støj, luft og klima Motorvejen vil medføre, at støjbelastningstallet, der er  

 udtryk for den samlede støjgene fra trafikken, vil blive reduceret fra 53 til  

 15, hvilket er en væsentlig støjmæssig forbedring.
Det samlede antal boliger  

 belastet med støj på mere end 55 dB(A) reduceres fra ca. 170 til ca. 100. For  

 beboerne langs den nuværende hovedlandevej gennem Bording og Pårup vil  

 trafikstøjen blive mærkbart mindre, idet støjen for de mest belastede falder  

 fra nuværende 65-70 dB(A) til under 55 dB(A). Langs motorvejen vil ca. 8  

 enkeltejendomme  

 blive belastet med mere end 55 dB(A). Antallet afhænger af den endelige  

 fastlæggelse af linieføring og af antallet af ejendomme, som eksproprieres.  

 Såfremt enkeltliggende ejendomme skal støjbeskyttes, vil der i forbindelse  

 med  

 ekspropriationerne blive taget stilling til art og omfang heraf samt  

 eventuelle  

 erstatningsmæssige konsekvenser.
Anlæg af motorvejen vil betyde en minimal stigning på 0,3  

 til 1,6 % i udledninger af NO  

  

 x  

  

 , HC, CO  

  

 2  

  

 og partikler og  

 en stigning på 5,5 % i CO udledning på det påvirkede vejnet.
Stigningerne  

 sker  

 hovedsageligt på motorvejsstrækningen i det åbne land, mens der er fald på de  

 eksisterende veje.
8.3 Natur, landskab og fortidsminder Landskabet mellem Bording og Funder er først og fremmest  

 domineret af Funder Ådal og Hørbylunde.
Vest for Funder Ådal og Hørbylunde er landskabet fladt og  

 ensartet med en sandet jordbund, og der er plantet mange læhegn for at dæmpe  

 sandflugten.
Der er kun få rester af naturområder tilbage i det opdyrkede  

 land,  

 og de udgør derfor et vigtigt net for dyrs og planters spredning.  

 Naturtyperne  

 er næringsfattige løv- og nåleskove, heder, moser, kær samt vandhuller.
Der  

 er  

 flere fredede gravhøje i området.
Vejanlægget er indpasset i landskabet på en  

 sådan måde, at ejendomme, naturområder og bevaringsværdige landskaber samt  

 fortidsminder berøres mindst muligt.
Motorvejen bliver dog en barriere for  

 mennesker og dyr i landskabet.
Barrierevirkningen vil blive mindsket af, at  

 der  

 anlægges vej- og stiforbindelser samt faunapassager på tværs af vejen.
Funder Ådal er en dyb tunneldal, der er dannet under sidste  

 istid af smeltevand, som løb mod nordvest under isen i retning mod Bølling  

 Sø.  

 Højdeforskellene mellem dalbunden og Hørbylunde Bakker vest for ådalen er op  

 mod 70 m. Ådalen er nogle steder næsten 1 km bred, andre steder få hundrede  

 meter.
Ud over de landskabelige kvaliteter er Funder Ådal et stort og  

 sammenhængende  

 naturområde, der har en meget væsentlig funktion som en af de vigtigste  

 spredningsveje for vilde dyr og planter mellem Øst- og Vestjylland.
Denne  

 funktion forstærkes af, at ådalen er omkranset af Hørbylunde, som er et stort  

 uforstyrret skovområde.
Området indeholder mange forskellige naturtyper og et  

 rigt dyreliv.
Den nuværende hovedlandevej, som går gennem Funder Ådal og  

 Hørbylunde, er en væsentlig spærring for spredning af dyr og planter.
 Funder Ådal indeholder desuden væsentlige kulturspor som  

 f.eks. rester af Hærvejen samt bopladser, bronzealderhøje og hulveje.
 De store landskabelige, naturmæssige og kulturhistoriske  

 værdier i Funder Ådal gør den til et væsentligt rekreativt element ved  

 Silkeborg.
Da motorvejen føres på en højbro over Funder Ådal bevares  

 sammenhængen i dalen, og mennesker og dyr kan uhindret færdes under broen.
I  

 skovene oven for ådalen opretholdes skovstier, hærvejsspor og hulveje, men  

 motorvejen vil medføre en fragmentering af den store nåleskov med egeskov i  

 Hørbylunde.
Landskabet øst for Funder Ådal er et storbakket  

 morænelandskab uden de store variationer.
Motorvejen forløber her langs  

 sydsiden af en sidedal til Funder Ådal, Abildskov Dal.
Et lille stykke  

 skrænteskov ned mod dalen bliver fragmenteret af motorvejen.
For at mindske  

 barrierevirkningen  

 bliver der anlagt en bred faunabro for råvildt over motorvejen.
8.4 Friluftsliv Motorvejen vil begrænse adgangsmulighederne i det åbne land  

 og øge støjpåvirkningen af dette.
De rekreative værdier er først og fremmest knyttet til  

 Funder Ådal og Hørbylunde.
Langs Hærvejen findes en regional vandre- og  

 cykelrute.
Da motorvejen føres over Funder Ådal på en højbro, vil der være  

 fri  

 passage i stort set hele dalens bredde, og støjafskærmning på broen vil  

 begrænse støjudbredelsen i dalen.
8.5 Overfladevand og grundvand Vejvandet ledes via nedløbsbrønde til opsamlingsbassiner,  

 som udjævner afstrømningen og nedbringer mængden af skadelige stoffer, inden  

 det ledes til vandløb.
Afvandingssystemet sikrer, at der under normale  

 omstændigheder ikke vil være nogen risiko for belastning af  

 grundvandskvaliteten.
Hvis der sker spild på vejen, bliver afløbet fra  

 opsamlingsbassinet lukket, og forureningen samlet op.
I dag nedsiver  

 vejvandet  

 fra den nuværende hovedlandevej diffust til grundvandet og kan ikke  

 tilbageholdes  

 ved spild på vejen.
Grundvandet er klassificeret som sårbart, og mellem Bording  

 og Pårup har Ringkjøbing Amt udpeget arealet som nitratfølsomt.
Der er ingen  

 indvindingsboringer med beskyttelseszoner, der bliver direkte berørt af  

 vejanlægget, men ca. 20 private enkeltindvindingsboringer ligger inden for  

 250  

 m fra vejen.
8.6 Ressourceforbrug Det samlede forbrug af grusmaterialer til vejens opbygning  

 er vurderet til ca. 390.000 m  

  

 3  

  

 . Det svarer til ca. 8 % af den samlede  

 årlige indvinding af sand, grus og stenmaterialer på land i Ringkøbing og  

 Århus  

 amter.
Forbruget af asfalt er ca. 150.000 tons.
8.7 Forurenet jord Motorvejen berører et asfaltværk i en tidligere grusgrav  

 ved Funder Ådal.
Asfaltværket er kortlagt som potentielt forurenet.
Eventuel  

 overskudsjord vil så vidt muligt blive anvendt i vejanlægget og håndteret  

 efter  

 myndighedernes anvisning, ligesom eventuelt tilført materiale anvendes efter  

 myndighedernes krav.
Desuden medfører anlæg af vejen, at der vil blive  

 foretaget anlægsarbejde i vejrabatjord, der er klassificeret som potentielt  

 forurenet.
Denne jord vil som udgangspunkt indgå i motorvejen.
9. Alternativer I forbindelse med Vejdirektoratets linievalgsundersøgelse i  

 1998 blev undersøgt 3 alternative linieføringer på strækningen  

 Bording-Funder:  

 »Funder Nord-linien«, som forløber nord om Pårup og krydser Funder Ådal ca. 2  

 km nord for den nuværende hovedlandevej, »Funder Midt-linien«, som forløber  

 ca.  

 300 m syd om Pårup og krydser Funder Ådal samme sted som den nuværende  

 hovedlandevej, og »Funder Syd-linien«, som forløber ca. 800 m syd om Pårup og  

 krydser Funder Ådal ca. 300 m syd for den nuværende hovedlandevej.
Efter  

 anbefaling fra Vejdirektoratet blev »Funder Midt-linien« udvalgt til at indgå  

 i  

 de videre undersøgelser, mens det nordlige og sydlige alternativ blev  

 fravalgt.  

 Begrundelsen herfor var, at »Funder Midt-linien« forløber relativt tæt på den  

 nuværende vej og krydser Funder Ådal samme sted som denne, mens den nordlige  

 og  

 sydlige linie forløber i større afstand fra øvrige veje og andre tekniske  

 anlæg  

 både i det åbne land og ved krydsningen af Funder Ådal, hvorfor en motorvej  

 dér  

 ville virke mere forstyrrende.
10. Økonomiske og administrative konsekvenser for  

 det offentlige På baggrund af en vurdering af udgifterne til projektering,  

 tilsyn, administration, arealerhvervelse og anlæg er der beregnet et samlet  

 basisoverslag over udgifterne til anlæg af motorvejen mellem Bording og  

 Funder.
Basisoverslaget er behæftet med usikkerhed, da udgifterne  

 til bl.a. ekspropriationer, jordarbejder, broarbejder og asfaltarbejder ikke  

 kan beregnes præcist på forhånd, idet projektets detaljerede linieføring,  

 mængder mv. først kendes på et senere tidspunkt, ligesom konjunktur- og  

 konkurrencesituationen på licitationstidspunktet er af væsentlig betydning  

 for  

 anlægsomkostningernes endelige størrelse.
Desuden indebærer vejrlig og andre  

 udefra kommende faktorer også usikkerhed i anlægsoverslaget.
Vejdirektoratet gennemfører derfor risikoanalyser ved  

 anvendelse af »successiv princippet«.
Usikkerhedsanalyserne har bl.a. til  

 formål at identificere de risici, der kan påvirkes, og hvilke, der ikke kan  

 påvirkes f.eks. vejrlig.
I forbindelse med VVM-undersøgelsen for motorvejen  

 Bording-Låsby gennemførte Vejdirektoratet en risikoanalyse for hele  

 projektet.  

 I VVM-analysen blev vurderet en pris for den første etape Bording-Funder  

 under  

 forudsætning af, at denne og de øvrige etaper på strækningen Bording-Låsby  

 blev  

 gennemført som et samlet byggeri.
Resultatet af denne analyse var et  

 anlægsoverslag  

 for etape 1, Bording-Funder, med en middelværdi på 628 mio. kr.  

 (2004-priser).
Projektet er efter offentliggørelsen af VVM-redegørelsen  

 ændret i forhold til det projekt, som er beskrevet i VVM-redegørelsen.
På  

 baggrund af høringen er tilføjet en overføring af Sigtenvej, og motorvejens  

 linieføring er justeret øst for Funder Ådal af hensyn til en asfaltfabrik,  

 som  

 ellers ikke kunne opretholde produktionen på stedet.
Endvidere er  

 etapeafslutningen  

 ved Funder ændret for at opnå et mere hensigtsmæssigt forløb for rute 15.
Idet projektet således er ændret og ikke, som oprindeligt  

 forudsat, gennemføres som led i et samlet byggeri af strækningen  

 Bording-Låsby,  

 har Vejdirektoratet igangsat en fornyet usikkerhedsanalyse af  

 anlægsoverslaget  

 for strækningen Bording-Funder under forudsætning af, at denne gennemføres  

 uden  

 sammenhæng med de øvrige etaper.
Usikkerhedsanalysen har foreløbig vist, at  

 de  

 største usikkerheder i det foreliggende basisoverslag knytter sig til  

 konjunktur- og markedsvilkårene på udbudstidspunktet, til vejrliget i  

 forbindelse med jordarbejderne og til dalbroen over Funder Ådal, som er  

 væsentlig højere og længere end de dalbroer, der er anlagt inden for de  

 senere  

 år, og således forventes at udgøre en betragtelig del af etapens samlede  

 pris.  

 Gennem den igangværende usikkerhedsanalyse er det godtgjort, at et styrket  

 beslutningsgrundlag for dalbroens udformning er et af de tiltag, der kan  

 medvirke til at reducere projektets samlede risici.
Det findes på den  

 baggrund  

 hensigtsmæssigt, at planlægningen af broanlægget igangsættes så tidligt som  

 muligt i processen.
Det vurderes, at en konkurrence mellem rådgivende  

 arkitekt-  

 og ingeniørfirmaer og/eller entreprenører om at optimere broens design vil  

 kunne medvirke til at øge kreativiteten og afgrænse usikkerheden.  

 Konkurrencen  

 bør gennemføres således, at den kan være afsluttet inden anlægsarbejdets  

 igangsætning.
I følge den politiske aftale af 5. november 2003, skal  

 motorvejen  

 anlægges i perioden 2006-2012. Med henblik på projektering og gennemførelse  

 af  

 den nævnte arkitektetkonkurrence vedrørende dalbroen over Funder Ådal samt  

 eventuelle forlodsovertagelser, jf. bemærkningerne til § 2, afsættes der  

 af den samlede anlægssum 7 mio. kr. i 2005. Når resultatet af konkurrencen  

 foreligger,  

 vil Vejdirektoratet afslutte den igangværende usikkerhedsanalyse.
Såfremt  

 usikkerhedsanalysen resulterer i et væsentligt ændret anlægsoverslag, vil  

 sagen  

 blive forelagt for Trafikudvalget.
Der er beregnet en intern rente for projektet på ca. 5 %. I  

 beregningen indgår trafikanternes tidsbesparelser og kørselsomkostninger,  

 uheldsomkostninger, trafikstøj, barrierevirkning og oplevet risiko, lokal og  

 regional luftforurening samt vejvedligeholdelse.
Udgifterne forventes at  

 fordele sig som følger (2004-priser):
 2005:
 7  

 mio. kr.
 2006:
 10  

 mio. kr.
 2007:
 14  

 mio. kr.
 2008:
 63  

 mio. kr.
 2009:
 94  

 mio. kr.
 2010:
 138  

 mio. kr.
 2011:
 164  

 mio. kr.
 2012:
 128  

 mio. kr.
 2013:
 8  

 mio. kr.
 2014:
 2  

 mio. kr.
I alt 628  

 mio. kr.
 Anlægsarbejdet forestås af Vejdirektoratet og har således  

 primært økonomiske og administrative konsekvenser for Vejdirektoratet.
Arbejdet med at beskrive anlægget i et detailprojekt, som  

 kan danne baggrund for udbud, udføres af Vejdirektoratet i samarbejde med  

 eksterne rådgiverfirmaer.
Rådgivningsopgaver og anlægsarbejder udbydes efter  

 gældende regler herfor.
Vejdirektoratet og dets bygherrerådgivere fører  

 tilsyn  

 med entreprenørernes arbejde for at sikre, at det aftalte arbejde leveres i  

 den  

 aftalte kvalitet, tid og pris.
Herudover skal projektforløbet styres,  

 kontrolleres og dokumenteres, og den nødvendige information formidles til  

 trafikanter og naboer.
Til projektering, tilsyn og administration er budgetteret  

 med 17 % af de samlede udgifter.
Heraf er ca. 5 % lønninger til  

 Vejdirektoratets  

 eget personale, ca. 7 % omkostninger til eksterne rådgivere og ca. 5 % øvrige  

 driftsudgifter.
11. Økonomiske og administrative konsekvenser for  

 erhvervslivet Anlæg af motorvejen Bording-Funder vil forbedre  

 trafikafviklingen på rute 15 mellem Herning og Århus og derved reducere  

 transportudgifterne for erhvervslivet.
 I anlægsfasen skønnes der at være en direkte og indirekte  

 beskæftigelse på ca. 1600 mandeår.
Lovforslaget har været forelagt Erhvervs- og  

 Selskabsstyrelsens Center for Kvalitet i ErhvervsRegulering, som har  

 vurderet,  

 at lovforslaget om anlæg af motorvej mellem Bording og Funder ikke indeholder  

 administrative konsekvenser for erhvervslivet.
Forslaget er derfor ikke  

 blevet  

 forelagt et af Økonomi- og Erhvervsministeriets virksomhedspaneler.
12. Forholdet til borgerne Det færdige anlæg vil samlet set forbedre trafik- og miljøforholdene  

 for borgerne i området, men berører samtidig direkte og indirekte en del  

 naboer  

 bl.a. i form af ekspropriationer og lukninger af mindre veje.
I det videre  

 forløb i anlægsprocessen vil borgerne i området bl.a. på www.trafikken.dk  

 blive  

 løbende informeret om vejarbejdets karakter og tidsplan, og ejerne af de  

 berørte ejendomme vil blive inddraget direkte ved breve fra Vejdirektoratet  

 og  

 ekspropriationsmyndighederne.
13. Forholdet til EU-retten De miljøundersøgelser og høringer, der er gennemført,  

 opfylder kravene i Rådets direktiv 85/337/EØF af 27. juni 1985 om vurdering  

 af  

 visse offentlige og private projekters indvirkning på miljøet (EF-Tidende  

 1985  

 nr.
L 175, side 40) som ændret ved Rådets direktiv 97/11/EF af 3. marts 1997  

 (EF-Tidende 1997 nr.
L 73, side 5). Ingen fuglebeskyttelses- eller  

 habitatområder i henhold til Rådets direktiver 79/409/EØF af 2. april 1979  

 (beskyttelse af vilde fugle) (EF-Tidende 1979 nr.
L 103, side 1) og 92/43/EØF  

 af 21. maj 1992 (habitatdirektivet) (EF-Tidende 1995 nr.
L 1, side 135)  

 bliver  

 påvirket af motorvejen.
Det vil endvidere blive sikret, at vejanlægget ikke  

 påvirker de arter, der er omfattet af habitatdirektivets bilag IV.
14. Høring over lovforslaget Lovforslaget har været i høring hos Ringkjøbing Amt, Århus  

 Amt, Ikast Kommune og Silkeborg Kommune.
Høringssvarene vil blive sendt til  

 Trafikudvalget ledsaget af de kommentarer, som udtalelserne måtte give  

 anledning til.
Samlet  

 vurdering af lovforslagets konsekvenser Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og  

 amtskommuner Mindreudgifter for stat, kommuner og amtskommuner som  

 følge af færre trafikuheld Udgift for staten til anlæg på 628 mio. kr. (foreløbig  

 middelværdi i 2004-priser) Begrænsede merudgifter til drift og vedligeholdelse Administrative konsekvenser for stat, kommuner og  

 amtskommuner Ingen Meradministration for Vejdirektoratet i anlægsfasen Økonomiske konsekvenser for erhvervslivet Reducerer transportudgifterne.
Øger beskæftigelsen i bygge- og anlægssektoren i  

 anlægsperioden Ingen Administrative konsekvenser for erhvervslivet Ingen Ingen Miljømæssige konsekvenser Forbedrer miljøet langs den nuværende vej gennem Bording  

 og Pårup, idet den gennemkørende trafik flytter til motorvejen Påvirker arealanvendelsen og giver en barriere og en ny  

 støjkilde i landskabet og i naturområderne ved Funder Ådal og Hørbylunde.
Den  

 samlede luftforurening og CO  

  

 2  

  

 -  


  

 emission bliver lidt  

 forøget Administrative konsekvenser for borgerne Ingen Ingen Forholdet til EU-retten De miljøundersøgelser og høringer, der er gennemført,  

 opfylder kravene i VVM-direktivet.
Ingen fuglebeskyttelses- eller  

 habitatområder i henhold til Rådets direktiver bliver påvirket af motorvejen.  

 Det vil blive sikret, at vejanlægget ikke påvirker de arter, der er omfattet  

 af habitatdirektivets bilag IV Bemærkninger til lovforslagets enkelte bestemmelser Til § 1 Forslaget indeholder en bemyndigelse til at anlægge en ca.  

 12 km lang motorvej i forlængelse af Herning-Bording Motorvejen til Funder.
Som en konsekvens af bestemmelsen i nr. 1 foreslås i nr. 2  

 en bemyndigelse til trafikministeren til at nedlægge strækningen af den  

 nuværende hovedlandevej 404, der vil blive afløst af den i nr. 1 nævnte  

 hovedlandevejsstrækning, som hovedlandevej.
Ud fra en vurdering af  

 sammenhængen  

 med den nuværende landevej vest for Bording har Vejdirektoratet foreslået  

 Ringkjøbing Amt og Århus Amt, at strækningen nedklassificeres til landevej  

 under bestyrelse af henholdsvis Ringkjøbing Amt og Århus Amt for de  

 strækninger,  

 der ligger i de respektive amter.
Til § 2 VVM-redegørelsen, der ligger til grund for dette  

 lovforslag, omfatter hele strækningen mellem Bording og Låsby.
Redegørelsen  

 belyser to hovedforslag henholdsvis nord om Silkeborg (Resendalinien) og  

 gennem  

 Silkeborg (Ringvejslinien), jf. bilag 2. Redegørelsen indeholder bl.a. en  

 række  

 kort og visualiseringer, der viser, hvordan en motorvej i hvert af de  

 undersøgte hovedforslag kan indpasses i landskabet og byen.
VVM-redegørelsen  

 giver dermed også en relativt klar indikation af, hvordan en motorvej -  

 afhængigt af hvilken løsning der vælges - vil gribe ind i de ejendomme, der  

 er  

 beliggende i de områder, som de to hovedforslag gennemløber.
Med dette lovforslag fastlægges den overordnede linieføring  

 på strækningen Bording-Funder, hvor Resendallinien og Ringvejslinien har  

 sammenfaldende forløb.
Af den politiske aftale af 5. november 2003 fremgår  

 imidlertid, at projektet først anlægges i perioden 2006-2012. For strækningen  

 Funder-Låsby er det besluttet, at der skal gennemføres yderligere  

 undersøgelser, inden der træffes endelig beslutning om linieføringen.
For  

 begge  

 delstrækninger gælder, at den helt præcise linieføring fastlægges af  

 ekspropriationskommissionen, som led i dennes prøvelse af projektet, jf. lov  

 om  

 fremgangsmåden ved ekspropriation vedrørende fast ejendom (lovbekendtgørelse  

 nr. 672 af 19. august 1999). Prøvelsen sker på grundlag af et projekt  

 udarbejdet af Vejdirektoratet efter vedtagelsen af en anlægslov.
Når  

 linieføringen er lagt fast, udfærdiger Vejdirektoratet en ekspropriationsplan  

 med fortegnelse over alle ejere og brugere, der vil blive berørt af de for  

 anlæggets gennemførelse nødvendige ekspropriationer.
Planen danner grundlag  

 for  

 ekspropriationskommissionens bestemmelse om, hvordan projektet og  

 ekspropriationerne nærmere skal gennemføres.
Det forhold, at VVM-redegørelsen på den ene side viser,  

 hvordan en motorvej i henholdsvis Resendallinien eller Ringvejslinien vil  

 kunne  

 indpasses i landskabet og byen, sammenholdt med på den anden side, at  

 omfanget  

 af nødvendige ekspropriationer både på strækningen Bording-Funder og på  

 strækningen Funder-Låsby først vil kunne fastlægges endeligt af  

 ekspropriationskommissionen  

 på et senere tidspunkt, indebærer, at nogle af de berørte lodsejere i den  

 mellemliggende periode kan få problemer, idet de på grund af vejplanerne ikke  

 -  

 eller kun med betydeligt økonomisk tab - kan sælge deres ejendomme.  

 Situationen  

 for den enkelte grundejer er som udgangspunkt ikke væsentlig anderledes end  

 andre steder, hvor der planlægges en ny vej.
Men den langstrakte proces og de  

 mange linieføringer, der har været bragt i spil, har haft stor betydning for  

 den usikkerhed, som opleves af de borgere i Silkeborg-området, der kan blive  

 berørt af de mulige linieføringer.
De reelle problemer synes mest udtalt i  

 forhold til de formentlig få lodsejere, der ufrivilligt bliver bragt i en  

 situation, hvor afhændelse af vedkommendes ejendom, inden der er sket en  

 endelig fastlæggelse af linieføringen, er en forudsætning for, at den  

 pågældende kan komme videre med sin tilværelse på en rimelig måde.
På denne baggrund foreslås, at trafikministeren gives  

 mulighed for på begæring af ejeren forlods at erhverve en ejendom, der  

 berøres  

 særligt indgribende af planerne om en motorvej mellem Bording og Låsby, når  

 ejeren af særlige personlige grunde ønsker at afstå ejendommen før det  

 tidspunkt, hvor der kan foretages ekspropriation.
Bestemmelsen giver ikke  

 lodsejerne et egentligt retskrav på at få deres ejendom overtaget, men en  

 mulighed som kan bruges til at hjælpe lodsejere i særlige tilfælde.
 Ved »særligt indgribende« sigtes til en situation, hvor  

 anlægsmyndigheden (Vejdirektoratet) vurderer, at den pågældende ejendom vil  

 blive totaleksproprieret i forbindelse med projektets eventuelle  

 gennemførelse.  

 Der må således på det tidspunkt, hvor anmodningen om overtagelse fremsættes,  

 foretages en konkret vurdering af projektets betydning for den pågældende  

 ejendom, baseret på den viden, som Vejdirektoratet har om linieføringen ud  

 fra  

 den foretagne projektering på dette tidspunkt.
 Overtagelse kan ske af ejendomme, der berøres særligt  

 indgribende af enten Resendallinien eller Ringvejslinien, dvs. de to  

 hovedforslag  

 for en motorvej mellem Bording og Låsby, der er belyst i Vejdirektoratets  

 VVM-undersøgelse fra 2002. Såfremt det senere politisk besluttes at opgive en  

 af disse linier eller eventuelt begge som en konsekvens af de nye  

 undersøgelser  

 af linieføringen på strækningen Funder-Låsby, der er besluttet gennemført som  

 led i trafikaftalen af 5. november 2003, vil muligheden for at overtage  

 ejendomme, der berøres af den eller de opgivne linier, ophøre, da den opgivne  

 linie herefter ikke længere er en del af statens vejplaner.
 »Særlige personlige grunde« vil f.eks. foreligge, hvor en  

 grundejer på grund af sygdom, alder, familiemæssige eller af andre sociale  

 grunde ønsker at afhænde ejendommen for at flytte til et andet sted.
Overtagelsessummen fastsættes efter stk. 2 af de  

 ekspropriations- og taksationskommissioner, der er nedsat i henhold til lov  

 om  

 fremgangsmåden ved ekspropriation vedrørende fast ejendom, jf.  

 lovbekendtgørelse nr. 672 af 19. august 1999. Udgifterne til  

 forlodsovertagelser på strækningen Funder-Låsby, hvor der endnu ikke er  

 truffet  

 beslutning om linieføring mv., afholdes af den på finansloven hertil afsatte  

 bevilling under konto 28.21.20.50. Anlæg af hovedlandeveje m.v.
Udgifterne  

 til  

 forlodsovertagelser på strækningen Bording-Funder afholdes af  

 projektbevillingen.
Ejendomme, der måtte være overtaget forlods, kan senere  

 afhændes efter de almindelige regler for salg af statens ejendomme, såfremt  

 det  

 måtte vise sig, at ejendommen alligevel ikke skal anvendes til vejformål.
For  

 så vidt der er tale om forlodsovertagelse af landbrugsejendomme, kan  

 ejendommens jord eventuelt anvendes som led i en jordfordeling i forbindelse  

 med et kommende vejanlæg.
Til § 3 Det foreslås, at loven træder i kraft den 1. juli 2004.
