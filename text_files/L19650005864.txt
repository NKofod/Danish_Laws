 Ved en i København den 18. og 25. februar 1965 mellem udenrigsministeren  

 og Amerikas Forenede Staters herværende ambassadør stedfunden noteveksling er  

 der truffet aftale om følgende ændrede affattelse af den under 28. maj 1962 i  

 København afsluttede overenskomst om finansiering af kulturelt samarbejde  

 (jfr. udenrigsministeriets bekendtgørelser nr. 45 af 9. oktober 1951, nr. 17  

 af 26. april 1956 og nr. 59 af 16. november 1962, Lovtidende C).
AMERIKAS FORENEDE STATERS AMBASSADE København, den 18. februar 1965.
Deres Excellence, Jeg har den ære at henvise til den i København den 28. maj 1962  

 undertegnede overenskomst mellem Amerikas Forenede Staters regering og den  

 danske regering og til Deres note (Ref. nr. 42.D.62.a.) af 9. februar 1965.
 Det bekræftes herved, at Amerikas Forenede Staters regering kan tiltræde  

 den af Dem foreslåede ændring af artikel 8, stk. 4, hvorved denne og de  

 øvrige ændringer får følgende ordlyd:
1. Indledningens næstsidste stk. ændres til: »som  

 tager i betragtning, at Amerikas Forenede Staters regering og den danske  

 regering ønsker at fortsætte og udvide programmet med sådanne yderligere  

 midler, som måtte blive stillet til rådighed til dette formål«; 2. Artikel 1, stk. 1 ændres til: »Der oprettes et  

 fond med navnet: »The United States Educational Foundation in Denmark,  

 (»Amerikas Forenede Staters Uddannelsesfond i Danmark«, i det  

 følgende kaldet »Fondet«), som skal anerkendes af Amerikas Forenede  

 Staters regering og af den danske regering som en organisation, der er  

 stiftet og oprettet for at lette administrationen af et uddannelses - og  

 undervisningsprogram, som vil være at finansiere af midler, som stilles til  

 rådighed for Fondet i henhold til denne overenskomsts bestemmelser'.
 3. Artikel 1 ændres yderligere ved udeladelsen af  

 »og« i slutningen af punkt (1), ændring af punktum til semikolon og  

 tilføjelsen af »og« i slutningen af punkt (2) samt tilføjelsen af  

 et nyt punkt, der lyder som følger:
 4. De tre sidste afsnit i artikel 8 ændres til:
 »Amerikas Forenede Staters regering og den danske regering er enige  

 om, at der til de i nærværende overenskomst omhandlede formål endvidere kan  

 anvendes 12.406.500 danske kroner tillige med eventuelle andre midler, som  

 indehaves af eller er til rådighed for den ene eller den anden regering til  

 sådanne formål samt bidrag til Fondet fra anden side.
 Udenrigsministeren og den danske regering vil til bestridelse af udgifter,  

 som godkendes af Fondet, stille midler til rådighed i det omfang, der er  

 behov herfor i medfør af nærværende overenskomst eller på anden måde bistå  

 ved finansiering af Fondets virksomhed til fremme af overenskomstens formål,  

 dog kan under ingen omstændigheder beløb ud over det inden for budgettet i  

 medfør af artikel 3 i nærværende overenskomst fastsatte anvendes af Fondet.
»Gennemførelsen af denne overenskomst forudsætter, at bevillinger er  

 til rådighed for udenrigsministeren alt efter de amerikanske love og de i  

 dansk lovgivning foreskrevne fremgangsmåder.« Ved modtagelsen af en note fra Deres Excellence, hvori det anføres, at  

 ovenstående bestemmelser kan godkendes af den danske regering, vil Amerikas  

 Forenede Staters regering betragte denne note og Deres Excellences svarnote  

 som udgørende en overenskomst mellem de to regeringer om dette spørgsmål.
Modtag, Deres Excellence, på ny forsikringen om min mest udmærkede  

 højagtelse, Katharine Elkus White.
Hans Excellence Per Hækkerup, Udenrigsminister, København.
UDENRIGSMINISTERIET København, den 25, februar 1965.
Deres Excellence, Jeg har den ære at anerkende modtagelsen af Deres Excellences note nr. 133  

 af 18. februar 1965 vedrørende overenskomsten mellem Amerikas Forenede  

 Staters regering og den danske regering, undertegnet i København den 28. maj  

 1962, der lyder som følger:
(Her følger ordlyden af den amerikanske note) I besvarelse heraf har jeg den ære at meddele Deres Excellence, at  

 bestemmelserne i nævnte note kan tiltrædes af den danske regering, og at den  

 danske regering betragter Deres Excellences note og dette svar som udgørende  

 en overenskomst mellem de to regeringer med gyldighed fra dags dato.
 Modtag, Deres Excellence, på ny forsikringen om min mest udmærkede  

 højagtelse.
 Per Hækkerup.
Hendes Excellence, Mrs.
Katharine Elkus White, Amerikas Forenede Staters ambassadør, København.
 Udenrigsministeriet, den 20. maj 1965.
 Per Hækkerup.
