Adoption.
Matching.
Sagsbehandling Adoptionsnævnet stadfæstede samrådets  

 afgørelse om at tilbagekalde ansøgernes godkendelse til et  

 udenlandsk adoptivbarn nr. 2 i alderen 0-36 måneder.
Ansøgerne var henholdsvis 42 og 46 år.
De  

 havde et adoptivbarn på 5 år.
 Den 4. januar 1995 godkendte samrådet  

 ansøgerne som adoptanter til et udenlandsk barn nr. 2. Den 30. april  

 1996 blev godkendelsen forlænget med 1 år til den 4. januar  

 1997.
Den 2. maj 1996 fik ansøgerne bragt et barn  

 på 2½ år i forslag.
Ansøgerne var betænkelige ved de  

 foreliggende oplysninger om barnet, og de ønskede bl.a., at der blev  

 tilvejebragt yderligere helbredsoplysninger om barnet.
Den 14. maj 1996  

 accepterede ansøgerne barnet.
Senere samme dag ombestemte de sig og  

 meddelte den formidlende organisation, at de ikke ville have barnet, da det  

 ville være for belastende for det barn, som de allerede havde, at  

 få så stor en søskende.
 Den 12. juni 1996 meddelte den formidlende organisation  

 amtskommunen, at ansøgernes sag var blevet slettet i organisationen.  

 Den 19. juni 1996 meddelte amtskommunen ansøgerne, at deres sag var  

 blevet henlagt i amtskommunen.
 Den 31. juli 1996 modtog amtskommunen  

 forundersøgelsesbegæring fra en anden formidlende  

 organisation.
 Den 30. august 1996 meddelte amtskommunen ansøgerne  

 at der efter amtskommunens opfattelse var tale om en ny ansøgning.
Ansøgerne klagede til Adoptionsnævnet.
De  

 anførte bl.a., at samrådsafgørelsen af 4. januar 1995  

 fortsat måtte være gældende, og at amtskommunen ikke havde  

 orienteret dem.
