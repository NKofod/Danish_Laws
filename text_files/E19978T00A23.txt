A.23 Klageadgang A.23.1 1. instans A.23.2 Klageinstans A.23.3 Opsættende virkning,  

 "overspringsreglen" samt domsstolsprøvelse Formål Reglerne om klageadgang skal sikre borgerne de rettigheder, der er tillagt  

 dem i de tilfælde, hvor man ikke umiddelbart kan stille sig tilfreds med en  

 afgørelse truffet af en told- og skatteregion.
Reglerne indeholder endvidere  

 en konkretisering af de særlige forpligtelser, der påhviler borgere i  

 forbendelse med indgivelse af en klage.
Det legale grundlag Det legale grundlag for klageadgang, klagefrister og henstand i  

 forbindelse med klage findes i toldlovens § 71 og 72, og i toldkodeksens  

 artikler 243 - 246.
A.23.1 1. instans Enhver person kan indgive klage om afgørelser, der træffes af Told Skat,  

 og som berører den pågældende umiddelbart og individuelt.
TL. § 71, stk. 1 og 2 Skatteministeren kan fastsætte bestemmelser om adgangen til at klage over  

 afgørelser efter toldloven.
 De nærmere klagebestemmelser fremgår af bekendtgørelse nr. 527 af 17. juni  

 1996 om "henlæggelse af visse beføjelser til de kommunale  

 skattemyndigheder, told- og skatteregionerne, Told- og Skattestyrelsen  

 m.fl."; sagsudlægningsbekendtgørelsen.
 Efter § 2, stk. 1, i udlægningsbekendtgørelsen træffer told- og  

 skatteregionerne afgørelse som 1.instans vedrørende toldlovgivning.
 Told- og skattedirektøren kan dog bestemme, at en enkelt told- og  

 skatteregion skal træffe afgørelse som 1.instans i alle sager på et bestemt  

 område, jf. § 2, stk. 3. Denne bemyndigelse er kun anvendt i meget begrænset  

 omfang vedrørende toldlovgivningen.
 Told- og Skatteregion København 1 (City) er bemyndiget til at behandle  

 sager om toldfrihed for varer til internationale organisationer og ambassader  

 m.fl.
 Told- og Skatteregion Viborg er bemyndiget til at behandle sager om  

 toldfrihed for varer til NATO-styrker og udenlandske officerer på udveksling.
A.23.2 Klageinstans Told- og Skatteregionernes afgørelser kan påklages til Told- og  

 Skattestyrelsen, jf. § 11 i sagsudlægningsbekendtgørelsen.
Styrelsen træffer  

 den endelige administrative afgørelse.
 Hvis en klager ønsker at påklage en told- og skatteregions afgørelse til  

 Told- og Skattestyrelsen, skal det ske inden 3 måneder. jf. § 10 i  

 sagsudlægningsbekendtgørelsen.
 Klagen skal af praktiske grunde sendes til regionen, der udarbejder en  

 samlet redegørelse for sagen og sender denne redegørelse og klagen til Told  

 og Skattestyrelsen til afgørelse.
A.23.3 Opsættende virkning, "overspringsreglen" samt  

 domsstolsprøvelse TK, art. 244 Indgivelse af en klage har ikke opsættende virkning for gennemførelsen af  

 den påklagede afgørelse.
 Told Skat kan imidlertid udsætte gennemførelsen af afgørelsen helt eller  

 delvis, hvis den har begrundet formodning om, at den påklagede afgørelse ikke  

 er i overensstemmelse med toldreglerne, eller hvis det kan medføre  

 uoprettelig skade for den pågældende.
Hvis den anfægtede afgørelse bevirker, at der skal betales import- eller  

 eksportafgifter, er udsættelse af gennemførelsen af afgørelsen betinget af,  

 at der foreligger eller stilles en sikkerhed.
Det kan dog undlades at kræve  

 sikkerhedsstillelse i tilfælde, hvor et sådant krav på grund af debitors  

 situation ville kunne give anledning til alvorlige vanskeligheder af  

 økonomisk eller social karakter.
 Henstand kan gives indtil sagen er behandlet og afgjort.
 Afgørelse om henstand træffes af told- og skatteregionerne som 1. instans  

 og kan selvstændigt påklages til Told- og Skattestyrelsen.
Overspringsreglen Hvis en underordnet instans ikke har truffet en afgørelse i en verserende  

 sag inden for 3 måneder, kan sagen indbringes for den overordnede instans.
Domsstolsprøvelse Sager vedrørende toldlovgivningen kan først indbringes for domstolene, når  

 der foreligger en endelig administrativ afgørelse eller den endelig  

 administrative instans har afvist at behandle sagen.
Er der forløbet mere end  

 6 måneder efter en sags indbringelse for den Told- og Skattestyrelsen (som  

 den endelige administrative instans), kan sagen dog indbringes for  

 domstolene, selv om den administrative instans endnu ikke har truffet  

 afgørelse i sagen.
 Den endelige administrative afgørelse skal indbringes for domstolene  

 senest 3 måneder efter, at afgørelsen er truffet, eller at sagen eventuelt er  

 afvist.
 Retssagen skal anlægges ved en af de to landsretter som 1. instans.
