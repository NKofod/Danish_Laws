Bekendtgørelse om tandlægers pligt til at føre ordnede  

  

 optegnelser (journalføring) I medfør af lov nr. 276 af 26. maj 1976 om tandlæger  

 § 15, stk. 1, fastsættes:
Journalen § 1.  

  

 Ved  

 en journal forstås ordnede optegnelser over forhold, der har betydning for  

 undersøgelse, diagnostik, information, forebyggelse, behandling og opfølgning  

 m.v.
 Stk. 2.  

  

 Notatark,  

 røntgenbilleder og kliniske fotos, diagrammer og øvrige hjælpeark,  

 erklæringer,  

 hen- og tilbagevisninger, samt modeller i forbindelse med aktuelle  

 behandlinger  

 i det omfang, de har betydning for diagnostik m.v., er omfattet af journalen.
Stk. 3.  

  

 Der må kun  

 være én journal for hver patient.
Den kan have form som en hovedjournal  

 (kontinuation) med journalark for særskilte områder.
Disses tilstedeværelse  

 skal fremgå af hovedjournalen.
 Stk. 4.  

  

 Journalen  

 kan føres både manuelt og på elektronisk medium.
Journalføringspligt § 2.  

  

 En  

 tandlæge har pligt til at føre journal over sin faglige virksomhed som  

 tandlæge.
 Stk. 2.  

  

 Journalen  

 skal som hovedregel føres på dansk.
 Stk. 3.  

  

 Journalen  

 skal føres fortløbende.
 Stk. 4.  

  

 Journaloplysninger skal indføres i journalen i forbindelse med eller snarest  

 muligt efter patientkontakten.
 Stk. 5.  

  

 Telefoniske  

 og andre mundtlige oplysninger skal journalføres i det omfang, de har  

 betydning  

 for undersøgelse, diagnostik, information, forebyggelse, behandling og  

 opfølgning m.v.
 Stk. 6.  

  

 Den  

 tandlæge, der benytter medhjælp ved udøvelsen af tandlægevirksomhed, har  

 ansvaret for, at undersøgelser og behandlinger m.v., der udføres af  

 medhjælpen,  

 bliver journalført i overensstemmelse med gældende regler.
Indhold § 3.  

  

 Journalen skal indeholde oplysning om:
1)  

 	  

    

 patientens navn og  

 personnummer, 2)  

 	  

    

 årsag til kontakten, 3)  

 	  

    

 generel anamnese:  

 tidligere og nuværende sygdomme, behandlinger og andre forhold, inkl.  

 medicinforbrug, der kan have betydning for forebyggelse og behandling m.v., 4)  

 	  

    

 speciel anamnese:  

 tidligere og nuværende anomalier, læsioner og sygdomme, samt forebyggelse og  

 behandling af sygdomme i tænder, mund og kæber, der kan have betydning for  

 aktuel behandling, 5)  

 	  

    

 undersøgelsesresultater  

 og diagnoser i fornødent omfang, 6)  

 	  

    

 forebyggelse,  

 herunder instruktion i mundhygiejne, 7)  

 	  

    

 behandlinger med  

 angivelse af art og lokalisering i tænder, mund og kæber, 8)  

 	  

    

 alle væsentlige  

 behandlingselementer, herunder uafsluttede behandlingsfaser, anvendte  

 dentalmaterialer og lægemidler, 9)  

 	  

    

 overvejelser og  

 forholdsregler ved risiko for komplikationer og bivirkninger, 10)  

 	  

 aftaler om og resultat  

 af kontrol og opfølgning, 11)  

 	  

 ordination af  

 lægemidler (navn, styrke, mængde, dosering og behandlingsvarighed), 12)  

 	  

 røntgenoptagelser,  

 kliniske fotos, diagrammer m.v. og 13)  

 	  

 henvisninger til og  

 tilbagevisninger fra anden behandlingsinstans.
Stk. 2.  

  

 Optegnelser  

 i journalen skal dateres.
Røntgenbilleder, kliniske fotos og alle andre bilag  

 skal påføres dato, patientdata og data til identifikation af tandlægen.
 Stk. 3.  

  

 Det skal  

 for hver enkelt optegnelse fremgå, hvem der er ansvarlig for den.
 Stk. 4.  

  

 Optegnelserne skal være let læselige.
Information og samtykke § 4.  

  

 Det  

 skal af journalen fremgå, hvilken mundtlig information der er givet til  

 patienten om diagnoser, forebyggelse og behandling m.v., og hvad patienten på  

 denne baggrund har tilkendegivet.
Udleveret skriftligt informationsmateriale  

 skal angives.
Rettelser og tilføjelser § 5.  

  

 Optegnelser i journalen må ikke slettes eller gøres ulæselige.
 Stk. 2.  

  

 Ved  

 rettelser og tilføjelser skal den oprindelige tekst bevares, og det skal  

 fremgå, hvem der har foretaget rettelsen m.v. og hvornår.
Videregivelse af helbredsoplysninger og aktindsigt § 6.  

  

 Journalen skal opbevares forsvarligt, og det skal sikres, at uvedkommende  

 ikke  

 har adgang til optegnelserne.
Stk. 2.  

  

 Ved  

 videregivelse/indhentelse af helbredsoplysninger m.v. skal det fremgå, til  

 hvilket formål oplysningerne er givet videre/indhentet, og patientens  

 stillingtagen hertil.
Det skal fremgå, hvilke oplysninger der er videregivet,  

 til hvem de er videregivet, eller fra hvem de er modtaget, herunder om  

 patienten har frabedt sig, at helbredsoplysninger m.v. videregives.
 Stk. 3.  

  

 Aktindsigt  

 skal fremgå af journalen.
Opbevaringspligt § 7.  

  

 Journalen skal opbevares i mindst 10 år regnet fra tidspunktet for sidst  

 foretagne optegnelse m.v.
 Stk. 2.  

  

 Optegnelserne skal være arkivbestandige.
Stk. 3.  

  

 Journalen  

 kan med patientens samtykke overdrages til en anden tandlæge, der har taget  

 patienten i behandling.
Den nye tandlæge overtager hermed opbevaringspligten.
Opbevaringspligtens ophør § 8.  

  

 Ophører en privatpraktiserende tandlæge med at praktisere, bortfalder  

 samtidigt  

 pligten til at opbevare journalerne.
 Stk. 2.  

  

 En  

 tandlæges arvinger er ikke forpligtet til at opbevare den afdøde tandlæges  

 journaler.
§ 9.  

  

 Opbevaringspligtens ophør efter § 8 er ikke til hinder for, at journalen  

 med patientens samtykke overdrages til en anden tandlæge til fortsat  

 opbevaring.
Journalen kan i disse situationer også udleveres til patienten  

 selv.
Vejledning § 10.  

  

 Sundhedsstyrelsen udarbejder vejledning i tilslutning til denne  

 bekendtgørelse.
Ikrafttrædelse § 11.  

  

 Bekendtgørelsen træder i kraft 1. januar 2004.
 Stk. 2.  

  

 Samtidigt  

 ophæves Bekendtgørelse nr. 404 af 25. juli 1977 om tandlægers pligt til at  

 føre  

 ordnede optegnelser (journalføring).
