 I medfør af kapitel 4 samt § 73 i lov om luftfart, jf. lovbekendtgørelse  

 nr. 381 af 10. juni 1969, som ændret senest ved lov nr. 261 af 8. juni 1983,  

 fastsætter Statens Luftfartsvæsen herved efter bemyndigelse fra ministeriet  

 for offentlige arbejder, jfr. bekendtgørelse nr. 191 af 23. maj 1975 (BL  

 6-02), følgende:
1. Definition Accredited Medical Conclusion (AMC). En konklusion truffet af et samråd  

 mellem lægelige, operative og eventuelt andre sagkyndige, alle udpeget af  

 Statens Luftfartsvæsen 2. Generelt 2.1 Helbredskravene i denne BL er formuleret på grundlag af  

 helbredskravene som anført i Annex 1, 7. udgave, af september 1982, til  

 konventionen angående civil luftfart.
2.2 Helbredskravene fremtræder i et vist omfang som generelle, ikke  

 detaljerede bestemmelser.
En afgørelse om helbredsmæssig egnethed indebærer  

 derfor en lægelig vurdering og i visse tilfælde en fælles lægelig og operativ  

 vurdering (AMC).
 2.3 Ved bedømmelsen af helbredsmæssig egnethed skal der tages hensyn til,  

 hvilket certifikat der søges, og under hvilke forhold certifikatrettighederne  

 skal udøves.
2.4 I forbindelse med en helbredsundersøgelse skal ansøgeren på en hertil  

 autoriseret formular afgive og underskrive en erklæring om sin egen og sin  

 families helbreds- og arvelighedsforhold.
Ansøgeren skal endvidere med sin  

 underskrift tillade, at en af Statens Luftfartsvæsen godkendt instans  

 indhenter supplerende oplysninger om ansøgeren, som skønnes nødvendige.
2.4.1 Formularens spørgsmål skal besvares så fuldstændigt og nøjagtigt som  

 muligt.
Urigtige eller mangelfulde oplysninger vil kunne medføre inddragelse  

 af erhvervet godkendelse og/eller ifaldelse af strafansvar, jf.
Borgerlig  

 Straffelovs § 162.
 2.5 Undersøgelsesresultatet fremsendes på hertil autoriseret formular til  

 en af Statens Luftfartsvæsen godkendt lægelig instans.
 2.6 Bedømmelsen af et undersøgelsesresultat meddeles Statens  

 Luftfartsvæsen.
 2.7 I tvivlstilfælde eller hvis den foreliggende dokumentation ikke udgør  

 et tilstrækkeligt vurderingsgrundlag, kan Statens Luftfartsvæsen eller den af  

 dette godkendte lægelige instans forlange supplerende undersøgelser  

 foretaget.
 2.8 Indtil 5 år efter udløbet af en helbredsmæssig godkendelse kan fornyet  

 godkendelse foretages på grundlag af den foreskrevne fornyelsesundersøgelse.
3. Helbredskrav/certificering Udover almindelige helbredskrav og generelle syns- og hørekrav er følgende  

 helbredskrav fastsat for erhvervelse/besiddelse af certifikat: Synskrav  

 Hørekrav Farve- sanskrav I II III I II I II Trafikflyver/luftnavigatør/ flyveleder/flyvemaskinist X X X AFIS-operatør X X X Flyvetelefonist/ privatflyver/svæveflyver X X X Kabinebesætningsmedlem X X Fører af ultralet fly X X Note: Indehavere af instrumentbevis skal opfylde hørekrav I.
4. Gyldighedsperioder 4.1 Længste gyldighedsperiode for en helbredsmæssig godkendelse er fastsat  

 således: Gyldighedsperiode i måneder Certificering Indtil fyldte Efter fyldte 40. år 40. år Trafikflyver af I, II og III klasse 13 7 Luftnavigatør/flymaskinist 13 13 Privatflyver/svæveflyver/ AFIS-operatør/flyvetelefonist/ flyveleder 25 13 Kabinebesætningsmedlem/fører af ultralet luftfartøj 61 37 4.2 Godkendelsen udstedes med gyldighed regnet fra den første dag i den  

 måned, hvori undersøgelsen er foretaget.
5. Omfang 5.1 Helbredsundersøgelser opdeles i Almindelig helbredsundersøgelse A Særlig undersøgelse af øjne/syn B Særlig undersøgelse af øre/næse/hals/hørelse C Røntgenundersøgelse af brystkassen D Elektrokardiogram/hvile (EKG) E Elektrokardiogram/belastning (arbejds-EKG) F Lungefunktionsundersøgelse G Elektroencephalogram (EEG) H 5.2 Undersøgelserne skal i forbindelse med udstedelse og fornyelse af en  

 helbredsmæssig godkendelse foretages således:
 Note 1: Indehavere af instrumentbevis skal gennemgå undersøgelse C ved  

 udstedelse og herefter hvert 3. år.
 Note 2: Ved en »stor« undersøgelse forstås en undersøgelse, der  

 mindst omfatter A, B, C, D og G.
5.3 Helbredsundersøgelse for erhvervelse/besiddelse af Trafikflyvercertifikat, Luftnavigatørcertifikat, Flyvemaskinistcertifikat, eller Flyveledercertifikat foretages af en af Statens Luftfartsvæsen godkendt lægelig instans.
5.4 Helbredsundersøgelser for erhvervelse/besiddelse af Privatflyvercertifikat, Svæveflyvercertifikat, Flyvetelefonistcertifikat, Kabinebesætningsmedlemscertifikat, AFIS-certifikat, eller certifikat som fører af ultralet fly kan foretages af A. enhver læge B. enhver speciallæge i øjensygdomme, C. enhver speciallæge i øre/næse/halssygdomme, E. enhver læge eller ethvert lægelaboratorium.
 A, B, C og E kan yderligere foretages samlet af en af Statens  

 Luftfartsvæsen dertil autoriseret læge.
 Anm.: En oversigt over de af Statens Luftfartsvæsen autoriserede læger vil  

 blive givet i Efterretninger for Luftfarende (EFL).
6. Almindelige helbredskrav 6.1 Enhver medfødt eller erhvervet abnormitet eller defekt, enhver aktiv  

 eller latent, akut eller kronisk sygdom eller lidelse samt enhver følge af  

 operation, kvæstelse eller skade, der må formodes at medføre, at ansøgeren  

 ikke er i stand til at udføre tjenesten på sikker måde, medfører uegnethed.
 6.2 Sygdom eller defekt, der må formodes at medføre, at ansøgeren  

 pludselig bliver ude af stand til at udføre tjenesten på sikker måde,  

 medfører uegnethed.
 6.3 Tilstedeværende eller tidligere tilstande af nedenstående art medfører  

 uegnethed, medmindre det efter AMC formodes, at ansøgeren er i stand til at  

 udføre tjenesten på sikker måde:
Psykose, alkoholisme, misbrug af opkvikkende, bedøvende, beroligende eller euforiserende  

 stoffer, alvorlige adfærdsforstyrrelser, eller mental abnormitet eller neurose.
 6.4 Tilstedeværende eller tidligere tilstande af nedenstående art medfører  

 uegnethed, medmindre det efter AMC formodes, at ansøgeren er i stand til at  

 udføre tjenesten på sikker måde:
Progressiv eller stationær sygdom i nervesystemet, manifest epilepsi eller tilstande, der medfører øget risiko herfor, bevidsthedsforstyrrelser eller bevidsthedstab, medmindre det  

 sandsynliggøres, at der ikke foreligger øget risiko for tilsvarende tilfælde,  

 eller kvæstelser af hovedet.
 6.5 Medfødt eller erhvervet hjertelidelse, der formodes at medføre, at  

 ansøgeren ikke er i stand til at udføre tjenesten på sikker måde, medfører  

 uegnethed.
 6.5.1 Tilstedeværende eller tidligere tilfælde af blodprop i hjertet  

 medfører uegnethed.
 6.5.1.1 Ansøgere til certifikat som flyvetelefonist, AFIS-operatør,  

 privatflyver, svæveflyver, kabinebesætningsmedlem og fører af ultralet fly  

 samt som flyveleder kan dog godkendes, når der er forløbet 2 år efter  

 tilfældet, og når det efter AMC formodes, at hverken lidelsen i sig selv  

 eller behandlingen vil medføre, at tjenesten ikke kan udføres på sikker måde.
 6.6 Blodtryk uden for normalområdet eller blodtryk, der ved medikamentel  

 behandling bringes inden for normalområdet, medfører uegnethed.
 6.6.1 Blodtryk, der ved medikamentel behandling bringes inden for  

 normalområdet, medfører dog ikke uegnethed, hvis det efter AMC formodes, at  

 ansøgeren under behandling er i stand til at udføre tjenesten på sikker måde.
 6.7 Betydningsfuld funktionel eller strukturel abnormitet i  

 kredsløbssystemet medfører uegnethed.
 6.8 Betydningsfuld funktionsnedsættelse af lunger eller betydningsfulde  

 aktive sygdomme i lungevæv, mediastinum eller lungehinde medfører uegnethed.
 6.9 Betydningsfuld nedsættelse af mave-tarm kanalens og de dertil knyttede  

 organers funktion medfører uegnethed.
 6.9.1 Brok, der formodes at kunne medføre, at ansøgeren pludselig bliver  

 ude af stand til at udføre tjenesten på sikker måde, medfører uegnethed.
 6.9.2 Følgevirkning af sygdom eller operative indgreb i fordøjelseskanalen  

 og de dertil knyttede organer, navnlig passagehindringer på grund af  

 forsnævring eller kompression, der må formodes at kunne medføre, at ansøgeren  

 pludselig bliver ude af stand til at udføre tjenesten på sikker måde,  

 medfører uegnethed.
 6.10 Stofskifte-, ernærings- og endokrine forstyrrelser, der må formodes  

 at medføre, at ansøgeren ikke er i stand til at udføre tjenesten på sikker  

 måde, medfører uegnethed.
6.10.1 Sukkersyge, der kræver behandling ved hjælp af antidiabetisk  

 medicin, medfører uegnethed.
Ansøgeren kan dog godkendes, hvis det efter AMC  

 formodes, at hverken lidelsen i sig selv eller behandlingen formodes at  

 medføre, at tjenesten ikke kan udføres på sikker måde.
 6.11 Sygdomme i blodet og det lymfatiske system, der må formodes at  

 medføre, at ansøgeren ikke er i stand til at udføre tjenesten på sikker måde,  

 medfører uegnethed.
 6.12 Sygdomme og andre alvorlige tilstande i nyre- og urinveje, der må  

 formodes at medføre, at ansøgeren ikke er i stand til at udføre tjenesten på  

 sikker måde, medfører uegnethed.
 6.12.1 Passagehindringer i urinvejssystemet eller øget risiko herfor,  

 herunder stendannelse, medfører uegnethed.
 6.13 Lidelser i kønsorganer, herunder menstruationsforstyrrelser eller  

 besværligheder, der må formodes at medføre, at ansøgeren ikke er i stand til  

 at udføre tjenesten på sikker måde, medfører uegnethed.
 6.14 Svangerskab medfører uegnethed, medmindre tilstanden ikke indebærer,  

 at den pågældende bliver ude af stand til at udføre tjenesten på sikker måde.
 6.15 Sygdomme, defekter eller beskadigelser i knogler, led, muskler eller  

 sener og følgetilstande heraf, der må formodes at medføre, at ansøgeren ikke  

 er i stand til at udføre tjenesten på sikker måde, medfører uegnethed.
7. Generelle synskrav 7.1 Enhver aktiv eller latent, akut eller kronisk sygdom eller  

 beskadigelse i øjnene eller deres hjælpeorganer (adnexae), respektive  

 følgetilstande heraf, som må formodes at medføre, at ansøgeren ikke kan  

 udføre tjenesten på sikker måde, medfører uegnethed.
 7.2 Unormale synsfelter medfører uegnethed.
 7.2.1 Ansøgere med mindre synsfeltsdefekt kan dog godkendes, hvis det  

 efter AMC formodes, at tjenesten kan udføres på sikker måde.
7.3 Opfyldes et synskrav alene ved brug af briller, er godkendelsen  

 betinget af, Anm.: Briller skal godkendes eller ordineres af Flyvemedicinsk Klinik  

 eller af en øjenlæge.
 Ansvaret for, at briller er praktisk anvendelige til formålet, påhviler  

 den enkelte bruger.
 7.4 Med hensyn til anvendelse af solbriller henvises til BL 6-03, pkt.  

 1.3.
 7.5 Kontaktlinser, der er godkendt af øjenlæge, tillades anvendt, hvis det  

 efter AMC formodes, at ansøgeren vil kunne udføre tjenesten på sikker måde.
8. Synskrav I 8.1 Afstandssynsstyrke med eller uden anvendelse af korrektion, der på  

 hvert øje for sig er mindre end 6/9 (0.7, 20/30), medfører uegnethed.
 8.1.1 Kan synsstyrken alene opnås med briller, eller er det af andre  

 grunde nødvendigt at benytte briller, kan ansøgeren godkendes, hvis  

 refraktionen ligger inden for området fra +3 til -3 dioptrier i enhver  

 meridian.
 8.2 Akkomodationsnærpunkt med eller uden korrektion mindre end 3  

 dioptrier, for flyveledere og navigatører dog mindre end 4 dioptrier,  

 medfører uegnethed.
 8.3 Defekter i central eller perifer samsynsfunktion, der efter AMC  

 formodes at medføre, at ansøgeren ikke kan udføre tjenesten på sikker måde,  

 medfører uegnethed.
 8.4 Afvigelser i øjenmuskelbalancen (heterofori), målt i en afstand af 6 m  

 under anvendelse af de briller, der måtte være pålagt ansøgeren at anvende,  

 medfører uegnethed, hvis afvigelserne overstiger:
2 prismedioptrier for hyperforier, 8 prismedioptrier for esoforier, samt 8 prismedioptrier for exoforier, og heteroforien ikke skønnes kompenseret af fusionsreserverne i de  

 synsafstande, som tjenesten kræver.
9. Synskrav II 9.1 Afstandssynsstyrke med eller uden anvendelse af korrektion, der på  

 hvert øje for sig er mindre end 6/l2 (0.5, 20/40) medfører uegnethed.
 9.1.1 Kan synsstyrken alene opnås med briller, eller er det af andre  

 grunde nødvendigt at bruge briller, kan ansøgeren godkendes, hvis  

 refraktionen ligger inden for området fra +5 til -5 dioptrier i enhver  

 meridian.
 9.1.1.1 Ansøgere med refraktion fra +/-5 til +/-8 dioptrier kan dog  

 godkendes, hvis der er tale om en simpel brydningsanomali, og hvis ansøgeren  

 kan korrigeres til 6/9 på hvert øje.
 9.2 Akkomodationsnærpunkt med eller uden korrektion mindre end 3 dioptrier  

 medfører uegnethed.
 9.3 Indskrænkning i øjnenes bevægelser, der må formodes at medføre, at  

 ansøgeren ikke kan udføre tjenesten på sikker måde, medfører uegnethed.
9.4 Dobbeltsyn i primær blikretning medfører uegnethed.
Dobbeltsyn i andre  

 blikretninger medfører ikke uegnethed, hvis defekten er medfødt eller tidligt  

 erhvervet.
10. Synskrav III 10.1 Afstandssynsstyrke med eller uden anvendelse af korrektion, der på  

 hvert øje for sig er mindre end 6/12 (0.5, 20/40), medfører uegnethed.
 10.1.1 Afstandssynsstyrke uden brug af korrektion mindre end 6/60 (0.1,  

 20/200) medfører uegnethed.
 10.1.1.1 Ansøgere, der ikke opfylder kravene i pkt. 10.1 og 10.1.1 kan dog  

 godkendes, hvis de opfylder kravene i pkt. 9.1.1 eller 9.1.1.1.
11. Generelle hørekrav 11.1 Aktiv sygelig tilstand, akut eller kronisk, i det indre øre eller i  

 mellemøret, medfører uegnethed.
 11.2 Uhelet perforation af trommehinden medfører uegnethed.
 11.2.1 Enkelt, tør perforation af ikke infektiøs oprindelse medfører dog  

 ikke uegnethed, hvis det efter AMC formodes, at ansøgeren er i stand til at  

 udføre tjenesten på sikker måde.
 11.3 Permanent passagehindring i de eustakiske rør medfører uegnethed.
 11.4 Forstyrrelser i det vestibulære apparat af en karakter, der formodes  

 at medføre, at ansøgeren ikke kan udføre tjenesten på sikker måde, medfører  

 uegnethed.
 11.5 Tillukning af en eller begge næsehuler medfører uegnethed.
12. Hørekrav I 12.1 Høreevnen, målt på hvert øre for sig uden brug af høreapparat, der er  

 nedsat med mere end 35 dB ved følgende frekvenser: 500, 1000 og 2000 Hz og  

 med mere end 50 dB ved 3000 Hz, medfører uegnethed.
12.1.1 Ansøgere kan dog godkendes, hvis 12.1.1.1 Ved et stille rum forstås et lokale, hvor baggrundsstøjens  

 intensitet er mindre end 50 dBA.
 12.2 Overstiger høretabet de i pkt. 12.1 og pkt. 12.1.1 anførte grænser,  

 kan ansøgeren godkendes, hvis høreevnen på hvert øre for sig, målt ved  

 taleaudiometriske metoder, godtgør, at ansøgeren er i stand til at udføre  

 tjenesten på sikker måde.
13. Hørekrav II 13.1 Ansøgeren skal kunne opfatte almindelig talestemme i et stille rum i  

 en afstand af 2 m fra den undersøgende læge, når ansøgeren vender ryggen til  

 denne.
 13.1.1 Ved et stille rum forstås et lokale, hvor baggrundsstøjens  

 intensitet er mindre end 50 dBA.
14. Farvesanskrav 14.1 Farvesanskrav I Farvesanskrav I opfyldes af ansøgere med normal farvesans.
14.2 Farvesanskrav II Farvesanskrav II opfyldes af ansøgere med normal farvesans.
En ansøger med  

 unormal farvesans kan godkendes, hvis vedkommende består en af Statens  

 Luftfartsvæsen autoriseret lanterneprøve.
 14.3 Ansøgere, der ikke opfylder farvesanskrav I og II, kan godkendes til  

 privatflyvercertifikat og svæveflyvercertifikat på vilkår, at certifikatets  

 rettighed begrænses til flyvning om dagen inden for dansk, norsk, svensk og  

 finsk territorium samt til beflyvning af flyvepladser, hvor farvede  

 lyssignaler ikke anvendes, eller hvor der ikke er oprettet  

 flyvekontroltjeneste.
 14.3.1 Samtlige flyvepladser inden for dansk, norsk, svensk og finsk  

 territorium kan dog anvendes, når 2-vejs radioforbindelse opretholdes med  

 vedkommende lufttrafiktjenesteenhed.
15. Dispensation 15.1 Opfylder en ansøger ikke de foreskrevne helbredskrav, kan Statens  

 Luftfartsvæsen meddele dispensation.
 15.1.1 Dispensation meddeles, hvis den konstaterede mangel formodes ikke  

 at ville medføre, at ansøgeren bliver ude af stand til at udføre tjenesten på  

 sikker måde.
 15.1.2 Der skal ved overvejelserne om dispensation tages hensyn til evner,  

 dygtighed, erfaring eller andre forhold hos ansøgeren, samt under hvilke  

 forhold certifikatrettighederne kan udøves.
 15.2 En dispensation vedrører kun den ansøgte godkendelse.
 15.3 En dispensation kan gøres betinget af særlige vilkår.
16. Klageadgang Afgørelser truffet i medfør af denne BL kan påklages til ministeriet for  

 offentlige arbejder.
17. Ikrafttræden 17.1 Denne BL træder i kraft den 1. maj 1985.
 17.2 Samtidig hermed ophæves BL 6-05, 1. udgave, af 1. juli 1975.
