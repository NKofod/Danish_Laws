Bekendtgørelse om  

 dyreejeres anvendelse af lægemidler til dyr og fødevarevirksomheders  

 egenkontrol med restkoncentrationer  

1) I medfør af § 47, stk.  

 1, § 48, § 50, § 51, § 52, stk. 1, § 53, § 56, stk. 2-5, § 63, § 67 og § 70,  

 stk. 3 og 4, i lov nr. 432 af 9. juni 2004 om hold af dyr, som senest ændret  

 ved lov nr. 105 af 20. februar 2006 samt § 5, stk. 1, § 32, § 48, § 49, § 50,  

 §  

 52, § 59 og § 60 i lov nr. 526 af 24. juni 2005 om fødevarer, fastsættes:
Kapitel 1 Anvendelsesområde og definitioner § 1.  

  

 Denne bekendtgørelse omhandler dyreejeres anvendelse og opbevaring af  

 lægemidler til dyr.
Bekendtgørelsen indeholder endvidere bestemmelser om  

 ulovlig behandling og om restkoncentrationer i animalske produkter,  

 kontrollen  

 hermed samt fødevarevirksomheders egenkontrol med restkoncentrationer i  

 produkter af animalsk oprindelse.
 § 2.  

  

 Ved dyr forstås dyr, der er i menneskelig varetægt.
 Stk. 2.  

  

 Ved  

 fødevareproducerende dyr forstås kvæg, svin, får, geder, dyr af  

 hestefamilien,  

 opdrættede hjortedyr og fjervildt, strudsefugle, kaniner, fjerkræ, herunder  

 duer, akvakulturdyr, honningbier og andre dyr, hvis kød eller produkter er  

 bestemt til konsum.
 Stk. 3.  

  

 Ved pelsdyr forstås  

 ræve opdrættet i henhold til bekendtgørelse om opdræt af ræve samt mink,  

 ilder  

 (fritte), mårhund, nutria, chinchilla og andre dyr, der må opdrættes  

 landbrugsmæssigt  

 med henblik på at udnytte pelsen.
 Stk. 4.  

  

 Ved en besætning  

 forstås et enkelt eller en samling af fødevareproducerende dyr eller pelsdyr  

 af  

 samme dyreart, der anvendes til et bestemt formål, der er knyttet til en  

 bestemt geografisk beliggenhed, og som har en ejer i form af en juridisk  

 eller  

 fysisk person.
 Stk. 5.  

  

 Ved en dyreejer  

 forstås den person, der ejer eller er drifts- eller på anden måde juridisk  

 ansvarlig  

 for besætningen, eller dennes repræsentant.
 Stk. 6.  

  

 Ved  

 fødevarevirksomhed forstås en virksomhed som defineret i artikel 3, nr. 2 i  

 Europa-Parlamentets og Rådets forordning (EF) nr. 178/2002 af 28. januar 2002  

 om generelle principper og krav i fødevarelovgivningen, om oprettelse af Den  

 Europæiske Fødevaresikkerhedsautoritet og om procedurer vedrørende  

 fødevaresikkerhed, med senere ændringer (fødevareforordningen).
 § 3.  

  

 Ved lægemiddel til dyr forstås en vare, der præsenteres som et egnet  

 middel til behandling eller forebyggelse af sygdomme hos dyr, eller som kan  

 anvendes i eller gives til dyr, enten for at genoprette, ændre eller påvirke  

 fysiologiske funktioner ved at udøve en farmakologisk, immunologisk eller  

 metabolisk virkning, eller for at stille en medicinsk diagnose.
 Stk. 2.  

  

 Ved  

 ordineringsperiode forstås det antal dage, hvori dyreejeren må opbevare  

 medicin.
 Stk. 3.  

  

 Ved  

 behandlingsperiode forstås det nøjagtige antal dage indenfor  

 ordineringsperioden, som dyrene skal behandles for den diagnosticerede  

 sygdom.
 Stk.4.  

  

 Ved ulovlig behandling  

 forstås anvendelse af ikke-tilladte stoffer samt anvendelse af lægemidler til  

 andre formål eller på andre betingelser end fastsat efter gældende regler.
Stk. 5.  

  

 Ved ikke tilladte  

 stoffer forstås stoffer, hvis indgift i dyr er forbudt efter gældende regler Stk. 6.  

  

 Ved  

 maksimalgrænseværdi for restkoncentrationer forstås den maksimale  

 koncentration  

 af restindholdet af veterinærmedicinske præparater (udtrykt som mg/kg eller  

 µg/kg på grundlag af den ferske vares vægt), som kan accepteres af  

 Fællesskabet  

 som tilladt ifølge lovgivningen eller er anerkendt som værende acceptabel i  

 eller på levnedsmidler, jf. forordning (EØF) nr. 2377/90 af 26. juni 1990 om  

 fælles fremgangsmåde for fastsættelse af maksimalgrænseværdier for  

 restkoncentrationer af veterinærlægemidler i animalske levnedsmidler, art. 1,  

 stk. 1, litra b.
 Stk. 7.  

  

 Ved  

 restkoncentrationer forstås i denne bekendtgørelse rester af stoffer med  

 farmakologisk virkning og disses omdannelsesprodukter samt andre stoffer, der  

 overføres til animalske produkter, og som kan skade menneskers sundhed.
 § 4.  

  

 Ved anvisning forstås dyrlægens skriftlige optegnelser af:
1)  

 	  

 dyrlægens navn og autorisationsnummer, 2)  

 	  

 dyreejerens navn og adresse, 3)  

 	  

 det CHR-nummer, hvor dyrene befinder sig, 4)  

 	  

 hvilke og hvor mange dyr, der er behandlet/skal behandles (entydig  

 identifikation eller, hvis dette ikke er muligt, antal, anslået vægt og  

 staldafsnit eller tilsvarende opdeling), 5)  

 	  

 anvendte, udleverede eller ordinerede receptpligtige lægemidler og  

 mængden heraf, 6)  

 	  

 dato for anvendelse, udlevering eller ordinering, 7)  

 	  

 nøjagtig angivelse af lægemidlernes dosering, administrationsvej  

 og behandlingsperiode, 8)  

 	  

 den stillede diagnose, samt 9)  

 	  

 de meddelte tilbageholdelsestider.
Kapitel 2 Opbevaring og mærkning af lægemidler til dyr § 5.  

  

 Dyreejeren må kun opbevare receptpligtige lægemidler, som dyreejeren har  

 erhvervet gennem dyrlæge, apotek eller anden virksomhed, der er godkendt af  

 Lægemiddelstyrelsen til forhandling af lægemidler.
Stk. 2.  

  

 Dyreejeren må kun  

 opbevare receptpligtige lægemidler, for hvilke dyrlægen har udleveret en  

 skriftlig anvisning.
For lægemidler, som dyrlægen har ordineret på baggrund  

 af  

 en telefonkonsultation imellem to rådgivningsbesøg, gælder anvisningen fra  

 det  

 seneste rådgivningsbesøg.
 Stk. 3.  

  

 Lægemidler til dyr  

 skal opbevares under rene og ordentlige forhold og utilgængeligt for  

 uvedkommende.
 Stk. 4.  

  

 Receptpligtige  

 lægemidler til dyr må kun opbevares indenfor ordineringsperioden, medmindre  

 de  

 er genordineret inden ordineringsperiodens udløb.
 Stk. 5.  

  

 Receptpligtige  

 lægemidler udleveret eller ordineret til en besætningsdiagnose i en  

 kvægbesætning, der har indgået aftale om sundhedsrådgivning i henhold til  

 bekendtgørelse om Ny Sundhedsrådgivning i kvægbesætninger, må opbevares i  

 besætningsdiagnosens gyldighedsperiode.
Stk. 6.  

  

 Receptpligtige  

 lægemidler til dyr skal opbevares på det CHR-nummer, som de er udleveret  

 eller  

 ordineret til.
Ved samdrift er det ikke tilladt at flytte lægemidlerne mellem  

 de af samdriften omfattede besætninger.
§ 6.  

  

 Hvis et lægemiddels etikette er placeret på en yderemballage, skal  

 lægemidlet og yderemballagen opbevares samlet.
Etiketten må ikke ødelægges  

 eller fjernes.
 Stk. 2.  

  

 Lægemidler uden  

 tilhørende etikette må ikke opbevares på bedriften.
Kapitel 3 Indgivelse af lægemidler til dyr § 7.  

  

 Dyreejeren må kun indgive lægemidler til sine fødevareproducerende dyr og  

 pelsdyr, såfremt den pågældende har gennemgået et af fødevareregionen  

 godkendt  

 kursus i anvendelse af lægemidler til fødevareproducerende dyr og pelsdyr og  

 kan dokumentere dette.
 Stk. 2.  

  

 Undtaget fra det i  

 stk. 1 nævnte krav om kursusdeltagelse er dyreejere eller deres  

 repræsentanter,  

 der pr. 1. februar 2007:
1)  

 	  

 har mere end 6 måneders sammenhængende praktisk erfaring med  

 fødevareproducerende dyre- eller pelsdyrhold, herunder indgivelse af  

 lægemidler  

 til dyr, og 2)  

 	  

 har opnået den i nr. 1 nævnte erfaring ved fuldtidsbeskæftigelse i  

 en besætning.
 Stk. 3.  

  

 Undtaget fra det i  

 stk. 1 nævnte krav om kursusdeltagelse er dyreejere, der udelukkende har  

 heste,  

 der er mærkede med mikrochip, og for hvilke der er foretaget indberetning til  

 Fødevarestyrelsen med henblik på udelukkelse fra konsum.
 Stk. 4.  

  

 Fødevareregionen kan  

 påbyde en dyreejer deltagelse i det i stk. 1 nævnte kursus, såfremt  

 fødevareregionen i forbindelse med kontrolaktiviteter finder, at dyreejeren  

 ikke lever op til kravene vedrørende indgivelse af lægemidler til dyr.  

 Fødevareregionen kan endvidere påbyde en dyreejer at lade de i § 9, stk. 1  

 nævnte personer deltage i et kursus.
 Stk. 5.  

  

 Fødevarestyrelsen kan  

 efter ansøgning meddele dispensation fra kravet i stk. 1.
§ 8.  

  

 Injektion under huden (subkutant) og injektion i muskulaturen  

 (intramuskulært) skal på svin foretages så tæt bag ørerne som muligt, på får  

 og  

 geder midt på halsen, på kvæg midt på halsen eller umiddelbart foran boven og  

 på heste midt på halsen eller i bringen.
Injektion under huden af jern- og  

 vitaminpræparater kan foretages i lyskefolden på pattegrise.
Stk. 2.  

  

 Injektion i blodårer,  

 i bughulen, i led, i seneskeder og ved rygmarv/rygmarvskanal samt anbringelse  

 af lægemidler i livmoderen må ikke foretages af dyreejeren.
Dog må en  

 dyreejer  

 efter anvisning af en dyrlæge foretage vaccination af fisk ved injektion i  

 bughulen.
 § 9.  

  

 Dyreejeren må kun lade andre personer indgive lægemidler til sine  

 fødevareproducerende dyr og pelsdyr, såfremt de pågældende personer opfylder  

 betingelserne i § 7, stk. 1-3 og er gjort bekendt med indholdet af dyrlægens  

 anvisning.
 Stk. 2.  

  

 Fødevarestyrelsen kan  

 efter ansøgning meddele dispensation fra kravet i stk. 1.
Kapitel 4 Anvendelse af lægemidler m.v. til dyr § 10.  

  

 Dyreejeren må til behandling af dyr kun anvende lægemidler, hvis  

 opbevaring er tilladt efter §§ 5-6.
 § 11.  

  

 Receptpligtige lægemidler skal anvendes i overensstemmelse med dyrlægens  

 anvisning.
 Stk. 2.  

  

 I kvægbesætninger  

 hvor der er indgået en aftale om sundhedsrådgivning i henhold til  

 bekendtgørelse  

 om Ny Sundhedsrådgivning i kvægbesætninger, skal lægemidlerne anvendes i  

 overensstemmelse  

 med dyrlægens behandlingsvejledning for de stillede besætningsdiagnoser.
 § 12.  

  

 Dyreejeren skal  

 underskrive den af dyrlægen udleverede anvisning ved dyrlægens besøg, jf. dog  

 stk. 2.
 Stk. 2.  

  

 I besætninger, hvor  

 der er indgået aftale om sundhedsrådgivning, skal dyreejeren underskrive  

 anvisningen senest ved lægemidlets anvendelse.
Kapitel 5 Dyreejerens optegnelser og dokumentation § 13.  

  

 Når dyreejeren anvender receptpligtige lægemidler, skal denne dagligt  

 foretage læselige optegnelser over medicinanvendelsen, hvor der for hver  

 enkelt  

 behandling noteres følgende:
1)  

 	  

 dato, 2)  

 	  

 hvilke og hvor mange dyr, der er behandlet (entydig identifikation  

 eller, hvis dette ikke er muligt, antal, anslået vægt og staldafsnit eller  

 tilsvarende opdeling), 3)  

 	  

 årsag til behandlingen, 4)  

 	  

 hvilket lægemiddel, der er anvendt, og 5)  

 	  

 dosering af lægemidlet og hvordan dette er indgivet.
 Stk. 2.  

  

 Optegnelserne skal  

 opbevares i besætningen i mindst 5 år efter indledning af behandlingen.  

 Optegnelserne skal opbevares samlet, overskueligt og i datoorden og på  

 forlangende forevises eller udleveres til fødevareregionen.
 Stk. 3.  

  

 Kravet om optegnelser  

 gælder ikke for jernpræparater, vitaminer, sera og vacciner.
§ 14.  

  

 Dyreejeren skal  

 opbevare de af dyrlægen udleverede anvisninger i besætningen i mindst 5 år  

 efter datoen for dyrlægens besøg.
Anvisningerne skal opbevares i datoorden og  

 på forlangende forevises eller udleveres til fødevareregionen.
Kapitel 6 Omsætning og tilbageholdelsestider § 15.  

  

 Enhver, der markedsfører, sælger eller overdrager fødevareproducerende  

 dyr, er forpligtet til kun at levere dyr eller produkter fra dyr:
1)  

 	  

 som ikke har fået indgivet ikke-tilladte stoffer, 2)  

 	  

 som ikke har været underkastet ulovlig behandling, og 3)  

 	  

 for hvilke den fastsatte tilbageholdelsestid er overholdt.
 Stk. 2.  

  

 Fødevareproducerende  

 dyr, der indeholder restkoncentrationer af et tilladt lægemiddel, som  

 overstiger  

 den fastsatte maksimalgrænseværdi, må ikke leveres til slagtning eller til  

 marked for slagtedyr.
 Stk. 3.  

  

 Fødevareproducerende  

 dyr, der er omfattet af en tilbageholdelsestid, må ikke nødslagtes.
 Stk. 4.  

  

 Uanset stk. 1 kan  

 overdragelse af væddeløbs-, konkurrence- eller cirkusheste og heste bestemt  

 til  

 avl eller udstilling, finde sted inden udløbet af tilbageholdelsestiden,  

 såfremt dyret ledsages af en dyrlægeattest, hvoraf arten af og dato for  

 behandlingen fremgår.
 § 16.  

  

 Fødevareproducerende dyr, der er indgivet ikke-tilladte stoffer, som  

 anført i bilag II og III til Rådets direktiv 96/22/EF af 29. april 1996 om  

 forbud mod anvendelse af visse stoffer med hormonal og thyreostatisk virkning  

 og af betaagonister i husdyrbrug og om ophævelse af direktiv 81/602/EØF,  

 88/146/EØF og 88/299/EØF, må ikke have ophold i en besætning, medmindre  

 dyrene  

 er under offentlig kontrol, og dyrene må ikke markedsføres, sælges eller  

 overdrages til andre.
 Stk. 2.  

  

 Undtaget fra stk. 1  

 er fødevareproducerende dyr, som er behandlet med de i stk. 1 nævnte stoffer  

 under dyrlægens direkte personlige ansvar og i overensstemmelse med  

 fællesskabslovgivningen.
Stk. 3.  

  

 Akvakulturdyr, der er  

 behandlet med lægemidler med androgen virkning med henblik på  

 kønskonvertering  

 må ikke sælges til konsum.
Efter tilladelse fra Fødevarestyrelsen kan dyrene  

 flyttes eller forhandles med henblik på udtagning af sæd et andet sted.
Kapitel 7 Produkter af behandlede dyr § 17.  

  

 Produkter, som stammer fra fødevareproducerende dyr, herunder kød, mælk,  

 æg, fisk og honning, må ikke markedsføres, sælges, overdrages, forarbejdes  

 eller anvendes til konsum, hvis de indeholder restkoncentrationer af et  

 tilladt  

 lægemiddel til dyr over den fastsatte maksimalgrænseværdi, eller hvis de  

 indeholder rester af stoffer, der stammer fra ulovlig behandling.
 § 18.  

  

 Produkter, som stammer fra fødevareproducerende dyr, der har været  

 behandlet i strid med § 15, stk. 1 nr. 1 må ikke markedsføres, sælges,  

 overdrages eller forarbejdes med henblik på konsum.
 § 19.  

  

 Dyr af hestefamilien, der er behandlet med lægemidler, der udelukker dyret  

 fra konsum, må ikke leveres til slagtning.
 Stk. 2.  

  

 Dyreejeren forpligter  

 sig til i overensstemmelse med Dyrlæge- og ejererklæring for dyr af  

 hestefamilien, der er behandlet med lægemidler, der udelukker dyret fra  

 konsum, at lade erklæringen følge dyret ved enhver flytning og  

 informere den  

 nye ejer om, at dyret ikke må anvendes til konsum.
 Stk. 3.  

  

 Ved dyrets død skal  

 det destrueres på en af Fødevarevarestyrelsen godkendt  

 forarbejdningsvirksomhed  

 for kategori 1 materiale.
Kapitel 8 Kontrol Generelle  

 kontrolbestemmelser § 20.  

  

 Fødevarestyrelsen kan meddele de påbud og forbud, der anses for nødvendige  

 for at sikre overholdelsen af bekendtgørelsen eller regler fastsat i medfør  

 af  

 Det Europæiske Fællesskabs forordninger.
 § 21.  

  

 I tilfælde af påvisning af ulovligt opbevarede lægemidler eller stoffer  

 hos en dyreejer, beslaglægges disse af fødevareregionen.
Egenkontrol § 22.  

  

 Fødevarevirksomheder, som leverer, sælger eller forarbejder animalske  

 produkter, skal udføre egenkontrol, der sikrer, at der kun modtages:
1)  

 	  

 dyr ved direkte leverance eller via mellemmand for hvilke  

 producenten kan garantere, at tilbageholdelsestiden er overholdt, 2)  

 	  

 dyr eller produkter, som overholder de tilladte grænser for  

 restkoncentrationer, og 3)  

 	  

 dyr eller produkter uden indhold af forbudte stoffer eller  

 omdannelsesprodukter heraf.
 Stk. 2.  

  

 Fødevarevirksomheden  

 skal endvidere sikre sig, at der kun markedsføres produkter, der stammer fra  

 dyr, der opfylder kravene i stk. 1, nr. 1-3.
 Stk. 3.  

  

 Fødevarevirksomheden  

 skal underrette fødevareregionen ved overskridelse af de tilladte  

 grænseværdier  

 for restkoncentrationer og ved indhold af forbudte stoffer eller  

 omdannelsesprodukter heraf.
Kontrol vedrørende ulovlig behandling § 23.  

  

 Hvis analysen af en offentlig udtaget prøve viser et positivt resultat,  

 kan fødevareregionen foretage:
 1)  

 	  

 Kontrol i oprindelsesbesætningen eller den besætning, som dyret  

 eller produktet kommer fra, for at fastslå årsagen til forekomsten af  

 restkoncentrationer.
 2)  

 	  

 En undersøgelse vedrørende kilden eller kilderne til de pågældende  

 restkoncentrationer.
 3)  

 	  

 Alle andre undersøgelser, der skønnes nødvendige.
 § 24.  

  

 I tilfælde af mistanke om ulovlig behandling foretager fødevareregionen en  

 undersøgelse af dyreejerens og/eller dyrlægens dokumentation for  

 behandlingen.
 Stk. 2.  

  

 Såfremt den i stk. 1  

 nævnte dokumentation begrunder mistanken om eller bekræfter ulovlig  

 behandling  

 eller indgivelse af ikke-tilladte stoffer, foretager fødevareregionen  

 kontrol,  

 der kan omfatte følgende:
 1)  

 	  

 Stikprøvekontrol af dyrene i oprindelsesbesætningen eller den  

 besætning, som dyrene kommer fra, for at fastslå ulovlig behandling eller  

 anvendelse af ikke-tilladte stoffer, herunder om der er foretaget  

 implantation.
 2)  

 	  

 Kontrol med henblik på at fastslå, om der opbevares ikke-tilladte  

 stoffer i oprindelsesbesætningen, den besætning, som dyrene kommer fra, eller  

 besætninger, der tilhører samme ejer, og hvor der opdrættes, holdes eller  

 opfedes dyr.
 3)  

 	  

 Stikprøvekontrol af foder og drikkevand i oprindelsesbesætningen  

 eller den besætning, som dyrene kommer fra, eller for akvakulturdyr af det  

 vand, hvori de opholder sig.
 4)  

 	  

 Enhver kontrol, der er nødvendig for at klarlægge oprindelsen af  

 ikke-tilladte stoffer, og af de behandlede dyr.
 § 25.  

  

 De dyr, hvorfra der udtages prøver, jf. §§ 23-24, skal entydigt  

 identificeres og må ikke forlade besætningen, før analyseresultaterne af  

 prøverne foreligger.
 § 26.  

  

 Såfremt der ud fra de i §§ 23-24 nævnte prøver konstateres ulovlig  

 behandling, skal besætningen underkastes offentlig kontrol som medfører, at  

 alle dyrene forsynes med et mærke eller en officiel identifikation og ikke må  

 forlade besætningen, medmindre det sker under offentlig kontrol.
 Stk. 2.  

  

 Fødevareregionen  

 påser, at der udtages yderligere prøver på et statistisk repræsentativt  

 grundlag,  

 som bygger på internationalt anerkendte videnskabelige oplysninger.
 § 27.  

  

 Såfremt resultaterne af de prøver, som udtages i henhold til § 26, stk. 2,  

 påviser ulovlig behandling, skal der ske aflivning af de dyr, for hvilke  

 resultatet er positivt.
 Stk. 2.  

  

 De aflivede dyr skal  

 sendes til destruktion på en af Fødevarestyrelsen godkendt  

 forarbejdningsvirksomhed  

 for kategori 1 materiale.
 § 28.  

  

 Fødevareregionen udtager endvidere prøver af hele det parti dyr, der  

 tilhører den kontrollerede besætning, og som er under mistanke.
 Stk. 2.  

  

 Såfremt halvdelen  

 eller mere end halvdelen af de i medfør af § 26, stk. 2, udtagne prøver er  

 positive, kan dyreejeren, uanset bestemmelsen i stk. 1, dog vælge mellem  

 kontrol af samtlige dyr i besætningen, som er under mistanke, eller aflivning  

 af de pågældende dyr.
 Stk. 3.  

  

 Fødevareregionen  

 underkaster besætninger, der tilhører dyreejeren, øget kontrol i en periode  

 på  

 mindst 12 måneder.
Stk. 4.  

  

 Fødevareregionen  

 underkaster besætninger, der forsyner den berørte besætning, den fornødne  

 ekstra kontrol for at identificere oprindelsen af ikke-tilladte stoffer.
Den  

 ekstra kontrol omfatter også besætninger, hvis forsyninger af dyr og foder  

 stammer fra samme kilde som oprindelsesbesætningen eller besætningen, som  

 dyrene kommer fra.
Kontrol vedrørende restkoncentrationer af tilladte lægemidler i  

 fødevareproducerende dyr § 29.  

  

 Ved påvisning af restkoncentrationer af et lægemiddel over  

 maksimalgrænseværdien i et fødevareproducerende dyr foretager  

 fødevareregionen  

 kontrol i oprindelsesbesætningen eller den besætning, som dyrene eller  

 produkterne kommer fra.
 Stk. 2.  

  

 Fødevareregionen kan  

 træffe de nødvendige foranstaltninger for at sikre folkesundheden, herunder  

 nedlægge forbud mod, at dyrene fjernes fra besætningen, eller at produkterne  

 fjernes fra den berørte besætning eller fødevarevirksomhed i en nærmere  

 fastsat  

 periode.
Stk. 3.  

  

 I tilfælde af en  

 dyreejers eller en fødevarevirksomheds gentagne overskridelser af  

 maksimalgrænseværdierne  

 for restkoncentrationer ved markedsføring, salg eller overdragelse af dyr  

 eller  

 produkter af dyr underkaster fødevareregionen dyrene eller produkterne i den  

 pågældende besætning eller fødevarevirksomhed øget kontrol i en periode på  

 mindst 6 måneder.
I denne periode tilbageholdes dyr eller produkter fra  

 besætningen eller fødevarevirksomheden, indtil resultaterne af de udtagne  

 prøver foreligger.
 Stk. 4.  

  

 Såfremt resultaterne  

 af de prøver, som udtages i henhold til stk. 1 og stk. 3, påviser  

 restkoncentrationer  

 over den fastsatte maksimalgrænseværdi, må de pågældende dyr eller produkter  

 ikke anvendes til konsum.
Kontrol på slagterier § 30.  

  

 I tilfælde af mistanke om ulovlig behandling skal der ske særskilt  

 slagtning, tilbageholdelse af alle dele af dyret samt udtagning af nødvendige  

 prøver.
 Stk. 2.  

  

 Såfremt resultaterne  

 af de prøver, som udtages i henhold til stk. 1, påviser ulovlig behandling  

 med  

 ikke tilladte stoffer, skal alle dele af dyret sendes til destruktion på en  

 af  

 Fødevarestyrelsen godkendt forarbejdningsvirksomhed for kategori 1 materiale.
 Stk. 3.  

  

 Såfremt resultaterne  

 af de prøver, som udtages i henhold til stk. 1, påviser ulovlig behandling  

 med  

 i øvrigt tilladte stoffer, kan fødevareregionen træffe alle nødvendige  

 foranstaltninger for at sikre folkesundheden.
 § 31.  

  

 Såfremt et dyr, der er omfattet af en tilbageholdelsestid, er leveret til  

 slagtning, må dyret ikke slagtes med henblik på konsum, før  

 tilbageholdelsestiden er udløbet.
 Stk. 2.  

  

 Såfremt  

 dyret slagtes før tilbageholdelsestiden er udløbet, f.eks. i tilfælde hvor  

 dyrets velfærd kræver det eller hvor slagteriet ikke har infrastruktur eller  

 udstyr, der gør det muligt at udsætte slagtningen af dyret, skal alle dele af  

 dyret sendes til destruktion på en af Fødevarestyrelsen godkendt  

 forarbejdningsvirksomhed for kategori 1 materiale.
 § 32.  

  

 Såfremt der i et  

 slagtedyr påvises restkoncentrationer over de tilladte maksimalgrænseværdier,  

 skal alle dele af dyret sendes til destruktion på en af Fødevarestyrelsen  

 godkendt forarbejdningsvirksomhed for kategori 1 materiale.
 § 33.  

  

 Hvis det bevises, at ejeren af eller den ansvarlige for et slagteri  

 medvirker til at skjule anvendelse af ikke-tilladte stoffer, skal den  

 skyldige  

 udelukkes fra at modtage og ansøge om fællesskabsstøtte i en tolvmåneders  

 periode.
Omkostninger § 34.  

  

 Omkostninger, der  

 iværksættes som følge af mistanke om ulovlig behandling eller om manglende  

 overholdelse af reglerne om anvendelse af lægemidler til dyr, og som fører  

 til  

 påvisning af utilladelige restkoncentrationer eller ikke tilladte stoffer,  

 afholdes af dyrets ejer.
 Stk. 2.  

  

 Udgifterne  

 til  

 destruktion af fødevareproducerende dyr, der ved kontrollen  

 findes  

 at  

 være  

 behandlet med ikke-tilladte eller forbudte  

 stoffer, er det offentlige uvedkommende.
Kapitel 9 Straffe- og ikrafttrædelsesbestemmelser § 35.  

  

 Med bøde straffes den, der:
1)  

 	  

 overtræder § 5, § 6 § 7, stk. 1-3, § 8, § 9, stk. 1, § 10, § 11, §  

 12, § 13, stk. 1-2, §§ 14-19, § 22, §§ 25-27, § 29, stk. 3, 2. pkt. eller  

 stk.  

 4, § 30, stk. 1-2, §§ 31-32, 2)  

 	  

 overtræder artikel 14 i forordning (EØF) nr. 2377/90 af 26. juni  

 1990 om en fælles fremgangsmåde for fastsættelse af maksimalgrænseværdier for  

 restkoncentrationer af veterinærmedicinske præparater i animalske  

 levnedsmidler, 3)  

 	  

 undlader at efterkomme påbud og forbud udstedt i medfør af § 7,  

 stk. 4, § 20, § 29, stk. 2, § 30, stk. 3 eller 4)  

 	  

 ikke overholder vilkår fastsat i medfør af § 7, stk. 5, § 9, stk.  

 2, eller § 16, stk. 3, 2. pkt.
Stk. 2.  

  

 Ved overtrædelse af  

 artikel 14 i forordning (EØF) nr. 2377/90 af 26. juni 1990 om en fælles  

 fremgangsmåde for fastsættelse af maksimalgrænseværdier for  

 restkoncentrationer  

 af veterinærmedicinske præparater i animalske levnedsmidler, kan straffen  

 efter  

 § 70, stk. 3, i lov om hold af dyr stige til fængsel i indtil 2 år, hvis den  

 ved handlingen eller undladelsen skete overtrædelse er begået med forsæt  

 eller  

 grov uagtsomhed og der ved overtrædelsen er 1)  

 	  

 forvoldt skade på menneskers eller dyrs sundhed eller fremkaldt  

 fare herfor eller 2)  

 	  

 opnået eller tilsigtet opnået en økonomisk fordel for den  

 pågældende selv eller andre, herunder ved besparelser.
 Stk. 3.  

  

 Efter § 70, stk. 4, i  

 lov om hold af dyr skal der ved udmåling af bødestraf for forhold omfattet af  

 lovens §§ 47-48 eller § 51 eller regler udstedt i medfør heraf, ud over de  

 almindelige regler i straffeloven tages hensyn til dyreholdets størrelse.
Stk. 4.  

  

 Ved overtrædelse af  

 §§ 17-18 kan straffen efter § 60, stk. 2, i lov nr. 526 af 24. juni 2005 om  

 fødevarer stige til fængsel i indtil 2 år, hvis den ved handlingen eller  

 undladelsen skete overtrædelse er begået med forsæt eller grov uagtsomhed og  

 der ved overtrædelsen er 1)  

 	  

 forvoldt skade på sundheden eller fremkaldt fare herfor eller 2)  

 	  

 opnået eller tilsigtet opnået en økonomisk fordel for den  

 pågældende selv eller andre.
 Stk. 5.  

  

 Efter § 60, stk. 5 i  

 lov om fødevarer, skal der ved udmåling af bødestraf i henhold til stk. 1  

 eller  

 3 ud over de almindelige regler i straffeloven tages hensyn til, om  

 overtrædelsen har fremkaldt fare for fødevaresikkerheden eller er begået som  

 led i en systematisk overtrædelse af fødevarelovgivningen, samt til den  

 tilsigtede berigelse og virksomhedens omsætning.
 Stk. 6.  

  

 Der kan pålægges  

 selskaber m.v. (juridiske personer) strafansvar efter reglerne i  

 straffelovens  

 5. kapitel.
 § 36.  

  

 Bekendtgørelsen træder i kraft den 9. juni 2007.
 Stk. 2.  

  

 Bekendtgørelse nr. 909 af  

 29. august 2006 om dyreejeres anvendelse af lægemidler til dyr og  

 fødevarevirksomheders egenkontrol med restkoncentrationer ophæves.
 § 37.  

  

 Bekendtgørelsen gælder ikke for Grønland.
Fødevarestyrelsen, den 29. maj 2007 Anders Munk Jensen /Susanne V.
Hansen 1)  

 Bekendtgørelsen indeholder bestemmelser, der gennemfører dele af Rådets  

 direktiv  

 96/22/EØF af 29. april 1996 om forbud mod anvendelse af visse stoffer med  

 hormonal og thyreostatisk virkning og af beta-agonister i husdyrbrug og om  

 ophævelse af direktiv 81/602/EØF, 88/146/EØF, og 88/299/EØF (EFT 1996 L125 s.  

 3), som senest ændret ved Europa-Parlamentets og Rådets direktiv 2003/74/EF  

 af  

 22. september 2003 om ændring af Rådets direktiv 96/22/EF om forbud mod  

 anvendelse af visse stoffer med hormonal og thyreostatisk virkning og af  

 beta-agonister i husdyrbrug (EUT 2003 L262, s.17). Desuden gennemføres dele  

 af  

 Rådets direktiv 96/23/EF af 29. april 1996 om de kontrolforanstaltninger, der  

 skal iværksættes for visse stoffer og restkoncentrationer heraf i levende dyr  

 og produkter heraf og om ophævelse af direktiv 85/358/EØF og 86/469/EØF og  

 beslutning  

 89/187/EØF og 91/664/EØF (EFT 1996 L 125 s. 10), dele af Europa-Parlamentets  

 og  

 Rådets direktiv 2001/82/EF af 6. november 2001 om oprettelse af en  

 fælleskabskodeks for veterinærlægemidler (EFT 2001 L311 s. 1) som senest  

 ændret  

 ved Europa-Parlamentets og Rådets direktiv 2004/28/EF af 31. marts 2004 om  

 ændring af direktiv 2001/82/EF om oprettelse af en fællesskabskodeks for  

 veterinærlægemidler (EUT 2004 L136 s. 58). I bekendtgørelsen er der medtaget  

 visse bestemmelser fra Europa-Parlamentets og Rådets forordning (EF) nr.  

 853/2004 af 29. april 2004 om særlige hygiejnebestemmelser for animalske  

 fødevarer, som senest ændret ved Kommissionens forordning (EF) nr. 2076/2005  

 af  

 5. december 2005 (EUT 2005 L338 s. 83), Europa-Parlamentets og Rådets  

 forordning (EF) nr. 882/2004 af 29. april 2004 (EUT 2004 L191 s. 1), senest  

 ændret ved Rådets forordning (EF) nr. 1791/2006 af 20. november 2006 (EUT  

 2006  

 L363 s. 1). Ifølge art. 249 i EF-traktaten gælder en forordning umiddelbart i  

 hver medlemsstat.
Gengivelsen af disse bestemmelser i bekendtgørelsen er  

 således begrundet i praktiske hensyn og berører ikke de nævnte forordningers  

 umiddelbare gyldighed i Danmark.
