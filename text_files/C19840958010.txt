(Til samtlige kommunalbestyrelser i  

 kommuner med udvidet hjælpetjeneste,  

 Civilforsvarskommissionen for Storkøbenhavn) I tilslutning til Civilforsvarsstyrelsens skrivelser ultimo marts 1978 til  

 de enkelte civilforsvarskommissioner vedrørende tildeling af udstyr til  

 sporing af radioaktivt nedfald og materiel til afmærkning af forurenede  

 områder, skal man meddele, at Civilforsvarsstyrelsen har truffet beslutning  

 om udlevering af det i ovennævnte skrivelser tildelte spore- og afmærknings-  

 material m.v. til lokal opbevaring i kommunerne.
 Materiellet indgår i kommunernes sporeberedskab hvorfor beholdningen af  

 instruktionsmateriale, dosiskort, dosislister og tidstabel for indsats i  

 radioaktivt forurenede områder ikke må anvendes til uddannelsesformål, men  

 kun tages i anvendelse i beredskabsøjemed eller efter Civilforsvarsstyrelsens  

 nærmere bestemmelse.
 Til brug i uddannelsen kan udtages materiel svarende til 1 sporeenhed,  

 jfr. bilag 11 i retningslinier for indsats af civilforsvarets styrker i  

 skaderamte områder, 2. udgave, 1977.
 Materiellet skal opbevares på de depoter, der er godkendt hertil af den  

 tilsynsførende ingeniør.
 Indtil videre vil materiellet blive indkaldt til specialeftersyn ved  

 CF-korpsets Materieltjeneste, Glostrup, således at intensitetsmålere og  

 dosimetre efterses hvert 5. år.
Materiellet udleveres efter anmodning til lokal opbevaring når kommunerne  

 har rådighed over AC-stabsmedarbejdere (AC-officerer), der har bestået kursus  

 for AC-officerer i det kommunale civilforsvar.
Der henvises til  

 Civilforsvarsstyrelsens cirkulærskrivelse af 8. juli 1983 om uddannelse af  

 AC-stabsmedarbejdere.
 Materiel til kommuner, der tidligere har anmodet om udlevering, vil blive  

 fremsendt uden fornyet henvendelse herom.
 P.D.V.
 E.B.
