Bekendtgørelse om  

 kombinationsforsikring I medfør af § 45 i lov om arbejdsløshedsforsikring  

 m.v., jf. lovbekendtgørelse nr. 603 af 25. juni 2001, fastsættes  

 efter forhandling med Landsarbejdsrådet:
Område § 1. Kombinationsforsikringen er for personer, der  

 har baseret deres indtægt på stort set lige dele af  

 lønarbejde og selvstændig virksomhed.
Den samlede  

 beskæftigelse skal svare til lønarbejde på fuld tid.
 § 2. Denne bekendtgørelse gælder for  

 medlemmer, der er kombinationsforsikret, jf. dog § 7, stk. 3.  

 Lovens regler for forsikrede på fuld tid gælder for  

 kombinationsforsikrede, hvis der ikke er fastsat særlige regler i denne  

 bekendtgørelse.
Optagelse og overflytning § 3. Man kan kombinationsforsikres, når  

 man 1)	er lønmodtager med højst 30 timer i gennemsnit om  

 ugen, og 2)	samtidig er selvstændig og erklærer, at der er tale om  

 et arbejde af mere end midlertidig art, og at man arbejder mellem 15 og 30  

 timer om ugen.
 Stk. 2. Hvis man arbejder i sin ægtefælles  

 virksomhed og ønsker at blive kombinationsforsikret, skal man  

 også dokumentere, at man har skattemæssig status som  

 medarbejdende ægtefælle eller har indgået en  

 lønaftale med ægtefællen.
Stk. 3. Sæsonvirksomhed kan i driftsperioden danne  

 grundlag for kombinationsforsikring.
Virksomheden skal drives mindst 5  

 måneder om året, og betingelserne i stk. 1 skal være  

 opfyldt.
 Stk. 4. Hvis man tidligere har drevet den selvstændige  

 virksomhed som sin hovedbeskæftigelse, og man ønsker at blive  

 kombinationsforsikret, skal man dokumentere, at den selvstændige  

 virksomhed er ændret til mellem 15 og 30 timer om ugen.
 § 4. En a-kasse kan selv vælge, om den vil  

 tilbyde kombinationsforsikring.
 Stk. 2. Inden a-kassen tilbyder kombinationsforsikring, skal  

 den meddele dette skriftligt til Arbejdsdirektoratet.
§ 5. Et kombinationsforsikret medlem kan  

 vælge at lade sig forsikre på basis af sit lønarbejde  

 eller sin selvstændige virksomhed i en a-kasse, hvor medlemmet i  

 øvrigt har ret til at blive optaget.
Medlemskabet forudsætter,  

 at den valgte a-kasse tilbyder kombinationsforsikring.
 Stk. 2. Kombinationsforsikringen gælder først fra  

 det tidspunkt, hvor a-kassen har fået personens skriftlige anmodning  

 herom.
§ 6. Hvis et kombinationsforsikret medlem af en  

 a-kasse, der er fagligt afgrænset for lønmodtagere, får  

 lønarbejde uden for a-kassens faglige område, skal medlemmet  

 lade sig overflytte til en a-kasse, hvor medlemmet i øvrigt har ret  

 til at blive optaget.
Der henvises til bekendtgørelse om overflytning  

 mellem a-kasser.
Stk. 2. Et medlem, der træder ud af  

 kombinationsforsikringen, har ret til at blive i den samme a-kasse, hvis  

 medlemmet ikke skal overflyttes til en anden a-kasse.
Der henvises til  

 bekendtgørelse om overflytning mellem a-kasser.
Udtræden af kombinationsforsikringen § 7. Et medlem, der ikke har fået ydelser  

 fra a-kassen i de seneste 5 uger, kan træde ud af ordningen ved at  

 meddele det skriftligt til a-kassen i henhold til a-kassens  

 vedtægter.
 Stk. 2. Et kombinationsforsikret medlem skal træde ud af  

 ordningen, hvis medlemmet går over til at drive selvstændig  

 virksomhed i væsentligt omfang i mere end en midlertidig periode.
 Stk. 3. Et medlem, som fortsætter sin selvstændige  

 virksomhed, er ved ledighed stadig omfattet af § 13 (om fuld ledighed  

 fra lønarbejdet), §§ 15-17 (om ophør med den  

 selvstændige virksomhed) og § 20 (dagpenge under ferie), efter  

 udtræden af kombinationsforsikringen, jf. dog stk. 4. Denne regel  

 gælder i 78 uger, efter at medlemmet er trådt ud af ordningen.  

 Efter 78 uger vurderes retten til dagpenge efter bekendtgørelse om  

 udøvelse af selvstændig virksomhed som  

 bibeskæftigelse.
Stk. 4. Undtaget fra stk. 3 er et medlem, der  

 dokumenterer at have haft lønarbejde forud for ledigheden i et antal  

 timer, der i alt svarer til sædvanlig fuld tid inden for faget i mindst  

 52 uger inden for de seneste 65 uger.
Retten til dagpenge vurderes i disse  

 tilfælde efter bekendtgørelse om udøvelse af  

 selvstændig virksomhed som bibeskæftigelse.
Beskæftigelseskravet § 8. Lønarbejde regnes med til at opfylde  

 beskæftigelseskravet.
Der henvises til bekendtgørelse om  

 beskæftigelseskrav, dagpengeperiode og aktivperiode.
Stk. 2. Arbejde med selvstændig virksomhed efter den 1.  

 januar 1998 kan regnes med til at opfylde beskæftigelseskravet med 15  

 timer pr. uge.
Det skal dokumenteres, at medlemmet har arbejdet i mindst  

 dette antal timer pr. uge.
Arbejde som selvstændig kan kun regnes med i  

 de uger, hvor medlemmet samtidig har haft lønarbejde.
 Stk. 3. Når man beregner beskæftigelseskravet, kan  

 man højst tage det antal timer med pr. uge, der svarer til  

 beskæftigelse på sædvanlig fuld tid.
Beregning af dagpengesats § 9. Man beregner dagpengesatsen for et  

 kombinationsforsikret medlem på basis af indtjeningen fra både  

 lønarbejdet og den selvstændige virksomhed, når  

 medlemmet 1)	har været kombinationsforsikret i mindst 12 måneder, 2)	har arbejdet som selvstændig i mindst et helt, afsluttet  

 regnskabsår på mindst 26 uger og samtidig har været  

 kombinationsforsikret, og 3)	samtidig med kombinationsforsikringen har haft lønarbejde i  

 et antal timer, som giver ret til at få beregnet dagpengene efter  

 reglerne for deltidsforsikrede lønmodtagere.
Der henvises til  

 bekendtgørelse om fremgangsmåden ved beregning af  

 arbejdsfortjenesten for lønmodtagere.
 Stk. 2. Medlemmets indtægt ved lønarbejdet  

 beregnes efter bekendtgørelse om fremgangsmåden ved beregning af  

 arbejdsfortjenesten for lønmodtagere.
Stk. 3. Regnskabsåret i stk. 1, nr. 2, skal  

 være begyndt højst 13 uger før medlemmet er blevet  

 kombinationsforsikret, når der er tale om virksomhedens 1.  

 regnskabsår.
Mindst 26 uger af det 1. regnskabsår skal ligge  

 efter, at medlemmet er blevet kombinationsforsikret.
Stk. 4. Medlemmets indtægt fra den selvstændige  

 virksomhed beregnes efter bekendtgørelse om fremgangsmåden ved  

 beregning af arbejdsfortjenesten for selvstændige erhvervsdrivende.  

 Indtægten fra den selvstændige virksomhed regnes kun med, hvis  

 den er positiv.
Man kan kun bruge de hele regnskabsår, hvor medlemmet  

 har været kombinationsforsikret, jf. dog stk. 3.
 Stk. 5. Et kombinationsforsikret medlem, der arbejder i  

 ægtefællens selvstændige virksomhed, anses for at arbejde i  

 virksomheden i et antal timer, der svarer til halvdelen af den  

 sædvanlige fulde tid inden for faget.
Stk. 6. Opgørelsen efter stk. 4 foretages af  

 medlemmet på et skema, der er godkendt af Arbejdsdirektoratet.
Skemaet  

 skal attesteres af en statsautoriseret eller registreret revisor.
Stk. 7. Medlemmets hidtidige indtægt pr. dag ved  

 lønarbejdet og den selvstændige virksomhed, jf. stk. 2, 4  

 og 5, lægges sammen.
Dagpengene udbetales til medlemmet med 90 pct. af  

 dette beløb.
Dagpengene kan dog højst være det  

 beløb, som står i lovens § 47.
 § 10. Hvis et medlem har været  

 kombinationsforsikret i de seneste 3 hele regnskabsår før  

 ledigheden og har haft en samlet beskæftigelse i hvert af de 3  

 år, der svarer til lønarbejde på fuld tid, har medlemmet  

 ret til at få udbetalt dagpenge med det beløb, der fremgår  

 af lovens § 51, stk. 2. Beskæftigelse som selvstændig  

 opgøres efter § 8, stk. 2. For fravær i løbet  

 af de 3 år gælder bekendtgørelse om fremgangsmåden  

 ved beregning af arbejdsfortjenesten for selvstændige  

 erhvervsdrivende.
 § 11. Et medlem, som ikke opfylder  

 betingelserne i § 9, stk. 1, men som efter at være blevet  

 kombinationsforsikret har haft lønarbejde i et antal timer, der giver  

 ret til at få beregnet dagpenge som fuldtidsforsikrede  

 lønmodtagere, skal have beregnet sin dagpengesats efter  

 bekendtgørelse om fremgangsmåden ved beregning af  

 arbejdsfortjenesten for lønmodtagere.
 § 12. Et medlem, som ikke opfylder betingelserne i  

 § 9, stk. 1 eller § 11, og som er optaget som nyt medlem i  

 a-kassen som kombinationsforsikret, skal have udbetalt dagpenge med det  

 beløb, der fremgår af lovens § 51, stk. 2.
 Stk. 2. Et medlem, som ikke opfylder betingelserne i § 9,  

 stk. 1 eller § 11, men som var forsikret som lønmodtager  

 inden kombinationsforsikringen, skal have beregnet sin dagpengesats efter  

 bekendtgørelse om fremgangsmåden ved beregning af  

 arbejdsfortjenesten for lønmodtagere.
 Stk. 3. Et medlem, som ikke opfylder betingelserne i § 9,  

 stk. 1 eller § 11, og som var forsikret som selvstændig inden  

 kombinationsforsikringen, skal have beregnet sin dagpengesats efter  

 bekendtgørelse om fremgangsmåden ved beregning af  

 arbejdsfortjenesten for selvstændige erhvervsdrivende.
Delvis ledighed § 13. Hvis medlemmet er fuldt ledig fra  

 lønarbejde, men arbejder som selvstændig, skal der udbetales  

 dagpenge med et fradrag for den selvstændige virksomhed.
Der skal ske  

 fradrag for mindst 15 timer pr. uge, jf. dog stk. 3.
 Stk. 2. Udbetaling efter stk. 1 skal ske efter  

 bekendtgørelse om udøvelse af selvstændig virksomhed som  

 bibeskæftigelse.
Stk. 3. Reglen i stk. 1 om fradrag for mindst 15 timer  

 anvendes dog ikke ved en selvstændig virksomhed, som ikke har  

 været grundlaget for medlemmets forsikring, og som ville fritage  

 medlemmet for begrænsning i dagpengene.
Der henvises til  

 bekendtgørelse om udøvelse af selvstændig virksomhed som  

 bibeskæftigelse.
 § 14. Hvis medlemmet er ledig fra den  

 selvstændige virksomhed, men stadig har lønarbejde, skal der  

 udbetales dagpenge med fradrag for lønarbejde.
 Stk. 2. Udbetalingen efter stk. 1 foretages efter  

 bekendtgørelse om udbetaling af supplerende dagpenge.
Ophør med den selvstændige virksomhed § 15. Et kombinationsforsikret medlem kan anses  

 for at være hørt op som selvstændig, hvis ophøret  

 kan anses for at være mere end midlertidigt.
Der henvises til  

 §§ 3-4 i bekendtgørelse om ophør med udøvelse af  

 selvstændig virksomhed som hovedbeskæftigelse.
 Stk. 2. Medlemmet skal være meldt fra som  

 selvstændig i offentlige registre, medmindre det dokumenteres, at  

 registreringen ikke skyldes fortsat arbejde som selvstændig.
§ 16. Et kombinationsforsikret medlem, som  

 træder ud af en virksomhed, der fortsættes af  

 ægtefællen, anses for at være hørt op med den  

 selvstændige virksomhed, når det dokumenteres, 1)	at medlemmet har haft mindst 26 ugers lønarbejde på  

 over 30 timer i gennemsnit pr. uge efter at være trådt ud,  

 eller 2)	at medlemmet er trådt ud på grund af et af de forhold,  

 der er nævnt i § 5, stk. 2, §§ 6-8 og § 10 i  

 bekendtgørelse om ophør med udøvelse af  

 selvstændig virksomhed som hovedbeskæftigelse.
 Stk. 2. Det er en betingelse for ophør efter  

 stk. 1, at den eventuelle skattemæssige status som medarbejdende  

 ægtefælle er hørt op, eller at en indgået  

 lønaftale med ægtefællen er hørt op.
§ 17. Et kombinationsforsikret medlem, som  

 træder ud af en virksomhed, der fortsættes af en medejer, anses  

 for hørt op, når det dokumenteres, 1)	at medlemmet efter sin udtræden har haft mindst 26 ugers  

 lønarbejde på over 30 timer i gennemsnit pr. uge efter at  

 være trådt ud, eller 2)	at medlemmet er trådt ud på grund af et af de forhold,  

 der er nævnt i § 5, stk. 2 og §§ 6-8 i  

 bekendtgørelse om ophør med udøvelse af  

 selvstændig virksomhed som hovedbeskæftigelse.
Midlertidigt ophør § 18. Man kan ikke bruge  

 bekendtgørelse om udbetaling af dagpenge til selvstændige  

 erhvervsdrivende, der midlertidigt er afskåret fra fortsat  

 udøvelse af den selvstændige virksomhed, på et  

 kombinationsforsikret medlem.
Overskydende timer § 19. Når man skal opgøre  

 overskydende timer efter bekendtgørelse om overførsel af  

 overskydende timer, medregnes timer fra den selvstændige virksomhed med  

 mindst 15 timer om ugen.
Det gælder dog ikke, hvis der er tale om en  

 selvstændig virksomhed, som ikke har været grundlaget for  

 medlemmets forsikring, og som ville fritage medlemmet for begrænsning i  

 dagpengene.
Der henvises til bekendtgørelse om udøvelse af  

 selvstændig virksomhed som bibeskæftigelse.
Dagpenge under ferie § 20. Der kan ikke udbetales dagpenge under ferie  

 til et kombinationsforsikret medlem, der ikke er hørt op med den  

 selvstændige virksomhed, jf. §§ 15-17.
Venteperiode og karantæne § 21. Hvis et medlem er ledig fra begge  

 beskæftigelser skal der træffes afgørelse om venteperiode  

 og karantæne.
 Stk. 2. Er der tale om selvforskyldt ledighed ved  

 arbejdsophør som lønmodtager, kan de 5 ugers karantæne  

 ligge indenfor venteperioden ved ophør af den selvstændige  

 virksomhed.
 Ikrafttræden m.v.
§ 22. Bekendtgørelsen træder i kraft  

 den 1. september 2002.1) Stk. 2. Samtidig ophæves bekendtgørelse nr. 1057  

 af 18. december 1997 om kombinationsforsikring, og tilhørende  

 ændringsbekendtgørelser nr. 820 af 24. november 1998 og nr. 163  

 af 23. marts 1999.
Arbejdsdirektoratet, den 3. juli  

 2002 Ulrich Burg /Jørgen Kappel 1)   Der udarbejdes en vejledning til  

 bekendtgørelsen.
