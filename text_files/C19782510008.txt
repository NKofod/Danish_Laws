FORORD 1. Disse bestemmelser fastlægger retningslinier for  

 forsvarets forvaltningsfaglige inspektion.
Forsvarets Forvaltningsinspektør (FFI), der er pålagt inspektionsansvar,  

 jf.
Pkt. 4, udgiver de nødvendige detailbestemmelser for udførelse af  

 inspektionsvirksomheden i overensstemmelse med nedenfor givne retningslinier.  

 Bestemmelserne udarbejdes i samarbejde med Rigsrevisionen, der varetager den  

 eksterne revision og kontrol.
 Bestemmelser for den kontrol-, tilsyns- og revisionsvirksomhed, der ikke  

 er omfattet af nærværende bestemmelser, fremgår af FKODIR, FKOBST,  

 reglementer, bestemmelser m.v.
FORMÅL 2. Forvaltningsfaglig inspektion i forsvaret har til  

 formål at sikre, at økonomiforvaltning, kommandantskabsforvaltning,  

 cafeteriavirksomhed og kostforplejningsvirksomhed sker under overholdelse af de til enhver tid gældende bestemmelser.  

 Inspektionen skal herunder omfatte tilsyn med, at den offentlige forvaltnings  

 regnskabs- og revisionsmæssige krav tilgodeses.
 Inspektionen skal herigennem bidrage til bedst mulig udnyttelse af til  

 rådighed værende ressourcer.
OMFANG 3. Forvaltningsfaglig inspektion omfatter:
 - Administrative kontrolfunktioner.
 - Forvaltningstilsyn gennem:
 - Informationsindsamling og -bearbejdning.
 - Inspektionsvirksomhed.
a.
En administrativ kontrolfunktion er den kontrol, som gennem en  

 standardprocedure er indbygget i forretningsgangen.
En sammenkobling af  

 administrative kontrolfunktioner skal tilstræbe størst mulig grad af  

 kontrolsikkerhed under hensyntagen til lønsomhed og smidighed i procedurer.
 De administrative kontrolfunktioner fastsættes i overordnede bestemmelser  

 for forvaltningen og i de af de lokale myndigheder m. fl. i tilslutning  

 hertil udfærdigede instrukser m.v.
 Vurderingen af disse kontrolfunktioners udførelse sker bl. a. gennem  

 forvaltningstilsyn.
b.
Forvaltningstilsyn er betegnelsen for overordnede myndigheders tilsyn  

 med den samlede forvaltning.
Tilsynet udøves gennem:
 - Informationsindsamling og -bearbejdning, idet overvågning af  

 forvaltningen i stor udstrækning kan ske ved udnyttelse af  

 rapporteringssystemer, der er etableret/etableres til andre formål, især  

 styringsformål.
 - Inspektionsvirksomhed, der bringes i anvendelse med henblik på vurdering  

 ved direkte iagttagelse og for at fremme kommunikation mellem overordnede og  

 udførende myndigheder m.fl.
ANSVAR OG BEFØJELSER 4. Forvaltningsfaglig inspektion gennemføres på  

 Forsvarschefens vegne af Forsvarets Forvaltningsinspektør som en overordnet  

 faglig kontrol af forvaltende myndigheder m. fl. tilrettelæggelse og  

 gennemførelse af fornævnte forvaltningsområders funktioner.
Efter  

 Forsvarskommandoens nærmere bestemmelse kan forvaltningsfaglig inspektion  

 inden for afgrænsede områder udføres af andre myndigheder.
 Forsvarets Forvaltningsinspektør har adgang til alle oplysninger,  

 aktstykker, registreringer og rapporteringssystemer m.m., som efter  

 forvaltningsinspektørens skøn er af betydning for løsning af de pålagte  

 opgaver.
 Forvaltningsinspektøren inddrages efter behov i planlægning og ændring af  

 forvaltningssystemer.
 Det påhviler Forvaltningsinspektøren at udarbejde detailbestemmelser for  

 inspektionsvirksomhedens organisation, tilrettelæggelse og udførelse, idet  

 hensyn tages til den af Rigsrevisionen udførte eksterne revision og kontrol.
 5. Forsvarets Forvaltningsinspektørs inspektion kan  

 eventuelt være koordineret med Rigsrevisionens eftersynsvirksomhed.
 Forvaltningsinspektøren vil endvidere kunne være til rådighed for  

 operative kommandoer, landsdelskommandoer og materielkommandoer m. fl., der  

 gennem inspektion ønsker at orienteres om tilstanden og udviklingen af  

 forvaltningen inden for deres ansvarsområder.
OPGAVER 6. Forsvarets Forvaltningsinspektørs  

 inspektionsvirksomhed sigter mod at følge og vurdere de enkelte stedlige og  

 forsvarets samlede virke indenfor de under pkt. 2 anførte forvaltningsområder  

 ved - at vurdere hele eller afgrænsede forvaltningsområders tilstand og  

 effektivitet, både inden for selve funktionerne og som støttevirksomhed over  

 for tjenestested, enheder m.fl., - at fremskaffe det bedst mulige grundlag for vurderingen af organisation  

 og bemanding samt af forholdet mellem mål og midler og mellem indsats og  

 udbytte, - at sikre, at forvaltningen, herunder de administrative  

 kontrolfunktioner, udføres i overensstemmelse med givne bestemmelser, - at yde bistand og vejledning til de inspicerede myndigheder m. fl. for  

 derved at bidrage til den bedst mulige udnyttelse af de til rådighed værende  

 ressourcer, - at støtte rationaliseringsvirksomheden i forsvaret ved at henlede  

 opmærksomheden på egnede rationaliseringsobjekter, - at bidrage til en løbende vurdering af gennemførelsen af forvaltningen,  

 herunder en tværgående vurdering af indbyrdes afhængige  

 forvaltningsfunktioner, og dermed forvaltningsområdernes tilstand for  

 forsvaret som helhed, - at skabe grundlag for en vurdering af gældende bestemmelsers  

 hensigtsmæssighed og tilstrækkelighed, samt henlede Forsvarskommandoens  

 opmærksomhed på behov for eventuelle ændringer, justering af  

 forvaltningspraksis m.m.
UDFØRELSE 7. Forvaltningsfaglige inspektioner kan være anmeldte  

 eller uanmeldte.
De kan være »programmerede« således, at et antal  

 inspektioner af samtlige forvaltende myndigheder/enheder gennemføres inden  

 for en given tidsramme, eller de kan iværksættes efter situationsbestemte  

 behov.
Ved uanmeldte inspektioner underrettes tjenestesteds-/enhedschefen  

 samtidig med inspektionens påbegyndelse.
 Situationsbestemte behov kan være:
 - Inspektion i flådens skibe i tilslutning til den af Chefen for Søværnet  

 foreståede inspektion af øvrige dele af skibsorganisationen.
 - Overvågning af afvikling af påtalte forhold i forbindelse med tidligere  

 afholdt inspektion.
 - Detailkontrol af afgrænsede funktioner, f. eks. i forbindelse med større  

 tværgående undersøgelser, eller initieret af viden eller underbyggede  

 formodninger om manglende forvaltningseffektivitet, uregelmæssigheder m.m.  

 hidrørende fra informationssystemer, inspektioner eller henvendelse fra  

 myndigheder eller personer.
En inspektion kan kombinere alle vedkommende forvaltningsområder eller den  

 kan omfatte et enkelt forvaltningsområde.
En inspektion afsluttes med en  

 orientering af chefen for det inspicerede tjenestested (og tillige  

 cafeteriabestyreren for så vidt angår cafeteriavirksomhed) om resultatet af  

 den afholdte inspektion.
RAPPORTERING 8, Inspektionsrapport tilsendes det inspicerede tjenestested samt - for  

 hærens tjenestesteders vedkommende - respektive landsdelskommando.
 Er der ved en inspektion konstateret sådanne særlige forhold, som det  

 findes af betydning at underrette Forsvarskommandoen om, indberettes  

 umiddelbart om forholdet.
 9. Forsvarets Forvaltningsinspektør afgiver efter  

 Forsvarskommandoens nærmere bestemmelse beretning om sin virksomhed.
EB O.
HØGBERG generalmajor Chef for Økonomistaben Fordeling: Standardfordeling.
