Vejledning  

 om sundhedspersoners underretningspligt over for kommunen (til landets sygehuse, skadestuer og alment praktiserende  

 læger) Formålet med  

 vejledningen Som læge, sygeplejerske, sundhedsplejerske, jordemoder,  

 psykolog og autoriseret sundhedsperson i øvrigt har man et særligt ansvar  

 over  

 for de børn og unge, man møder som led i sit daglige virke.
Et ansvar, der  

 betyder, at man specielt skal have opmærksomheden rettet mod de børn og unge  

 under 18 år, der  på mange forskellige måder  udsender signaler  

 om, at de har  

 problemer, som de behøver hjælp til at få løst.
 Denne vejledning henvender sig særligt til alment praktiserende  

 læger og sundhedspersoner på sygehuse, herunder på børneafdelinger og  

 skadestuer.
 Erfaringerne viser, at der hos de nævnte sundhedspersoner kan  

 forekomme usikkerhed om underretningspligtens betydning, hvorfor  

 Sundhedsstyrelsen med denne vejledning skal henlede opmærksomheden på de  

 gældende regler om underretningspligt.
 Der skal også henvises til Håndbog om hjælp til børn og unge  

 gennem dialog og samarbejde med forældrene  herunder gennemgang af  

 reglerne om  

 underretning og tavshedspligt, som Socialministeriet sammen med  

 Undervisningsministeriet og Indenrigs- og Sundhedsministeriet udsendte i  

 februar  

 2004.
1.  

 	  

 Den almindelige underretningspligt Lov om social service (Serviceloven) § 36  

1)  

  omhandler den  

 pligt, alle borgere har til at underrette kommunen, hvis de får kendskab til,  

 at et barn eller en ung udsættes for vanrøgt eller nedværdigende behandling  

 eller lever under forhold, der bringer dets sundhed eller udvikling i fare.
 Den almindelige underretningspligt omfatter meget alvorlige  

 forhold som fysisk eller psykisk vold, seksuelle overgreb, mishandling,  

 vanrøgt  

 og lignende, hvor det er afgørende, at kommunen får viden om forholdene.
 Hvis man som sundhedsperson møder et barn eller en ung, der er  

 eller har været udsat for sådanne alvorlige forhold, skal kommunen altid  

 underrettes med det samme.
2.  

 	  

 Den udvidede underretningspligt Efter servicelovens § 35, stk. 1  

2) , kan socialministeren  

 fastsætte regler, hvorefter personer, der udøver offentlig tjeneste eller  

 hverv, skal underrette kommunen, hvis de under udøvelsen af tjenesten eller  

 hvervet får kendskab til forhold, der giver formodning om, at et barn eller  

 ung  

 under 18 år har behov for særlig støtte.
 Socialministeren kan efter servicelovens § 35, stk. 2  

3) ,  

 også fastsætte regler om underretningspligt for andre grupper af personer,  

 der  

 under udøvelsen af deres erhverv får kendskab til forhold, som bevirker, at  

 der  

 kan være anledning til foranstaltninger efter serviceloven.
 Socialministeren har fastsat sådanne regler i bekendtgørelse  

4)  

  om  

 underretningspligt over for kommunen efter lov om social service.
 Ifølge bekendtgørelsen omfatter underretningspligten bl.a.  

  

 offentligt ansatte og andre med offentlige  

 hverv,  

  

 herunder sundhedspersoner ansat både inden for den primære og den  

 sekundære sundhedssektor og  

  

 læger, der  

 ikke er offentligt ansatte  

  

 , herunder alment praktiserende læger.
 Disse personer har en pligt til at underrette kommunen, når de  

 i forbindelse med deres virke bliver bekendt med forhold for et barn eller en  

 ung under 18 år, der giver formodning om, at barnet eller den unge har behov  

 for særlig støtte.
2.1  

 	  

 Hvornår foreligger underretningspligten? Underretningspligten foreligger ifølge bekendtgørelsen, når  

  

 barnet eller den unge har vanskeligheder i  

 forhold til de daglige omgivelser, skolen eller samfundet eller i øvrigt  

 lever  

 under utilfredsstillende forhold, eller der er behov for støtte på grund af  

 nedsat fysisk eller psykisk funktionsevne.
 Der er ikke nogen nedre grænse for, hvornår den udvidede  

 underretningspligt foreligger.
 Den udvidede underretningspligt rækker således betydeligt  

 videre end de alvorlige situationer, som er omfattet af den almindelige  

 underretningspligt efter servicelovens § 36. Foreligger der sådanne alvorlige  

 situationer, jf. under  

  

 1  

  

 , gælder den  

 almindelige underretningspligt, også når man er offentligt ansat  

 sundhedsperson  

 eller alment praktiserende læge.
 Ved vurderingen af, om der skal foretages underretning, må det  

 tages i betragtning, at kommunen efter lov om social service yder forældre  

 med  

 børn og unge eller andre, der faktisk sørger for et barn eller ung, gratis  

 familieorienteret rådgivning samt yder støtte, når det må anses for at være  

 af  

 væsentlig betydning af hensyn til et barns eller en ung persons særlige behov  

 for støtte.
2.2  

 	  

 Hvornår indtræder underretningspligten? Underretningspligten indtræder, når der  

  

 ikke er rimelig mulighed for gennem egen virksomhed i tide at afhjælpe  

 vanskelighederne, herunder gennem rådgivning og vejledning af forældrene og  

 barnet  

 eller den unge samt gennem dialog og samarbejde, eventuelt med henblik på  

 inddragelse af kommunen.
 Det forudsættes således, at sundhedspersonen selv i første  

 omgang forsøger at afhjælpe vanskelighederne.
 Det er vigtigt, at sundhedspersonen gennem dialog og samarbejde  

 med forældrene gør opmærksom på de problemer, som sundhedspersonen ser, og i  

 øvrigt forsøger at involvere forældrene, barnet eller den unge i løsningen af  

 problemerne, herunder gennem vejledning og rådgivning.
 Selvom der er tale om en lovbestemt underretningspligt,  

 forudsættes det, at sundhedspersonen i almindelighed, medmindre der  

 foreligger  

 særlige grunde - f.eks. akutte og truende situationer for barnet eller den  

 unge  

 - forinden underretning til kommunen finder sted, forsøger at indhente et  

 samtykke  

 fra forældrene og evt. barnet eller den unge  

5) .
 Hvis sundhedspersonen ikke kan få et samtykke til at underrette  

 kommunen, vil det herefter være berettiget, at sundhedspersonen videregiver  

 oplysningerne, forudsat at oplysningerne må antages at have væsentlig  

 betydning  

 for den modtagende myndigheds sagsbehandling  

6) .
Sundhedspersonen kan ikke forlade sig på, at andre vil løse  

 barnets eller den unges problem.
Det er derfor ikke tilstrækkeligt at henvise  

 barnet eller den unge til egen læge eller til politiet.
 Hvis en af barnets forældre tilkendegiver selv at ville rette  

 henvendelse til kommunen, bør sundhedspersonen altid overveje også selv at  

 foretage underretning.
3.  

 	  

 Underretning om gravide med alvorlige  

 misbrugsproblemer Reglerne om underretningspligt vedrørende gravide med alvorlige  

 misbrugsproblemer efter servicelovens § 35, stk. 3  

7) , er også fastsat i  

 Socialministeriets bekendtgørelse om underretningspligt overfor kommunen  

 efter  

 lov om social service.
 Følgende personer har pligt til at underrette kommunen, når de  

 i deres virke får kendskab til en gravid med alvorlige misbrugsproblemer, der  

 må give formodning om, at der er behov for støtte:
1.  

 	  

 Offentligt ansatte og  

 andre med offentlige hverv, hvis opgaver retter sig mod gravide, misbrugere  

 eller personer med sociale eller andre særlige problemer, og 2.  

 	  

 andre personer,  

 herunder læger, jordemødre og psykologer, der ikke er omfattet af nr. 1, men  

 som for det offentlige udfører opgaver rettet mod gravide, misbrugere eller  

 personer med sociale eller andre særlige problemer.
 Underretningspligten vedrørende gravide misbrugere omfatter således  

 bl.a. sundhedspersoner, som har kontakt med gravide med alvorlige  

 misbrugsproblemer.
3.1  

 	  

 Hvornår foreligger underretningspligten? Underretningspligten foreligger,  

  

 når der er formodning om, at en gravid har et så alvorligt misbrug af  

 alkohol eller euforiserende stoffer, at det medfører behov for støtte på  

 grund  

 af sundhedsrisiko for det kommende barn.
At misbruget skal være alvorligt betyder, at det skal have  

 konsekvenser for den enkelte og familien i en sådan grad, at det er rimeligt  

 at  

 handle i forhold til det.
Det vil således afhænge af de konkrete  

 omstændigheder, om situationen må anses for så alvorlig, at der er grundlag  

 for  

 at underrette kommunen.
3.2  

 	  

 Hvornår indtræder underretningspligten? Underretningspligten indtræder,  

  

 når der ikke er rimelig mulighed for gennem egen virksomhed i tide at  

 afhjælpe vanskelighederne, herunder gennem rådgivning og vejledning af den  

 gravide samt gennem dialog og samarbejde eventuelt med henblik på inddragelse  

 af kommunen.
Ved vurderingen af, om der skal foretages underretning, må det  

 tages i betragtning, at kommunen ifølge lov om social service skal sørge for,  

 at enhver har mulighed for gratis rådgivning.
Endvidere skal det tages i  

 betragtning, at kommunerne skal sørge for, at forældre og andre, der faktisk  

 sørger for et barn eller en ung, kan få en gratis familieorienteret  

 rådgivning.
 Det forudsættes, at sundhedspersonen i almindelighed, med  

 mindre der foreligger særlige grunde, forinden en underretning til kommunen  

 finder sted, forsøger at indhente et samtykke fra den gravide  

8) .
4.  

 	  

 Underretningens form og indhold Der er ingen formkrav til, hvordan en underretning skal finde  

 sted.
Det kan både ske skriftligt, telefonisk, mundtligt, via e-mail, hvis  

 den  

 er tilstrækkeligt krypteret, osv.
 Sundhedspersoner bør dog som hovedregel underrette kommunen  

 skriftligt.
 Sammenblanding af faktiske oplysninger og vurderinger bør  

 undgås.
 Af hensyn til kommunens mulighed for at iværksætte eventuelle  

 støtteforanstaltninger, er der behov for at underrette så tidligt som muligt  

 efter, at sundhedspersonen er blevet opmærksom på de forhold, som giver  

 anledning til underretning.
Underretningen skal foretages til barnets, den unges eller den  

 gravides opholdskommune.
Børn og unge under 18 år har som udgangspunkt samme  

 opholdskommune som forældrene.
Bor barnet mest hos den ene af forældrene, har  

 barnet opholdskommune der.
Hvis barnet bor lige meget hos begge forældre, har  

 barnet opholdskommune der, hvor barnet har folkeregisteradresse.
Er barnet  

 anbragt uden for hjemmet, har barnet opholdskommune i den kommune, der har  

 truffet afgørelse om anbringelsen.
5.  

 	  

 Kommunens behandling af en underretning Kommunen skal skriftligt inden 6 dage sende en bekræftelse på,  

 at underretningen er modtaget.
 Når kommunen har modtaget en underretning, har kommunen pligt  

 til at undersøge barnets, den unges eller den gravides forhold, men en  

 underretning medfører ikke pligt for kommunen til at iværksætte  

 støtteforanstaltninger.
 Den, der foretager underretning, bliver ikke part i barnets,  

 den unges eller den gravides sag, og den, der har underrettet kommunen, vil  

 derfor ikke kunne få oplysninger om, hvilken hjælp eller støtte kommunen  

 giver  

 barnet, den unge eller den gravide og kan således heller ikke klage over de  

 skridt, som kommunen vælger at foretage eller ikke at foretage.
6.  

 	  

 Instrukser Der bør på sygehuse, herunder særligt på børneafdelinger og  

 skadestuer, foreligge instruks om, hvem der er ansvarlig for, at der sker  

 underretning til kommunen, og hvilke procedurer, der skal følges i de  

 tilfælde,  

 hvor det vurderes, at der er behov for underretning til kommunen.
 Instruksen bør ligeledes indeholde en beskrivelse af de  

 situationer, hvor der skal ske underretning til kommunen, f.eks. hvor et barn  

 eller en ung har været udsat for vold eller lignende meget alvorlige forhold,  

 eller hvor der kan være mistanke om andre former for omsorgssvigt, hvor der  

 formodes at være behov for særlig støtte.
 Det er den for afdelingen ansvarlige læge, der skal sikre, at  

 der udarbejdes de nødvendige instrukser og endvidere sikre, at personalet har  

 kendskab til disse instrukser.
7.  

 	  

 Alment praktiserende læger De alment praktiserende læger skal også have særlig  

 opmærksomhed på underretningspligten.
Den alment praktiserende læge har ofte  

 et  

 bedre grundlag for at vurdere, om et barn eller en ung lever i en  

 familiesituation, hvor der er risiko for, at barnet eller den unge udsættes  

 for  

 overgreb eller andre former for omsorgssvigt.
8.  

 	  

 Tvivlen skal komme barnet/den unge/den  

 gravide til gode Sundhedspersoner skal kende vanskeligheder og  

 utilfredsstillende forhold, overgreb og omsorgssvigt, når de ser  

 disse  

 forhold.
Sundhedspersoner skal lade en eventuel tvivl komme barnet/ den unge  

 eller den gravide til gode og altid underrette kommunen, når de har mistanke  

 om, at omsorgssvigt m.v. finder sted.
 I tvivlstilfælde kan sundhedspersonen søge rådgivning i  

 kommunen, hvor sagen kan forelægges i anonymiseret form.
9.  

 	  

 Afgørelser fra Sundhedsvæsenets Patientklagenævn Sundhedsvæsenets Patientklagenævn har behandlet flere sager  

 vedrørende sundhedspersoners underretningspligt, som kan være med til at  

 belyse  

 grænserne for underretningspligten.
 Eksempler:
I sag nr. 0340408  

 kritiseres en sygehuslæge for at have undladt at foretage underretning til  

 kommunen.  

 Lægen havde på skadestuen behandlet en 16-årig pige, som henvendte sig med  

 mærker, der kunne være opstået efter slag.
Pigen oplyste selv, at hun var  

 blevet overfaldet af sine forældre i forbindelse med et skænderi.
Lægen  

 vurderede, at der ikke var indikation for behandling og sendte pigen hjem med  

 besked om at kontakte egen læge og politiet.
Sundhedsvæsenets  

 Patientklagenævn  

 kritiserede lægen for ikke at have overholdt underretningspligten i henhold  

 til  

 lægelovens § 11 og servicelovens § 35.
I sag nr. 0232723 havde  

 en 36-årig kvinde kontaktet sin praktiserende læges vikar og oplyst, at hun  

 ønskede en provokeret abort, og der blev skrevet henvisning hertil.
Tre uger  

 senere oplyste kvinden lægens sekretær om, at hun ønskede at bevare  

 graviditeten, og hun fik en tid til samtale med lægen til den følgende dag.  

 Lægen kontaktede samme dag kvindens sagsbehandler i kommunen og anmodede  

 under  

 henvisning til servicelovens § 35 sagsbehandleren om at deltage i samtalen  

 næste dag.
 Kvinden klagede over, at  

 lægen uden hendes samtykke og under tilsidesættelse af sin tavshedspligt  

 underrettede kommunen om hendes graviditet.
 Sundhedsvæsenets  

 Patientklagenævn fandt, at det var relevant, at den praktiserende læge  

 foretog  

 underretning til sagsbehandleren i kommunen, idet oplysning om, at kvinden  

 ville gennemføre en graviditet var af væsentlig betydning for varetagelsen af  

 kvindens knap 3-årige barns tarv og dermed ligeledes af væsentlig betydning  

 for  

 behandlingen af kvindens allerede verserende sag i kommunen.
Sundhedsvæsenets  

 Patientklagenævn var dog af den opfattelse, at den praktiserende læge inden  

 underretningen burde have forsøgt at indhente kvindens samtykke til  

 underretningen.
På denne baggrund fandt nævnet, at den praktiserende læge  

 havde  

 overtrådt lov om patienters retsstilling § 26.
I sag nr. 0021323 var en  

 17-årig kvinde til første graviditetsundersøgelse hos lægen.
Da der havde  

 været  

 mange sociale problemer tidligere, orienterede lægen socialforvaltningen.
 Kvinden klagede over, at  

 lægen tilsidesatte sin tavshedspligt ved at videregive oplysninger om hende  

 til  

 kommunen.
 Sundhedsvæsenets  

 Patientklagenævn fandt under henvisning til servicelovens § 35 og  

 patientretsstillingslovens  

 § 26, stk. 2, nr. 1, at lægen ikke havde brudt sin tavshedspligt ved at  

 videregive oplysning om kvindens graviditet til kommunen.
I sag nr. 9914203 havde  

 en psykisk syg kvinde forlangt at blive udskrevet fra en psykiatrisk  

 afdeling.  

 Sundhedspersonalet mente ikke, at kvinden burde udskrives, men accepterede  

 dette.
Da kvinden et par uger senere meddelte, at hun ikke ønskede kontakt  

 med  

 distriktspsykiatrien og heller ikke længere ville tage den ordinerede  

 medicin,  

 besluttede overlægen at underrette kommunen, hvilket blev begrundet med  

 hensyn  

 til kvindens 8-årige datters tarv.
Barnet var meget påvirket af moderens  

 sygdom  

 og havde selv været observeret på en børnepsykiatrisk afdeling.
Et flertal i  

 Sundhedsvæsenets Patientklagenævn fandt med henvisning til servicelovens §  

 35,  

 jf. patientretsstillingslovens § 26, stk. 2, nr. 1, at lægen havde været  

 forpligtet til at kontakte kommunens børne- og ungdomsforvaltning.
Der blev  

 lagt vægt på, at lægen med rette vurderede, at der kunne blive behov for, at  

 de  

 sociale myndigheder iværksatte støtteforanstaltninger i forhold til barnet på  

 grund af moderens helbredstilstand.
Der blev bl.a. henvist til, at det af  

 moderens  

 journal fremgik, at hun i sygdomsfaser ikke magtede omsorgen for barnet.
