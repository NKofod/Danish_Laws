(til samtlige kommuner m. fl.) Folketinget har den 23. april 1996 vedtaget L 214 - Lov om ændring af lov  

 om social bistand, lov om ændring af personskatteloven og andre skattelove og  

 lov om ændring af lov om arbejdsmarkedsfonde, kildeskatteloven og  

 pensionsbeskatningsloven. (Bruttoficering og midlertidig skatte- og  

 bidragsfritagelse for tilskud til tabt arbejdsfortjeneste efter  

 bistandslovens § 48). Lovforslaget, som vedtaget ved 3. behandlingen,  

 vedlægges som bilag 1. (* 1) Hovedindholdet af lovændringen Der er sket følgende hovedændringer:
 - tabt arbejdsfortjeneste efter bistandslovens § 48 ydes pr. 1. januar  

 1997 som en bruttoydelse, dvs. ydelsen bliver skatte- og bidragspligtig.
 - der indføres skattefrihed for tabt arbejdsfortjeneste, der er udbetalt i  

 medfør af bistandslovens § 48 for perioden 1. januar 1994 til og med 31.  

 december 1996.
 - tabt arbejdsfortjeneste efter bistandslovens § 48 fritages for  

 bidragspligt (arbejdsmarkedsbidrag) i perioden 1. januar 1994 til 31.  

 december 1996.
Korte bemærkninger til de enkelte ændringer Ændring af bistandslovens § 48, stk. 3.
Tabt arbejdsfortjeneste vil fra den 1. januar 1997 skulle beregnes som en  

 bruttoydelse, men i øvrigt efter samme kriterier som hidtil.
Beregningen skal  

 således stadig tage udgangspunkt i, hvad pågældende havde til rådighed inden  

 overgang til tabt arbejdsfortjeneste.
 Ændring af personskatteloven og andre skattelove.
Der indføres skattefrihed for tabt arbejdsfortjeneste, der udbetales eller  

 er udbetalt i medfør af bistandslovens § 48 for perioden 1. januar 1994 til  

 og med 31. december 1996, således at tabt arbejdsfortjeneste i denne periode  

 er skattefri i lighed med den skattefrihed, der gælder for de øvrige §  

 48-ydelser. Ændringen skal kompensere for, at ydelsen ikke blev bruttoficeret  

 i forbindelse med skattereformen, som det var tilfældet med andre sociale  

 ydelser.
Pr. 1. januar 1997 bliver tabt arbejdsfortjeneste bruttoficeret og  

 skaatepligtig, medens de øvrige § 48-ydelser bliver ved med at være skattefri  

 nettoydelser.
Ændring af lov om arbejdsmarkedsfonde, kildeskatteloven og  

 pensionsbeskatningsloven Loven fritager tilskud til tabt arbejdsfortjeneste efter bistandslovens §  

 48 for bidragspligt i perioden 1. januar 1994 til 31. december 1996. Fra 1.  

 januar 1997 skal der, når tabt arbejdsfortjeneste bruttoficeres, betales  

 bidrag.
Indberetningspligt efter skattekontrolloven I konsekvens af lovforslaget frafaldes indberetningspligten for tabt  

 arbejdsfortjeneste i medfør af skattekontrollovens § 7 A, stk. 2, nr. 7, jf.  

 § 9 i bekendtgørelse nr. 1175 af 22. december 1994 om indberetningspligt mv.  

 efter skattekontrolloven, for kalenerårene 1995 og 1996. Det betyder, at der  

 fra 1. januar 1997 skal indberettes efter skattekontrolloven.
 Der henvises i øvrigt til lovforslagets bemærkninger.
Frode Svendsen Særlige note:
 (* 1) Lovforslaget er udeladt her, da det har været offentliggjort i  

 Lovtidende A som nr. 344 af 16. maj 1996, samt forefindes i Retsinformation.
