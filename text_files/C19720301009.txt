 Arbejdsformidlingskontorerne.
 Lov om arbejdsformidling og arbejdsløshedsforsikring indeholder et krav om  

 neutralitet for så vidt angår anvisning af arbejde.Som følge heraf må  

 arbejdsformidlingen i forbindelse med anvisning af arbejdskraft ikke  

 forhandle om løn- og arbejdsvilkår, når der modtages meddelelse fra  

 arbejdsgivere om ledige stillinger.
 Dette hindrer dog ikke, at arbejdsformidlingen ved anvisning af arbejde  

 kan give den arbejdssøgende sådanne oplysninger om løn- og arbejdsvilkår, som  

 er modtaget fra den pågældende arbejdsgiver.
 I henhold til lovens § 12 har arbejdsformidlingen pligt til i tilfælde,  

 hvor det drejer sig om anvisning af arbejde uden for hjemstedet, at  

 tilvejebringe nærmere oplysninger om løn- og arbejdsvilkår for det pågældende  

 arbejde.
 Det er imidlertid også inden for det lokale område en vigtig forudsætning  

 for at kunne anvise den for stillingen bedst kvalificerede ansøger, at  

 arbejdsformidlingen får så fyldestgørende oplysninger som muligt ikke alene  

 om arbejdets karakter, men også om løn- og arbejdsvilkår.
 Ligeledes må det anses for væsentligt medvirkende til et gunstigt resultat  

 af en arbejdsanvisning, at arbejdsgiveren kan få kendskab til en  

 arbejdssøgendes kvalifikationer, f.eks. i form af uddannelse og praktisk  

 erfaring.
På denne baggrund skal man anmode arbejdsformidlingskontorerne om 1. ved samtale med arbejdssøgende at søge frem til en  

 nøje fastlæggelse af pågældendes kvalifikationer på basis af uddannelse og praktisk erfaring.
2. ved modtagelse fra arbejdsgivere af meddelelse om  

 ledige stillinger at søge fastslået såvel arbejdets nærmere indhold og karakter som - i muligt og hensigtsmæssigt omfang de hertil knyttede løn- og arbejdsvilkår.
 Ved videregivelse til arbejdssøgende af oplysninger om løn- og  

 arbejdsvilkår må arbejdsformidlingen ikke tage stilling til, hvorvidt disse  

 vilkår er i overensstemmelse med overenskomst mellem arbejdsgivere og  

 lønmodtagere for tilsvarende arbejde.
 Såfremt der ved en anvisning rejses tvivl af den anviste i den lige  

 anførte henseende, skal pågældende dog møde hos arbejdsgiveren til den  

 aftalte tid, medmindre det forinden gennem pågældendes egen henvendelse til  

 den faglige organisation er konstateret, at de tilbudte vilkår ikke er eller  

 har kunnet gøres overenskomstmæssige.
 Arbejdsformidlinger er i tilfælde, hvor sådan tvivl rejses, forpligtet til  

 at opfordre den arbejdssøgende til omgående at tage kontakt med sin faglige  

 organisation.
 P.D.V.
Arne Nielsen u.dir.
