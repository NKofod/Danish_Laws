 Spisesedlen og forsideoverskriften havde fornøden dækning i  

 artiklen, og klageren havde ikke krav på at godkende den nærmere  

 formulering af bladets overskrifter.
 God presseskik var ikke tilsidesat.
Kendelse fra Pressenævnet i sag nr.  

 120/1998 K har klaget til Pressenævnet over spisesedlen,  

 forsiden og en artikel bragt i B.T. den 3. november 1998, idet hun mener, at  

 god presseskik er tilsidesat.
 Klageren deltog i underholdningsudsendelsen "Robinson  

 Ekspeditionen" på TV 3, hvor deltagerne igennem en periode på op  

 til 47 dage skulle konkurrere om en præmie på 250.000 kr.
Bladets spiseseddel var domineret af et billede af  

 klageren, der tørrede sine øjne.
Teksten hertil lød:  

 "Stemplet som løgner i Robinson JEG VIL RENSES".
 Bladets forside bragte samme billede og tekst tillige med  

 følgende underrubrikker:
Karina: (Klagerens fornavn)) bagtalte os Regina: Hun snød os samt en henvisning til side 6-7.
 Artiklen på side 6-7 havde overskriften "SMIDT HJEM  

 FRA HADETS Ø" og bl.a. følgende indhold:
 "(Klagerens fornavn), billedkunstlærer fra  

 Snoghøj ved Fredericia, føler sig svigtet og hængt ud for  

 åben skærm som lystløgner i TV3's "Robinson  

 Ekspeditionen".
"Det er noget af det mest modbydelige, jeg har været  

 udsat for i hele mit liv, men jeg har ikke tænkt mig at gå under  

 jorden eller rejse væk.
Jeg vil kæmpe med næb og  

 klør for at blive renset for beskyldningerne om at være  

 lystløgner og ophavskvinde til alle intriger og rygter, der er  

 fløjet igennem luften i de sidste to afsnit af TV-serien", siger  

(klagerens fornavn),  " Urimelig fremstilling "Jeg er ikke bitter, men det er så urimeligt, at jeg  

 skal fremstå som en lystløgner i TV.
Det er rigtigt modbydeligt,  

 for sådan er jeg ikke.
Jeg er sandheden selv", siger (klagerens  

 fornavn), der har skrevet breve til hele familien, venner, bekendte, sin  

 læge og tandlæge med sin version af begivenhederne på  

 øen.
Her skriver (klagerens fornavn) blandt andet: "Ingen af  

 deltagerne kendte sandheden bortset fra  Ørum,  Ole,  Jens og  

 (klagerens fornavn). Jeg havde håbet, at  Ørums udtalelser var  

 blevet bekræftet på ø-rådet i stedet for de tomme og  

 grundløse beskyldninger fra  Gitte og  Karina, som blev fremsat mod  

 mig.
Jeg synes, ø-rådet svigtede.
Efter de foregående  

 dages mobning fra visse personer, havde jeg ikke selv kræfter til at  

 fortsætte diskussionen.
Efter at have set afsnit otte af "Robinson  

 Ekspeditionen" i dag, mandag d. 2. november, er jeg dybt taknemmelig over for  

  Henrik  Ørum.
Han fortalte sandheden, således at jeg igen kan  

 glæde mig over min deltagelse i Robinson", skriver (klageren) i  

 brevet." I tilknytning til artiklen blev bragt følgende:
"Robinson krakelerer Økserne svirrer bogstaveligt talt gennem luften i  

 Paradis.
Deltagerne i TV3s overlevelsesdyst "Robinson Ekspeditionen" er nu  

 trængt så langt ud i intriger og mudderkastning, at flere af  

 deltagerne bare ønsker at forlade stedet, der har forvandlet sig til  

 Hadets ø. I aftenens afsnit blev der gjort kort proces.  

(Klageren), 52, sendt hjem af et enstemmigt ø-råd efter  

 at være hængt ud som lystløgner og intrigemager." Endvidere bragtes interviews med to af de øvrige  

 deltagere, Regina og Karina.
Heri hed det bl.a.:
"Jeg tror ikke, (klagerens fornavn) er et  

 dårligt menneske.
Men "filmen knækkede" for hende   og for at  

 sige det rent ud: Hun tog i starten røven på os alle sammen med  

 sit ynkelige dobbeltspil".
Regina  Pedersen, 31-årig servicevagt fra  

 Århus, følte sig helt specielt til mode foran TV-skærmen i  

 aftes.
Ni af Robinsons deltagerne stemte (klageren) hjem fra  

 TV-øen. (Klagerens fornavn) selv valgte at stemme på  

  Regina:" Og videre:
 "29-årige  Karina er tilbage på sit arbejde,  

 Bilka i Vejle:
"Vi forsøgte at få (klagerens fornavn)  

 i tale, fordi hun spillede os ud mod hinanden.
Vi forsøgte at få  

 hende til at stå ved, hvad hun havde gjort, at få tingene op  

 på bordet.
Men hun hverken ville eller kunne forsvare sig.
Det var helt  

 klart, at hun lavede de intriger og bagtalte os.
Den slags kan i situationen  

 være helt okay, hvis det bare lykkes.
Men når det opdages og  

 mislykkes   så må man stå ved, hvad man har sagt og gjort.  

 Det ville (klagerens fornavn) ikke." Klageren har anført, at befolkningen på  

 baggrund af artiklerne har fået den opfattelse, at hun er  

 løgner, hvilket ikke er tilfældet og i øvrigt blev  

 bekræftet af  Henrik  Ørum i afsnittet den 2. november 1998.
 Klageren har videre anført, at hverken  

 Robinson-udsendelse nr. 8, der blev vist den 2. november 1998 eller de  

 forrige afsnit af udsendelsen kunne danne grundlag for bladets forsidetekst,  

 og at hverken hun selv eller TV 3 havde godkendt forsideteksten.
 Klageren har yderligere anført, at udtalelserne om,  

 at hun har løjet, er ærekrænkende og dermed i strid med  

 god presseskik.
 Klageren har endelig fremført en række  

 indvendinger mod den måde, udsendelsen blev klippet sammen  

 på.
 Bladet har i en udtalelse afvist at have tilsidesat god  

 presseskik ved forsideoverskriften og artiklen og har i den forbindelse  

 anført, at bladet ligesom andre medier bragte løbende  

 reportager, interviews og kommentarer fra Robinson-ekspeditionen, og at  

 tv-udsendelsen nød stor interesse i offentligheden.
 Bladet har videre anført, at der i udsendelsen den  

 2. november 1998 blev vist interviews med deltagerne, der beklagede sig over,  

 at klageren havde overtrådt interne aftaler og sagt usandheder.
 Bladet har i den forbindelse fremlagt en videooptagelse af  

 det afsnit af Robinson-ekspeditionen, der blev vist den 2. november 1998.
 Bladet har videre anført, at bladet i overskriften  

 på loyal og saglig vis har gengivet det, der blev udtalt i udsendelsen,  

 og at klageren kom til orde i samme udgave over for de beskyldninger, der  

 blev rettet mod hende.
 Bladet har oplyst, at klageren har medvirket til endnu et  

 interview i bladet, nemlig den 23. november 1998, hvor hun fik adgang til at  

 kommentere forløbet.
 Bladet har endelig anført, at klageren ved at  

 medvirke i en offentlig tv-udsendelse af en karakter som den foreliggende har  

 accepteret, at hun dermed bliver en offentlig person.
 I sagens behandling har følgende  

 nævnsmedlemmer deltaget: Per Sørensen, Aage Lundgaard, Tage  

 Clausen og Preben Sørensen.
 Pressenævnet udtaler:
 Pressenævnet bemærker indledningsvis, at  

 nævnet ikke har kompetence til at behandle en klage over TV 3, da  

 stationen sender via en udenlandsk sendetilladelse og derfor ikke er omfattet  

 af medieansvarsloven.
 Pressenævnet kan derfor heller ikke i forbindelse  

 med klagen over B.T. behandle spørgsmål om, hvorvidt TV 3 har  

 fremstillet klageren på en rimelig måde, eller om der var  

 grundlag for de beskyldninger mod klageren, som andre deltagere fremkom med i  

 udsendelsen.
Nævnet kan alene behandle en klage over et medie ud  

 fra det, der har været bragt i mediet selv.
Da nævnets  

 således ikke kan lægge vægt på det samlede indtryk af  

 den udsendelse, der har været bragt i TV 3, har nævnet alene set  

 uddrag af det fremlagte videobånd af afsnit 8.
 På grundlag af dette uddrag kan nævnet  

 konstatere, at  Karina og  Regina er citeret korrekt i bladet.
 Ved at medvirke i en udsendelse som Robinson-ekspeditionen  

 måtte klageren være forberedt på den offentlige omtale, der  

 kunne komme, efter at udsendelsen var bragt.
 Pressenævnet finder, at spisesedlen og  

 forsideoverskriften har fornøden dækning i artiklen, og  

 bemærker i øvrigt, at klageren ikke har krav på at  

 godkende den nærmere formulering af bladets overskrifter.
 Da klageren endvidere i vidt omfang kom til orde i den  

 påklagede artikel og yderligere kom til orde ca. 3 uger senere, finder  

 Pressenævnet, at bladet ikke har tilsidesat god presseskik ved omtalen  

 af klageren.
 Afsagt den 3. februar 1999.
