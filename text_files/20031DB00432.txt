Betænkning afgivet af Uddannelsesudvalget den 4. maj 2004 Betænkning over Forslag til folketingsbeslutning om initiativer til  

 forbedring af tolkning og tolkeuddannelser i de mest udbredte indvandrer- og  

 flygtningesprog [af Naser Khader (RV) m.fl.] 1. Udvalgsarbejdet Beslutningsforslaget blev fremsat den 10. oktober 2003 og var  

 til 1. behandling den 3. februar 2004. Beslutningsforslaget blev efter 1.  

 behandling henvist til behandling i Uddannelsesudvalget.
Møder Udvalget har behandlet beslutningsforslaget i 5 møder.
Sammenhæng med andre beslutningsforslag Beslutningsforslaget skal ses i sammenhæng med forslag til  

 folketingsbeslutning om et autorisationssystem for indvandrertolke  

 (beslutningsforslag nr.
B 47), der har været behandlet i Udvalget for  

 Udlændinge- og Integrationspolitik.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Brancheforening af  

 Tolkebureauer i Danmark, Erhvervssprogligt Forbund og HK/Danmark.
 Undervisningsministeren har over for udvalget kommenteret de  

 skriftlige henvendelser til udvalget.
Deputationer Endvidere har HK/Danmark mundtligt over for udvalget redegjort  

 for sin holdning til beslutningsforslaget.
Spørgsmål Udvalget har stillet 3 spørgsmål til undervisningsministeren til  

 skriftlig besvarelse, som denne har besvaret.
2. Indstillinger og politiske bemærkninger Et  

  

 flertal  

  

 i udvalget  

 (S, SF, RV, EL og KD) indstiller beslutningsforslaget til  

  

 vedtagelse uændret.
 Det Radikale Venstres medlem af udvalget mener, at der er behov  

 for at iværksætte en række initiativer til at styrke tolkeuddannelsen i de  

 mest  

 udbredte indvandrer- og flygtningesprog (arabisk, tyrkisk, farsi, somali,  

 urdu  

 m.v.), så det sikres, at den vigtige tolkning, der udføres for en række  

 offentlige  

 myndigheder, bliver af en højere og mere ensartet kvalitet, dels for at sikre  

 den enkelte borgers retssikkerhed ved kommunikation med offentlige  

 myndigheder,  

 dels for at sikre vellykket og effektiv kommunikation fra det offentliges  

 side  

 til de borgere, der ikke behersker dansk.
For Det Radikale Venstre er det væsentligt, at disse initiativer  

 er realistiske i forhold til det nuværende udbud af tolke og den fremtidige  

 efterspørgsel.
Derfor foreslår Det Radikale Venstre en række initiativer på  

 både kort og lang sigt.
På kort sigt foreslår Det Radikale Venstre at man gennemfører en  

 test af de mest anvendte tolke.
Testen skal suppleres af en række  

 kursusaktiviteter, der forbedrer tolkenes beskæftigelsesmuligheder.
Endvidere  

 skal prispolitikken hos de offentlige købere af tolkeydelser indrettes  

 således,  

 at anvendelsen af testede og uddannede tolke understøttes.
På lang sigt bør der udvikles en forbedret tolkeuddannelse i  

 forhold til den nuværende uddannelse til statsprøvet tolk, som ikke nyder  

 stor  

 tilslutning blandt aktive og potentielle tolke.
Uddannelsen kan med fordel  

 kombineres med andre fag, der kan udvide beskæftigelsesmulighederne for  

 tolkene, eventuelt med inspiration fra den tilsvarende uddannelse for  

 tegnsprogstolke.
 Det Radikale Venstre har med glæde bemærket sig regeringens  

 anerkendelse af problemet og imødekommenhed over for at finde løsninger, samt  

 at ministeren har forpligtet sig til at udarbejde en løsning under  

 Folketingets  

 behandling af nærværende beslutningsforslag.
 Et  

  

 mindretal  

  

 i udvalget (V, DF og KF) indstiller beslutningsforslaget  

 til  

  

 forkastelse  

  

 ved 2. behandling.
Venstres og Det Konservative  

 Folkepartis medlemmer af udvalget har noteret sig, at undervisningsministeren  

 i  

 sin besvarelse af udvalgets spørgsmål 1 oplyser, at der inden længe vil  

 foreligge en analyse af arbejdsmarkedet for tolkeydelser.
I analysen er der  

 blandt andet set nærmere på, hvad der skal til af mulige incitamenter for at  

 gøre tolkeuddannelsen tiltrækkende for en større gruppe, hvilket partierne  

 finder er bydende nødvendigt, da der er et behov for at få flere  

 kvalificerede  

 tolke i eksempelvis retssystemet.
Venstre og Det Konservative Folkeparti vil  

 ligeledes fremhæve undervisningsministerens tilsagn om at inddrage  

 videnskabsministeren i overvejelserne om eventuel etablering af en anden form  

 for tolkeuddannelse end uddannelsen til statsprøvet tolk.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
En oversigt over Folketingets sammensætning er optrykt i  

 betænkningen.
Der gøres opmærksom på, at et flertal eller et mindretal i  

 udvalget ikke altid vil afspejle et flertal/mindretal ved afstemning i  

 Folketingssalen.
Else Winther Andersen (V)   

  

 fmd.  

  

    

  

 Gitte Lillelund Bech (V)  

    

  

 Christian Lund Jepsen (V)  

    

  

 Tina Nedergaard (V)  

    

  

 Louise Frevert (DF)  

    

  

 Karina Sørensen (DF)  

    

  

 Helle Sjelle (KF)  

    

  

 Else Theill Sørensen (KF)  

    

  

 Bodil Kornbek (KD)  

    

  

 Carsten Hansen (S)  

    

  

 Bjarne Laustsen (S)  

    

  

 Jeppe Kofod (S)  

    

  

 Lene Jensen (S)  

    

  

 Thomas Adelskov (S)  

    

  

 Aage Frandsen (SF)  

    

  

 Margrethe Vestager (RV)   

  

 nfmd.  

  

    

  

 Pernille Rosenkrantz‑Theil (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende B 8 Bilagsnr.
