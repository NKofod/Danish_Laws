Bestemmelser om ændring af BL 7-10 I medfør af § 82 i lov om luftfart, jf.  

 lovbekendtgørelse nr. 373 af 4. juni 1997, fastsætter Statens  

 Luftfartsvæsen herved efter bemyndigelse fra Trafikministeriet, jf.  

 bekendtgørelse nr. 810 af 19. november 1998 om delegation af  

 beføjelser til Statens Luftfartsvæsen og om kundgørelse  

 af de af luftfartsvæsenet udfærdigede forskrifter,  

 følgende:
 1.	Følgende definitioner  

 tilføjes:
 ADS-aftale (ADS agreement):
 En rapporteringsplan, der fastlægger betingelserne  

 for ADS data rapportering (d.v.s. de data, der kræves af  

 pågældende lufttrafiktjenesteenhed og hyppigheden af ADS  

 rapportering, som der skal være opnået enighed om inden ydelsen  

 af ADS-tjenester).
 Anm.: Aftalevilkårene vil blive udvekslet mellem jordsystemet og  

 luftfartøjet ved hjælp af en ADS-kontrakt eller en serie af  

 kontrakter.
 ADS-kontrakt (ADS contract):
 En metode, efter hvilken vilkårene for en ADS-aftale  

 vil blive udvekslet mellem pågældende jordsystem og  

 luftfartøjet, og som specificerer, under hvilke betingelser ADS  

 rapporteringen vil blive initieret og hvilke data rapporteringerne skal  

 indeholde.
 ADS-tjeneste (ADS service):
 En tjeneste der anvender informationer leveret fra  

 luftfartøjers ADS (afhængig, automatisk overvågning).
 AIRMET-oplysninger (AIRMET information):
 Oplysninger udstedt af et meteorologisk  

 overvågningskontor omhandlende forekomst eller forventet forekomst af  

 nærmere angivne vejrfænomener, som kan have  

 sikkerhedsmæssig indflydelse på flyvning i lav højde, og  

 som ikke allerede er indeholdt i den udstedte vejrudsigt for flyvninger i lav  

 højde i den pågældende flyveinformationsregion eller en  

 del deraf.
 Automatisk terminalinformationstjeneste (Automatic terminal information  

 service) - ATIS:
 Automatisk afgivelse af gældende rutineinformationer  

 til ankommende og afgående luftfartøjer 24 timer i døgnet  

 eller for en nærmere specificeret del af døgnet i form af:
 ·  

 	D-ATIS: Ydelse af ATIS som aftalte individuelle digitale afsendelser via  

 datalink.
 ·  

 	Tale-ATIS: Ydelse af ATIS som repeterede taleudsendelser via  

 radiotelefoni.
 Datalink kommunikation (Data link communications):
 En kommunikationsform til udveksling af digitale  

 informationer/meldinger via datalink.
 Downstream klarering (Downstream clearance):
 En klarering udstedt til et luftfartøj af en  

 flyvekontrolenhed, der ikke er den aktuelt kontrollerende flyvekontrolenhed  

 for det pågældende luftfartøj.
 Radiotelefoni (Radio telephony):
 En kommunikationsform ved det primære formål  

 at udveksle informationer/meldinger ved hjælp af tale.
2.	Ikrafttræden Denne BL træder i kraft den 1. august 1999.
