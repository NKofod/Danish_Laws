 (Til samtlige eksportslagterier og dyrlægerne ved disse).
 I henhold til cirkulæreskrivelse af 14. juni 1984 (K.K. 974-1984) og af  

 28. april 1986 (K.K. 1469-1985) kan der leveres råvarer til særlig behandling  

 på virksomheder, der er godkendt hertil.
 Af modtagne indberetninger fremgår, at der anvendes forskellig mærkning af  

 varerne, herunder EØF-mærkeseddel.
 Det skal derfor meddeles, at de pågældende råvarer ikke umiddelbart er  

 godkendt til menneskeføde, og at emballagen derfor ikke kan forsynes med  

 EØF-mærkeseddel, med undtagelse af forsendelser af ubetinget godkendte varer,  

 f.eks. milte.
 Ved forsendelse af de nævnte råvarer til særlig behandling skal emballagen  

 forsynes med den foreskrevne mærkeseddel (manilla) med angivelse af vareart  

 og tilføjelsen »til særlig behandling, samt modtagerens navn og adresse,  

 afsenderens navn og adresse, slagtedato og den kontrollerende dyrlæges  

 embedsstempel, dato og underskrift.
 P.V.V.
