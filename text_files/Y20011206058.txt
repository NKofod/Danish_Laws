Kapitalpension   delophævelse efter det  

 fyldte 60. år Det fremgik af sagen, at ejeren, der var født i  

 1939, havde haft sin firmakapitalpension siden 1977. Pensionen, som  

 løb til ejerens 67. år, havde siden den 1. januar 1995  

 været præmiefri som følge af, at ejeren fra denne dato var  

 blevet tilkendt mellemste førtidspension.
 I januar 2001 blev ejeren opmærksom på  

 muligheden for ved tilkendt mellemste førtidspension at få  

 udbetalt en del af kapitalpensionen til 40 pct. afgift.
 Forsikringsselskabet oplyste, at man ikke mente, at det  

 var muligt at delophæve pensionen til 40 pct. efter det fyldte 60.  

 år.
 Ejeren henvendte sig derfor til Told- og Skattestyrelsen  

 for at få afklaret, hvorvidt det er i overensstemmelse med lovens  

 intentioner, at en deludbetaling til 40 pct. afgift som følge af  

 tilkendt mellemste førtidspension umuliggøres, fordi ejeren er  

 fyldt 60 år.
 Det fremgår af PBL § 25, at der skal betales en  

 afgift på 40 pct. af kapitalforsikringer og opsparinger i  

 pensionsøjemed blandt andet ved udbetaling til ejeren efter det fyldte  

 60. år samt ved udbetaling til ejeren på grund af varigt nedsat  

 funktionsevne, der er indtruffet efter oprettelsen af kapitalforsikringen  

 eller opsparingen i pensionsøjemed, og som berettiger ejeren til at  

 oppebærer højeste eller mellemste førtidspension efter  

 reglerne i lov om social pension.
 I henhold til PBL § 26, stk. 1 skal  der ved udbetaling  

 til ejeren efter det 60. år  betales afgift af værdien af  

 samtlige af ejerens kapitalforsikringer eller opsparinger i  

 pensionsøjemed.
 Af PBL § 26, stk. 3, fremgår det, at der ved  

 udbetaling til ejeren på grund af en varigt nedsat funktionsevne, der  

 er indtruffet efter oprettelsen af kapitalforsikringen eller opsparingen i  

 pensionsøjemed og som berettiger til mellemste eller højeste  

 førtidspension, skal betales afgift af værdien af alle  

 kapitalforsikringer og opsparinger i pensionsøjemed eller dele  

 deraf, der udbetales på grund af den varige nedsættelse af  

 funktionsevnen.
Det fremgår ikke af loven, at den ene årsag  

 til at hæve hele eller dele af kapitalforsikringen har forrang for den  

 anden.
Der er heller ikke umiddelbart i lovens bemærkninger taget  

 stilling til en situation, hvor en person ejer en kapitalforsikring, som  

 løber til det 67. år og som modtager mellemste eller  

 højeste førtidspension, ønsker at ophæve dele af  

 sin kapitalpension.
Det fremgår ikke, at ejeren er tvungen til at  

 ophæve hele/alle kapitalpensioner, fordi personen er fyldt 60 år,  

 selvom personen er tilkendt mellemste eller højeste  

 førtidspension.
 Told- og Skattestyrelsen er derfor af den opfattelse, at  

 såfremt man før det fyldte 60. år opfylder kriteriet om  

 tilkendt mellemste eller højeste førtidspension, kan der ske  

 delophævelse til 40% i afgift også efter det fyldte 60.  

 år.
