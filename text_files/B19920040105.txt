 I henhold til § 20 i lov nr. 379 af 13. juni 1990 om kommunal  

 beskæftigelsesindsats fastsættes:
 § 1.  Tilskuddet til kommunerne til bekæmpelse af  

 arbejdsløsheden for unge og særligt udsatte grupper af ledige fordeles for  

 tilskudsåret 1993 og 1994 efter antal helårsdeltagere i beskæftigelses- og  

 uddannelsesordninger i henholdsvis 1991 og 1992. I opgørelsen indgår antallet  

 af helårsdeltagere i følgende foranstaltninger:
 Stk. 2.  I opgørelsen af antal helårsdeltagere efter  

 stk. 1, nr. 3, indgår følgende:
 § 2.  Kommunerne udarbejder en foreløbig og en endelig  

 opgørelse af antal helårsdeltagere i 1991 og i 1992 i de beskæftigelses- og  

 uddannelsesordninger, der er omfattet af § 1.
 Stk. 2.  Indberetning af det endelige antal  

 helårsdeltagere i 1991 og i 1992 skal være forsynet med revisionspåtegning af  

 kommunens revision.
 Stk. 3.  Indberetningen sker efter retningslinier og  

 skemamateriale udarbejdet af Indenrigsministeriet.
 § 3.  På grundlag af kommunernes indberetninger  

 udarbejder Indenrigsministeriet en foreløbig og en endelig opgørelse af  

 tilskuddet for de pågældende år.
 Stk. 2.  Det endelige tilskud fastsættes på grundlag af  

 kommunernes indberetninger efter § 2, stk. 2.
 § 4.  Tilskuddet efter § 3, stk. 2, afregnes i  

 forbindelse med de månedlige forskudsudbetalinger fra Told- og  

 Skattestyrelsen af kommunal indkomstskat m.v. i tilskudsåret.
 § 5.  Bekendtgørelsen træder i kraft den 26. maj 1992.
