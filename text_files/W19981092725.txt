ERCP-undersøgelsen kunne imidlertid ikke gennemføres som  

 planlagt, hvorfor den undersøgende overlæge måtte afbryde  

 denne med henblik på fornyet undersøgelse på et senere  

 tidspunkt.
Der blev ikke forud for undersøgelsen informeret om mulige  

 komplikationer, idet disse blev fundet yderst sjældne.
Efter den afbrudte undersøgelse blev patienten bragt tilbage til  

 afdelingen.
Ved modtagelsen kl. ca. 11.30 var patienten vågen og  

 velbefindende, havde normal puls og blodtryk og ønskede i  

 øvrigt at komme hjem snarest.
Efter frokost klagede patienten over  

 mavesmerter og fik en let smertestillende tablet herfor.
Det er oplyst til  

 sagen, at overlægen sidste gang tilså kvinden før kl.  

 14.00, hvor hun var velbefindende.
Kl. 14.00 blev der på grund af  

 travlhed på afdelingen afholdt "skrivebordsstuegang". Ved  

 denne lejlighed blev overlægen oplyst om, at patienten havde fået  

 smertestillende medicin på grund af mavesmerter.
Kl. ca. 15.00 forlod  

 patienten afdelingen på trods af anbefaling fra en sygeplejerske om at  

 blive.
Forinden fik hun endnu en smertestillende tablet på grund af  

 mavesmerter.
Samme aften blev patienten indlagt akut på kirurgisk afdeling  

 på nærmeste hospital B på grund af mavesmerter.  

 Undersøgelsen viste tegn på betændelse i bugspytkirtlen.  

 Den følgende dag blev patienten overflyttet til kirurgisk afdeling  

 på hospital A, hvor hun tidligere var blevet behandlet.
En CT-scanning  

 bekræftede, at der var akut betændelse i bugspytkirtlen og stase  

 i den indre og de ydre galdegange.
Patienten blev herefter overflyttet til  

 intensiv afdeling, hvor hun blev behandlet med antibiotika.
En fornyet  

 CT-scanning 2 dage senere viste i det væsentlige uændrede  

 forhold.
I forbindelse med undersøgelsen fik patienten imidlertid en  

 voldsom opkastning med nedsugning af maveindholdet i lungerne, og der blev  

 indledt respiratorbehandling.
På grund af efterfølgende  

 nyresvigt blev det tillige nødvendigt behandle med dialyse.
En  

 ultralydundersøgelse af bughulen viste fortsat stase i galdegangene,  

 men ingen tegn på ansamlinger.
Ved fornyet CT-scanning 6 dage senere  

 påvistes en ansamling bag mavesækken, der blev udtømt ved  

 ultravejledt drænanlæggelse.
Dette måtte senere gentages.  

 Efter yderligere 6 dage blev der foretaget operativ åbning af bughulen,  

 og der blev fjernet henfaldent væv fra bughulen.
Patienten  

 sløjede yderligere af, og døden indtraf den følgende  

 dag.
Klager over mangelfuld undersøgelse og  

 behandling af lidelse i galdeveje og bugspytkirtel Der blev klaget over, at behandlingen for betændelse  

 i galdevejene ikke var tilstrækkelig omfattende, og at  

 ERCP-undersøgelsen ikke blev iværksat tidligere.
Der blev  

 endvidere klaget over ERCP-undersøgelsen, idet denne angiveligt havde  

  medført en beskadigelse af patientens bugspytkirtel, over manglende  

 information om risikoen herfor, samt over at patienten ikke inden  

 hjemsendelse blev undersøgt for eventuel skade efter  

 kikkertsundersøgelsen.
Der blev videre klaget over, at hospital A  

 afviste at genindlægge patienten akut efter udskrivelsen.
Endelig blev  

 der klaget over, at lægerne, efter at patienten igen var overflyttet  

 til hospital A, ikke havde foretaget tilstrækkelig undersøgelse  

 og behandling af de komplikationer, der indtraf hos patienten efter  

 kikkertundersøgelsen.
Patientklagenævnet fandt ikke grundlag for kritik af  

 lægernes behandling for betændelse i galdevejene, ligesom det  

 ikke fandtes kritisabelt, at ERCP-undersøgelsen først fandt  

 sted 8 dage efter.
Patientklagenævnet lagde vægt på, at  

 behandlingen var i overensstemmelse med almindelig praksis på det  

 aktuelle tidspunkt.
For så vidt angik spørgsmålet om  

 information vedrørende risici forbundet med undersøgelsen,  

 fandt Patientklagenævnet, at den undersøgende overlæge  

 burde have informeret herom.
Nævnet lagde vægt på, at der  

 efter en ERCP-undersøgelse er en lille risiko for enten  

 blødning, perforation, eller komplicerende  

 bugspytkirtelbetændelse, og at hver af disse komplikationer er så  

 alvorlige, at overlægen burde have informeret patienten herom.  

 Patientklagenævnet fandt således, at overlægen havde udvist  

 manglende omhu og samvittighedsfuldhed.
Patientklagenævnet fandt under de givne  

 omstændigheder ikke grundlag for kritik af overlægens  

 undersøgelse af patienten.
Nævnet lagde herved vægt  

 på, at bugspytkirtlens udførelsesgang lå mellem 2  

 udposninger på tolvfingertarmen og var vanskelig tilgængelig,  

 samt at et optaget røntgenbillede viste normal forhold.
Det var  

 imidlertid ikke muligt at gennemføre undersøgelsen som planlagt  

 på grund af en apparaturteknisk fejl, hvorfor undersøgelsen  

 måtte afbrydes med henblik på fornyet undersøgelse  

 på et senere tidspunkt.
 Hvad angik overlægens tilsyn med patienten, fandt  

 Patientklagenævnet, at det måtte lægges til grund, at  

 overlægen havde tilset hende inden "skrivebordsstuegang" kl.  

 14. 00. Patientklagenævnet fandt i den forbindelse at overlægens  

 journalføring var mangelfuld, idet det ikke fremgik af journalen, at  

 patienten var blevet tilset og undersøgt på dette tidspunkt.
Patientklagenævnet fandt herefter grundlag for  

 kritik af overlægens opfølgning på patienten frem til  

 udskrivningstidspunktet.
Nævnet lagde vægt på, at  

 overlægen var bekendt med, at patienten havde fået smerter efter  

 det tidspunkt, hvor han ved sit tilsyn havde fundet hende velbefindende.  

 Nævnet lagde videre vægt på, at det fremgik af afdelingens  

 instruks, at der ved mavesmerter skal foretages  

 blodprøveundersøgelse, og at patienten skal forblive i  

 afdelingen.
Nævnet fandt således at instruksen ikke var fulgt i  

 det aktuelle tilfælde.
Nævnet lagde endelig vægt på,  

 at det fremgik af patientens journal, at hun kort forinden havde været  

 indlagt på grund af mistanke om betændelse i galdegangene.
Patientklagenævnet fandt endelig ikke at kunne  

 kritisere, at patienten ved genindlæggelsen samme aften blev indlagt  

 på det nærmeste hospital.
Nævnet lagde i den forbindelse  

 vægt på, at der ikke umiddelbart var tegn på akut  

 behandlingskrævende sygdom, der alene kunne behandles på et  

 bestemt hospital, og at hun var blevet indlagt på det hospital, hvor  

 hun områdemæssigt hørte til.
Patientklagenævnet fandt ikke grundlag for kritik af  

 den behandling, kvinden modtog af lægerne på kirurgisk afdeling  

 og intensiv afdeling i forbindelse med de komplikationer, der indtraf hos  

 kvinden efter kikkertundersøgelsen.
Nævnet lagde herved  

 vægt på, at lægerne havde foretaget relevante og omfattende  

 undersøgelser af kvinden.
