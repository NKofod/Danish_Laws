G.1 Ydelser, der er undtaget fra momspligten G.2 Fritagelse for velgørende arrangementer mv.
G.3 Fritagelse for at betale moms af erhvervelse fra andre  

 EF-lande G.4 Refusion for konsummælksprodukter mv.
G.5 Godtgørelse af moms til diplomatiske udsendinge og  

 internationale G.6 Momsgodtgørelse til visse transport-, bank-,  

 finansierings- og G.7 Tilbagebetaling af moms til udenlandske virksomheder  

 for indkøb mv. til G.8 Tilbagebetaling af moms til museer G.9 Godtgørelse af energiafgifter Som nævnt i afsnit B omfatter momspligten, jf. § 2, stk. 1 og 2, som  

 udgangspunkt alle varer og ydelser.
Der er imidlertid en række bestemmelser i  

 momsloven, som regulerer dette.
§ 2, stk. 3 og 4 Her opregnes en række specifikke ydelser, der er undtaget fra momspligten.  

 Disse undtagelser er behandlet i G.1. Skatteministeren kan fastsætte nærmere  

 betingelser for momsfriheden efter § 2, stk. 3, bl.a. med henblik på af  

 forhindre konkurrenceforvridning.
§ 2, stk. 5 Skatteministeren er endvidere bemyndiget til at momsfritage arrangementer,  

 hvis overskud fuldt ud bruges til velgørende eller på anden måde almennyttige  

 formål.
De nærmere vilkår for denne momsfritagelse fremgår af G.2.
§ 3 I stk. 3, 4 og 5 er der fastsat konkrete fritagelsesbestemmelser for  

 levering af gas, vand, el og varme ved udlejning, for kunstneres salg af egne  

 kunstværker samt for skoler og kursusvirksomheders udlejning af værelser mv.  

 i forbindelse med egen undervisning.
Disse fritagelsesbestemmelser er  

 behandlet i C.3.
§ 4, stk. 4 Skatteministeren er bemyndiget til at fritage andre grupper af  

 virksomheder for at betale moms.
Fritagelsesbestemmelsen er ligeledes  

 behandlet i C.3.6.
§ 12 Der skal ikke betales moms ved salg af varer og ydelser, der sælges til  

 eksport eller under eksportlignende forhold, ligesom der ikke skal betales  

 moms ved overdragelse af varelagre, maskiner mv. i forbindelse med hel eller  

 delvis overdragelse af en virksomhed til en anden registreret virksomhed.  

 Disse fritagelsesbestemmelser er nærmere omtalt i D.2.
§ 29 Efter denne bestemmelse kan visse varer indføres momsfrit fra steder uden  

 for EF.
Bestemmelsen er omtalt nærmere i afsnit L.
§ 29 a Skatteministeren er bemyndiget til at fastsætte regler for i hvilket  

 omfang, der skal betales moms ved køb og salg af visse ydelser, der købes  

 eller sælges til udlandet.
Bestemmelserne om salg er omtalt nærmere i D.2.13,  

 mens bestemmelserne om køb af ydelser i udlandet til brug her i landet er  

 behandlet i B.2.3.
§ 29 d I stk. 1 er der fastsat visse fritagelsesbestemmelser for varer, der er  

 erhvervet i andre EF-lande.
Fritagelsesbestemmelsen omtales i G.3.
§ 30 a Skatteministeren kan - efter forhandling med Landbrugsministeriet -  

 fastsætte regler om delvis refusion af moms på konsummælksprodukter mv. og  

 margarine, der sælges til direkte forbrug på hjemmemarkedet.  

 Refusionsordningen er omtalt nærmere i G.4.
§ 39 Efter stk. 1 kan udenlandske virksomheder få godtgjort moms, som de har  

 betalt ved køb, bearbejdning mv., opbevaring eller transport af varer, der  

 udføres til udlandet.
Efter stk. 2 kan skatteministeren fastsætte regler for i hvilket omfang  

 diplomatiske udsendinge mfl. kan få godtgjort moms, som de har betalt her i  

 landet.
Bestemmelsen er behandlet i G.5. Stk. 3 er en bemyndigelse til  

 skatteministeren, hvorefter denne kan fastsætte regler for godtgørelse af  

 betalt moms til virksomheder, der har udenrigs personbefordring samt til  

 virksomheder, der driver bank-, finansierings- eller forsikringsvirksomhed  

 uden for EF.
Bestemmelserne behandles i G.6.
Endelig er der i stk. 4 fastsat en bestemmelse, hvorefter humanitære  

 organisationer mv., der udfører varer til steder uden for EF kan få godtgjort  

 moms.
Denne godtgørelsesordning omtales nærmere i G.5.3.
§ 39 a og § 39 b Efter § 39 a fastsætter skatteministeren bestemmelser, hvorefter  

 momspligtige personer, der ikke er etableret her i landet, kan få godtgjort  

 moms af varer og momspligtige ydelser indkøbt til virksomhedens  

 erhvervsmæssige brug her i landet.
Ordningen er omtalt i G.7.
Endelig fastsætter skatteministeren efter § 39 b bestemmelser, efter  

 hvilke visse museer kan få tilbagebetalt moms af kunstværker mv. til  

 indlemmelse i museernes samlinger.
Ordningen er kort omtalt i G.8.
 Baggrunden for de enkelte fritagelsesordninger er vidt forskellige, men  

 der er under de enkelte afsnit kort redegjort for hensigten med den konkrete  

 fritagelse eller godtgørelse.
G.1 Ydelser, der er undtaget fra momspligten § 2, stk. 3 litra a-n Efter § 2, stk. 2 omfatter momspligten alle ydelser, der ikke direkte er  

 nævnt i stk. 3. Ydelser, som ikke specifikt er nævnt i en af  

 undtagelsesbestemmelserne, er dermed principielt momspligtige.
§ 2, stk. 3 opregner 14 ydelsesområder (litra a-n), som er undtaget fra  

 momspligten.
Disse undtagne ydelsesområder er beskrevet nærmere i de følgende  

 afsnit.
I tilslutning til de enkelte undtagelsesbestemmelser er der givet  

 generelle bemærkninger med henblik på afgrænsning af det undtagne  

 ydelsesområde.
Derudover er der henvist til afgørelser om momspligt,  

 respektive momsfrihed, i det omfang afgørelserne belyser afgrænsningen af den  

 konkrete undtagelsesbestemmelse yderligere.
Der gøres opmærksom på, at en  

 række afgørelser er baseret på specifikke forhold.
Generelt gælder, at ydelser, der er undtaget fra momspligten, normalt vil  

 have en indirekte momsbelastning, idet der skal betales moms af de indkøb  

 mv., der relaterer sig til ydelsen.
Desuden skal der, selv om en virksomhed  

 er undtaget fra momspligten efter én eller flere  

 undtagelsesbestemmelser, altid betales moms ved salg af varer og momspligtige  

 ydelser.
Der skal således betales moms af varer, som sælges i forbindelse med  

 momsfri aktiviteter.
Se også Dep.88.
Virksomheder, der afsætter ydelser nævnt i § 2, stk. 3, kan ikke  

 registreres.
Virksomheder, der udlejer, bortforpagter eller sælger fast  

 ejendom, virksomheder, der udfører udenrigs personbefordring samt  

 virksomheder, der afsætter forsikringsydelser til steder uden for EF, kan dog  

 registreres, jf.
C.4, G.1.8 samt G.6.
 Det bemærkes, at der ved afsætning af ydelser, der er undtaget fra  

 momspligten efter § 2, stk. 3, som udgangspunkt skal betales lønsumsafgift.  

 Der skal dog ikke betales lønsumsafgift af ydelser, der kan henføres til  

 social forsorg og bistand, amatørsport, udlejning og bortforpagtning af fast  

 ejendom, forfatter- og komponistvirksomhed samt anden kunstnerisk virksomhed  

 eller persontransport direkte til og fra udlandet.
G.1.1 Sundhedssektoren § 2, stk. 3, litra a Der skal ikke betales moms af hospitalsbehandling, lægevirksomhed,  

 tandlæge- og anden dentalvirksomhed, kiropraktik, fysioterapi og anden  

 egentlig sundhedspleje.
Herved holdes såvel den offentlige som den private  

 del af sundhedssektoren stort set uden for momspligten.
Afgrænsningen af den personkreds, der kan udføre momsfri behandlinger,  

 giver normalt ikke adgang til afgrænsningsproblemer, idet der som  

 udgangspunkt skal være tale om offentligt anerkendte medicinalpersoner, idet  

 dog kan nævnes, at dyrlæger er momspligtige, jf.
Mn.15.
Kiropraktik Kiropraktik er således uden videre momsfri, hvis behandlingen gives af en  

 kiropraktor, som har et diplom (eksamensbevis) fra en kiropraktisk  

 læreanstalt, og som har bestået Chiropractic National Board Examination eller  

 Chiropractic State Board Examination, jf.
Mn.930 samt Mn.1086.
Psykologer og psykoanalytikere Psykologer og psykoanalytikere med akademisk kandidateksamen, som har  

 gennemgået en klinisk uddannelse i offentlig stilling af mindst 1 års  

 varighed, er ikke momspligtige.
Den psykologisk-pædagogiske kandidateksamen  

 fra Danmarks Lærerhøjskole (cand. pæd. psyk.) ligestilles i denne forbindelse  

 med den psykologiske kandidateksamen ved universiteterne (cand. psyk.). Der  

 kan i visse tilfælde dispenseres fra kravet om klinisk uddannelse i offentlig  

 stilling.
En sådan dispensation bliver normalt kun givet efter høring af  

 Sundhedsstyrelsen.
Sundhedsstyrelsen har bl.a. tilkendegivet, at deltagelse i  

 undervisning i "Indføring i psykoterapi - klinisk praksis for ældre  

 studerende" ved Københavns Universitets Institut for Klinisk Psykologi  

 ikke kan sidestilles med den 1-årige uddannelsesstilling.
Se også Mn.901,  

 Mn.1120, Mn.1340 samt TSS.1342.
Øjenlæger og optikere Øjenlæger og optikeres tilpasning af kontaktlinser til patienter er  

 momsfri, og øjenlægernes salg af kontaktlinser kan ske momsfrit, forudsat  

 kontaktlinserne videresælges uden fortjeneste, jf.
Mn.965. Optikeres  

 synsprøver samt tilpasning af briller er derimod momspligtig, jf.
Mn.120 samt  

 Mn.1061.
Alternative behandlere Alternativ behandling, herunder behandling udført af personer, som er  

 registreret som alternative behandlere af Landsforeningen til  

 Naturhelbredelsens Fremme (LNF), er som udgangspunkt momspligtig.
Alternative behandlere, der arbejder under lægeligt tilsyn, kan på visse  

 betingelser fritages for at betale moms, jf. bl.a.
Dep.1054. Alternative  

 behandlere kan således fritages for at betale moms, hvis behandlingen udføres  

 af en autoriseret medicinalperson i henhold til den pågældendes autorisation,  

 jf.
Mn.901 samt Mn.1091. Behandlinger, som sker på medicinalpersonens ansvar  

 og foretages af en ikke uddannet behandler (medhjælp), er ligeledes momsfri.  

 Retningslinierne for lægers benyttelse af medhjælp er offentliggjort i  

 Ugeskrift for Læger den 5. marts 1990, jf. også TSS.1328.
Den omstændighed, at en autoriseret medicinalperson har henvist en patient  

 til alternative behandling, medfører således ikke umiddelbart, at behandleren  

 er fritaget for at betale moms.
I tvivlstilfælde må den alternative behandler  

 kunne dokumentere, at de behandlinger, der ønskes undtaget fra momspligten,  

 udføres efter delegation fra en læge, jf.
TSS.1328.
 Ved vurderingen af, i hvilket omfang der er tale om momsfri behandlinger  

 under det sundhedsmæssige område, lægger man vægt på, om behandlingen er  

 tilskuds- eller refusionsberettiget efter den offentlige sygesikringsordning.  

 Det er derimod ikke afgørende, om der sker en reel udbetaling eller refusion.
 Elektroterapi, hypnose mv.
Elektroterapibehandling, hypnose- og samtaleterapibehandling er således  

 momspligtig, da behandlingen ikke er tilskuds- eller refusionsberettiget  

 efter sygesikringsordningen, jf. også Mn.522, Mn.524 samt Mn.968, ligesom der  

 som hovedregel skal betales moms af de behandlinger, der udføres på bl.a.  

 fod- og skønhedsklinikker, jf.
Mn.523.
Massage Massage, fodpleje og fodterapi er momfri, hvis det kan dokumenteres, at  

 der er tale om en behandlingsform, der er tilskuds- eller refusionberettiget.  

 Den massage, som fysioterapeuter giver, vil således være momsfri, mens den  

 massage, der gives på motionscentre, helsestudier etc., vil være momspligtig.
Hirsutisme Hirsutisme-behandling (fjernelse af skægvækst hos kvinder) er undtaget fra  

 momspligten.
Behandlingen er af Indenrigsministeriet karakteriseret som en  

 sygehusopgave, der skal løses enten af sygehuse eller efter sygehusvisitation  

 hos private kosmetologer for sygehusvæsenets regning.
Undtagelsen gælder også  

 de forholdsvis få tilfælde, hvor kvinder af sociale årsager ikke ønsker at  

 gennemgå undersøgelser hos speciallæger eller på sygehus, og derfor selv  

 betaler for behandlingen hos en kosmetolog.
Laboratorieunderundersøgelser Laboratorieundersøgelser er som udgangspunkt momspligtige.
Sker en  

 undersøgelse efter henvisning fra læge eller sygehus, vil undersøgelsen dog  

 være momsfri.
Se også Mn.13 og Mn.14.
 Lægevagtordninger mv.
 Lægevagtordninger, der omfatter formidling af telefonisk kontakt mellem  

 patienter og vagthavende læger, og som drives fra en lægevagtforenings egen  

 central eller vagtgruppe, anses for en del af lægevirksomhed og er derfor  

 undtaget fra momspligten.
 Tilsvarende formidlingsvirksomhed, der udøves af Falcks Redningskorps i  

 forbindelse med lægevagtordninger, er principielt momspligtig.
§ 4, stk. 4 Skatteministeriet har imidlertid fritaget redningskorpsets  

 formidlingsvirksomhed for lægevagtordningerne for at betale moms, sådan at  

 der opnås en momsmæssig ligestilling med lægeforeningers egne vagtcentraler,  

 jf.
Dep.643.
Falcks Redningskorps varetager derudover en række andre vagt- og  

 overvågningsordninger, som generelt er momspligtige.
Formidlingsvirksomhed  

 vedrørende jordmoderhjælp er dog momsfri, i det omfang jordemoderhjælp  

 sædvanligvis indgår i de almindelige lægevagtordninger.
Også  

 overvågningsaftaler vedrørende folke- og invalidepensionisters telefonkæder  

 er momsfri.
Se Mn.663 samt Mn.786.
Bedriftsundhedstjeneste Ydelser, der præsteres af bedriftssundhedstjenester, anses for anden  

 egentlig sundhedspleje, og er som sådan undtaget fra momspligten, jf.
Mn.704.  

 Tilsvarende gælder konsultativ bistand i forbindelse med oprettelse af  

 bedriftssundhedstjenester, jf.
Mn.787.
Rednings- og brandslukning Redningskorps er momspligtige for virksomhed med redning- og  

 brandslukning, jf.
Mn.1029.
Tolkning i forbindelse med lægebehandling Tolkning i forbindelse med lægehjælp efter sygesikringsloven er undtaget  

 fra momspligten som en integreret del af lægevirksomhed, jf.
Mn.785.  

 Tilsvarende gælder tolkning i forbindelse med hospitalsbehandling.
Kombinerede behandlinger Hvis momsfri behandlinger udføres sammen med momspligtige behandlinger,  

 sådan som det fx er tilfældet på visse fod- og skønhedsklinikker, skal  

 ydelserne faktureres særskilt, sådan at de undtagne ydelser kan udskilles fra  

 de momspligtige, jf.
Mn.523 og Mn.579.
Plejeservice Egentlige plejefunktioner (plejeservice), der udføres af  

 rengøringsselskaber på døgninstitutioner, fx hospitaler og plejehjem, er også  

 undtaget fra momspligten, hvorimod egentlig rengøring er momspligtig.
For så  

 vidt angår afgrænsningen mellem momspligtige og momsfri ydelser på  

 døgninstitutioner henvises til Mn.902.
Andre afgørelser Der er i øvrigt truffet afgørelse om momspligt for følgende ydelser.  

 Afgørelserne er baseret på specifikke forhold, som vil fremgå af den enkelte  

 afgørelse:
- administration af en lægekredsforening, jf.
Mn.577, - akupunktur, zoneterapi og massage m.m., jf.
Mn.521 og Mn.660, - hudpleje, jf.
Mn.356, - hårtransplantation, jf.
Mn.1350, - vejning af personer på personvægte, jf.
Mn.749.
 Følgende ydelser er derimod kun til dels momspligtige:
- handicapridning, jf.
Mn.625 (fysioterapeuters arbejdsydelser er undtaget  

 fra momspligten, mens rideskoler skal betale moms af de vederlag, som  

 skolerne får for at stille heste mv. til rådighed for undervisningen), - healing og hypnose mv., jf.
Mn.524, Mn.967 og Mn.968 (behandlinger er  

 momspligtige, mens evt. foredrag og branchevendt undervisning er undtaget fra  

 momspligten).
G.1.2 Den sociale sektor § 2, stk. 3, litra b Der skal ikke betales moms af ydelser, som kan henføres til social forsorg  

 og bistand, herunder ydelser, der præsteres i vuggestuer, børnehaver,  

 fritidshjem, observationshjem, plejehjem o.l. private eller offentlige  

 institutioner.
Herved holdes den sociale sektor uden for momspligten.
 Ved vurderingen af, om ydelser kan henføres til den sociale sektor, ses  

 der bl.a. på, om ydelsen sker i nær tilknytning til social bistand og  

 sikring, og om den præsteres af et offentligretligt organ eller af andre  

 organer, der er anerkendt som foretagender af almennyttig karakter.
Almennyttig karakter Som eksempler på organer, der momsmæssigt er anerkendt som foretagender af  

 almennyttig karakter, kan bl.a. nævnes den virksomhed, der udøves i  

 arbejdsløshedskasser samt Dansk Røde Kors' modtagelsescentre for  

 indkvartering af asylansøgere i tiden fra ankomsten til Danmark til den  

 endelige afgørelse af asylansøgningen foreligger (præasylfasen), herberger,  

 beskyttede pensionater, dagcentre for pensionister samt andre (såvel  

 offentlige som selvejende) institutioner, der drives med fuld  

 underskudsdækning efter bistandsloven.
Salg af mad og drikkevarer (servering)  

 samt salg af materialer, håndarbejder mv. til lave takster (indkøbs- og  

 fremstillingspriser) til klienter og deres pårørende er ligeledes momsfri,  

 jf.
Mn.61, Dep.489, Mn.581 samt Mn.665.
For så vidt angår spørgsmålet om, hvorvidt der skal betales moms af  

 indtægter, som fremkommer i forbindelse med ydelser af social karakter mv.,  

 vil der bl.a. indgå en vurdering af, om en undtagelse fra momspligten vil  

 føre til konkurrenceforvridning over for andre virksomheder.
Evt. kiosksalg  

 vil således altid være momspligtig, jf. bl.a.
Mn.292.
Organisationer inden for socialområdet Organisationer med socialt sigte inden for børne-, ungdoms- og  

 ældrearbejde skal ikke betale moms af de honorarer for administration og  

 regnskabsarbejde mv., som de modtager fra tilsluttede selvejende  

 institutioner, jf.
Mn.582. Undtagelsen omfatter derimod ikke administration  

 mv. for institutioner, som ikke er tilsluttet organisationen, jf.
Mn.662.
Socialrådgivning Privatpraktiserende socialrådgiveres socialrådgivning, psykologisk  

 rådgivning og undervisning er momspligtig, jf.
Mn.1311.
Private hjemmehjælpere Private hjemmehjælpere er fritaget for at betale moms, i det omfang de  

 alene afsætter ydelser som fx hjælp med personlig hygiejne, deltagelse i  

 udflugter og ferieture, hjælp til at holde fødselsdage mv., jf.
TSS.1343.  

 Afsættes der tillige momspligtige ydelser som fx rengøring og indkøb, skal  

 der beregnes moms af de momspligtige ydelser, og der skal på fakturaen ske en  

 opsplitning af ydelserne med særskilt sammentælling, jf. § 17, stk. 7.
Kostleverancer fra sociale institutioner Kostleverancer til pleje- og børneinstitutioner samt til hjemmeboende  

 pensionister fra sygehuse og andre amtskommunale og kommunale institutioner  

 samt fra selvejende og private sociale institutioner er principielt  

 momspligtige, men der skal normalt ikke betales moms, da leverancerne ikke  

 anses for at ske i konkurrence med erhvervsvirksomheder, jf.
Mn.417 og  

 Mn.705. Tilsvarende gælder offentlige institutioners salg af blodplasma mv.,  

 jf.
Mn.705.
Ungdomsklubber Derimod kan ungdomsklubbers fællesaktiviteter som fx landbrugs- og  

 cafeteriadrift ikke anses for hørende under social forsorg og bistand, selv  

 om der ydes tilskud hertil efter bistandsloven.
Fællesaktiviteter, der  

 omfatter rideskolevirksomhed, kanoklub og gokartklub m.m., er dog indtil  

 videre momsfri, hvis ydelserne - ligesom i almindelige sportsklubber -  

 præsteres i klubregi mod betaling af sædvanligt medlemskontingent, jf. også  

 G.1.5.
Tolkning Tolkning i forbindelse med bl.a. social- og sundhedsforvaltningens  

 virksomhed er momsfri, jf.
Mn.850.
Andre afgørelser Der er i øvrigt truffet afgørelse om, at afsætning af følgende ydelser kan  

 ske momsfrit.
Afgørelserne er baseret på specifikke forhold, som vil fremgå  

 af den enkelte afgørelse:
- plejefunktioner på døgninstitutioner (plejeservice), jf.
Mn.902, - socialinstitution, drevet som en landbrugsbedrift, jf.
Dep.951, - udlejning af ferieboliger til pensionister og handicappede, jf.
Mn.666, - udlejning af sportsfaciliteter er undtaget fra momspligten som en  

 kombination af undtagelsesbestemmelserne i § 2, stk. 3 litra b, c og e, jf.  

 Mn.580 samt Mn.966, - vagt- og overvågningsordninger for bl.a. folke- og invalidepensionister,  

 jf.
Mn.663 og Mn.786, og - ældreklubbers filmforevisning, jf.
Mn.291.
G.1.3 Skole- og undervisningssektoren § 2, stk. 3, litra c Der skal ikke betales moms af skole- og universitetsundervisning, faglig  

 uddannelse, herunder omskoling, samt af anden undervisning, der har karakter  

 af egentlig skolemæssig eller faglig uddannelse.
Undervisning i sprog, musik,  

 legemsøvelser, håndarbejde, tegning (herunder porcelænsmaling), bogføring og  

 maskinskrivning anses for uddannelse af denne karakter.
 Herved er næsten hele skole- og undervisningssektoren holdt uden for  

 momspligten.
Skoleundervisning Grundlæggende skoleundervisning, videregående efter- eller  

 videreuddannelse inden for konkrete fagområder samt generelle, hovedsagelig  

 branchevendte kurser er således undtaget fra momspligten, hvorimod afsætning  

 af ydelser, der har karakter af instruktion anses for momspligtig  

 konsulentvirksomhed, jf.
Mn.1034 og DfT.1114.
Fritidsundervisning Ud over egentlig skoleundervisning i såvel privat som offentligt regi, er  

 også den undervisning og virksomhed, der er omfattet af lov om  

 fritidsundervisning mv., og som udføres af bl.a. oplysningsforbund, ungdoms-  

 og idrætsforeninger, eller som finder sted i interne grupper for børn og unge  

 i ungdomsklubber, normalt undtaget fra momspligten.
Et færdselskursus  

 (teoretisk og praktisk undervisning), der afholdes af et oplysningsforbund,  

 er således undtaget fra momspligten, jf.
Mn.583.
Faglig uddannelse Ved afgrænsningen af, hvad der forstås ved faglig uddannelse, herunder  

 omskoling, lægges der vægt på, om undervisningen går ud på at bibringe eller  

 vedligeholde kundskaber alene med erhvervsmæssigt sigte, jf.
Mn.788 samt  

 Mn.931. I tvivlstilfælde lægges vægt på, om undervisningen er godkendt af det  

 offentlige og/eller af en faglig organisation, jf.
Mn.1326. Undervisningen må  

 ikke have karakter af konsulentbistand, jf.
Mn.788 og Mn.1034.
Som eksempler på branchevendte kurser kan bl.a. nævnes kurser i  

 ledelsesfilosofi, gruppepsykologi, ideproduktion, problemløsning, nytænkning,  

 kommunikation, samarbejde, organisationsteori, personlig udvikling,  

 management, marketing, salgsteknik, arbejdsmiljø, dynamisk læsning, notat- og  

 referatteknik, transaktionsanalyse mv.
Se også Mn.529, Mn.586, Mn.588,  

 Mn..828, Mn.851, Mn.931, Mn.967, Mn.1034 og DfT.1114.
Kursusvirksomheder udlejer traditionelt værelser og serverer mad mv. i  

 forbindelse med afholdelse af egen undervisning.
Sådan udlejning mv. er  

 momsfri, jf. også C.3.3.
Administration af momsfri kurser er momsfri, jf.
Mn.586.
Undervisning i legemsøvelser Til illustration af, hvad der kan anses for momsfri undervisning i  

 legemsøvelser, kan bl.a. nævnes undervisning i gymnastik, dans, jazzballet,  

 afspænding, yoga, bodybuilding, helsesport, fjernøstlige forsvarsdiscipliner  

 som karate og judo samt faldskærmsudspring mv., jf.
Mn.751 samt Mn.752  

 Mn.1300, mens eksempelvis undervisning i golf, ridning og tennis ikke kan  

 fritages for moms efter denne bestemmelse, jf.
Mn.525. Se også G.1.5.
Rideskoler, køre-, sejl-, og køreskoler Rideskoler, køre-, sejl- og flyskoler er momspligtige af deres  

 undervisning, bortset fra den del, som har karakter af faglig uddannelse, jf.  

 Mn.526, Mn.527, Mn.587, Mn.626, Mn.627, Mn.667, Mn.845 samt Mn.1033. For så  

 vidt angår køreskoler henvises i øvrigt til N.5.
 Lærebøger mv.
Salg af lærebøger og andet undervisningsmateriale er momspligtigt, hvis  

 der opkræves særskilt betaling, jf.
Mn.708. Materiale, som en kursusleder  

 selv udarbejder, er dog undtaget fra momspligten efter § 2, stk. 3, litra l, jf.
Mn.931. Udlevering af lærebøger, plader og bånd  

 i forbindelse med korrespondancekurser, er dog altid momspligtig, jf. dog  

 Dep.767. Se tillige Mn.742. Der skal også betales moms af annonceindtægter og  

 standleje i forbindelse med momsfri undervisning, jf.
Mn.707.
Andre afgørelser Der er i øvrigt truffet afgørelse om, at afsætning af følgende ydelser kan  

 ske momsfrit.
Afgørelserne er baseret på specifikke forhold, som vil fremgå  

 af den enkelte afgørelse:
- erhvervsvendte kurser i healing og intuitiv massage, jf.
Mn.967, - fagstævner - mesterskaber, jf.
Mn.707, - sikkerhedskurser for arbejdspladsers sikkerhedsrepræsentanter, jf.  

 Mn.528, - skoler for reflekszonearbejde og for uddannelse af naturlæger, jf.  

 Mn.931, - uddannelse af fagastrologer, jf.
Mn.788, - udlejning af sportsfaciliteter er undtaget fra momspligten som en  

 kombination af § 2, stk. 3 litra b, c og e, jf.
Mn.580 samt Mn.966, - undervisning i krops-, hud- og skønhedspleje, jf.
Mn.851, og - åbne arkitektkonkurrencer, jf.
Mn.709 Følgende ydelser er derimod momspligtige:
- bridgeundervisning, jf.
Mn.781, - brevkursus i hårklipning, jf.
Mn.1326, - intim massage, jf.
Mn.623, - sundheds- og slankekurser, jf.
Mn.530, og - tennistræning, jf.
Mn.585. Se dog også G.1.5.
G.1.4 Kulturelle aktiviteter § 2, stk. 3, litra d Der skal ikke betales moms af kulturelle aktiviteter, herunder  

 biblioteker, museer, zoologiske haver o.l.
 Der skal dog betales moms af radio- og fjernsynsudsendelser, teater- og  

 biografforestillinger, koncerter o.l.
 Store dele af det kulturelle område er dermed undtaget fra momspligten,  

 bortset fra den mere forlystelsesbetonede del af kulturlivet.
 I relation til kulturelle aktiviteter skal nævnes, at kunstneres salg af  

 egne kunstværker i visse tilfælde kan ske momsfrit, ligesom også museers  

 indkøb af genstande til deres samlinger i visse tilfælde kan ske momsfrit,  

 jf. også C.3.2, L.4.3 samt M.5.
Fritagelsen for at betale moms af kulturelle aktiviteter skal i et vist  

 omfang ses i sammenhæng med fritagelsen for at betale moms af kunstnerisk  

 virksomhed, jf.
G.1.12.
Udstillinger Ved vurderingen af om adgangen til at deltage i et arrangement er momsfri,  

 fordi der er tale om en kulturel aktivitet, lægges der bl.a. vægt på, om  

 aktiviteten er af en sådan art, at den kan skønnes at have interesse for en  

 bredere kreds af borgere.
Salg af museumskort og adgang til fx  

 kunstudstillinger, akvarieudstillinger og blomsterparker er således eksempler  

 på aktiviteter, hvor man har skønnet, at der er tale om momsfri kulturelle  

 aktiviteter, jf.
Mn.629 samt Mn.970. Derimod skulle et dyrskue betale moms af  

 entreindtægten ud fra en betragtning om, at dyrskuer, uanset det kulturelle  

 islæt, har karakter af en varemesse, jf.
Mn.628.
Forlystelser Forlystelser, herunder teater-, biograf- og varietéforestillinger,  

 revyer mv. er momspligtige og arrangøren skal derfor betales moms af  

 entreindtægten ved sådanne forestillinger.
Der skal dog ikke betales moms af  

 fribilletter til biografer, teatre, koncerter o.l., jf.
Mn.66.
Teatergrupper, der afsætter forestillinger til forskellige arrangører,  

 såsom foreninger, skoler, biblioteker mfl. er også momspligtige, jf.
Mn.791.  

 Tilsvarende gælder den formidling, som impresarier, bureauer o.l. udfører,  

 jf. også Mn.92. Derimod skal medvirkende kunstnere, orkestre etc. normalt  

 ikke betale moms, da de er omfattet af § 2, stk. 3, litra l.
Som eksempler på momspligtige forlystelser kan nævnes opvisninger af  

 forskellig art, fx opvisning i kunstskøjteløb, jf.
Mn.144, flyveopvisning  

 samt opvisning af delfiner (også selv om opvisningen er kombineret med et  

 indledende foredrag), filmfremvisning med ledsagende foredrag, jf.
Mn.279,  

 forlystelsesparker, herunder vandlande, adgang til karruseller, luftgynger,  

 minigolf etc., jf.
Mn.67, Mn.70, Mn.128, Mn.170, Mn.172 og Mn.240, Mn.436  

 samt spilleforretninger med fx computerspil, enarmede tyveknægte og  

 lykkehjul, jf.
Mn.19, Mn.68 og Mn.69 samt Højesterets dom af 23. april 1970.
Andre afgørelser Der er i øvrigt truffet afgørelse om, at afsætning af følgende ydelser kan  

 ske momsfrit.
Afgørelserne er baseret på specifikke forhold, som vil fremgå  

 af den enkelte afgørelse:
- børnefilmklubbers samt ældreklubbers filmforevisninger mod almindelige  

 medlemskontingent, jf.
Mn.291, Mn.378 og 1058, - dansearrangementer i en selskabsklub mod sædvanligt medlemskontingent,  

 jf.
Mn.789, og - teater- og musikforeningers sædvanlige medlemskontingenter, jf.
Mn.104,  

 Mn.132, Mn.223 samt Mn.981, Følgende ydelser er derimod momspligtige:
- entreindtægter til en svømmehal opført i tilknytning til en  

 campingplads, jf.
Mn.1303, - udlejning af film, jf.
Mn.49 og Mn.50, - entreindtægter ved politiske organisationers sommerfestivaler, jf.  

 Mn.790, og - dyre- og forlystelsespark med fælles entreindtægter, jf.
Mn.391.
Endelig er der truffet afgørelse om, at hunde- og katteklubber skal betale  

 moms af visse aktiviteter, jf.
Mn.377, Mn.575, Mn.710 og Mn.745, ligesom  

 indmeldelsesgebyrer ved fjerkræudstillinger er momspligtige, jf.
Mn.257.
G.1.5 Sportsaktiviteter § 2, stk. 3, litra e Sportsaktiviteter og sportsarrangementer, herunder arrangementer, hvortil  

 er knyttet spil på totalisator e.l., er undtaget fra momspligten.
Motorløb og arrangementer med professionelle deltagere Motorløb og arrangementer med professionelle sports- og idrætsudøvere er  

 derimod momspligtige, jf. også Mn.518 samt Mn.631. Fodboldkampe dog kun, hvis  

 der deltager én eller flere professionelle på begge hold.
Som  

 professionelle anses i momsmæssig henseende også kontraktspillere.
For så  

 vidt angår momspligt i forbindelse med fodboldkampe henvises i øvrigt til  

 Mn.280 samt DfT.844/84 A.
 Baggrunden for, at der skal betales moms af motorløb og arrangementer med  

 professionelle skal ses i lyset af, at sådanne arrangementer i en vis grad  

 kan sidestilles med momspligtige forlystelser.
 Entreindtægter mv. til amatørarrangementer, bortset fra motorløb, er  

 således momsfri, mens der skal betales moms af entreindtægter, start- og  

 licensafgifter til professionelle arrangementer.
Spil på totalisator Sportsarrangementer, hvortil der er knyttet spil på totalisator, er ikke  

 momspligtige, selv om der deltager professionelle.
Baggrunden for denne  

 undtagelse er, at der betales en særlig afgift af indskud i totalisatorer,  

 hvorfor man ikke har ønsket en dobbeltbeskatning.
Den virksomhed, som  

 totalisatorforstandere ved travbaner mv. udfører, er derfor undtaget fra  

 momspligten som en del af momsfrit totalisatorspil.
Ved vurderingen af, hvad der kan anses for sportsaktiviteter, lægges der  

 bl.a. vægt på, om den klub eller forening, hvori aktiviteten udøves, er  

 tilknyttet Dansk Idræts Forbund (DIF) eller Danske Gymnastik- og  

 Idrætsforeninger (DGI), jf.
Mn.753 samt Mn.781.
Undervisning og træning i klubregi Undervisning, træning og instruktion er principielt momspligtig, medmindre  

 undervisningen mv. er undtaget fra momspligten som undervisning i  

 legemsøvelser, jf. § 2, stk. 2, litra c.
Undervisning eller træning der foregår i klubregi og som udelukkende gives  

 til klubmedlemmer, anses dog for at indgå som et naturlig led af klubbens  

 sportslige aktiviteter, og der skal derfor ikke betales moms af sædvanligt  

 medlemskontingent, heller ikke selv om en del af kontingentet bruges til at  

 aflønne ansatte trænere mfl., jf.
Mn.525, Mn.585 samt Mn.753.
Ved afgørelsen af, om alle aktiviteter inden for en sportsklub kan  

 fritages for moms, indgår bl.a. en vurdering af, om der er tale om  

 erhvervsmæssig afsætning, evt. om afsætningen sker i konkurrence med  

 egentlige erhvervsvirksomheder, jf. bl.a.
Mn.753.
Udlejning af sportsfaciliter og salg af adgang til at udøve  

 sportsaktiviteter mv. er undtaget fra momspligten som en kombination af  

 undtagelsesbestemmelserne for social forsorg og bistand, undervisning og  

 sportsaktiviteter, jf.
Mn.966.
Der skal derfor ikke betales moms af lejeindtægter eller særskilt  

 opkrævede billetindtægter ved salg af adgang til at udøve sport, fx bowling,  

 golf, tennis o.l.
Det er i denne sammenhæng uden betydning, om der er tale om  

 private eller offentligt drevne idrætsanlæg.
 Idrætsparker, som kræver, at parkens egne kontrollører benyttes ved  

 arrangementer med entreindtægter, skal ikke beregne moms, hvis  

 kontrollørydelserne faktureres til idrætsforeningerne uden avance.
Sponsorindtægter Sportsklubber o.l., som modtager sponsorindtægter fra en virksomhed som  

 betaling for, at foreningens medlemmer under idrætsudøvelse bærer sportstøj  

 med virksomhedens navn, logo e.l., skal betale moms af denne indtægt, jf.  

 Mn.339.
Træning af heste Træning af heste til trav- og galopløb anses for momspligtige  

 arbejdsydelser på varer, jf.
Mn.93 samt Østre Landsrets dom af 23. september  

 1968.
Andre afgørelser Der er i øvrigt truffet afgørelse om, at afsætning af følgende ydelser kan  

 ske momsfrit.
Afgørelserne er baseret på specifikke forhold, som vil fremgå  

 af den enkelte afgørelse:
- børne- og ungdomsorganisationers undervisning i sejlads mv., jf.
Mn.591, - hundetræning, jf.
Mn.903, - deltagerafgifter ved amatørsportsarrangementer, jf.
Mn.1010, - svømmebade og offentlige badeanstalter, jf.
Mn.580, - udlejning af skabe til opbevaring af sportsudstyr, jf.
Mn.1087/90 A, og - ydelser i forbindelser med trav- og galopløb, jf.
Mn.1011.
 Følgende ydelser er derimod momspligtige:
- forlystelser (billard- og keglebanespil), jf.
Mn.313 og Mn.436, - sportsfiskeri, jf.
Mn.849 samt Dep.947, og - støtteforeningers salg af varer og ydelser, jf.
Mn.973.
G.1.6 Personbefordring § 2, stk. 3, litra f Personbefordring er undtaget fra momspligten.
Anden erhvervsmæssig  

 passagerkørsel med bus end rutekørsel er dog momspligtig.
 Undtagelsen omfatter transport af personer med alle former for  

 transportmidler, bortset fra turistbuskørsel.
Buskørsel En bus er i relation til momsloven et køretøj, der er indrettet til  

 befordring af mere end 9 personer inkl. føreren.
Et køretøj, som oprindelig er konstrueret og indrettet til at transportere  

 mere end 9 personer inkl. føreren, men som er godkendt til transport af  

 handicappede personer i kørestole, anses ikke for en bus på de ture, hvor  

 antallet af sæder i køretøjet af hensyn til personer i kørestole er ændret  

 til kun at kunne medføre højst 9 personer inkl. føreren.
Det er tilladt at  

 transportere andre personer samtidig, og der skal således ikke beregnes moms  

 ved kørsel på sådanne ture, jf.
Dep.873. Se også N.3.
 Hyrevognskørsel mv.
Hyrevognskørsel med passagerer er undtaget fra momspligten.
Kørsel med  

 hastende småforsendelser samt udbringning af mad til pensionister mfl. er  

 derimod momspligtig, jf.
Mn.661 og Mn.706. Hyrevognmænd er således  

 momspligtige for varekørsel for egen regning, ligesom salg af reklameydelser  

 i form af lysskilte og streamers er momspligtig, herunder også hvis ydelsen  

 leveres i underentreprise for bestillingskontorer og taxasammenslutninger.
Bestillingskontorer og taxasammenslutningers formidling af personkørsel  

 samt levering af administrationsydelser til tilsluttede hyrevognmænd anses  

 for en integreret del af persontransport og er således momsfri, jf.
Mn.711.  

 Derimod er bestillingskontorers formidling af varekørsel i hyrevogne  

 principielt momspligtig, men formidlingen af sådan kørsel er af praktiske  

 årsager fritaget for moms efter § 4, stk. 4, jf.
Mn.1031.
Færgeoverførsler Transport af varer, fx færgeoverførsel af biler, er momspligtig.
Hvis der  

 udstedes fællesbillet for bil og fører, skal der kun betales moms af den del  

 af billetprisen, der vedrører overførslen af bilen.
Stadepladsafgift Afgifter, der afkræves rutebilvogmænd mfl. for at benytte rutebilstationer  

 (stadepladsafgift), anses for en integreret del af personbefordring og er  

 derfor undtaget fra momspligten, jf.
Mn.589.
Lufthavnsvirksomhed Lufthavnsvirksomhed er momspligtig, og der skal derfor betales moms af  

 hangar- og opholdsafgifter, startafgifter, passagerafgifter etc.
G.1.7 Postvæsenets tjenesteydelser § 2, stk. 3, litra g Postvæsenets tjenesteydelser er undtaget fra momspligten.
Der skal dog  

 betales moms af telekommunikation.
 Postvæsenet skulle tidligere også betale moms af pakkepostbefordring.  

 Momspligten blev imidlertid ophævet med virkning fra 15. januar 1991 som  

 følge af gennemførelsen af EF's 18. momsdirektiv.
Traditionelle postydelser Undtagelsesbestemmelsen indebærer først og fremmest, at postvæsenets  

 hovedaktivitet, brev- og pakkeombæring, er undtaget fra momspligten.  

 Bestemmelsen er, sammen med det forhold at frimærker er lovligt  

 betalingsmiddel, baggrunden for, at der ikke skal betales moms ved salg af  

 gangbare, ustemplede frimærker til pålydende værdi.
Andre postydelser Postvæsenet udfører derudover en række tjenesteydelser, som i et vist  

 omfang er momspligtige.
Der er truffet konkret afgørelse om, i hvilket omfang  

 postvæsenets tjenesteydelser er momspligtige, jf.
Mn.5.
Ekspeditionsarbejde for postvæsenet Privatbaner, brugsforeninger, boligselskaber mfl. udfører mod særligt  

 honorar forskelligt ekspeditionsarbejde for postvæsenet.
Arbejdet består i  

 postkassetømning, modtagelse, sortering og afsendelse af såvel brev- som  

 pakkepost samt evt. funktioner vedrørende ind- og udbetalinger.
Ydelserne er  

 tillige med udlejning af postbokse momspligtige.
Telekommunikation Telefon-, telegraf- og telexydelser her i landet er momspligtige.  

 Telefonsamtaler mv. fra Danmark til udlandet samt samtaler mv. fra udlandet,  

 hvor den danske modtager har bekræftet at ville betale samtalen, er også  

 momspligtige.
I sidstnævnte tilfælde anses samtalerne for ført fra Danmark.
G.1.8 Udlejning, bortforpagtning og administration af fast ejendom § 2, stk. 3, litra h Udlejning, bortforpagtning og administration af jord og anden fast  

 ejendom, herunder udlejning mv. af egentlige erhvervsvirksomheder som fx  

 cafeterier og tankstationer samt sommerhuse mv. er undtaget fra momspligten.
 Virksomheder, der udlejer eller bortforpagter fast ejendom mv., kan på  

 visse betingelser frivilligt registreres, jf. § 6. Reglerne for en sådan  

 frivillig registrering fremgår af C.4.4.
Der skal efter § 2, stk. 3, litra h, 2. punktum, betales moms af udlejning  

 af værelser i hoteller, gæstgiverier, moteller o.l. uanset udlejningens  

 varighed, ligesom virksomheder, der udlejer værelser for kortere tidsrum end  

 1 måned, skal betale moms.
Endelig skal der betales moms ved udlejning af  

 camping-, parkerings- og reklameplads.
Udlejning af værelser Afgrænsningen mellem momsfri udlejning af fast ejendom og momspligtig  

 udlejning af værelser skal sikre, at al udlejning af værelser i hoteller  

 o.l., samt anden udlejning af værelser mv. til personer, der tager  

 midlertidigt ophold uden at skifte bopæl, fx til ophold under ferie mv.,  

 bliver momspligtig, mens der så vidt muligt ikke skal betales moms af  

 udlejning af værelser og lejligheder, der bruges som fast bolig for lejeren.
Udlejning af værelser og ferielejligheder mv. i mindre end 1 måned anses  

 således for momspligtig udlejning til midlertidigt ophold  

 (korttidsudlejning), jf.
Mn.56 samt Dep.46.
Hoteller, der udlejer nogle af værelserne på langtidskontrakt (egentlig  

 bolig for lejeren), kan ikke fritages for at betale moms af denne udlejning,  

 når virksomheden i øvrigt - evt. kun i en del af året - driver almindelig  

 hotelvirksomhed.
Tilsvarende gælder andre virksomheder, der er registreret  

 for en sådan korttidsudlejning, jf.
Mn. 464 og Mn.599.
Udlejningsformidling Formidlingsvirksomhed vedrørende udlejning af fast ejendom, fx sommerhuse,  

 ferielejligheder og hotelværelser er momspligtig, jf.
Mn.532. Rejsebureauers  

 formidling af momspligtig værelsesudlejning og ferieboliger er dog undtaget  

 fra momspligten som en integreret del af momsfri rejsebureauvirksomhed, jf.  

 G.1.13.
Udlejningsbureauer, rejsebureauer, turistbureauer mfl. skal betale moms af  

 den provision, bureauet beregner sig for at medvirke ved udlejning af danske  

 sommerhuse, jf.
Mn.532, Mn.595, Mn.598 samt Mn.599. Se endvidere Mn.713. For  

 så vidt angår formidling af momsfri ferieboligudlejning, herunder formidling  

 foretaget af udenlandske bureauer samt formidling af momspligtig  

 ferieboligudlejning henvises i øvrigt til Mn.748 og Mn.1056.
 G.1.8.1 Udlejning og bortforpagtning af fast ejendom mv.
Som fast ejendom anses såvel hele bygninger, som enkelte lokaler.
Til fast  

 ejendom hører også selve grundstykket samt træer, avl på roden, hegn, brønde,  

 anlæg og bygningstilbehør, så længe det er anbragt på grunden eller  

 bygningen.
 Driftsmidler og løsøregenstande, der i mindre omfang stilles til rådighed  

 som led i udlejning eller bortforpagtning af fast ejendom, anses normalt for  

 en integreret del af virksomheden og er dermed undtaget fra momspligten.
 Det er en betingelse for undtagelsen, at der ikke medfølger driftsmidler  

 og løsøregenstande ud over det normale, samt at der ikke i lejekontrakt eller  

 forpagtningskontrakt sker særskilt prisansættelse for brugsretten, jf. også  

 Mn.63, Mn.124, Mn.207 samt Mn.1301. Ved vurderingen ses der endvidere i et  

 vist omfang på, om lejer/forpagter er registreret, herunder om forholdet vil  

 kunne omfattes af en frivillig registrering.
 Kursus-, selskabs- og mødelokaler mv.
Udlejning af kursus-, selskabs- og mødelokaler o.l. i hoteller,  

 restaurationer, forsamlingshuse, beboerforeningers selskabslokaler,  

 idrætshaller mv. anses for momsfri udlejning af fast ejendom, forudsat der  

 ikke sker servering i lokalerne, jf.
Mn.793 og Mn.929. Se også C.3.3 samt  

 N.8.
 Udlejning af biografteatre til ældre klubber, børnefilmklubber og Den  

 danske Skolescene kan ske momsfrit, når foreningerne selv fremskaffer de  

 film, der skal forevises, og selv sørger for salg af billetter.  

 Biografteatrene stiller ved udlejning til foreningerne biograflokaler,  

 forevisningsapparatur, kontrollører og operatører til rådighed.
Jordarealer og stadepladser Udlejning af jordarealer til fx andre landbrugsvirksomheder samt udlejning  

 af stadeplads til omrejsende tivoli eller dyrskuer, markeder etc. kan ske  

 momsfrit, jf.
Mn.11 og Mn.207. Der skal således ikke betales moms af de  

 beløb, som indlejede boder betaler som leje til fx en tivoliejer, ligesom  

 tivoliejeren ikke skal betale moms af de beløb, der betales for at benytte de  

 arealer, hvor tivoliet opstilles.
Udlejning af torvestader til fx frugt og  

 grønthandlere mfl. anses også for momsfri udlejning af fast ejendom.
 Udlejning af staldplads for heste (boksleje) er derimod momspligtig, jf.  

 Mn.93, Mn.670 samt Mn.753, da udlejningen er sidestillet med momspligtig  

 udlejning af parkeringsplads.
Sportsarealer En golfklubs udlejning til såvel medlemmer som ikke medlemmer anses for  

 salg af adgang til sportsfaciliteter (der er undtaget fra momspligten, jf. §  

 2, stk. 3, litra b, c og e) og ikke som udlejning af fast ejendom, jf.  

 Mn.966. Udlejning af et samlet sportsareal til en enkelt klub e.l. anses  

 derimod for udlejning af fast ejendom, jf.
TSS.1361. Udlejning af et  

 køreteknisk anlæg er anset som salg af en midlertidig brugsret, der er  

 momspligtig efter § 2, stk. 2, jf. Østre Landsrets dom af 26. marts 1992.
 Campingpladser mv.
Udlejning af campingplads, stationære telte og campinghytter er  

 momspligtig, jf.
Mn.593, Dep.611 samt Mn.671. Det samme gælder udlejning af  

 telte og flytbare træbarakker til brug ved fester o.l, jf.
Mn.21. Se også  

 Mn.591 om børne- og ungdomsorganisationers udlejning af hytter, ferielejre,  

 lejrpladser mv.
Mobile bygninger Udlejning af flytbare, men mere permanente bygninger anses ofte for  

 momsfri udlejning af fast ejendom.
Der er således konkret meddelt momsfrihed  

 for udlejning af en flytbar mobilpavillon, der blev opstillet nøglefærdig med  

 alle nødvendige installationer, og til hvilken der blev krævet  

 byggetilladelse fra de kommunale myndigheder, jf.
Mn.971.
Bådeplads Sejlklubbers udlejning af bådeplads, liggeplads på land, havne- og  

 beddingpladser er momspligtig, selv om udlejningen kun sker til foreningens  

 medlemmer.
Der skal derfor betales moms af pladsleje, herunder evt. indskud  

 eller deposita, der opkræves ved udlejning til faste lejere samt af  

 havnepenge, der opkræves ved gæstesejleres benyttelse af havnen, jf.
Mn.601,  

 Mn.717 samt Mn.739.
Jagt- og fiskeriret Udlejning af en jagtret, der sker for perioder under én måned, er  

 altid momspligtig.
Sker udlejning af en jagt- eller fiskeriret for en længere  

 periode, kan udlejningen på visse betingelser ske momsfrit, jf.
Mn.932. Se  

 også Mn.849 samt Dep.947.
Udvindingsret Indtægter fra en udvindingsret ifølge overenskomst mellem fx en  

 landbrugsvirksomhed og et grusværk anses for momsfri udlejning af fast  

 ejendom, uanset om betalingen for udvindingsretten er gradueret efter det  

 udvundne materiales art, mængde og anvendelse mv.
Se også B.2.2.4.
Reklameplads Udlejning af reklameplads på bygninger er principielt momspligtig, jf.  

 Mn.221, Dep.371 samt Mn.423. Sker udlejning af arealer på husgavle mv. til  

 registrede virksomheder, kan udlejningen dog ske momsfrit, jf.
Dep.371.
Rutebilstationer Der er i øvrigt truffet afgørelse om, at vederlaget for at benytte  

 rutebilstationer er undtaget fra momspligten som en integreret del af momsfri  

 persontransport, jf.
Mn.589.
G.1.8.1.1 Udlejning af parkerings- og garageplads Udlejning af parkerings- og garageplads er momspligtig, medmindre  

 udlejningen sker i direkte forbindelse med udlejning af bolig eller  

 erhvervslokaler (evt. på særskilt lejekontrakt), jf.
Mn.714. Med denne  

 undtagelse omfatter momspligten såvel udlejning af parkeringspladser i det  

 fri som parkeringspladser i parkeringshuse og underjordiske parkeringsanlæg  

 samt udlejning af parkeringsplads i form af særskilte garager i garageanlæg  

 mv. jf.
Mn.600, Mn.640 samt Højesterets dom af 29. november 1989.
 Det er uden betydning for pligten til at betale moms, om udlejningen  

 omfatter flere parkerings- eller garagepladser, ligesom lejemålets længde er  

 uden betydning.
Også udlejning af hele garageanlæg, parkeringshuse eller parkeringsarealer  

 er momspligtig.
Udlejning af andre ejendomskomplekser med tilhørende  

 parkeringsfaciliteter (fx i en kælderetage) anses for momsfri udlejning af  

 fast ejendom, jf.
Mn.600. Sker udlejningen af kælderetagen til sådanne  

 ejendomskomplekser særskilt som udlejning af garageanlæg eller  

 parkeringskælder er udlejningen dog momspligtig.
Kommunal parkeringsfond Der skal ikke betales moms af en bygherres bidrag til en kommunal  

 parkeringsfond, hvis bygherren ikke har dispositionsret over  

 parkeringsarealet, jf.
Dep.639. Derimod er udlejning af parkeringsplads med  

 parkometre momspligtig, selv om parkometrene er opstillet af kommunen og  

 anses for en færdselsregulerende foranstaltning.
Garager og parkeringspladser i forbindelse med fast ejendom Udlejning af garage- og parkeringsplads, der sker i forbindelse med  

 udlejning af bolig eller erhvervslokaler, er som nævnt momsfri, da  

 udlejningen i disse tilfælde anses for et integreret led i udlejning af fast  

 ejendom, jf.
Mn.600. Parkerings- og garageplads kan ikke siges at være  

 tilknyttet eller høre til lejernes bolig eller erhvervslokaler, blot fordi de  

 ligger på samme boligområde.
Hvis der er en fastere tilknytning af  

 parkeringspladser/garager til lejernes bolig (ifølge vedtægt eller tinglyst  

 servitut), hvorefter udlejningen fortrinsvis skal ske til beboere i området,  

 kan udlejningen dog normalt ske momsfrit, jf.
Mn.714.
Udlejning af garage- og parkeringsplads til andre end lejere i den  

 ejendom, hvortil parkeringsfaciliteterne hører, er momspligtig.
Ejer- og  

 grundejerforeninger skal således betale moms af den udlejning, der sker til  

 personer mv., der ikke er medlem af foreningen, mens foreningernes udlejning  

 til medlemmer er momsfri.
Momsfri udlejning af garage- og parkeringsplads til lejere (evt. ejere) af  

 bolig eller forretningslokaler sker normalt af den samme person, som udlejer  

 lejlighederne i en ejendom.
Fritagelsen er dog ikke uden videre betinget af,  

 at udlejer af lejligheder og parkeringsplads er den samme.
G.1.8.1.2 Udlejning af ferieboliger Udlejning af almindelige sommerhuse er undtaget fra momspligten som  

 udlejning af fast ejendom til boligformål uanset lejemålets varighed.  

 Formidling af sommerhusudlejning er derimod altid momspligtig, jf.
Mn.635  

 samt G.1.8.
Sommerhuse Som sommerhuse anses:
- selvstændigt matrikulerede ejendomme med beboelsesmulighed for en  

 familie (normalt op til 8 personer) og med tilhørende grundareal, eller - 2 bygninger, der er beliggende på samme matrikel, og som er indrettet  

 som selvstændige boliger, fx. 2 sommerhuse eller 1 sommerhus og 1 parcelhus.
Om sommerhusene ligger i land- eller byzone er momsmæssig set uden  

 betydning, jf.
Mn.794.
Andre ferieboliger En ferieorganisations udlejning af ferieboliger i feriecentre, feriebyer  

 o.l. er momspligtig, da de enkelte ferieboliger ikke er selvstændigt  

 matrikulerede, jf.
Mn.594 og Mn.1090.
Udlejning af ferielejligheder for kortere tidsrum end 1 måned (normalt på  

 ugebasis) er momspligtig, også selv om lejlighederne ligger i  

 sommerhusområder, og udlejningen derfor sker i konkurrence med momsfri  

 sommerhusudlejning, jf.
Mn.599.
Bondegårdsferie Virksomhed med "bondegårdsferie" (indlogering - med pension af  

 familier mfl. i en landbrugsejendoms sædvanlige faciliteter) er momspligtig.  

 Der kan gives tilladelse til at opgøre momstilsvaret på grundlag af en  

 forenklet opgørelsesmetode, jf.
Dep.565.
Ferie på landet Udlejning af selvstændige ferieboliger under betegnelsen "Ferie på  

 landet", dvs. ophold uden pension, kan i visse tilfælde ske momsfrit,  

 jf.
Mn.635 og Mn.712.
Organisationers udlejning til medlemmer Erhvervsvirksomheder og faglige organisationer som udlejer eller udlåner  

 ferieboliger - bortset fra sommerhuse - til medarbejdere eller medlemmer er  

 principielt momspligtig, men i mange tilfælde vil der ikke være tale om  

 erhvervsmæssig virksomhed, jf.
Mn.592, Mn.593 samt Mn.1009. Vurderingen heraf  

 sker på grundlag af en konkret vurdering i hvert enkelt tilfælde, jf.  

 Mn.1009.
Lejrskoler Lejrskolers udlejning af værelser til skoleklasser er momspligtig, jf.  

 Mn.467. Se også C.3.3.
Time-share Der skal ikke betales moms af salg af en brugsret til en ferielejlighed i  

 form af time-sharing, hvis der er tinglyst skøde for brugsperioden, jf.  

 Mn.972. Hvis der sker salg af en brugsret til en ferielejlighed, uden at der  

 er tinglyst skøde for brugsperioden, anses salget derimod for anden  

 momspligtig udlejning af værelser eller ferielejligheder, jf.
Mn.935. Der kan  

 evt. være tale om, at købet af en brugsret sker i form af en aktie, hvor det  

 alene er værdien af brugsretten, der skal beregnes moms af, jf.
Mn.1035.
Andre afgørelser Der er i øvrigt truffet afgørelse om, at udlejning mv. i følgende tilfælde  

 kan ske momsfrit.
Afgørelserne er baseret på specifikke forhold, som vil  

 fremgå af den enkelte afgørelse:
- børne- og ungdomsorganisationers udlejning af hytter, feriecentre,  

 lejrpladser o.l., jf.
Mn.591, - ferietogter med skolebørn, jf.
Mn.395, - udlejning af ferieboliger til pensionister og handicappede kan i visse  

 tilfælde være undtaget fra momspligten som en integreret del af social  

 forsorg og bistand, jf.
Mn.666.
 Endelig er der i Mn.599 samt i Mn.713 taget konkret stilling til en række  

 spørgsmål vedrørende afgrænsningen mellem udlejning af fast ejendom og  

 udlejning af værelser i hoteller mv. og i virksomheder, der udlejer for  

 kortere tidsrum end 1 måned.
 G.1.8.2 Administration af fast ejendom mv.
 Administration af fast ejendom er undtaget fra momspligten.
Ejendomsadministration er undergivet fri næring, og aftaler om at varetage  

 administrationen sker normalt mundtligt.
Administrators vederlag er typisk  

 aftalt som en procentdel af lejeindtægten eller - navnlig for ejendomme med  

 et større antal lejemål - som et bestemt beløb pr. lejemål.
Administratorers normalopgaver En administrator varetager, jf.
Mn.531, typisk følgende opgaver:
a.
Fører regnskab over ejendommens indtægter og udgifter og udfærdiger  

 eventuelt varme- og skatteregnskab for ejendommen.
De sidstnævnte opgaver kan  

 dog være overdraget målerservicefirmaer, henholdsvis revisorer.
b.
Står for den løbende udlejning, udfærdiger lejekontrakter, opkræver  

 leje, sørger for at rykke i tilfælde af manglende betaling og tager skridt  

 til fogedforretning, hvis påkrav ikke giver resultat.
Administrationsaftalen  

 omfatter normalt ikke egentlig formidling af udlejning, såsom  

 førstegangsudlejning af erhvervs- og boliglokaliteter i en nyopført ejendom.  

 Sådanne opgaver overlades normalt til en ejendomsmægler.
c.
Drager omsorg for, at reparations- og vedligeholdelsesarbejder udføres  

 på ejendommen, samt for betaling heraf.
Administrator betaler også regninger  

 for skat, brændsel, vand, el mv.
Administrator ansætter og afskediger samt  

 betaler vicevært, varmemester mfl. samt træffer mere væsentlige dispositioner  

 vedrørende ejendommens renholdelse.
d.
Tager initiativ til drøftelse med ejeren om iværksættelse af  

 brandsikring, isolering mv., når lovgivningen kræver sådanne arbejder udført,  

 eller når det er muligt af få offentlige tilskud til sådanne arbejder, samt  

 tager skridt til at drøfte eventuel modernisering mv. af ejendommen.
e.
Tager skridt til at beregne lejeforhøjelser (både til erhvervs- og  

 boligformål) samt varsler forhøjelserne over for lejerne.
f.
Forhandler med huslejenævn og andre offentlige myndigheder og fører -  

 for advokaters vedkommende - boligretssager mv. for domstolene.
g.
Foretager omprioriteringer i det omfang ejendommens finansiering gør  

 det påkrævet.
 Det aftalte honorar for administrationen dækker normalt de mest  

 almindelige af de opgaver, der er nævnt under punkt a, b og c, hvorimod de  

 ekstraordinære opgaver under punkterne d, e og g samt fogedforretningerne  

 under punkt b og retssagerne under punkt f normalt honoreres særskilt, selv  

 om opgaverne i øvrigt er omfattet af administrationsaftalen mellem  

 administrator og ejer.
 Brugen af undtagelsesbestemmelsen for administration af fast ejendom  

 forudsætter dermed principielt, at der foreligger en aftale mellem parterne  

 om, at administrator skal varetage den løbende ejendomsadministration, og at  

 aftalen i alt væsentligt omfatter de opgaver, der er nævnt under punkt a, b  

 og c.
 De opgaver, der herefter kan henføres til momsfri ejendomsadministration  

 er begrænset til de under punkterne a-f anførte opgaver, som udføres af  

 administrator, når der foreligger en aftale om varetagelse af den løbende  

 administration af en ejendom.
Dette gælder, uanset om ydelserne honoreres samlet eller særskilt.
Det er  

 dog en betingelse, at administrationsaftalen mellem parterne hovedsageligt  

 omfatter de opgaver, der er nævnt under punkt a-c.
Opgaverne under punkt g er  

 undtaget fra momspligten som momsfri forsikringsvirksomhed.
Det er en betingelse for momsfriheden, at aftalen er indgået mellem ejeren  

 af ejendommen og administratoren.
Er aftalen indgået mellem eksempelvis et  

 revisionsfirma og en administrator, som administrerer andres ejendomme, er  

 ydelser, der leveres som led i aftalen, ikke momsfri, selv om de  

 hovedsageligt omfatter de opgaver, der er nævnt under punkt a, b og c, jf.  

 Mn.829 og Mn.844.
Der er truffet en række afgørelser, som uddyber, hvad der kan anses for  

 normalopgaver for en ejendomsadministrator, jf.
Mn.669, Mn.792 samt Mn.844  

 samt Mn.964.
Teknisk bistand Projekteringsarbejde og anden teknisk bistand i forbindelse med anlæg,  

 opførelse, ombygning, indretning reparation og vedligeholdelse mv. af  

 bygninger på fast ejendom er momspligtigt, jf. bl.a.
Mn.175, Mn.533 samt  

 Mn.1057, efter hvilken fyringskontrol - herunder målerpasning og udarbejdelse  

 af varmeregnskab - anses for en teknisk ydelse, der ikke er momsfri som  

 ejendomsadministration.
Tilsvarende gælder rådgivning og vejledning om  

 gennemførelse af energibesparende foranstaltninger, jf.
Mn.420.
Anden administration Administration af fast ejendom for ejerlejligheds- og  

 andelsboligforeninger er momsfri, jf.
Mn.531, mens administration af en  

 grundejerforening anses for en momspligtig administrationsydelse, da ydelsen  

 ikke kan henføres til en konkret fast ejendom, jf.
Mn.703.
Administration af nybyggeri, ombygnings- og moderniseringsarbejder  

 (bygherreadministration) er momspligtig.
Almennyttige boligselskaber, der kun  

 udfører nybyggeriadministration for egne afdelinger, skal dog ikke betale  

 moms, jf.
C.1.
Almennyttige boligselskaber udfører i forbindelse med administration af  

 ejendomme tilknyttet afdelingen en række ydelser.
Disse ydelser er momsfri,  

 når de udføres som led i varetagelsen af den øvrige løbende administration  

 for den pågældende ejendom, jf.
Mn.668.
Ejerforeninger giver i forbindelse med salg af ejerlejligheder  

 ejendomsmæglere mv. en række nærmere specificerede oplysninger om udgifter,  

 arbejder, forsikringsforhold mv. vedrørende lejlighederne.
Ejerforeningerne  

 honoreres særskilt for dette arbejde og skal betale moms heraf, da ydelsen  

 ikke vedrører den løbende administration af ejendommen.
Eventuel kopiering og  

 fremsendelse af bilag mod særskilt betaling i forbindelse med besvarelse af  

 de nævnte spørgsmål er ligeledes momspligtig, jf.
Mn.596.
 Administration af en ejendom, som ejer (fx et moderselskab, datterselskab  

 eller helt fremmede) har overtaget på tvangsauktion er fritaget for moms i  

 samme omfang og på samme betingelser, som gælder for sædvanlig  

 ejendomsadministration.
Ydelser, der ikke kan undtages fra momspligten som ejendomsadministration  

 eller undtages som finansieringsvirksomhed (fx låneforretninger og  

 omprioriteringer), er momspligtige.
Der skal således betales moms af fx vask  

 mod betaling i et boligselskab, jf.
Mn.90, ligesom en ejerforening skal  

 betale moms af momspligtige ydelser i form af fx reparationer, medmindre  

 opgaverne er af en sådan art, som normalt kan udføres af en vicevært, jf.  

 Dep.730. Se også Mn.590 vedrørende beboerservice i et boligkompleks.
G.1.9 Forsikringsvirksomhed § 2, stk. 3, litra i Forsikrings- og genforsikringsvirksomhed, herunder de ydelser som  

 forsikringsmæglere og -formidlere udfører i forbindelse med sådan virksomhed,  

 er undtaget fra momspligten.
Forsikringsselskaber er endvidere fritaget for at betale moms ved salg af  

 varer, som de har overtaget fra forsikringstagere i forbindelse med  

 udbetaling af skadeserstatning, forudsat salget sker til registrerede  

 virksomheder, jf.
Skatteministeriets bekendtgørelse nr. 644 af 20. oktober  

 1988. Forsikringsselskabers tilbagesalg af stjålne effekter anses ikke for  

 salg af varer, men som en annulation af forsikringssagen, og der skal derfor  

 normalt ikke betales moms af vederlaget, jf.
Dep.1100 § 39, stk. 3 Forsikringsselskaber, der er etableret her i landet og som driver  

 forsikringsvirksomhed uden for EF, kan registreres for moms og dermed få  

 godtgjort den moms, som vedrører forsikringsvirksomheden uden for EF, jf.  

 G.6.3.
Andre virksomheder end egentlige forsikringsvirksomheder, fx rejsebureauer  

 og ejendomsmæglere er momsfri for den provision, de modtager fra  

 forsikringsselskaber for tegning af forsikringer, jf.
Mn.546.
Forsikringsmæglere Det arbejde, forsikringsmæglere typisk udfører, er undtaget fra  

 momspligten.
 En forsikringsmægler udfører efter det oplyste typisk følgende:
- anviser forsikring til forsikringsselskaber mod et vederlag, der  

 beregnes som en procentuel del af præmien, - undersøger såvel dæknings- som placeringsmuligheder for klienter på det  

 internationale marked, - gennemgår bygningstegninger, eksisterende bygninger samt fabriksanlæg  

 for at bedømme af brand-, vand- og tyveririsici, - gennemgår eksisterende policemasse for at påvise evt. mangler eller  

 overdækning.
Vurdering og taksation Undtagelsen for forsikringsvirksomhed omfatter ikke vurderings-,  

 dispachør- og taksationsydelser mv., der udføres for forsikringsselskaber og  

 andre.
 Som eksempel på momspligtige vurderings- og taksationsydelser kan nævnes:
- den taksationsvirksomhed, som taksatorer udfører på freelancebasis for  

 forsikringsselskaber ved at besigtige og vurdere selskabernes egne  

 forsikringsskader, samt forsikringsselskabers afsætning af sådanne ydelser  

 til andre forsikringsselskaber, - registrerings- og vurderingsforretninger for forsikringsselskaber til  

 brug ved fastsættelse af forsikringssummen i forbindelse med vurdering af  

 forsikringsskader, - udarbejdelse af reparationsoverslag samt tilsyn med at den endelige  

 reparationsregning kun omfatter erstatningsberettigede udgifter i henhold til  

 den konkrete forsikringspolice, - vurderinger for forsikringsselskaber af bl.a. fast ejendom i tilslutning  

 til, at selskabet har overtaget et misligholdt pantebrev, for hvilket  

 selskabet har påtaget sig en garantiforpligtelse.
Vurderinger udført af syns- og skønsmænd eller vurderingsmænd udpeget af  

 retterne, voldgiftsnævn og -retter samt vurderingsmænd, som er rekvireret  

 eller udmeldt af Forbrugerklagenævnet er principielt momspligtige, men indtil  

 videre fritaget for moms, jf.
C.3.6.
 Forsikringsselskaber, forsikringsmæglere, ejendomsmæglere og andre, der  

 afsætter taksations- eller vurderingsydelser til fx forsikringsselskaber  

 eller andre, er momspligtige for denne afsætning, også selv om der fx er tale  

 om vurdering af et forsikringskrav eller andre vurderingsforretninger i  

 tilknytning til momsfri forsikringsvirksomhed, jf. også Mn.830.
Dispachør Dispachørvirksomhed er momspligtig.
En dispachør optræder som uvildig  

 mellemmand mellem reder, forsikringsselskab, ladningsafsender og -modtager,  

 og opgaverne består typisk i at beregne og fordele udgifter og tab ved skader  

 på skibe og deres ladning, fordele udgifter til bjærgeløn samt beregne  

 assuranceerstatning i søforsikring.
Konsulentvirksomhed Momspligten omfatter endvidere advokaters udarbejdelse af analyse,  

 responsa o.l. for forsikringsselskaber om forsikringsforhold, jf.
Mn.672 og  

 Dep.689, samt detektivers bistand til forsikringsselskaber ved efterforskning  

 i forsikringssager.
Også aktuarers rådgivning af forsikringsteknisk art samt  

 værdimæssig vurdering af arbejdsgiveres pensionsforpligtelser over for  

 arbejdstagere, der udføres efter anmodning fra firmaer, advokater, revisorer  

 mfl., er momspligtig, jf.
Mn.535.
 Garantiydelser mv.
Ordninger vedrørende garantiydelser i forbindelse med salg af varer, fx  

 rustbeskyttelse af biler, anses ikke for forsikringsvirksomhed, men som  

 almindelig garanti, jf.
DfT.1031/88 A.
På samme måde er lækagesporing, der  

 udføres for forsikringsselskaber til konstatering af lækager på rørsystemer  

 o.l. momspligtig, jf.
Mn.1359.
Salg af campingpas og vandrekort er fritaget fra moms, da en del af  

 betalingen herfor vedrører en ansvarsforsikring.
Også den virksomhed Dansk  

 Forening For International Motorkøretøjsforsikring udfører inden for rammerne  

 af den særlige europæiske motorkøretøjsforsikring (grønkort-systemet) er  

 momsfri.
Andre afgørelser Der er i øvrigt truffet afgørelse om, at afsætning af følgende ydelser er  

 momspligtige.
Afgørelserne er baseret på specifikke forhold, som vil fremgå  

 af den enkelte afgørelse.
- administration af fremmede fordringer, jf.
Dep.877, - administration af pensionskasser, jf.
TSS.1315, Mn.1338 samt TSS.1341, - forsikringsselskabers salg af edb-ydelser, jf.
Mn.121 og Mn.602, - opkrævning af personulykkesforsikring i forbindelse med udlejning af  

 biler, jf.
Mn.1122, og - tilsyn med brandalarmer og sprinkleranlæg, jf.
Mn.434.
Indlejede vognmænds bidrag til en forsikringsordning hos en  

 vognmandsvirksomhed, er derimod momsfri, jf.
Mn.394.
 G.1.10 Finansieringsvirksomhed mv.
§ 2, stk. 3, litra j Bank- og sparekasse- samt finansieringsvirksomhed er undtaget fra  

 momspligten.
Som egentlige finansieringsvirksomheder anses bl.a. pengeinstitutter,  

 realkreditinstitutioner, andelskasser, pensionskasser, børsmæglerselskaber,  

 pantebrevshandlere, vekselerere, finansieringsfonde, investeringsforeninger  

 og -selskaber samt kreditformidling ydet af kontoringe, rabat- og  

 indkøbsforeninger.
Kredit- og betalingskortselskaber som ikke sælger varer og  

 momspligtige ydelser for egen regning, anses også som  

 finansieringsvirksomheder, jf.
Mn.993. For så vidt angår  

 betalingskortselskaber, købekortselskaber, kontoringe samt rabat- og  

 indkøbsforeninger mv. henvises i øvrigt til Mn.235, Mn.409 samt Mn.396 og  

 Østre Landsrets dom af 8. december 1976. Se også Mn.831 vedrørende  

 interessenters frivillige lån til et vandværk, der er anset for en del af  

 momsfri finansieringsvirksomhed.
Salg af overtagne varer Finansieringsselskaber, banker og sparekasser er fritaget for at betale  

 moms ved salg af varer, som de overtager på grund af misligholdelse af  

 kontrakter, som selskaberne mfl. har finansieret, eller hvor de står som  

 ufyldestgjort panthaver, forudsat salget sker til registrerede virksomheder,  

 jf.
Skatteministeriets bekendtgørelse nr. 644 af 20. oktober 1988. Se også  

 TSS.1345.
 Banker og sparekasser mfl. er efter samme bekendtgørelse også fritaget for  

 at betale moms af deres salg af sparebøsser, regnskabsbøger o.l., forudsat  

 salgsprisen ikke overstiger købsprisen.
Deponering og forvaltning Der skal betales moms af deponering og forvaltning af aktier, obligationer  

 og andre værdipapirer, herunder futures og optioner, forvaltning af kreditter  

 og kreditgarantier af en anden end den, der har ydet kreditterne, samt  

 udlejning af bankbokse.
Forvaltning af værdipapirer for udlændige, der er  

 bosiddende uden for EF, kan dog ske momsfrit, jf.
Mn.1330.
 Bestemmelsen om momspligt for deponering og forvaltning af værdipapirer  

 blev tilføjet ved den lovændring, der skete 1. januar 1991 som følge af  

 gennemførelsen af EF's 18. momsdirektiv.
 Skatteministeriet har den 28. november 1990 udstedt cirkulære nr. 224 om  

 momspligt for deponering og forvaltning af værdipapirer mv., og Finansrådet  

 har i tilknytning hertil den 14. marts 1991 udsendt en vejledning om  

 momspligtens omfang.
 I Skatteministeriets cirkulære er der foretaget en uddybning af, hvilke  

 ydelser inden for det finansielle område, der er momspligtige, respektive  

 undtaget fra momspligten.
 Som typiske eksempler på undtagne finansieringsydelser nævner cirkulæret  

 ydelse og formidling af lån, långivers forvaltning af egne lån, overførsel af  

 penge, køb og salg af valuta, omkostninger i forbindelse med køb og salg af  

 værdipapirer samt forvaltning af investeringsforeninger.
 Som eksempler på momspligtige ydelser nævner cirkulæret deponering og  

 forvaltning af aktier, andele i selskaber eller andre sammenslutninger,  

 obligationer og andre adkomstbeviser eller handelsdokumenter, forvaltning af  

 kreditter og kreditgarantier (forudsat forvaltningen udføres af en anden  

 virksomhed end den, der har ydet kreditterne mv.), inddrivelse af fordringer  

 samt udlejning af bankbokse.
Beløb, der indbetales på anfordringsvilkår til fx en foderstofforretning  

 og som ikke medfører pligt til at købe varer, anses for  

 finansieringsvirksomhed, hvorimod forudbetalinger i forbindelse med senere  

 salg er momspligtige, jf.
Mn.933 og Mn.934.
Vurderingsydelser Vurderinger, der blev udført for finansieringsvirksomheder, blev tidligere  

 anset for en integreret del af finansieringsvirksomhed.
Som følge af  

 gennemførelsen af EF's 18. momsdirektiv blev sådan virksomhed imidlertid  

 momspligtig med virkning fra 1. januar 1993.
 Fondsbørsvekselereres og andres vurdering (værdifastsættelse) af ejendomme  

 og aktier mv. til brug ved opgørelse af dødsboer eller som vejledning for  

 købere og sælgere i forbindelse med afslutning af handler mv. er momspligtig.
Voldgiftsinstitutter, syns- og skønsmænd eller vurderingsmænd, der udfører  

 momspligtige vurderingsarbejder, er i en række tilfælde fritaget for at  

 betale moms, jf.
Mn.754 og Mn.827, fx når vurderingsarbejdet udføres, efter  

 at de pågældende er blevet udmeldt hertil af retterne, jf.
C.3.6.
Administration Egentlig administration er generelt momspligtig, jf. § 2, stk. 2.
 Administration af investeringsforeninger er dog momsfri, jf. også EF's 6.  

 momsdirektiv, artikel 13, B, litra d, nr. 6.
 Som eksempler på momspligtig administration inden for den finansielle  

 sektor kan nævnes bogføring, udskrivning m.m. af kontoudtog,  

 rentetilskrivning, løbende overvågning og kontrol af portefølgemanagement,  

 opbevaring og registrering af værdipapirer mv., varetagelse af kontakt til  

 offentlige myndigheder, udarbejdelse af korrespondance af forskellig art,  

 samt deltagelse i såvel eksterne som interne møder.
 Indgår der i en sådan administration momsfri finansieringsydelser i form  

 af transaktioner, herunder forhandlinger vedrørende anbringelse af midler  

 etc., således som nævnt i EF's 6. direktiv, art. 13 B, litra d, nr. 3, kan  

 administrator undlade at betale moms af denne del af administrationen,  

 forudsat der på fakturaen sker en opsplitning af ydelserne med særskilt  

 sammentælling, jf. § 17, stk. 7.
Advokatydelser Advokaters bistand i forbindelse med virksomheders betalingsstandsning,  

 gennemførelse af frivillig akkord, tvangsakkord eller konkurs samt den  

 efterfølgende bobehandling er momspligtig.
Tilsvarende gælder advokaters  

 afgivelse af såkaldt "Legal Opinion", dvs. en erklæring om, at en  

 låneaftale mellem eksempelvis Dansk Eksportfinansieringsfond og en udenlandsk  

 låntager er gyldig efter dansk ret, jf.
Mn.963. For så vidt angår  

 advokatydelser i relation til bl.a. finansieringsvirksomhed henvises i øvrigt  

 til B.2.2.3.2.
Inkassovirksomhed Inkassovirksomhed er i sin helhed momspligtig, jf.
Mn.620 ligesom  

 kreditoplysningsvirksomhed er momspligtig.
Valutaveksling Valutaomveksling, som hoteller mfl. udfører som en service for kunderne,  

 og som ikke vedrører betaling for ophold mv., er momsfri, og hotellerne mfl.  

 kan mod dokumentation undlade at betale moms af den kursavance, de opnår i  

 forbindelse med omvekslingen, jf.
Mn.425. For så vidt angår kursavance på  

 fremmed valuta, der er modtaget som betaling for ophold mv. henvises til  

 F.1.1.2.
 Pengeinstitutters bogføring mv.
Pengeinstitutters bogførings- og revisionsarbejde for fiskerierhvervet,  

 herunder modtagelse af afregninger og betaling af regninger (kutterservice  

 eller bytning) samt institutternes bogføring og administration i form af  

 opkrævning hos og fakturering til auktionskøbere/opkøbere, betaling af  

 regninger, fakturering/udbetaling til auktionssælgere/leverandører er indtil  

 videre momsfri.
Der er herved lagt til grund, at Finanstilsynet har udtalt,  

 at leveringen af disse ydelser anses for at være i overensstemmelse med bank-  

 og sparekasseloven.
Andre afgørelser Der er i øvrigt truffet afgørelse om, at afsætning af følgende ydelser er  

 momspligtige.
Afgørelserne er baseret på specifikke forhold, som vil fremgå  

 af den enkelte afgørelse.
- administration af fremmede fordringer, jf.
Dep.877, og - konsulentvirksomhed, jf.
Mn.1092 og Mn.1307.
 G.1.11 Lotterier o.l.
§ 2, stk. 3, litra k Lotterier o.l. samt spil om penge er undtaget fra momspligten.
 Undtagelsen for spil om penge trådte i kraft 1. januar 1990 samtidig med  

 den nye lov om kasinovirksomhed.
Bortlodning ved salg af lodsedler, tombola, amerikansk lotteri, bankospil  

 o.l. er momsfri, hvis der er opnået (eller ikke kræves) tilladelse efter  

 Justitsministeriets cirkulære om bortlodning, jf.
Mn.128 og Mn.207.  

 Tilladelser gives af politiet og kun til fordel for velgørende eller andre  

 almennyttige formål.
Lotterier mv., der udøves på almindelig erhvervsmæssig basis, kan ikke  

 opnå politiets tilladelse og er derfor momspligtige.
Eksempelvis er spil i  

 bingohaller o.l. momspligtigt.
En lodseddel, der ud over at virke som lodseddel samtidig gav gratis  

 adgang til en festplads, hvor der ellers skulle betales entre, kunne ikke  

 fritages for moms, jf.
Mn.170. Se også Mn.171.
Spil om penge Undtagelsen for spil om penge vedrører kun tilfælde, hvor gevinsten  

 udbetales i form af penge fx roulette, baccarat, black jack samt visse  

 spillemaskiner.
Andre former for spil, hvor gevinsten udbetales i form af  

 gaver, spillemærker o.l. samt morskabsspil som fx computerspil er derfor  

 momspligtig, jf. også Mn.314.
Entre til spillekasinoer kan på visse betingelser undtages fra  

 momspligten, jf.
Mn.1355.
Gebyrer, der opkræves for fornyelse af lodsedler samt ved  

 gevinstudbetaling vedrørende Det Kongelige Klasselotteri, er undtaget fra  

 momspligten, jf.
Mn.540. Tilsvarende gælder det vederlag, som  

 totalisatorforstandere ved travbaner mv. modtager.
 Tipsprovision mv.
Provision, som tipsforhandlere får fra Dansk Tipstjeneste A/S for at  

 ekspedere spillekuponer, er undtaget fra momspligten som en integreret del af  

 en momsfri lotterivirksomhed, jf.
Mn.541. Tilsvarende gælder den  

 forhandlerafgift, Dansk Tipstjeneste A/S opkræver hos tipsforhandlere i  

 forbindelse med onlinetipning, jf.
TSS.1314. Tipsforhandlere skal derimod  

 betale moms af det gebyr, de får for at edb-udskrive datatipskuponer, jf.  

 TSS.1313.
 G.1.12 Forfattervirksomhed mv.
§ 2, stk. 3, litra l Forfatter- og komponistvirksomhed samt anden kunstnerisk virksomhed er  

 undtaget fra momspligten.
 Undtagelsen omfatter bl.a. journalistisk virksomhed og  

 foredragsvirksomhed.
 Undtagelsesbestemmelsen skal i et vist omfang ses i sammenhæng med  

 undtagelsesbestemmelserne for skole- og universitetsundervisning samt for  

 kulturelle aktiviteter, jf. også G.1.3. og G.1.4. For så vidt angår  

 afgrænsningen af begrebet kunst, henvises til C.3.2.
Journalistisk virksomhed Besvarelse af brevkassespørgsmål i blade og tidsskrifter og journalisters  

 anmeldelser og omtale i blade mv. af bestemte varer er undtaget fra  

 momspligten (journalistisk virksomhed), jf.
Mn.48. En journalists arbejde med  

 ældrehøring udført for en kommune var derimod momspligtigt, idet arbejdet  

 blev sidestillet med momspligtig konsulentvirksomhed, jf.
Mn.1117.
Læreres udarbejdelse af kursusmateriale samt arbejde i forbindelse med  

 udarbejdelse af slægtsbøger etc. er momsfri, jf.
Mn.828, Mn.931 samt Mn.542.  

 Også foredragsholderes virksomhed er momsfri, jf.
Mn.524 samt Mn.868.
Oversættervirksomhed Kunstnerisk (litterær) oversættervirksomhed er momsfri, idet den i  

 modsætning til egentligt translatørvirksomhed anses for kunstnerisk skabende  

 virksomhed, jf.
Mn.675, Mn.847 samt Mn.950. Der er her lagt vægt på, om der  

 er tale om direkte oversættelse af en tekst, eller om der er tale om en mere  

 fri oversættelse, hvor der eventuelt også kræves en vis gendigtning af  

 teksten. "Frihed" eller gendigtning ved oversættelse af  

 videnskabelige, tekniske eller kommercielle tekster vil således være  

 uforenelig med tekstens karakter og indhold, og forekommer normalt kun ved  

 oversættelse af skønlitterære værker.
 Korrekturlæsning, sekretærhjælp, ekspeditionshjælp, konsulentbistand og  

 rådgivning der ydes til bl.a. forfattere og kunstnere er momspligtig, jf.  

 Mn.633. Se også B.2.2.3.4.
 Kunstnere, orkestre mv.
 Kunstnere, kunstnergrupper og orkestre mv., der medvirker ved forskellige  

 arrangementer (fx teaterforestillinger og koncerter), skal ikke betale moms  

 af deres ydelser, forudsat de ikke tillige er arrangører eller medarrangører,  

 jf. også G.1.4.
Konsulentvirksomhed Konsulentvirksomhed er, selv om der måtte være en vis tilknytning til det  

 kunsteriske eller journalistiske område, ikke undtages fra momspligten.  

 Eksempelvis skulle en billedhugger, der virkede som kunstnerisk konsulent for  

 tilsynet med offentlige bygninger, slotte o.l. betale moms, jf.
Mn.783,  

 ligesom en malers (kunstners) freelance farvekonsulentvirksomhed var  

 momspligtig, jf.
Mn.782. En kunstner var endvidere momspligtig for det  

 honorar, vedkommende fik for at deltage i en udsmykningskonkurrence, jf.  

 Mn.1060, hvorimod egentlige præmier i fx arkitektkonkurrencer er momsfri, jf.  

 Mn.98.
Kunstnerisk virksomhed For så vidt angår afgrænsningen af begrebet kunstnerisk virksomhed kan  

 nævnes, at tegneres/illustratorers afsætning af egne tegninger, der skal  

 bruges som illustrationer til romaner, noveller eller redaktionelt stof i  

 dag- og ugeblade mv., samt til bogomslag eller illustrationer til  

 skønlitterære eller videnskabelige værker, er undtaget fra momspligten  

 (kunstnerisk virksomhed, forudsat tegningen er udført som håndarbejde, og at  

 der ikke er tale om reklametegninger, jf.
Mn.20, Mn.143 og Mn.674. Se også  

 C.3.2.
Til egne tegninger er der som regel knyttet en ophavsretlig beskyttet ret.  

 Tegnere og illustratorers salg af en sådan ret til egne tegninger er undtaget  

 fra momspligten, jf.
Mn.674. Se også B.2.2.4.
Tatovører Tatovørvirksomhed er momspligtig, jf.
Højesterets dom af 13. december  

 1984. Tatovørers salg af egne, i hånden udarbejdede tegninger, er dog  

 momsfri.
Discjoyckeyer Discjockeyers virksomhed er derimod undtaget fra momspligten, jf.
Mn.632.
 Forlag, bureauer mv.
Kunsthandlere (gallerier), kunstforeninger, impresarier, bogforlag,  

 musikkontorer o.l. skal betale moms af deres formidlingprovision ved salg af  

 kunst etc., jf.
Mn.545 og TSS.1134. Sker salget for kunsthandlerens mv. egen  

 regning eller i eget navn, skal der betales moms af det samlede vederlag for  

 varen eller ydelsen.
Patentdirektoratet og private patentbureauer er momspligtige for de  

 ydelser, de udfører for patentansøgere og andre.
Patentdirektoratet skal dog  

 ikke betale moms af de afgifter, der opkræves efter patentloven og  

 varemærkeloven.
 G.1.13 Rejsebureauvirksomhed mv.
§ 2, stk. 3, litra m Rejsebureauvirksomhed samt turistkontorers oplysnings- og  

 informationsvirksomhed mv. er undtaget fra momspligten.
Rejsebureauvirksomhed kan bestå af flere forskellige aktiviteter.
Nogle  

 virksomheder har således kun enkelte aktiviteter, mens andre har en række.  

 Efter forhandlinger med rejsebureaubranchen har Momsnævnet, jf.
Mn.635  

 fastlagt det område, som kan fritages for moms.
Rejsebureauvirksomhed skal  

 således efter momsloven omfatte følgende eller væsentlige dele heraf:
a. arrangement af selskabsrejser (grupper), b. arrangement af individuelle, færdigpakkede ture, herunder udflugter,  

 salg af billetter til underholdningsarrangementer mv., c. reservation af ophold i hoteller, gæstgiverier, moteller o.l., herunder  

 i ferielejligheder med tilknyttede hotelfaciliteter, samt reservation af  

 ophold i værelser, for så vidt angår virksomheder, der udlejer for kortere  

 tidsrum end 1 måned, d. salg af billetter til transportydelser, e. agent- og mellemhandlervirksomhed i forbindelse med a-d, f. oplysningsvirksomhed i forbindelse med rejser.
 For så vidt angår ydelserne under punkt c, skal rejsebureauer i alle  

 tilfælde betales moms af formidlingen (men ikke af lejebeløbet) af ophold her  

 i landet i sommerhuse og anden ikke momspligtig ferieboligudlejning.
Udlejning af værelser Virksomhed med værelsesudlejning er i sig selv momspligtig, og momsfri  

 værelsesanvisning kan derfor kun finde sted, hvis den sker som en integreret  

 del af rejsebureauvirksomhed.
 Rejsebureauer, der til faste (netto) priser køber dispositionsretten til  

 hotelværelser og sælger/udlejer værelserne særskilt (uden forbindelse med et  

 pakkearrangement), skal betale moms af udlejningen.
Indgår udlejningen derimod i et pakkearrangement, anses den for en  

 integreret del af den momsfrie rejsebureauvirksomhed.
Se også G.1.8.1.2  

 vedrørende udlejning af ferieboliger.
Turistbusrejser Rejsebureauer, i eget navn og for egen regning sælger turistbusrejser,  

 skal betale moms af dette salg, jf.
N.3 samt Dep.878.
Rejseklubber Såkaldte rejseklubber, dvs. klubber, som drives i tilknytning til  

 rejsebureauvirksomhed, hvor tidligere deltagere eller ansatte i bureauet  

 foreviser rejsefilm, holder foredrag etc. skal betale moms af såvel  

 medlemskontingent som salg af gæstebilletter til klubbens  

 medlemsarrangementer, jf.
Mn.126.
Turistkontorer og -foreninger Undtagelsesbestemmelsen for turistkontorer omfatter ikke kontorernes  

 formidling af udlejning af sommerhuse og af anden ikke momspligtig  

 ferieboligudlejning, herunder formidling af "ferie på landet". Der  

 skal således betales moms af formidlingsprovision, jf.
Mn.598 samt G.1.8.  

 Også turistkontorers værelsesanvisning er momspligtig, jf.
Mn.599.
 Turistkontorer skal tillige betale moms ved evt. udlejning af cykler o.l.,  

 også selv om udlejningen sker som led i et arrangement med færdigpakkede  

 cykelture.
Turistforeninger mv. er også momspligtige for salg af varer og ydelser ved  

 de sommerfester, loppemarkeder o.l., som de arrangerer til fordel for  

 foreningens almindelige oplysningsvirksomhed, jf.
Dep.262. Foreningerne skal  

 endvidere betale moms af annonceindtægter i turistbrochurer samt af  

 kampagneandele i form af anparter, som er solgt til erhvervsvirksomheder, som  

 ønsker at støtte et turist- og/eller eksportfremstød inden for et givent  

 område, jf.
TSS.1335.
Sponsorfinansieret udlån af film er momspligtig, men sponsorbidrag fra  

 turistkontorer kan holdes uden for momspligten, jf.
Mn.543.
G.1.14 Bedemandsvirksomhed § 2, stk. 3, litra n Tjenesteydelser udøvet af bedemænd mfl. i direkte tilknytning til  

 bisættelser er undtaget fra momspligten.
Som ydelser, der anses for udøvet i direkte tilknytning til bisættelser,  

 betragtes udlejning af gravsted og kapel, erhvervelse og fornyelse af  

 brugsretten til et gravsted, ligbrænding, gravning og tilkastning af grav,  

 nedsætning af urne, flytning af kister og urner, ligbæring, ligvognskørsel,  

 klokkeringning samt orgelspil og anden musik og sang i kapellet, jf.
Mn.1012.  

 Endvidere er ordning af papirer og assistance i forbindelse med bisættelse  

 undtaget fra momspligten.
Salg af varer mv. i tilknytning til bisættelser er derimod momspligtig, og  

 der skal således betales moms af betaling for kiste, ligklæder, lys i kirken,  

 blomster til udsmykning, trykte sange o.l., jf.
Mn.22.
Der skal også betales moms af betaling for anlæg, tilplantning,  

 vedligeholdelse og grandækning af gravsteder, jf.
Mn.22 samt Dep.253.
Bygningskyndige, som deltager i de eftersyn af kirker og præstegårde, som  

 efter loven om vedligeholdelse af kirker og kirkegårde påhviler  

 menighedsrådene og provsterne, er momspligtige, jf.
Mn.657.
 Se også H.7.17.
 G.2 Fritagelse for velgørende arrangementer mv.
§ 2, stk. 5 Skatteministeren kan momsfritage arrangementer, hvis overskud fuldt ud  

 bruges til velgørende eller på anden måde almennyttige formål.
De nærmere  

 vilkår for momsfritagelsen er fastsat i Skatteministeriets bekendtgørelse nr.  

 456 af 19. juni 1990.
 Der kan således efter ansøgning til told- og skatteregionen gives  

 momsfritagelse for enkeltstående arrangementer, som fx basarer, koncerter,  

 loppemarkeder mv. samt for velgørende institutioners indsamling og salg af  

 brugte ting af ringe værdi.
Momsfritagelsen medfører alene, at der ikke skal betales moms af  

 indtægterne fra arrangementet, og der skal således betales moms af de indkøb,  

 der sker i forbindelse med arrangementet.
Se også Dep.994.
 For at kunne få momsfritagelse, er der en række betingelser om  

 overskuddets anvendelse, arrangementets varighed mv., som skal være opfyldt.  

 Disse betingelser er omtalt i det følgende.
G.2.1 Overskuddets anvendelse Overskuddet fra arrangementet skal fuldt ud bruges til velgørende eller på  

 anden måde almennyttige formål.
 Ved afgørelsen af, om betingelsen er opfyldt, sker der i hvert enkelt  

 tilfælde en vurdering af den planlagte brug af det forventede overskud.
Formål, der er anset for velgørende Som eksempel på velgørende eller på anden måde almennyttige formål kan  

 nævnes: Sygdomsbekæmpelse, velfærdsarbejde blandt søfolk, forebyggende børne-  

 og ungdomsforsorg, u-landshjælp, arbejde i upolitiske ungdomsorganisationer,  

 kirkeligt arbejde samt idrætsarbejde (amatøridræt), jf.
Dep.250.
Der kan således gives momsfritagelse for arrangementer, der holdes til  

 fordel for Dansk Flygtningehjælp, Red Barnet, Røde Kors, Kofoeds Skole,  

 arbejdet på skonnerten Fulton, stiftelsen George Stages Minde,  

 Muskelsvindfonden, Kræftens Bekæmpelse, Danske Lion Clubbers Katastrofe- og  

 Hjælpefond, Lions Park Hammershøj Gavekonto, Dansk Lions Handicapfond, Lions  

 Club Grønlandsfond (for så vidt angår den sociale del), Polio Plus samt  

 Rotary International's danske klubber til fordel for Polio Plus, Danmarks  

 Astma-Allergiforbunds rejse- og rekreationsfond, Verdensnaturfonden, Amnesty  

 International, spejderkorpsene FDF, FPF, KFUM og KFUK.
Se også Mn.970, samt  

 Dep.1101 om momsfritagelse for arrangementer til fordel for foreninger og  

 klubbers ungdomsarbejde.
 Der kan også gives momsfritagelse for arrangementer til fordel for  

 opførelse og drift af fx kirker, idrætshaller, spejderhytter og fritidscentre  

 for børn og unge, herunder fx til drift af kommunalt ejede fritidscentre,  

 hvor kommunen betaler lønudgifterne, mens udgifterne til inventar mv. helt  

 eller delvis betales via overskuddet fra arrangementerne.
Forældre- og elevforeninger Holder en skoles forældreforening eller elevorganisation et arrangement,  

 hvis overskud skal gå til konkrete forbedringer af fx skolens lokaler,  

 legeplads eller til køb af lejrhytte samt lejrskolevirksomhed, kan  

 arrangementet fritages for moms, forudsat der er tale om en folkeskole e.l.,  

 der er åben for alle børn, og forudsat overskuddet kommer alle skolens elever  

 til gode.
Se også Dep.492 samt Dep.566. Et arrangement til fordel for fx en  

 skoleklasse, som skal bruge overskuddet til hel eller delvis finansiering af  

 en rejse, kan derfor ikke fritages.
Bruges overskuddet til den løbende drift  

 af fx en skole, kan der heller ikke gives fritagelse.
Musikforeninger Musikforeningers egne arrangementer (koncerter o.l.) kan fritages for  

 moms.
For at undgå konkurrenceforvridning i forhold til erhvervsmæssige  

 koncertarrangører mfl., gives fritagelsen kun til foreninger, hvis  

 formålsparagraf er at udbrede forståelse af og kendskab til musikkens kunst  

 eller et lignende formål.
Foreningen skal desuden være åben for en bred  

 personkreds og vedtægterne skal indeholde almindeligt brugte bestemmelser om  

 bestyrelsesvalg, indkaldelse og afholdelse af ordinær generalforsamling,  

 regnskabsaflæggelse mv. samt en bestemmelse om, at en evt. formue skal bruges  

 i overensstemmelse med foreningens formål eller til andre almennyttige  

 formål, hvis foreningen opløses.
Der er, efter de regler som gælder for musikforeninger, givet  

 momsfritagelse for arrangementer, der holdes af en garde, hvis formål var  

 "at opretholde den af piger og drenge bestående garde, for derved at  

 fremme interessen for og udøvelse af musik og tattoo", jf.
Dep.1025.  

 Også en kunstforening, hvis formål var "at udbrede forståelse af og  

 kendskabet til litteratur, den bildende kunst og musikkens kunst samt aktuel  

 debat via foredrag, diskussioner, udstillinger, besøg på udstillinger og  

 museer, koncerter, filmforevisninger mv." blev momsfritaget, jf.  

 Dep.1047.
 Arrangementer, hvor overskuddet bruges til indkøb af kunstværker, kan  

 fritages, hvis kunstværkerne tilfalder fx et museum, hvortil der er offentlig  

 adgang, eller hvor offentligheden almindeligvis færdes.
Formål, der ikke er anset for velgørende Som eksempel på formål, der ikke er anset som velgørende mv., kan nævnes  

 politisk arbejde, jf.
Dep.250 og Dep.810, turistforeningers almindelige  

 arbejde, jf.
Dep.262, løbende drift af forsamlings-, medborger- og kulturhuse  

 o.l., jf.
Dep.613, lokalradio- og fjernsynsvirksomhed, uddeling af  

 rejselegater, arrangementer til fordel for en enkelt person eller en snæver  

 kreds af personer, som fx et gymnastikhold eller en skoleklasse, jf.
Dep.451,  

 Dep.493, Dep.612 og Dep.690 samt arrangementer, hvor overskuddet bruges til  

 kunstneriske eller udsmykningsmæssige arbejdsydelser på fx bygninger o.l.,  

 idet sådanne ydelser anses for at knytte sig til momspligtigt arbejde.
Bestemmelsen om, at overskuddet fuldt ud skal bruges til velgørende formål  

 mv., skal forstås bogstaveligt.
Bruges blot en mindre del af overskuddet til  

 andre formål, herunder henlæggelse til brug for andre arrangementer, er  

 momsfritagelse udelukket, jf.
Dep.250.
Fx blev der ikke givet fritagelse for en fodboldkamp, hvor overskuddet  

 skulle fordeles mellem klubbens amatørafdeling og den professionelle  

 afdeling, ligesom der heller ikke blev givet fritagelse for  

 beskæftigelsesprojekter for arbejdsløse, hvor en del af overskuddet skulle  

 indgå i kommunens beskæftigelsesmidler, mens resten skulle bruges til  

 velgørende formål, jf.
Dep.641.
Fordeles et overskud fra et arrangement mellem flere foreninger, er  

 fritagelse udelukket, hvis blot én af foreningerne ikke eller kun  

 delvis bruger sin del af overskuddet til velgørende formål.
Arrangementer kan  

 med andre ord ikke opdeles i en momspligtig og en momsfri del, jf.
Dep.567.
Arrangøren skal for hvert enkelt arrangement føre et regnskab, der  

 dokumenterer, at hele overskuddet er brugt til velgørende formål.
Hvis  

 overskuddet skal bruges til konkrete formål som fx opførelse af en idrætshal  

 eller gives til velgørende institutioner som fx Kræftens Bekæmpelse, skal det  

 dokumenteres, at overskuddet er udbetalt til dette formål.
Kravet om, at overskuddet skal være udbetalt/brugt til konkrete formål kan  

 fraviges, hvis beløbet indsættes på en spærret eller båndlagt konto i et  

 pengeinstitut eller indgår i en fond, sådan at beløbet inkl. renter er  

 klausuleret til brug for et bestemt velgørende formål mv.
Som eksempler på et  

 sådant tilfælde kan nævnes beløb, der skal bruges til planlagt byggeri af  

 idrætshaller, fritidscentre for børn og unge, spejderhytter, lejrskoler mv.
Arrangøren skal efter anmodning indsende regnskabet til told- og  

 skatteregionen vedlagt evt. lejlighedstilladelser fra politiet.
Regnskabet  

 skal opbevares i 5 år efter udløbet af det regnskabsår, hvori arrangementet  

 er afholdt.
G.2.2 Arrangementets varighed Arrangører, der opfylder kravene om overskudsanvendelse, kan afholde a.
Et månedligt arrangement af op til 3 dages varighed, b.
Et årligt arrangement af op til 14 dages varighed, eller 2  

 arrangementer af op til 8 dages varighed.
c.
Ensartede, sammenhængende arrangementer, der afholdes én gang  

 årligt over enkelte dage, i flere på hinanden følgende uger eller måneder med  

 en samlet varighed på højst 14 dage.
Reglerne betyder, at der ikke - uanset brugen af overskuddet - kan gives  

 fritagelse for løbende salg, fx fra permanente butikker, loppemarkeder,  

 bogsalg e.l., jf.
Dep.450, Dep.615 og Dep.740. Se dog G.2.5 og C.3.6.
Reglerne er indsat for at forhindre konkurrenceforvridning over for lokale  

 handlende mfl.
En landsdækkende forening med et antal lokalforeninger kan  

 derfor godt fritages for flere arrangementer end nævnt ovenfor, hvorimod den  

 enkelte lokalforening kun kan fritages i det nævnte omfang.
Kun den tid, hvor de momspligtige aktiviteter foregår, regnes med ved  

 beregningen af varigheden.
Ved fx udgivelse og salg af en bog, er det derfor  

 kun den periode, hvor bogen reelt udbydes til salg, der skal medregnes.
G.2.3 Salg for arrangørens regning og risiko Salg af varer og ydelser skal ske for arrangørens regning og risiko.
Det  

 betyder, at der ikke kan gives fritagelse for egentlig erhvervsvirksomhed i  

 tilslutning til et momsfritaget arrangement.
Deltager en restauratør fx i et  

 arrangement mod betaling af en vis leje til arrangøren, skal den pågældende  

 betale moms af salget efter de almindelige regler, jf.
Dep.250.
Skatteministeriet har i Dep.960 præciseret, hvem der er den egentlige  

 arrangør af velgørende arrangementer, hvor der serveres spise- og  

 drikkevarer.
Af afgørelsen fremgår bl.a., at der skal betales moms af  

 arrangementer, der holdes i lokaler, der er omfattet af  

 næringsbrev/alkoholbevilling, eller hvis lejlighedstilladelsen til  

 udskænkning af alkohol er udstedt til en restauratør.
Entreindtægter fra  

 baller mv. kan betragtes uafhængigt af omsætning ved serveringen, men der kan  

 kun gives momsfritagelse, hvis en forening e.l. både formelt og reelt står  

 som arrangør af arrangementet.
For at en forening kan anses for arrangør, er det tillige en betingelse,  

 at annonceringen sker i foreningens navn, at foreningen betaler for optræden,  

 salleje mv., og at betalingen ikke er fastsat til en procentdel af  

 entreindtægten.
Endelig skal billetsalget forestås af personer fra  

 foreningen, idet det dog kan tillades, at salget sker gennem  

 musikforretninger e.l.
Serverer og udskænker foreningen alkohol ved  

 arrangementet, skal lejlighedstilladelsen tillige være udstedt til  

 foreningen.
G.2.4 Arrangører, der i forvejen er registreret Er arrangøren i forvejen registreret, kan der ikke gives momsfritagelse  

 for salg af tilsvarende varer og ydelser, jf.
Dep.494 og Dep.495.
Reglen betyder fx, at et teater, der skænker overskuddet af en  

 forestilling til velgørende formål, ikke kan fritages.
Køber en velgørende  

 forening derimod forestillingen og sælger billetterne, kan der opnås  

 momsfritagelse.
Teatret skal dog betale moms af sit vederlag efter de  

 almindelige regler, jf.
Dep.250. En gruppe registrerede revisorer kunne helle  

 ikke fritages for nogle weekend- og aftenarrangementer, hvor de mod honorar  

 ville udarbejde selvangivelser mv., selv om overskuddet skulle gå til fordel  

 for Kræftens Bekæmpelse, Røde Kors o.l.
 Et permanent loppemarked e.l. med løbende salg kan ikke fritages  

 lejlighedsvis, fx sådan at man én weekend hver måned undlader at  

 betale moms af weekendens omsætning.
En velgørende institution, som fx en idrætsforening, kan derimod godt  

 fritages for at betale moms af omsætningen ved et loppemarked, selv om  

 foreningen er registreret for kioskvirksomhed.
Der skal så blot betales moms  

 af evt. leverancer fra kiosken efter de almindelig regler.
G.2.5 Indsamling og salg af brugte ting Velgørende institutioner mfl., der indsamler og sælger brugte ting af  

 ringe værdi, fx flasker, papir og metal kan fritages for at betale moms, selv  

 om salget af disse varer sker løbende.
Det er dog en betingelse, at salget kun sker til registrerede  

 virksomheder, og at institutionen i øvrigt ikke er registreret.
Der ses  

 herved bort fra evt. lejlighedsvis registrering for enkeltstående  

 arrangementer og fra evt. registrering for salg af reklameydelser, fx ved  

 udgivelse af et foreningsblad samt cafeteria/kioskvirksomhed.
Genbrugsbutikker kan endvidere på visse betingelser fritages for at betale  

 moms, jf.
Skatteministeriets bekendtgørelse nr. 321 af 13. juni 1984 samt  

 C.3.6.
G.2.6 Andre indsamlinger samt salg af gangbare mønter i velgørende øjemed Salg af julemærker o.l. der sker som led i en indsamling, som en  

 velgørende organisation har anmeldt til politiet efter Justitsministeriets  

 regler om offentlige indsamlinger, kan ske momsfrit.
Salg af varer i andre tilfælde, kan som udgangspunkt ikke anses for  

 momsfri indsamlingsvirksomhed, når varen sælges til priser, der er langt  

 højere end varens reelle værdi.
Der skal derfor, medmindre salget sker ved et  

 velgørende arrangement, der opfylder betingelserne nævnt i G.2.1 - G.2.4,  

 altid betales moms ved salg af fx julekort, juleplatter og jubilæumsplatter  

 mv.
Der er i ganske enkelte tilfælde truffet afgørelse om, at velgørende  

 organisationers salg af visse varer kan anses for momsfri  

 indsamlingsvirksomhed, selv om der ikke er indgivet anmeldelse om offentlig  

 indsamling til politiet.
Det drejer sig bl.a. om Røde Kors salg af minde- og  

 jubilæumsark og om vævede mærker og klistermærker, der sælges af spejdere til  

 støtte for det internationale spejderarbejde.
Gangbare danske og udenlandske mønter, der sælges til velgørende formål er  

 fritaget for moms, hvis de sælges til den pålydende værdi tillagt det beløb,  

 der går til velgørende formål.
Sælger/distributør har dog lov til at beregne  

 sig en andel af salgsprisen til dækning af udgifterne ved salget, såsom  

 annoncering og porto.
Mønter, der sælges på denne måde, kan indføres momsfrit  

 fra udlandet.
Se også Dep.614 om salg og indførsel af medaljer til fordel for  

 velgørenhed.
G.3 Fritagelse for at betale moms af erhvervelse fra andre EF-lande § 29 d Erhvervelse af varer fra andre EF-lande medfører i visse tilfælde ikke  

 pligt til at betale moms.
 Der skal således efter bestemmelsens stk. 1, nr. 1, ikke beregnes moms ved  

 erhvervelse af varer, der ved salg her i landet er fritaget for moms efter §  

 4, stk. 4, eller som kan sælges momsfrit efter § 12, (aviser, visse skibe og  

 fly samt udstyr dertil).
Bestemmelsen i stk. 1, nr. 2, sikrer, at varer, der er erhvervet i andre  

 EF-lande, momsmæssigt ligestilles med varer, der indføres fra steder uden for  

 EF.
Der skal derfor ikke beregnes erhvervelsesmoms, hvis en tilsvarende vare,  

 kan indføres momsfrit fra steder uden for EF efter § 29. Se også afsnit L.
§ 29 d, stk. 4 En virksomhed beliggende i et andet EF-land skal dog betale  

 erhvervelsesmoms ved overførsel af varer til Danmark.
En tysk virksomhed, der  

 overfører varer fra sit tyske lager til sit danske, skal således registreres  

 og beregne erhvervelsesmoms.
 G.4 Refusion for konsummælksprodukter mv.
§ 30 a Skatteministeren kan - efter forhandling med landbrugsministeren - yde  

 delvis refusion af moms af konsummælksprodukter mv., (bortset fra piskefløde  

 og creme fraiche), der sælges til direkte forbrug på hjemmemarkedet.
Modermælkserstatninger Ministerbemyndigelsen er udfyldt ved Ministeriet for Skatter og Afgifters  

 bekendtgørelse nr. 655 af 17. december 1984 om delvis refusion af  

 merværdiafgift af modermælkserstatninger.
Der gives alene refusion af moms af  

 modermælkserstatninger, hvorved forbrugerpriserne på disse produkter delvis  

 friholdes for momsbelastning.
 Ordningen går i korthed ud på, at virksomheder, der er autoriseret til at  

 fremstille modermælkserstatninger samt importører af modermælkserstatninger,  

 der er registreret hos Statskontrollen med Mejeriprodukter og Æg m.m. (nu  

 Veterinærdirektoratet) kan få refusion, sådan at virksomhederne kan nedsætte  

 priserne ved salg til direkte forbrug på hjemmemarkedet.
Refusionssatser Refusionssatsen er på 8,33 kr. pr. kg.
For modermælkserstatninger, der  

 sælges i flydende brugsklar form, dog 1,20 kr. pr. liter.
Udbetaling § 30 a, stk. 2 Refusionen udbetales af den pågældende virksomheds told- og skatteregion  

 på grundlag af ugentlige opgørelser fra virksomhederne.
Told*Skat varetager  

 således den egentlige udbetalingskontrol, men Statskontrollen med  

 mejeriprodukter og Æg m.m. (nu Veterinærdirektoratet) er berettiget til at  

 foretage eftersyn i virksomhederne samt til at efterse virksomhedernes lager,  

 regnskabsmateriale m.m.
 G.5 Godtgørelse af moms til diplomatiske udsendinge og internationale  

 organisationer mfl.
§ 39, stk. 2 og 4 Virksomheder, der sælger varer og momspligtige ydelser til diplomatiske  

 udsendinge mv. og internationale organisationer her i landet, skal beregne  

 moms efter lovens almindelige regler.
Der er - med henblik på at friholde  

 sådanne leverancer for en direkte momsbelastning - etableret forskellige  

 godtgørelses- og fritagelsesordninger.
 G.5.1 Diplomater mfl.
§ 39, stk. 2 Diplomatiske repræsentationer og visse internationale organisationer samt  

 tilknyttede personer med diplomatisk status, kan på visse betingelser få  

 godtgjort moms, der er betalt her i landet.
 Der er således indgået en aftale mellem Udenrigsministeriet og  

 Skatteministeriet, hvorefter det - på betingelser fastsat og administreret af  

 Udenrigsministeriet - er muligt for herboende diplomater mfl. at få godtgjort  

 betalt moms for følgende varer og ydelser:
- køretøjer mv., - radio, fjernsyn mv., - husholdningsartikler, - møbler mv., - indkvartering på hotelværelse, hvis vedkommende ikke har anden bopæl her  

 i landet, - høreapparater mv., - beklædning til chauffører mfl., - kontorartikler mv., - honorar vedrørende køb eller leje af fast ejendom i ambassadens navn, - opvarmning mv., - bygnings- og reparationsarbejde mv. vedrørende fast ejendom, der ejes af  

 den udenlandske stat, - husleje for erhvervslejemål.
Sælges køretøjer inden for 2 år efter købet, og har Udenrigsministeriet  

 godtgjort momsen, skal der betales moms af salget.
Som en betingelse for, at  

 der ikke skal betales moms, skal der fremlægges dokumentation for, at  

 Udenrigsministeriet ikke har givet momsgodtgørelse.
Der er tillige etableret en ordning, efter hvilken benzinselskaber kan få  

 godtgjort moms af benzin og dieselolie, som udenlandske diplomater køber ved  

 benzinselskabernes salgstanke.
Ordningen varetages af den told- og  

 skatteregion, hvor det enkelte benzinselskab er registreret.
 Se også D.2.4 om salg til diplomater mfl. i andre EF-lande.
EF-kommissionen EF-kommissionens filialkontor i København er ved køb af varer og ydelser  

 her i landet omfattet af en tilsvarende godtgørelsesordning som diplomater  

 mfl.
Se også Dep.699.
G.5.2 NATO-hovedkvarterer og udenlandsk NATO-personel Skatteministeriet har indgået en aftale med Forsvarsministeriet, hvorefter  

 der i samme omfang og på samme vilkår som for diplomater mfl., kan ydes  

 godtgørelse af den moms, der er betalt ved køb af varer og momspligtige  

 ydelser bestemt til - herværende NATO-hovedkvarterers officielle brug, - herværende NATO-hovedkvarterers messer, klubber og restauranter, - udenlandsk militært og civilt personel tilknyttet hovedkvartererne, og - udenlandske militære NATO-styrker på øvelse i Danmark eller i transit  

 gennem Danmark.
 Godtgørelsesordningen varetages af Forsvarskommandoen.
ESA For så vidt angår leverancer af varer og momspligtige ydelser til Den  

 europæiske Rumfartsorganisation (ESA) henvises til D.2.4.
 G.5.3 Momsgodtgørelse til visse humanitære organisationer mv.
§ 39, stk. 4 I forbindelse med lovændringerne som følge af gennemførelsen af EF's indre  

 marked 1. januar 1993, blev det indsat hjemmel til at give momsgodtgørelse  

 for varer, som humanitære organisationer udfører til steder uden for EF.
G.6 Momsgodtgørelse til visse transport-, bank-, finansierings- og  

 forsikringsvirksomheder § 39, stk. 3 Skatteministeren kan fastsætte, i hvilket omfang transportvirksomheder kan  

 få godtgjort moms, som de har betalt i forbindelse med udenrigs  

 personbefordring.
Ordningen er iværksat administrativt.
Tilsvarende kan skatteministeren fastsætte i hvilket omfang banker,  

 finansierings- og forsikringsvirksomheder kan få godtgjort moms af køb, der  

 vedrører bankvirksomhed uden for EF.
Ordningen er dog kun bragt i anvendelse  

 for så vidt angår forsikringsselskaber, jf.
Dep.652.
 Godtgørelsesordningerne virker generelt sådan, at virksomhederne via en  

 registrering får mulighed for at medregne momsen på køb, der vedrører  

 udenrigs personbefordring, respektive forsikringsvirksomhed uden for EF til  

 købsmomsen - med de begrænsninger, der følger af § 16, stk. 3. Derved  

 friholdes virksomhederne for en indirekte momsbelastning.
G.6.1 Udenrigs personbefordring med fly eller skib Registrerede flyselskaber og rederier kan - med de begrænsninger, der  

 følger af § 16, stk. 3 - medregne køb mv., som vedrører udenrigs  

 personbefordring med fly eller skib til købsmomsen.
 Flyselskaber og rederier, der ikke er registreret for salg mv. af varer og  

 momspligtige ydelser, men som udfører udenrigs personbefordring, kan efter  

 anmodning registreres og derved få fradrag for moms af køb mv., der vedrører  

 udenrigs personbefordring med fly eller skib.
Ved beregning af den fradragsberettigede del af momsen på varer og  

 momspligtige ydelser, som kun delvis kan medregnes til købsmomsen,  

 sidestilles omsætningen ved udenrigs personbefordring med omsætningen af  

 varer og momspligtige ydelser, og de almindelige regler om opgørelse af  

 købsmoms anvendes herefter analogt.
Ved evt. ændring af den fradragsret, der  

 blev opnået ved købet af et investeringsgode, fx ved ændring af  

 omsætningsfordelingen samt ved salg mv. af driftsmidler (bortset fra fly og  

 skibe på 5 BRT og derover) og investeringsgoder, for hvilke der er taget helt  

 eller delvist momsfradrag, anvendes reglerne om delvis fradragsret for moms  

 samt reglerne om regulering af købsmoms for investeringsgoder, jf. også H.4.
 Flyselskabers - herunder charterselskabers - udgift til bespisning af  

 passagerer på landjorden i tilfælde af forsinkelser eller aflysninger i  

 flytrafikken kan normalt ikke regnes med ved opgørelsen af købsmomsen.  

 Udgiften kan dog medregnes, hvis selskaberne er forpligtet hertil enten i  

 henhold til internationale aftaler eller i henhold til indgået kontrakt.  

 Udgifter i andre tilfælde, fx hvor bespisningen ydes som kulance fra  

 flyselskabets side, kan ikke medregnes.
Flyselskabernes udgifter til hotelophold (betaling for overnatning samt  

 evt. morgenmad inkl. i prisen) kan ikke fradrages ved opgørelsen af  

 købsmomsen, jf.
Mn.838 samt Mn.940.
 Registrerede flyselskaber mfl. er i øvrigt omfattet af de almindelige  

 kontrol- og regnskabsbestemmelser.
G.6.2 Rutekørsel med bus til udlandet Registrerede virksomheder, der af Direktoratet for Vejtransport har fået  

 tilladelse til rutekørsel til udlandet med bus kan - med de begrænsninger,  

 der følger af § 16, stk. 3 - medregne moms af indkøb mv., som vedrører  

 udenrigs personbefordring ved rutekørsel med bus.
 Virksomheder, der ikke er registreret for salg mv. af varer og  

 momspligtige ydelser, men som udfører udenrigs personbefordring ved  

 rutekørsel med bus, kan efter anmodning registreres og derved få fradrag for  

 moms af køb mv., der vedrører udenrigs personbefordring.
Beregningen af den fradragsberettigede del af momsen på varer og  

 momspligtige ydelser, som kun delvis kan medregnes til købsmomsen, sker på  

 grundlag af en opdeling af fællesomkostningerne i en del, der vedrører den  

 indenlandske transport, og en del der vedrører den udenlandske transport.
Der  

 er således kun fradrag for den del, der vedrører den udenlandske transport,  

 jf.
Dep.1086/89 A.
 Opdelingen sker på grundlag af de strækninger, der er tilbagelagt  

 henholdsvis her i landet og i udlandet, og de almindelige regler om opgørelse  

 af købsmoms anvendes i øvrigt analogt.
G.6.3 Forsikringsvirksomhed uden for EF Forsikringsselskaber, der er etableret her i landet, fik ved  

 gennemførelsen af EF's 6. momsdirektiv mulighed for at få godtgjort betalt  

 moms af indkøb her i landet, i det omfang indkøbene vedrører selskabernes  

 forsikringsvirksomhed uden for EF, jf. også Dep.652.
 Godtgørelsen sker via en momsregistrering af forsikringsselskaberne,  

 hvorefter disse - med de begrænsninger, der følger af § 16, stk. 3 - kan få  

 godtgjort moms på køb af varer og momspligtige ydelser her i landet efter  

 følgende regler:
 Som godtgørelsesberettiget moms anses en andel af et års samlede moms på  

 købte varer og momspligtige ydelser, svarende til forholdet i det pågældende  

 år mellem præmieindtægter hidrørende fra forsikringsvirksomhed uden for EF og  

 de samlede præmieindtægter.
 Som præmieindtægter hidrørende fra forsikringsvirksomhed uden for EF  

 anses:
- præmieindtægter for direkte forsikringer med forsikringstagere, der er  

 etableret uden for EF.
Indtægter fra selskabernes agenturer, der er oprettet  

 uden for EF, kan dog kun medregnes med 25%, - præmieindtægter for genforsikringskontrakter, der indgås med selskaber  

 (cedenter), der er etableret uden for EF, og - præmieindtægter fra forsikring af varer, der transporteres til steder  

 uden for EF.
Selskaberne kan vælge at opgøre denne indtægt som 25% af de  

 samlede præmieindtægter fra vareforsikring.
 De samlede præmieindtægter er selskabets samlede ikke reserveregulerede  

 bruttopræmier (dvs. de samlede faktiske indtjente præmier).
 Ved evt. ændring af den fradragsret, selskabet havde ved købet af et  

 investeringsgode, fx ved ændring af omsætningsfordelingen, samt ved salg af  

 driftsmidler og investeringsgoder, for hvilke der er taget helt eller delvis  

 momsfradrag, anvendes reglerne om delvis fradragsret og om regulering af  

 købsmoms for investeringsgoder, jf. også H.4.
 Registrerede forsikringsselskaber er i øvrigt omfattet af almindelige  

 kontrol- og regnskabsbestemmelser.
G.7 Tilbagebetaling af moms til udenlandske virksomheder for indkøb mv.  

 til brug her i landet § 39 a Skatteministeren kan fastsætte regler, efter hvilke momspligtige  

 virksomheder, der ikke er etableret her i landet, kan få tilbagebetalt den  

 moms, de har betalt for varer og momspligtige ydelser til deres  

 erhvervsmæssige brug her i landet.
Tilbagebetaling kan ske i samme omfang som registrerede virksomheder her i  

 landet har fradragsret for moms af tilsvarende indkøb, jf.
H.3.
 Baggrunden for tilbagebetalingsordningen er gennemførelsen af EF's 8. og  

 13. momsdirektiv, som harmoniserer tilbagebetaling af moms til  

 afgiftspligtige personer, der ikke er etableret i indlandet, respektive i EF.
 De nærmere regler er fastsat i Skatteministeriets bekendtgørelse nr. 639  

 af 20. oktober 1988 om tilbagebetaling af moms til udenlandske virksomheder.
 Ordningen administreres af Told- og Skatteregion Sønderborg.
 Udenlandske virksomheder, der ikke har forretningssted, bopæl e.l. her i  

 landet, kan efter ansøgning få tilbagebetalt moms af varer og momspligtige  

 ydelser, der er købt eller indført til virksomhedernes erhvervsmæssige brug  

 her i landet.
Tilbagebetaling kan ske til udenlandske virksomheder, der skulle  

 registreres, hvis virksomheden lå her i landet, jf.
Dep.778 samt Dep.917.
 Udenlandske rejsebureauer, banker samt forsikrings- og  

 finansieringsvirksomheder kan således ikke få tilbagebetalt moms.
 Virksomheden må, i det tidsrum ansøgningen vedrører, ikke have solgt varer  

 og momspligtige ydelser her i landet, bortset fra transport af varer direkte  

 til eller fra udlandet eller i transit.
Tilbagebetaling af moms til udenlandske virksomheder kan kun ske i samme  

 omfang, som danske virksomheder kan medregne momsen af køb af tilsvarende art  

 til købsmomsen, jf.
H.3. Se endvidere afsnittet om kreditkort i I.2.2.
G.7.1 Generelle betingelser for tilbagebetaling Ansøgning om tilbagebetaling skal ske på blanket R 86 1, som kan fås ved  

 henvendelse til Told- og Skatteregion Sønderborg.
Ansøgningen skal omfatte en periode på mindst 3 måneder og højst et  

 kalenderår.
Perioden kan dog være kortere end 3 måneder, når det drejer sig  

 om den sidste del af et kalenderår.
Ansøgningen kan også omfatte køb i en  

 forløben del af et kalenderår, som ikke er omfattet af en tidligere  

 ansøgning.
Ansøgningen skal vedrøre et momsbeløb på mindst 1.500 kr.
Hvis ansøgningen  

 omfatter et kalenderår eller resten af et kalenderår, skal beløbet være  

 mindst 200 kr.
 Ansøgeren skal i ansøgningen give en erklæring om formålet med købene mv.,  

 ligesom der skal gives erklæring om, at virksomheden ikke i  

 tilbagebetalingsperioden har leveret varer eller præsteret momspligtige  

 ydelser, der medfører momspligt i Danmark.
 Ansøgninger skal være Told- og Skatteregion Sønderborg i hænde senest den  

 30. juni efter det år, som ansøgningen vedrører.
Virksomheden skal sammen med ansøgningen indsende originalfakturaer,  

 toldkvitteringer m.m.
Regionen returnerer dokumentationen inden en måned  

 efter modtagelsen.
Den første ansøgning skal vedlægges en erklæring om, at virksomheden  

 driver momspligtig virksomhed i sit hjemland.
Erklæringen gælder 1 år fra  

 udstedelsesdagen.
For virksomheder, der er hjemmehørende i et andet EF-land, skal den  

 kompetente offentlige myndighed (normalt den lokale skatte- og  

 afgiftsforvaltning eller toldforvaltning) attestere, at virksomheden er  

 momspligtig.
Endvidere attesteres virksomhedens registreringsnummer.
 For virksomheder hjemmehørende uden for EF, skal en kompetent (offentlig)  

 myndighed attestere, at virksomheden udøver erhvervsvirksomhed i hjemlandet.
Hvis ansøgningen og den tilhørende dokumentation er modtaget til tiden,  

 tilbagebetaler regionen beløbene senest 6 måneder efter, at ansøgningen er  

 modtaget.
Omkostninger ved udbetaling af beløb uden for Danmark påhviler  

 virksomheden.
G.7.2 Tilbagebetaling af moms i andre EF-lande De øvrige EF-lande har gennemført tilsvarende ordninger vedrørende  

 tilbagebetaling af moms efter EF's 8. momsdirektiv.
Der kan dog være mindre afvigelser, bl.a. fordi de nationale begrænsninger  

 i fradragsretten (§ 16, stk. 3) er opretholdt, indtil der evt. gennemføres  

 fælles EF-bestemmelser.
Fx har Tyskland ikke tilsvarende begrænsninger i  

 fradragsretten.
 De nærmere regler om tilbagebetaling af moms i de andre EF-lande står i  

 vejledninger, som danske virksomheder kan få ved at henvende sig til de  

 enkelte EF-landes kompetente myndigheder eller hos Udenrigsministeriets  

 Toldoplysning, tlf. 33 92 17 88..
Til brug ved danske virksomheders ansøgning om tilbagebetaling af moms,  

 der er betalt i andre EF-lande, kan told- og skatteregionerne give en  

 erklæring - blanket Y 63 - om virksomhedens momsmæssige status.
Regionen kan  

 også udlevere ansøgningsskemaer til brug for ansøgning i de enkelte lande.
 Tilbagebetalingen sker centralt i de pågældende EF-lande ved følgende  

 myndigheder:
Belgien Bureau Central de T V A pour assujettis étrangers Rue Van Orley, 15 B-1000 BRUXELLES Tlf. 009 32 2 218 44 40 England H M Customs and Excise VAT Overseas Repayments Unit Customs House PO Box 34 LONDONDERRY Northern Ireland BT48 7AE Tlf. 009 44 504 372727 Frankrig Direction des services Généraux et de l'Informatique Service de Remboursement de TVA 9, rue d'Uzés F-75094 PARIS CEDEX 02 Tlf. 009 33 1 42 36 02 33 Grækenland Ministères des Finances Service de FPA Sina 2-4 GR-106 72 ATHEN Tlf. 009 30 1 364 4605-08 Holland Inspectie der Invoerrechten en Accijnzen Afd.
Buitenlandse Ondernemingen Restitutie BTW Postbus 5408 NL-2280 HK RIJSWIJK Tlf. 009 31 70 3725811 Irland The Revenue Commissioners Value-Added Tax Repayment Section Castle House South Great George's Street IRL-DUBLIN 2 Tlf. 009 35 31 79 27 77 Italien 2 Ufficio I.V.A.
Via Canton, 10 I-00144 ROMA (EUR) Luxembourg Administration de l'Enregistrement et des Domaines Service de remboursement TVA 1-3 Avenue Guillaume BP 31 L-2020 LUXEMBOURG Tlf. 009 35 2 44 90 51 Portugal Servico de Administracqao do IVA Dirreccao de Servico de Reembolso Av.
Joao XXI, Loté 5 Apartado 8220 P-1802 LISBOA CODEX Tlf. 009 35 1 793 24 34/793 86 73 Spanien Delegación de Hacienda Especial de Madrid Sección de Regimenes Especiales C/Guzman el Bueno 139-planta 2a E-28071 MADRID Tlf. 009 34 1 468 20 00 Tyskland Bundesamt für Finanzen Friedhofsstrasse 1 D-5300 BONN 3 Tlf. 009 49 228 406 0 G.7.3 Tilbagebetaling af moms i Norge Danske virksomheder kan få tilbagebetalt norsk moms af visse varer og  

 ydelser til lastbiler, som bruges ved godstransport til eller fra Norge.
Det  

 drejer sig bl.a. om moms på brændstof, reparation og udstyr.
 Det er en betingelse, at lastbilen (trailer/vogntog) er registreret eller  

 hjemmehørende i Danmark, og at fakturabeløbet er på mindst 500 NOK, ekskl.  

 moms.
Ansøgningen, som skal ske på en blanket - RG-134 - skal udfyldes af den  

 norske sælger.
Blanketten skal attesteres af det norske toldvæsen i  

 forbindelse med udkørslen fra Norge.
Den attesterede blanket skal sendes til  

 sælgeren, som derefter kan sende momsbeløbet til den danske virksomhed.  

 Blanket RG-134 kan fås på told- og skatteregionerne.
G.7.4 Tilbagebetaling af moms i Sverige Danske virksomheder kan få tilbagebetalt moms af visse varer og ydelser,  

 som er købt og forbrugt i Sverige.
Ordningen, som i store træk ligner den  

 danske, giver danske virksomheder mulighed for at få tilbagebetalt moms i  

 samme omfang, som svenske momsregistrerede virksomheder kan medregne momsen  

 af indkøb af tilsvarende art til deres købsmoms efter den svenske  

 momslovgivning.
Ansøgningen skal vedrøre et momsbeløb på mindst 1.500 SEK.
Hvis  

 ansøgningen omfatter et kalenderår skal beløbet dog mindst være på 200 SEK.  

 Ansøgningsblanketten, som kan fås på told- og skatteregionerne, skal  

 indsendes til:
Riksskatteverket Beskattningsavdelingen Carlavägen 21 S-771 83 Ludvika Tlf. 009 46 0240-87000 G.7.5 Tilbagebetaling af moms i Østrig Danske vognmænd kan få tilbagebetalt moms for køb af brændstof til  

 lastvogne, reparation af lastvogne, samt for ophold i forbindelse med  

 reparation i Østrig.
Ansøgningen om tilbagebetaling skal ske på en  

 "Umsatzsteuererklärung für 19", U 4 b.
Blanketten kan fås  

 på told- og skatteregionerne.
 Nærmere oplysninger om ordningen kan fås hos:
Finanzamt Graz-Stadt (68) Ref 28 Conrad von Hötzendorf Strasse 14-18 A-8018 GRAZ Tlf. 009 43 (316) 8062-0 G.7.6 Tilbagebetaling af moms i andre lande Nærmere oplysninger om muligheden for at få tilbagebetalt moms i andre  

 lande kan fås ved henvendelse til Udenrigsministeriets Toldoplysning, tlf. 33  

 92 17 88.
G.8 Tilbagebetaling af moms til museer § 39 b Skatteministeren kan fastsætte regler, efter hvilke statslige eller  

 statsstøttede museer kan få tilbagebetalt moms af kunstværker og andre  

 genstande til indlemmelse i museernes samlinger, som er købt på auktion.
 De nærmere regler er fastsat i Skatteministeriets bekendtgørelse nr. 306  

 af 8. juni 1984 om tilbagebetaling af merværdiafgift til museer.
 Tilbagebetalingsordningen er nærmere behandlet i M.5. For så vidt angår  

 museers indførsel af kunst og museumsgenstande henvises til afsnit L.4.3.
G.9 Godtgørelse af energiafgifter Momsregistrerede virksomheder kan som hovedregel få afgiftsgodtgørelse for  

 olie, el, gas og kul i samme omfang, som virksomhederne har fradragsret for  

 købsmomsen af disse produkter, når de er købt til forbrug i virksomhed, fx  

 til procesvarme, opvarmning af virksomhedens lokaler og belysning.
 Der kan tilsvarende opnås afgiftsgodtgørelse for den indirekte  

 afgiftsbelastning på varme, som virksomheden får leveret fra en  

 momsregistreret virksomhed.
Virksomhederne kan derimod ikke opnå afgiftsgodtgørelse for olie og gas,  

 der bruges som motorbrændstof.
For virksomheder omfattet af § 25, stk. 1 (landbrug og fiskeri mv.), gælder dette dog kun  

 motorbrændstof, der bruges i registrerede motorkøretøjer.
Med hensyn til CO2-afgiften kan virksomhederne få godtgjort halvdelen af  

 afgiften efter reglerne for godtgørelse af olie, el, gas og kul.
For den  

 anden halvdel af CO2-afgiften gælder der en særlig refusionsordning.
For ultralet dieselolie og gas, der anvendes ved rutekørsel, gælder der  

 særlige godtgørelsesregler, jf.
N.3.3.3.
 De energiafgiftsbeløb, der kan godtgøres, angives på virksomhedens  

 momsangivelse.
