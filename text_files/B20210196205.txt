Bekendtgørelse om pligt til at sikre covid-19-test af tilrejsende arbejdskraft efter indrejse i Danmark I medfør af § 1, stk. 4, i lov nr. 157 af 2. februar 2021 om pligt til at sikre covid-19-test af tilrejsende arbejdskraft efter indrejse i Danmark fastsættes:
 § 1. Arbejdsgiveres pligt til at sørge for, at tilrejsende arbejdskraft testes for covid-19 efter indrejse i Danmark, gælder ikke fra og med den 25. oktober 2021 uanset hvilket land, region eller område, den tilrejsende arbejdskraft indrejser fra.
 Stk. 2. Arbejdsgiveres pligt til at sørge for at blive testet for covid-19 efter indrejse i Danmark, såfremt arbejdsgiveren er tilrejsende arbejdskraft, gælder ikke fra og med den 25. oktober 2021 uanset hvilket land, region eller område, arbejdsgiveren indrejser fra.
 Stk. 3. Selvstændiges pligt til at sørge for at blive testet for covid-19 efter indrejse i Danmark, såfremt den selvstændige er tilrejsende arbejdskraft, gælder ikke fra og med den 25. oktober 2021 uanset hvilket land, region eller område, den selvstændige indrejser fra.
 Ikrafttræden m.v.
 § 2. Bekendtgørelsen træder i kraft den 25. oktober 2021.
 Stk. 2. Bekendtgørelse nr. 1670 af 13. august 2021 om pligt til at sikre covid-19-test af tilrejsende arbejdskraft efter indrejse i Danmark ophæves.
