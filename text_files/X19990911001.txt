Patent på lukkeanordning til beholder  

 meddelt på baggrund af subsidiære patentkrav År 1997, den 27. maj afsagde  

 Patentankenævnet(Hans Chr.
Thomsen, Grønbæk, Laubst,  

 Terndrup Pedersen) følgende KENDELSE i sagen j.nr.
P 22/94:	Klage fra Glud & Marstand A/S Løsning, v/Chas.
Hude A/S over Patentdirektoratets afgørelse af  

 patentansøgning nr.
2103/1990 for CONSAFE ApS, c/o Metalvarefabriken Baltic A/S, København, v/Internationalt Patent-Bureau.
 Den 21. december 1992 fremlagdes under nr. 165586 B en den  

 3. september 1990 indleveret ansøgning om patent på  

 lukkeanordning til beholder.
 De fremlagte krav lød således:
 "1.	Lukkeanordning til tætlukning af en beholder  

 (10) ved anbringelse af et låg (18) på en beholderkrop (16), hvor  

 låget (18) har et rundtgående lukningsområde (21, 22; 121,  

 124; 221, 222), der ved montering af låget er indrettet til at ligge an  

 mod et ligeledes rundtgående lukningsområde (34; 134; 238)  

 på beholderens krop (16), hvor i det mindste det ene af de to  

 lukningsområder (21, 22; 34; 121, 124, 134; 221, 222, 238) er  

 beklædt med en rundtgående vulst (40, 41; 141; 240) af et  

 deformerbart materiale, kendetegnet ved, at mindst ét af  

 lukningsområderne (21, 22, 34; 121, 124, 134; 221, 222, 238) desuden er  

 påført et klæbemiddel, hvorved låget (18)'s  

 lukningsområder (21, 22; 121; 221, 222) ved montering af låget  

 (18) bringes i forbindelse med beholderkroppen (16)'s lukningsområder  

 (34; 134; 238) via den deformerbare vulst (40, 41; 141; 240), idet  

 klæbemidlet binder vulsten (40, 41; 141; 240) til det med  

 klæbemiddel forsynede lukningsområde (21, 22, 34; 121, 124, 134;  

 221, 222, 238).
 2.	Lukkeanordning ifølge krav 1, kendetegnet  

 ved, at begge lukningsområder (21, 22, 34; 121, 124, 134; 221, 222,  

 238) er beklædt med rundtgående vulster (40, 41; 141; 240) af et  

 deformerbart materiale.
 3.	Lukkeanordning ifølge krav 1 eller 2,  

kendetegnet ved, at begge lukningsområder (21, 22, 34; 121, 124,  

 134; 221, 222, 238) er påført klæbemiddel.
 4.	Lukkeanordning ifølge krav 1-3,  

kendetegnet ved, at en rundtgående vulst (40, 41; 141; 240) i et  

 lukningsområde er fremstillet af en såkaldt compound i form af et  

 opblæret plastmateriale, der fikseres til lukningsområdet (21,  

 22, 34; 121, 124, 134; 221, 222, 238) gennem adhæsion.
 5.	Lukkeanordning ifølge krav 4, kendetegnet  

 ved, at respektive lukningsområder (21, 22, 34; 121, 124, 134; 221,  

 222, 238) har en rundtgående kant, der danner en kanal (23, 37; 134;  

 223) til optagelse af en del af det opblærede plastmateriale.
 6.	Lukkeanordning ifølge krav 4, kendetegnet  

 ved, at lukningsområdet (21, 22, 34; 121, 124, 134; 221, 222, 238)  

 er forsynet med ruheder.
 7.	Lukkeanordning ifølge krav 1-6,  

kendetegnet ved, at lukningsområderne (21, 22, 34; 121, 124,  

 134; 221, 222, 238) i hovedsagen kun påføres klæbemiddel  

 på de af vulsterne (40, 41; 141; 240) dannede anlægsflader.
 8.	Lukkeanordning ifølge krav 1-7,  

kendetegnet ved, at den af den deformerbare vulst (40, 41; 141; 240)  

 dannede tætning er en sekundær tætning, og at der desuden  

 på låget findes et rundtgående område (22, 36; 124,  

 138; 224, 238), der er indrettet til at danne en primær tætning  

 med beholderen.
9.	Lukkeanordning ifølge krav 1-8,  

kendetegnet ved, at låget (18) desuden har en rundtgående,  

 fjedrende kanal (21, 121, 221) langs randen." Klageren Hofman-Bang & Boutard, Lehmann & Ree A/S  

 på vegne PLM A/S Haustrups Fabriker A/S, Odense nedlagde ved skrivelse  

 af 19. marts 1993 indsigelse mod udstedelse af patent under henvisning til,  

 at "det i kravene i ansøgningen indeholdte principalt er kendt,  

 subsidiært nærliggende sammenlignet med den på  

 ansøgningsdagen kendte teknik, således at ansøgningen  

 ikke opfylder betingelserne i Patentlovens ? 2. Som eksempel på denne kendte teknik  

 henvises til US patentskrift nr. 4.215.797." Klageren har i skrivelse af 19. maj 1993 nærmere  

 begrundet indsigelsen og anført:
 "Opfindelsen ifølge ansøgningen angår  

 en lukke-     anordning til tætlukning af en beholder til f.eks.  

 "farlige væsker", og hvor såvel beholderlåg som selve  

 beholderen har rundtgående lukningsområder, der tilsammen danner  

 tætlukningen ved lågets anbringelse på beholderen, og hvor  

 mindst det ene af de to lukningsområder er beklædt med en  

 rundtgående vulst af deformerbart materiale, hvilken lukkeanordning er  

 ejendommelig ved, at mindst et af lukningsområderne tillige er  

 påført et klæbemiddel, hvorved lågets  

 lukningsområde, når låget anbringes på beholderen,  

 via den deformerbare vulst bringes i forbindelse med beholderens  

 lukningsområde, idet klæbemidlet bringes i forbindelse med  

 beholderens lukningsområde, idet klæbemidlet binder vulsten til  

 det med klæbemiddel forsynede lukningsområde, jvf.  

 ansøgningens krav 1.
 Underkravene 2-4 og 7 angiver forskellige  

 udførelsesformer for lukningsanordningens vulster, og hvorledes et  

 klæbemiddel er påført anordningen, underkrav 5 og 6  

 omhandler midler til mekanisk anbringelse af vulsterne, medens underkravene 8  

 og 9 omhandler midler til at danne en supplerende tætning mellem  

 lukkeområderne ud over vulsttætningen.
 Vedrørende krav 2 gøres opmærksom  

 på, at omtalen af kravet i beskrivelsen på side 3, linie 1-5,  

 ikke er i overensstemmelse med kravets indhold.
 Det i de kendetegnende dele af kravene 1-4 og 7 indeholdte  

 er imidlertid i alt væsentligt kendt, subsidiært  

 nærliggende ud fra det, der kendes fra US-A-4.215.797, som er omtalt i  

 selve indsigelsen af 19. marts 1993, og ud fra AU-B-66875/86, idet begge  

 disse skrifter omhandler tætlukkende beholderlukkeanordninger af samme  

 art som den i nærværende ansøgning omhandlede, samt fra  

 det i sagen tidligere fremdragne GB-A-2125381. Kopier af  

 førstnævnte to patentskrifter vedlægges.
På figurerne 4 og 5 i AU-B-66875/86 og i de  

 tilhørende dele af beskrivelsen er vist og omtalt en lukke-  

 anordning, hvis låg i en kanallignende reces 12,13,14 har en  

 påklæbet, deformerbar vulst 29 af plastmateriale, der ved  

 klæbning mod et vinyllag 28 anbragt på en modstående flade  

 19 på beholderens 31 indadrettede overkant 18,20,21 danner  

 tætlukningen mellem låg og beholder.
Det fremgår af den  

 australske beskrivelse side 5, linie 20-23, samt af det godkendte australske  

 krav 3, at den tætlukkende forbindelse mellem vulsten 29 og vinyllaget  

 28 dannes ved klæbning, hvilket indebærer, at mindst en af delene  

 (vulst og/eller vinyllag) må være påført et  

 klæbemiddel på den dannede anlægsflade.
Endvidere  

 fremgår det også af det australske skrift, at den deformerbare  

 vulst 29 ved klæbning er fastgjort til et vinyllag 16 i låget 11,  

 således at der på denne måde bliver tale om en  

 klæbevirkning etableret via vulsten både mod låget og  

 beholderen, jvf. ansøgningens krav 3.
 Fra det i forbindelse med ansøgningens  

 fremlæggelse fremdragne engelske patentskrift GB-A-2125381 er det kendt  

 at forsyne hver af de to lukkeområder i henholdsvis låg og  

 beholder med en rundtgående vulst af deformerbart materiale, hvorved  

 heller ikke ansøgningens krav 2 kommer til at indeholde noget  

 patenterbart nyt.
 Indholdet af nærværende ansøgnings krav  

 1-3 er derfor omtrent identisk med de nævnte dele af det australske og  

 det engelske patentskrift.
Den kanallignende reces i lågets lukkeområde  

 fremgår tydeligt af figur 4 i det australske patentskrift, hvor den  

 rundtgående lågkant 12,15 er forsynet med en fordybning 14 til  

 dannelse af en kanal, i hvilken vulsten af plastmateriale er fikseret gennem  

 adhæsion til et andet vinyllag 16 inde i kanalen.
Denne anbringelse og  

 fiksering af vulsten svarer ganske til indholdet af krav 4 og 5 i  

 nærværende ansøgning.
 I US-A-4.215.797, se især figur 1-4 og de  

 tilsvarende del af beskrivelsen i dette skrift, er vist og omtalt en  

 tætlukkende beholderlukkeanordning, hvor mindst et af  

 lukningsområderne 18,22 på henholdsvis beholderen 12 og  

 låget 30 er forsynet med et klæbemiddel 40 på de dannede  

 anlægsflader, således at der med låget 30 i monteret  

 stilling dannes en tætlukning mellem de to lukningsområder.  

 Lukkeanordningen ifølge det amerikanske patentskrift er ikke forsynet  

 med en deformerbar vulst af plastmateriale, men kan, jvf. fig. 3-5, have en  

 fast vulst 38 presset ud i beholderens opadvendede kant, hvilken faste vulst  

 kan være påført klæbemidlet 40. At erstatte den  

 faste vulst 38 med en deformerbar vulst af plastmateriale, og at anbringe en  

 sådan deformerbar vulst i en i den opadvendende beholderkant 18  

 udformet rundtgående reces må ikke mindst med kendskabet til  

 lukkeanordningen i forannævnte australske patentskrift anses for at  

 være en nærliggende foranstaltning for en fagmand.
 En mekanisk tætning mellem låg og beholder til  

 supplering af klæbetætningen er ligeledes kendt fra det  

 amerikanske patentskrift, se dettes spalte 3, linie 39-49, og fig. 2, hvor  

 der er beskrevet og vist en prespasningstætning mellem lågdelen  

 24 og beholderdelen 16. At forsynet lågdelen 24 med en radialt  

 udadrettet forhøjning og beholderdelen 16 med en tilsvarende rille  

 på indersiden til at forbedre den mekaniske tætning svarende til  

 forhøjningen 22,224 og rillen 238 ifølge nærværende  

 ansøgning må ligeledes anses for særdeles  

 nærliggende for en fagmand.
 At danne en rundtgående, fjedrende kanal 21,121,221  

 langs lågranden, jvf. krav 9 i nærværende ansøgning,  

 svarer i et og alt til den mellem lågdelene 20 og 28 dannede fordybning  

 af tilnærmelsesvis rektangulært tværsnit, som tydeligt ses  

 på fig. 1 i det amerikanske patentskrift.
 Uanset at det ikke er direkte nævnt hverken i  

 AU-B-66875/86 eller i GB-A-2125381, at benyttelsen af deformerbare vulster af  

 plastmateriale som tætningsmiddel i den samlede beholders  

 lukkeområder også kan have en stødabsorberende funktion  

 ved indbyrdes forskellige stødpåvirkninger mod låg og  

 beholder svarende til det, der er angivet som formålet med opfindelsen  

 ifølge ansøgningen, er det indlysende for en fagmand inden for  

 området, at vulstanbringelsen ifølge det australske og det  

 engelske patentskrift også vil opfylde en sådan funktion.
Henset til det ovenfor anførte, indeholder  

 nærværende ansøgning hverken den fornødne nyhed  

 eller den fornødne opfindelseshøjde til at kunne begrunde et  

 patent, hvorfor vi på Indsigers vegne anmoder om, at ansøgningen  

 i sin helhed afslås." Ansøgeren indleverede med skrivelse af 17. november  

 1993 følgende nye patentkrav:
 "1.	Lukkeanordning til tætlukning af en beholder  

 (10) ved anbringelse af et låg (18) på en beholderkrop (16), hvor  

 låget (18) har et rundtgående lukningsområde (21, 22; 121,  

 124; 134; 221, 222), der er indrettet til efter anbringelsen af låget  

 at ligge an mod et ligeledes rundtgående lukningsområde (34; 134;  

 238) på beholderens krop (16), hvor der i det mindste i det ene af de  

 to lukningsområder (21, 22; 34; 121, 124, 134; 221, 222, 238) er  

 fastgjort en rundtgående vulst (40, 41; 141; 240) af et deformerbart  

 materiale, kendetegnet ved, at mindst ét af lukningsområderne  

 (21, 22; 121; 221, 222) ved anbringelsen af låget (18) bringes i  

 forbindelse med beholderkroppens (16) lukningsområde (34; 134; 238) via  

 den deformerbare vulst (40, 41; 141; 240), idet klæbemidlet binder  

 vulsten (40, 41; 141; 240) i det ene lukningsområde til det andet  

 lukningsområde (21, 22, 34; 121, 124, 134; 221, 222, 238).
10.	Anvendelse af en rundtgående vulst af  

 deformerbart materiale som stød- og forskydningsabsorberende element i  

 en lukkeanordning til tætlukning af en beholder (10) ved anbringelse af  

 et låg (18) på en beholderkrop (16), hvor låget (18) har et  

 rundtgående lukningsområde (21, 22; 121, 124; 221, 222), der er  

 indrettet til efter anbringelsen af låget at ligge an mod et ligeledes  

 rundtgående lukningsområde (21, 22; 34; 121, 124, 134; 221, 222,  

 238) er fastgjort en rundtgående vulst (40, 41; 141; 240) af et  

 deformerbart materiale, kendetegnet ved, at mindst ét af  

 lukningsområderne (21, 22, 34; 121, 124, 134; 221, 222, 238)  

 påføres et klæbemiddel, hvorved lågets (18)  

 lukningsområde (21, 22; 121; 221, 222) ved anbringelsen af låget  

 (18) bringes i forbindelse med beholderkroppens (16) lukningsområde  

 (34; 134; 238) via den deformerbare vulst (40, 41; 141; 240), idet  

 klæbemidlet binder vulsten (40, 41; 141; 240) i det ene  

 lukningsområde til det andet lukningsområde (21, 22, 34; 121,  

 124, 134; 221, 222, 238)." I skrivelsen anførte ansøger bl.a.:
"I anledning af den af PLM A/S Haustrups Fabriker nedlagte  

 indsigelse vedlægger vi et nyt sæt patentkrav, samt vort koncept,  

 hvoraf ændringen i forhold til de fremlagte patentkrav fremgår.
I  

 krav 1 er gennemført forskellige sproglige præciseringer og den  

 forståelsesmæssige præcisering, at "klæbemidlet  

 binder vulsten i det ene lukningsområde til det andet  

 lukningsormåde". Dette fremgår klart af den specielle del af  

 beskrivelsen og tegningen.
I krav 4 er ordene "gennem adhæsion"  

 slettet, da fikseringen også kan ske ved mekanisk indgreb, jf. den  

 specielle del af beskrivelsen og tegningen.
Endelig er indført et nyt  

 krav 10, som angår anvendelse af en rundtgående vulst af  

 deformerbart materiale, som stød- og forskydningsabsorberende element  

 i en lukkeanordning som anført i krav 1. Det bemærkes, at der  

 ikke med det nye krav 10 eller de andre ændringer er sket nogen  

 udvidelse af det ansøgte beskyttelsesomfang eller tilført sagen  

 noget nyt.
 I anledning af indsigelsen har vi iøvrigt  

 følgende kommentarer:
Indsigeren har fremdraget to skrifter, som ikke tidligere  

 har været fremme i forbindelse med behandlingen af den foreliggende  

 ansøgning.
Det drejer sig om US-A-4.215.797 og AU-B-66875/86.
US-A.215.797 beskriver en genbrugs-plastbeholder med  

 plastlåg, til forgængelige konsumvarer såsom kød-,  

 mejeri- og medicinalprodukter samt kosmetiske produkter.
Plastbeholderen  

 lukkes hermetisk ved at låget limes fast af påfylderen.  

 Plastbeholderen er et alternativ til andre plastbeholdre med et lukke i form  

 af en påsvejst alu-foliemembran, som rives itu ved åbning.  

 Pålimningen af låget udføres på en sådan  

 måde at det sikres, at det anvendte klæbestof ved åbning af  

 beholderen følger med låget således, at beholderranden er  

 fri for klæbestof, som i givet fald ville kunne forurene produktet i  

 beholderen.
På beholderranden er tilvejebragt en rundtgående  

 vulst i form af en opbulning, hvis formål er at lette styringen af  

 limpåføringen.
Ud over den hermetiske limforbindelse mellem  

 låget og beholderkroppen findes en mekanisk forbindelse for at  

 gøre låget genanvendeligt (spalte 1, linie 35-42). Den i US-A-4  

 215 797 beskrevne beholder er således af ganske anden art end  

 beholderen ifølge den foreliggende opfindelse.
AU-B-66875/86 beskriver et "Tamperproof closure" dvs. et  

 anbrudsafslørende lukke, altså et lukke, der ikke kan  

 åbnes uden at det efterfølgende vil være klart at det har  

 være åbnet.
Formålet med opfindelsen ifølge det  

 australske skrift er (jnf. side 3, linie 4-10 og side 2, linie 13 til side 3,  

 linie 3) at tilvejebringe et sådant lukke som et alternativ til et  

 lukke med en underliggende membran, der af hensyn til hermetisk lukning  

 omfatter et aluminiumlag.
Dette formål opfyldes ved at et låg  

 hæftes sammen med en beholderrand via en vulst af en compound og et lag  

 af vinyl eller lignende.
Derved dannes et lukke i form af en enhed, som efter  

 påfyldning af en beholder sættes fast på denne.
Ved  

 åbning af låget brydes forbindelsen mellem compound-vulsten og  

 vinyllaget, hvorved rester af compounden forbliver synligt siddende på  

 vinyllaget.
Efter åbningen vil låget ved genanbringelse på  

 beholderranden sidde løst (jnf. side 1, linie 23-25 "loosely fitting")  

 og derved indikere at låget har været åbnet.
Misfarvning af  

 vinyllaget p.gr.a. compoundrester vil indikere at låget faktisk har  

 været hæftet fast.
De krav som må stilles til  

 hæftningsforbindelsen for at den skal opfylde sit formål er 1) at  

 den er lufttæt (oxygen-tæt) og 2) at den er så stærk  

 at der kan mærkes tydelig forskel på om  

 hæftningsforbindelsen er brudt eller ej.
Af hensyn til  

 anbrudsafsløring foretrækkes det iøvrigt ifølge  

 skriftet (side 3, linie 29-32) at der (stadig) tilvejebringes en membran  

 under låget, men denne kan nu være af et mindre kostbart  

 materiale såsom papir.
Formålet med den foreliggende opfindelse er angivet  

 på fremlæggelsesskriftets side 2, linie 12-16. På side 1,  

 linie 7-34 er der redegjort for baggrunden for formålet.
Dette  

 formål er ifølge den foreliggende opfindelse opfyldt ved, at der  

 påføres et klæbemiddel på et lukningsområde  

 således, at der, når låget anbringes på  

 beholderkroppen, tilvejebringes en klæbeforbindelse mellem låg og  

 beholderkrop via en vulst af deformerbart materiale, således som  

 anført i ansøgningens krav 1.
 Ifølge AU-B-66875/86 tilvejebringes en  

 lufttæt (oxygentæt) anbrudsafslørende forbindelse mellem  

 randen og låget, ved at de vinylbelagte dele, rand og låg, samles  

 med compound indlagt, hvorefter rand og låg bages for at hærde  

 compounden og hæfte eller binde den til vinylbelægningerne  

 på rand og låg (jf. side 5, linie 15-23). Et egentligt  

 klæbemiddel omtales ingen steder i AU-B-66875/86. Der anføres  

 ingen alternativer til den her omtalte fremgangsmåde ved fremstilling  

 af det lukke, som er genstand for det australske patent, som således  

 på ingen måde beskriver påføring af et  

 klæbemiddel på et lukningsområde, således som det,  

 som nævnt ovenfor, gøres ifølge den foreliggende  

 opfindelse for at opfylde dens formål.
Som det fremgår af det forrige afsnit er det  

 forkert, når indsigeren i indsigelsesbegrundelsen på side 2, lidt  

 under midten slutter, at omtalen af klæbning eller rettere  

 hæftning (bond) mellem compoundvulst og vinyllag indebærer, at et  

 klæbemiddel er til stede.
Der er kun compounden og vinylen til stede og  

 de bindes sammen ved varmebehandling.
Ingen af de to kan opfattes som det  

 klæbemiddel, der anvendes ifølge den foreliggende opfindelse,  

 fordi det for at lukke en beholder af den i indledningen til det foreliggende  

 krav 1 angivne art, hvis der anvendes vinyl og PVC som ifølge det  

 australske patent, ville være nødvendigt at bage en fyldt  

 beholder, dvs. en beholder fyldt med fx maling.
Det ville ikke være  

 realistisk.
 Den foreliggende ansøgning og det australske patent  

 angår således forskellige løsninger på vidt  

 forskellige problemer (hvilket afspejles af de respektive  

 IPC-klassificeringer), og det ville af den årsag ikke være  

 nærliggende for den fagmand, der før den foreliggende  

 ansøgnings indleveringsdag stod overfor det til grund for opfindelsen  

 liggende problem, at opsøge det australske patent.
 Indsigerens bemærkning om at det ville være  

 nærliggende at erstatte vulsten på beholderranden ifølge  

 US-A-4 215 797 med en vulst af deformerbart materiale må i betragtning  

  af, at der hverken i USA-patentet eller i det australske patent findes  

 antydninger af, at det ville løse hans problem, anses for at  

 være en dårligt underbygget påstand, som vi på ingen  

 måde kan være enig i.
Det er kendt dels fra praksis, dels fra det under  

 behandlingen af den foreliggende ansøgning fremdragne materiale,  

 såsom det af indsigeren nævnte GB-A-2.125.381 at placere  

 pakningsmateriale mellem låg og beholderrand for at tætne  

 beholderen.
For at sikre låget mod at springe op i tilfælde af  

 fysisk overlast, såsom ved fald, var der før indleveringsdagen  

 for den foreliggende ansøgning imidlertid kun kendt at anvende  

 klemmer, spændebånd og lignende for at tilvejebringe en mekanisk  

 forbindelse mellem låg og beholder.
Der er intet i det under  

 sagsbehandlingen fremdragne materiale eller i det af indsigeren fremdragne,  

 ej heller i AU-B-666875/86, der for fagmanden kan indikere at  

 løsningen på det til grund for opfindelsen liggende problem kan  

 findes ved at tilvejebringe en klæbeforbindelse mellem låg og  

 beholderrand gennem en vulst af deformerbart materiale." Indsiger fremsatte i skrivelse af 3. marts 1994  

 følgende bemærkninger til de nye krav:
"Ad krav 1 Bortset fra de rent sproglige ændringer til  

 tydeliggørelse af kravteksten, uden derved at ændre på det  

 essentielle indhold af kravet, finder indsigeren, at ændringen af  

 "lukningsområder" til "lukningsområde" og af "til det med  

 klæbemiddel forsynede [lukningsområde]" til "i det ene  

 lukningsområde til det andet [lukningsområde]" dels  

 medfører en vis forskydning af beskyttelsesomfanget, dels for den  

 sidstnævnte ændring synes at være en reel udvidelse af  

 beskyttelsesomfanget i forhold til det oprindelige krav 1, idet der med  

 ændringen er skabt tvivl om, hvorvidt kun det ene eller begge  

 lukningsområder forsynes med klæbemiddel, uanset at kravets  

 kendetegnende del starter med at sige, at det kun er ét  

 lukningsområde, som forsynes med klæbemiddel.
 Hvis ansøgeren med den foreslåede  

 ændring skulle have ønsket at samle indholdet af det godkendte  

 krav 1 og det godkendte krav 3 i fremlæggelsesskriftet i et nyt  

 hovedkrav, må dette tydeligt fremgå af kravændringerne.
Ad krav 10 Med dette krav indfører ansøgeren  

 formelt en uafhængig opfindelse, idet kravet omhandler en "vulst", mens  

 krav 1 omhandler en "lukkeanordning". Endvidere indfører  

 ansøgeren i kravet, se dettes linie 2 og 3, et nyt udtryk i form af et  

 "stødabsorberende " element.
En sådan udvidelse har ikke hjemmel  

 i beskrivelsen, der kun omtaler deformerbart materiale til at optage  

 påvirkninger, som beholderen udsættes for, eller materiale til at  

 optage forskydninger mellem låg og beholder.
Krav 10 bør derfor  

 afvises i sin nuværende form.
 For kravene 1, 3, 4, 5, 6, 7 og 10 gælder fortsat,  

 at de indeholder henvisningsbetegnelser 134 og 222, som enten ikke er vist  

 på tegningen (134), eller som ikke fremgår hverken af beskrivelse  

 eller tegning (222).
 Vedrørende ansøgerens afvisning af de  

 modhold, som indsigelsen er begrundet med, synes det helt irrelevant,  

 når ansøgeren så indgående beskæftiger sig med  

 formålet med opfindelserne ifølge US-A-4.215.797 og  

 AU-B-66875/86 og henholder sig til, at formålet med  

 nærværende opfindelse er et ganske andet.
I indsigelsen anføres tydeligt, at  

 lukkeanordningerne ifølge de nævnte to modhold gør, at  

 det i kravene 1-4 og 7 i alt væsentligt er kendt, subsidiært  

 nærliggende for en fagmand, især når det, som er kendt fra  

 GB-A-2125381, også medinddrages i vurderingen.
Indsigeren har på  

 ingen måde bestridt, at formålet med opfindelserne ifølge  

 det amerikan-ske og det australske modhold skulle være et andet end  

 formålet med opfindelsen ifølge nærværende  

 ansøgning, men denne forskel i formål ændrer intet ved, at  

 lukkeanordningerne som sådanne ifølge modholdene klart  

 foregriber ansøgerens opfindelse.
Selv om AU-B-66875/86 ikke nævner, at et  

 klæbemiddel påføres lukkeområderne mellem beholder  

 og låg, men at den klæbende virkning opnås ved at  

 hærde en PVC-belægning i en ovn, således at PVC'en bringes  

 til at klæbe ("adhere") til vinyllag 16, 28, er det væsentlige i  

 denne forbindelse dog, at der fås en klæbevirkning.
Om denne  

 opnås ved at påsmøre et klæbemiddel eller ved en  

 hærdning af en PVC-belægning er for en fagmand under alle  

 omstændigheder velkendte og nærliggende foranstaltninger i sig  

 selv.
 Videre henviser ansøgeren i sit svar til, at  

 formålet med opfindelsen er at tilvejebringe en  

 påvirkningsabsorberende lukkeanordning og en beholder, idet anordningen  

 skal kunne modstå en "væsentlig deformation af såvel  

 beholder som låg" (jvf. fremlæggelsesskriftets side 2, linie  

 15-16).
Uanset at begrebet en "væsentlig deformation" ikke  

 er nærmere defineret, kan der ikke herske tvivl om, at også et  

 beholderlåg som angivet i AU-B-66875/86 kan modstå en vis  

 deformation uden at forårsage lækage, også selv om det ikke  

 er direkte nævnt i dette skrift.
Et tætsluttende  

 beholderlåg af den omhandlede art vil altid være således  

 udformet, at det kan modstå en vis deformation, eftersom der altid vil  

 kunne opstå indbyrdes forskellige bevægelser mellem beholderne og  

 deres låg under håndteringen af dem.
Når en fagmand stilles overfor problemet med at  

 tilvejebringe en lukkeanordning, som kan modstå en "væsentlig  

 deformation", vil han selvsagt anvende al den fagkundskab han har fra andre  

 løsninger på lukkeanordninger for beholdere, og han vil i  

 så fald ikke tage hensyn til, om disse løsninger skulle  

 gælde beholdere med et andet indhold eller om de yderligere angiver  

 anbrudsafslørende forbindelser.
Det primære for fagmanden er, at  

 anordningerne er tætsluttende, og at de kan modstå en vis  

 deformation.
Begge dele opnås også ved hjælp af  

 lukkeanordningerne ifølge de fremdragne modhold, og der er  

 således intet patenterbart nyt ved lukkeanordningen ifølge  

 nærværende ansøgning.
Ansøgeren anfører endvidere, at forskellen i  

 IPC-klassificering mellem ansøgningen og det australske patent skulle  

 indikere væsensforskellige løsninger på problemet med at  

 lukke en beholder, idet ansøgningen er klassificeret i B65D 43/10,  

 mens det australske patent er klassificeret i B65D 43/04. Herved angives  

 imidlertid kun en forskel i undergruppe.
Begge skrifter kan således  

 henføres til samme hovedgruppe i IPC 3, nemlig B65D 43/00  

 "Lids or cover for box-like containers", og enhver fagmand, som indenfor  

 denne hovedgruppe søger efter patentskrifter omhandlede nævnte  

 problem, vil  ifølge IPC3 ikke kun begrænse sig til  

 en enkelt undergruppe, men må nødvendigvis medtage samtlige  

 undergrupper 43/02 - 43/12, jvf. teksten til disse.
Derved vil fagmanden  

 også fremdrage det australske skrift.
En IPC-ansøgning som  

 forudsat af ansøgeren forekommer i dette tilfælde at være  

 temmelig overfladisk.
Indsigeren finder således fortsat, at opfindelsen  

 ifølge ansøgningen i alt væsentligt er både kendt  

 og nærliggende for en fagmand, og at den heller ikke med  

 kravsættet af 4.november 1993 indeholder noget patentbegrundende.  

 Indsigeren fastholder følgelig sin anmodning om, at ansøgningen  

 i sin helhed afslås." Med skrivelse af 6. maj 1994 fremsendte ansøgeren  

 en ny beskrivelse med ændrede krav, indføjet med rødt  

 blæk på kravene af 17. november 1993.
 De ændrede krav lød som  

 følger:
 "1.	Lukkeanordning til tætlukning af en beholder  

 (10) ved anbringelse af et låg (18) på en beholderkrop (16), hvor  

 låget (18) har et rundtgående lukningsområde (21, 22; 121,  

 124; 221, 224), der er indrettet til ved anbringel-sen af låget at  

 blive bragt til at ligge an mod et ligeledes rundtgående  

 lukningsområde (34; 134; 238) på beholderens  krop (16), hvor der  

 i det mindste i det ene af de to lukningsområder (21, 22; 34; 121; 124,  

 134; 221, 224, 238) er fastgjort en rundtgående vulst (40, 41; 141;  

 240) af et deformerbart materiale, hvorved vulsten udgør en del af  

 lukningsområdet, kendetegnet ved, at mindst ét af  

 lukningsområderne (21, 22, 34; 121, 124, 134; 221, 224, 238) er  

 påført et klæbemiddel, hvorved låget (18) ved  

 nævnte anbringelse bringes i forbindelse med beholderkroppen (16) via  

 den deformerbare vulst (40, 41; 141; 240), idet klæbemidlet binder den  

 i det ene lukningsområde fastgjorte vulst (40, 41; 141; 240) til det  

 andet lukningsområde (21, 22, 34; 121, 124, 134; 221, 224, 238).
 2.	Lukkeanordning ifølge krav 1, kendetegnet  

 ved, at begge lukningsområder (21, 22, 34) er forsynet med  

 rundtgående vulster (40, 41) af et deformerbart materiale.
 3.	Lukkeanordning ifølge krav 1 eller 2,  

kendetegnet ved, at begge lukningsområder (21, 22, 34; 121, 124,  

 134; 221, 224, 238) er påført klæbemiddel.
 4.	Lukkeanordning ifølge krav 1-3,  

kendetegnet ved, at en rundtgående vulst (40, 41; 141; 240) i et  

 lukningsområde er fremstillet af en såkaldt compound i form af et  

 opblæret plastmateriale, der er fikseret til lukningsområdet (21,  

 22, 34; 121, 124, 134; 221, 224, 238).
 5.	Lukkeanordning ifølge krav 4, kendetegnet  

 ved, at respektive lukningsområder (21, 22, 34; 121, 124, 134; 224,  

 238) har en rundtgående kant, der danner en kanal (23, 37; 134; 223)  

 til optagelse af en del af det opblærede plastmateriale.
 6.	Lukkeanordning ifølge krav 4, kendetegnet  

 ved, at lukningsområdet (21, 22, 34; 121, 124, 134; 221, 224, 238)  

 er forsynet med ruheder.
 7.	Lukkeanordning ifølge krav 1-6,  

kendetegnet ved, at lukningsområderne (21, 22, 34; 121, 124,  

 134; 221, 224, 238) i hovedsagen kun påføres klæbemiddel  

 på de af nævnte i det mindste ene vulst (40, 41; 141; 240)  

 dannede anlægsflader.
 8.	Lukkeanordning ifølge krav 1-7,  

kendetegnet ved, at den ene af den deformerbare vulst (40, 41; 141;  

 240) dannede tætning er en sekundær tætning, og at der  

 desuden på låget findes et rundtgående område (22,  

 36; 124, 138; 224, 238), der er indrettet til at danne en primær  

 tætning med beholderen.
 9.	Lukkeanordning ifølge krav 1-8,  

kendetegnet ved, at låget (18) desuden har en rundtgående,  

 fjedrende kanal (21, 121, 221) langs randen.
10.	Anvendelse af en rundtgående vulst af  

 deformerbart materiale som påvirknings- og forskydningsabsorberende  

 element i en lukkeanordning til tætlukning af en beholder (10) ved  

 anbringelse af et låg (18) på en beholderkrop (16), hvor  

 låget (18) har et rundtgående lukningsområde (21, 22; 121,  

 124; 221, 224), der er indrettet til ved anbringelse af låget at blive  

 bragt til at ligge an mod et ligeledes rundtgående lukningsområde  

 (34; 134; 238) på beholderens krop (16), hvor der i det mindste i det  

 ene af de to lukningsområder (21, 22; 34; 121, 124, 134; 221, 224, 238)  

 er fastgjort en rundtgående vulst (40, 41; 141; 240) af et deformerbart  

 materiale, hvorved vulsten udgør en del af lukningsområdet  

kendetegnet ved, at mindst ét af lukningsområderne (21,  

 22, 34; 121, 124, 134; 221, 224, 238) påføres et  

 klæbemiddel, hvorved låget (18) ved nævnte anbringelse  

 bringes i forbindelse med beholder-   kroppen (16) via den deformerbare vulst  

 (40, 41; 141; 240), idet klæbemidlet binder den i det ene  

 lukningsområde fastgjorte vulst (40, 41; 141; 240) til det andet  

 lukningsområde (21, 22, 34; 121, 124, 134; 221, 224, 238)." I skrivelsen anførte ansøger:
"Idet vi henviser til Patentdirektoratets brev af 9. marts  

 1994 og efter at vi endnu engang har gennemgået beskrivelsen og kravene  

 i ovennævnte sag, også under hensyntagen til indsigerens  

 bemærkninger, fremsender vi vedlagt ny beskrivelse med krav samt vort  

 kontroleksemplar, hvoraf de foretagne ændringer i forhold til  

 fremlæggelsesskriftets beskrivelse og kravene af 17. november 1993  

 fremgår.
Vi vedlægger også en ny fig. 4 af tegningen, hvori  

 henvisningstallet "134" er indføjet.
Ændringerne i beskrivelsen på side 4, 5 og 6  

 skulle tale for sig selv og er udelukkende gennemført for at  

 gøre teksten mere klar. Ændringen på side 7, som har  

 baggrund side 5, linie 25-26, er gennemført fordi der snarere er tale  

 om en formmæssig (geometrisk) fastholdelse end en klæbende  

 fastholdelse.
Udeladelserne på side 8 skyldes, at de udeladte  

 tekststykker forstyrrer helhedsindtrykket og ikke harmonerer med kravene.
Ændringerne i kravene svarer til ændringer der  

 er gennemført i kravene i en tilsvarende europæisk  

 patentansøgning nr. 91916015.0 efter samråd med EPO's  

 sagsbehandler, som efter ændringerne telefonisk har givet tilsagn om  

 godkendelse af ansøgningen.
I øvrigt efter at have studeret det  

 i nærværende sag modholdte AU-B-66875/86.
 Om ændringerne i kravene bemærkes  

 følgende:
Ændringen i krav 1, linie 5-6 er en  

 præcisering af at lukningsområderne af låg og beholderkrop  

 først bringes sammen når beholderen lukkes, hvilket er i  

 modsætning til tilfældet ved AU-B-66875/86, som der derved  

 lægges yderligere afstand til. Ændringen i krav 1, linie 11  

 skyldes at det før var uklart om lukningsområdet strækker  

 sig udover eller indenom vulsten (-rne) og dermed uklart, hvor  

 klæbemidlet anbringes.
De øvrige ændringer i krav 1 har  

 relation til sidstnævnte ændring og forhenværende  

 uklarhed.
 Ændringen i krav 7 skulle tale for sig selv.
 I krav 10 er gennemført ændringer svarende  

 til ændringerne i krav 1, og der ud over er i linie 2 "stød-"  

 ændret til "påvirknings-" i anledning af indsigerens  

 bemærkninger.
 Med hensyn til bemærkningerne i Indsigerens replik  

 af 3. marts 1994 skal vi bemærke følgende:
 Det er vildledende når Indsigeren i replikkens 2.  

 afsnit hævder at ændringerne i krav 1 af 17. november 1993 "synes  

 at være en reel udvidelse af beskyttelsesområdet... ..., uanset  

 at kravets kendetegnende del starter med at sige, at det kun er  

 ét lukningsområde, som forsynes med klæbemiddel.": Der  

 står i krav 1 klart at læse "at mindst ét af  

 lukningsområderne ... er påført et klæbemiddel".  

 Indsigerens bemærkninger Ad krav 1 kan derfor ikke tages  

 alvorligt.
Vi vil medgive Indsigeren at krav 10 formelt angår  

 en uafhængig opfindelse.
Der er imidlertid ikke med indsigelsen af krav  

 10 sket nogen udvidelse af beskyttelsesomfanget (jf. ? 19, stk. 2 i patentloven af 27. november 1989)  

 idet krav 10 reelt er begrænset i forhold til krav 1 i og med at krav  

 10 i modsætning til krav 1 angiver en bestemt anvendelse af (et bestemt  

 formål med) vulsten i lukningsområdet.
Krav 10 er med det vedlagte rettet til, i stedet for at  

 omtale vulsten om et "stødabsorberende" element, at omtale den som et  

 "påvirkningsabsorberende" element, hvilket der er basis for i  

 fremlæggelsesskriftet side 2, linie 24-26. Det skal imidlertid  

 bemærkes, at fremlæggelsesskriftet side 7, linie 1-7 omtaler slag  

 mod beholderen og virkningerne deraf.
Dette sammenholdt med omtalte side 2,  

 linie 24-26 mener vi i grunden gav basis for det tidligere udtryk  

 "stødabsorberende" i krav 10.
 Alt i alt mener vi ikke at Indsigerens krav om afvisning  

 af krav 10 er rimeligt begrundet.
 Henvisningstal "134" er indført på tegningen  

 og henvisningstallet "222" er overalt i kravene rettet til "224". I  

 øvrigt er alle henvisningstal i kravene i forbindelse med  

 lukningsområderne blevet udeladt af den europæiske sag da man  

 mente at de gjorde kravene uklare, fordi ingen henvisningstal i og for sig  

 angår lukningsområderne som sådan.
Indsigeren skitserer i replikken, side 2, 3. afsnit til  

 side 4, 1. afsnit fagmandens anstrengelser for at nå frem til  

 opfindelsen.
Herunder anvendes fra AU-B-66875/86 den oplysning at der i en  

 lukkeanordning, af en anden art end den opfindelse angår, kan anvendes  

 klæbning (ganske vist på en anden måde end ifølge  

 opfindelsen). Endvidere gættes der på at lukkeanordningen  

 ifølge det australske skrift kan modstå om ikke en  

 væsentlig så i hvert fald en vis (elastisk ?) deformation.
Den vej som Indsigeren skitserer er ikke farbar for  

 gennemsnitsfagmanden med mindre han i forvejen er bekendt med  

 slutresultatet.
Med andre ord gør Indsigeren sig i sin  

 argumentation skyldig i efterrationalisering, og det lykkes ham ikke at  

 påvise at opfindelsen skulle være nærliggende, men at den  

 kan sammenstykkes i en mosaik af elementer der er udrevet af deres rette  

 sammenhænge.
Indsigeren hævder også at fagmanden ville  

 søge sin løsning i hele IPC-hovedgruppen B65D 43/00. Det kan  

 oplyses at databasen WPAT indeholder 2866 referencer under denne hovedgruppe.  

 Indsigeren mener altså at det vil være nærliggende for en  

 fagmand at kombinere 2866 forskellige stykker kendt teknik i håb om at  

 en af disse kombinationer (der er langt over en milliard, selv hvis der kun  

 udtages 3 af de 2866) vil vise sig at være en god løsning  

 på det givne problem.
Vi kan selvsagt ikke være enig i at et  

 så omfattende arbejde skulle kunne betragtes som nærliggende.
Vi mener derfor fortsat at den foreliggende  

 ansøgning angår en patenterbar opfindelse, og idet det  

 bemærkes at der med de nu foretagne ændringer i beskrivelse, krav  

 og på  tegningen ikke er tilført noget nyt endsige sket nogen  

 udvidelse af det ansøgte beskyttelsesomfang, anmoder vi  

 Patentdirektoratet om at udstede patent på det foreliggende  

 grundlag." Patentdirektoratet besluttede ved skrivelse af 17. oktober  

 1994 at udstede patent, idet indsigelsen blev afvist med følgende  

 begrundelse:
"2. Det eneste af de skrifter, De har nævnt i  

 indsigelsen, som har nogen relevans i forhold til den teknik, som  

 fremlæggelsesskriftet omhandler, er det australske skrift nr.  

 AU-B-66875/86. Det fremgår af det selvstændige krav i  

 fremlæggelsesskriftet, at tætlukningen af beholderen fremkommer  

 ved anbringelsen af et låg på beholderkroppen, og ikke som i det  

 australske skrift ved en sammenføjning af låget med en krave,  

 hvor låg og krave efterfølgende varmebehandles til dannelsen af  

 den klæbende forbindelse, og kraven til sidst fastgøres  

 ikke-aftageligt på beholderen.
Dermed er kravet begrænset over  

 for teknikken i det australske skrift.
3. Selv om teknikken i det australske skrift har den  

 deformerbare vulst og den klæbende forbindelse til fælles med  

 opfindelsen, kan opfindelsen ikke udledes af skriftet, fordi det ikke af  

 skriftet fremgår, at den klæbende forbindelse og vulsten har  

 nogen virkning ud over den, som direkte er angivet, nemlig at fungere som  

 anbrudsindikation.
Vi mener derfor ikke, at det vil være  

 nærliggende for en fagmand at foreslå en lukkeanordning, der er  

 udformet som angivet i den kendetegnende del af det selvstændige krav,  

 for at opnå en beholder med lukkeanordning, som kan overleve en  

 væsentlig deformation, uden at der forekommer lækage.
 4. Det selvstændige krav 10, som ansøger har  

 indført efter indsigelsen, medfører ikke nogen udvidelse af  

 beskyttelsesomfanget, og vi kan derfor godkende dette krav.
5. Vi har derfor vedtaget at meddele patent på  

 grundlag af den ændrede beskrivelse med krav af 6 maj 1994 med  

 vedføjede rettelser og ændr fig. 4." Denne afgørelse har klageren ved skrivelse af 15.  

 december 1994 indbragt for Patentankenævnet med påstand om, at  

 direktoratets afgørelse omstødes, og at patent afslås.
 I ankebegrundelse af 13. marts 1995 har klageren udtalt  

 følgende:
 "Vi har den 15. december 1994 nedlagt påstand om, at  

 denne afgørelse omstødes, og at patent afslås.
 Vi begrunder denne påstand med tre forhold:
a)	patentkravene er ændrede, således at  

 patentbeskyttelsens omfang udvides, efter at ansøgningen er godkendt  

 til fremlæggelse, b)	ansøgningen er ændret, således at  

 der søges patent på noget, som ikke fremgik af  

 ansøgningen, da den blev indleveret, og c)	den påståede opfindelse er ikke ny i  

 forhold til, subsidiært adskiller sig ikke væsentligt fra, hvad  

 der var kendt, før patentansøgningens  

 indleveringsdag.
Ansøgningen er fremlagt den 21. december 1992. I  

 henhold til lov nr. 1057 af 23. december 1992 om ændring af  

 Patentloven, overgangsbestemmelsernes ?3, skal ansøgningen dermed  

 færdigbehandles efter de hidtil gældende regler, dvs.
Patentloven  

 bekendtgjort 27. november 1989. Patentansøgning nr. 2103/90 er  

 indleveret den 3. september 1990, og dette er således den  

 afgørende dato for vurderingen af, hvad der anses for forud kendt i  

 relation til ansøgningen.
Udvidelse i forhold til det fremlagte 89-Patentlovens ?9, stk. 2 foreskriver, at patentkravene ikke  

 må ændres, således at patentbeskyttelsens omfang udvides,  

 efter at ansøgningen er godkendt til fremlæggelse.
Det, som skal  

 sammenlignes er her det omfang af patentbeskyttelse, som udmåles i  

 henholdsvis fremlæggelsesskriftet,  DK 165 586 B, fremlagt 21 december  

 1992 og i den affattelse af beskrivelse og krav, hvormed Patentdirektoratet i  

 skrivelse af 17. oktober 1994 vedtager at meddele patent.
I henhold til  

 Patentlovens ?39 bestemmes  

 patentbeskyttelsens omfang af patentkravene, idet vejledningen til  

 forståelse af patentkravene kan hentes fra beskrivelsen.  

 Fremlæggelsesskriftet indeholder ialt 9 krav, hvoraf 1 er et  

 selvstændigt krav.
Der henvises her først til  

 fremlæggelsesskriftets krav 1 og først til linie 10-13 på  

 side 10 i skiftet, hvor det hedder, at "i det mindste det ene af de to  

 lukningsområder er beklædt med en rundtgående vulst af et  

 deformerbart materiale". Uddybende hertil hedder det i  

 fremlæggelsesskriftets side 5, linie 28-36 "Tætningsmidlet er ved  

 den foretrukne udførelsesform et PVC-plastmateriale, der  

 påføres låget i det yderområde, der grænser op  

 mod kanalen og strækker sig et stykke nedad derfra mod  

 forhøjningen.
Tilsvarende påføres randen dette  

 tætningsmateriale i området omkring skulderdelen og ind under den  

 udadragende flange.
Sammen med låget og randen varmes  

 tætningsmidlet op til en passende temperatur, så det  

 ophærdes og antager en blød, men alligevel fast og  

 sammenhængende tilstand" (Vi har for overskuelighedens skyld udeladt  

 henvisningstallene i begge citater).
Verbet "beklædt" kan vel næppe  

 påstås at definere nogen særlig entydig karakterisering,  

 men vi anser dog, at man i en teknisk sammenhæng ved dette verbum vil  

 forstå, at der er påført noget, som er mere end en  

 overfladebehandling, men dog ikke mere end at det påførte tager  

 sin form efter det, som det svøbes omkring.
Verbet "beklædt"  

 synes at fremhæve, at der er tale om noget, som mere tager form efter  

 den flade, det er påført, fremfor at det har en  

 selvstændig form.
I hvilken form vulsten nu end påføres,  

 så fremgår det af beskrivelsen af det foretrukne  

 udførelseseksempel, at vulsten ophærdes og antager den  

 tilsigtede karakter, efter at den er lagt på låget eller på  

 randen af beholderen.
Der fremgår ingen andre måder til  

 realisering af vulsten.
Længere nede i kravet, nemlig  

 fremlæggelsesskriftets side 10, linie 13-15, heddet det "at mindst  

 ét af lukningsområderne desuden er påført et  

 klæbemiddel", og linie 19-21 heddet det at "klæbemidlet binder  

 vulsten til det med klæbemiddel forsynede lukningsområde". Det,  

 der binder vulsten, er således klæbemiddel pålagt den  

 overfor vulsten beliggende flade; der er ikke tale om, at vulsten er  

 påført klæbemiddel.
Sammenfattende kan man sige, at det af  

 kravet med den tilhørende forklaring i beskrivelsen kan udledes, at  

 vulsten påføres på den ene af de to beholderparter  

 (låg henholdsvis beholder) i en ufærdig tilstand, at den  

 færdiggøres på den pågældende part, og at den  

 klæbes til den modsatte part ved lim, der er påført  

 på den modsatte part.
 Betragter man nu patentkrav 1 i den version, der er  

 godkendt i meddelelsen af 17. oktober 1994 står der  

 (godkendelsesskriftet side 9, linie 8-10) "hvor der i det mindste i det ene  

 af de to lukningsområder er fastgjort en rundtgående vulst".  

 Ordet "fastgjort" er nyt i kravet og det antyder i modsætning til det  

 tidligere ordvalg, at der regnes med en separat komponent, hvorved man ikke  

 umiddelbart vil forstå andet, end at den komponent, man fastgør,  

 allerede har de ønskede egenskaber.
Længere nede i krav 1 (linie 11-12) står der  

 "hvorved vulsten udgør en del af lukningsområdet". Denne passus  

 er også ny.
Denne passus i kravets indledende del lyder i sig selv  

 betydningsløs; om en konkret genstand som vulsten henregnes til et  

 helt uklart begreb som lukningsområde eller ej siger i sig selv ikke  

 noget.
Imidlertid hedder det uændret i kravets kendetegnende del (side  

 9, linie 13-15), "at mindst ét af lukningsområderne er  

 påført et klæbemiddel". Gennem det sproglige kunstgreb med  

 at henregne vulsten til et af lukningsområderne får man ved  

 sammenstillingen af de to bisætninger pludselig udvidet kravet til  

 også tydeligt at angive den mulighed, at klæbemidlet kan  

 være påført på vulsten.
Kravet er således i  

 den senest godkendte version udvidet i to henseender; for det første  

 inddrages i forhold til patentskriftet også løsninger, hvor der  

 påmonteres en formodentlig færdig vulst, og for det andet  

 inddrages der den mulighed, at det relevante klæbemiddel  

 påføres på vulsten.
Ingen af disse muligheder var entydigt  

 omfattet af krav 1 i fremlæggelsesskriftet.
Hvorvidt der ville have været basis i  

 ansøgningen for at opstille et krav som det, der er godkendt efter  

 indsigelsen, er uden betydning i denne sammenhæng.
Ansøgeren  

 vælger sin formulering efter en vurdering af kendte modhold, eventuelt  

 en vurdering af forventede eller forudseende modhold,  og en vurdering af den  

 patentbeskyttelse, han finder det kommercielt relevant at opnå.
Med en  

 teknik som den her beskrevne forekommer det rimeligt at antage, at det  

 produktionsteknisk vil være mere rationelt at fremstille vulsterne  

 separat og efterfølgende montere de færdige vulster på  

 enten låg eller beholder.
Set i dette lys forekommer det fremlagte krav  

 mindre hensigtsmæssigt formuleret, og man kan godt forestille sig, at  

 Ansøgeren gerne havde set beskyttelsesområdet udvidet til at  

 dække den fremstillingsmåde, som har vist sig mere  

 økonomisk.
Her fanger bordet imidlertid; der tillades som nævnt  

 i henholdt i Patentlovens ?19, stk.  

 2, igen udvidelse af beskyttelsesomfanget efter fremlæggelse.
Det efter indsigelsen godkendte kravsæt er desuden  

 udvidet i forhold til det fremlagte med et nyt selvstændigt krav, krav  

 10, som angiver anvendelse af en rundtgående vulst af deformerbart  

 materiale som påvirknings- og forskydningsabsorberende element i en  

 lukkeanordning, der i sig selv karakteriseres svarende til det i krav 1 i  

 samme kravsæt angivne.
Her virker det endnu mere slående, at der  

 beskrives en vulst, som ikke karakteriseres nærmere end ved, at den er  

 af et deformerbart materiale.
Kravet angiver i virkeligheden anvendelsen af  

 en hvilken som helst blød pakning mellem to beholderparter (låg  

 henholdsvis beholderkrop), hvilken pakning er fastgjort på  

 vilkårlig måde på den ene part og klæbet til den  

 modstående part.
Som ovenfor under henvisning til krav 1 forklaret er  

 patentbeskyttelsens omfang i fremlæggelsesskriftet begrænset,  

 bl.a. ved at vulsten ikke er færdig i den fase, hvor den  

 påføres på den ene beholderpart, og ved det forhold, at  

 det klæbemiddel, som hæfter den til den modstående part, er  

 påført den overfor vulsten beliggende flade.
 Udvidelse af patentbeskyttelsen til at gælde  

 anvendelsen af en vilkårlig, blød pakning, som blot limes  

 på vilkårlig måde til den ene part, går lang ud over  

 den patentbeskyttelse, der defineres i fremlæggelsesskriftet.
Ændring i forhold til det, som fremgår af  

 ansøgningen I henhold til Patentlovens ?13 må en ansøgning om patent ikke  

 ændres, således at patent søges på noget, som ikke  

 fremgik af ansøgningen, da denne blev indleveret.
I ansøgningen  

 indleveret den 3. september 1990 hedder det i krav 1, side 9, linie 8-10, "at  

 i det mindste det ene af de to lukningsområder er forsynet med en  

 rundtgående vulst af et deformerbart materiale", og dette uddybes i  

 detailbeskrivelsen side 5, linie 5-13, således "Tætningsmidlet er  

 ved den foretrukne udførelsesform et PVC-plastmateriale, der i  

 pulverform påføres låget i det område, der  

 grænser op mod kanalen og strækker sig et stykke nedad derfra mod  

 forhøjningen.
Tilsvarende påføres randen dette  

 tætningsmateriale i området omkring skulderdelen og ind under den  

 udadragende flange.
Sammen med låget og randen varmes  

 tætningsmidlet op til en passende temperatur, så det  

 ophærdes og antager en blød, men alligevel sammenhængende  

 tilstand". Andre måder til fremstilling af vulsten omtales overhovedet  

 ikke.
Som ovenfor forklaret henviser krav 1 i den senest  

 godkendte affattelse til at der fastgøres en vulst, og det  

 fremgår af detailbeskrivelsen blot, at et PVC-materiale  

 påføres og varmes, så det ophærdes og antager den  

 ønskede tilstand.
Der er ikke basis i den oprindelige ansøgning  

 for fastgørelse af en vulst; det eneste, der fremgår er, at der  

 påføres et PVC-plastmateriale i pulverform på en af  

 beholderparterne, hvorpå materialet gennem opvarmning ophærdes,  

 til det antager den ønskede tilstand.
Krav 1 i den senest godkendte  

 version forekommer at læse på en vilkårlig deformerbar  

 vulst, eller som det almindeligt betegnes en blød pakning, som  

 fastgøres på den ene beholderpart, hvilket ikke fremgår af  

 grundansøgningen.
Gennem det godkendte krav 1 søges der dermed  

 patent på noget, som ikke fremgik af ansøgningen, da den blev  

 indleveret.
Nyhed og væsentlig adskillelse fra den kendte  

 teknik I henhold til Patentlovens  ?2, stk. 1 kan patent kun meddeles på  

 opfindelser, som er nye i forhold til, hvad der var kendt, før  

 patentansøgningens indleveringsdag, og som tillige adskiller sig  

 væsentligt derfra.
 Der henvises her til de sagsakter, som har været  

 fremme i forbindelse med behandlingen af ansøgningen og af  

 indsigelsen, og navnlig til det australske patentskrift AU-B66875/86  

 publiceret i 1987. Patentkrav 1 i den senest godkendte version af  

 ansøgningen siger i sin helhed, idet vi opstillet det punktvis  

 følgende:
"1 a)	Lukkeanordning til tætlukning af en beholder  

 (10) ved anbringelse af et låg (18) på en beholderkrop (16), b)	hvor låget (18) har et rundtgående  

 lukningsområde (21,22,121,124,221,224), der er indrettet til ved  

 anbringelsen af låget at blive bragt til at ligge an mod et ligeledes  

 rundtgående lukningsområde (34;134;28) på beholderens krop  

 (16), c)	hvor der i det mindste i det ene af de to  

 lukningsområder (21,22;34;121,124,134;221,224,238) er fastgjort en  

 rundtgående vulst (40,41;141,240) af et deformerbart  

 materiale, d)	hvorved vulsten udgør en del af  

 lukningsområdet, kendetegnet ved, e)	at mindst ét af lukningsområderne  

 (21,22,34;121, 124,134;221,224,238) er påført et  

 klæbemiddel, f)	hvorved låget (18) ved nævnte  

 anbringelse bringes i forbindelse med beholderkroppen (16) via den  

 deformerbare vulst (40,41;141;240), g)	idet klæbemidlet binder den i det ene  

 lukningsområde fastgjort vulst (40,41;141;240) til det andet  

 lukningsområde (21,22,34;121,124,134;221,224,238)." Med hensyn til vulsten fremgår det af beskrivelsen  

 side 5, linie 23 til side 6, linie 5, at der er tale om et  

 PVC-plastmateriale, som er opblæret, deformerbart og delvis  

 elastik.
Hvad angår virkningen fremgår det af  

 fremlæggelsesskriftets side 2, linie 12-26, at der hermed skal  

 opnås en beholder med lukkeanordning, som vil være i stand til at  

 overleve selv en væsentlig deformation af såvel beholder som  

 låg, uden at der forekommer lækage.
Det er ikke nærmere  

 beskrevet, hvor meget, der skal til, før man vil betegne det som en  

 væsentlig deformation.
Det eneste, der fremgår herom er, en  

 henvisning til kendte beholdere, hvor lukningen ikke kan overleve selv  

 beskedne mekaniske påvirkninger, f.eks. i form af fald fra lav  

 højde.
 Alt i alt drejer den påståede opfindelse sig  

 om en beholder med låg, hvor der er en blød pakning, som er  

 fastgjort til den ene part og klæbet til den anden part, hvilket er  

 realiseret med det formål, at lukningen vil kunne holde tæt under  

 deformationspåvirkninger, som ville være i stand til at  

 medføre utætheder i kendte beholdere.
 Sammenlignes det beskrevne med indholdet af det  

 nævnte australske skrift ses det, at skriftet viser en ganske  

 tilsvarende beholder omfattende en cylindrisk beholderkrop, som i toppen  

 lukkes med et nogenlunde fladt låg, der presses ned indenfor  

 åbningskraven i toppen af beholderkroppen, hvor der er indrettet en  

 blød, rundtgående pakning imellem låg og  

 beholderkraven.
Patentansøgningen opererer med en beholderkrop  

 bestående af et cylindrisk svøb 30, der opadtil gennem  

 sammenføjningen 33 går over i en separat krave, som omfatter  

 delene 35,36,34 og 37. Det australske skrift angiver tilsvarende et container  

 body 31, der ved sammenføjningen 27 går over i den separate,  

 øverste krave, som omfatter delene 20,  21,18 og 19. Ifølge  

 ansøgningen nedpresses låget 18,20 indenfor kraven, idet  

 tætningen etableres ved den rundtgående vulst 40,41, som  

 etablerer klæbende forbindelse mellem parterne.
I det australske skrift  

 nedsættes låget, som omfatter parterne 10,11,12,13,14 og 15, idet  

 der etableres tætning mellem parterne med en såkaldt bead of  

 PVC-compound 29. Det hedder i det australske skrift side 5, linie 21-23 "the  

 PVC-compound is subsequently cured in a stoving operation and adheres to the  

 two vinyalcoated faces of the lid and ring".
Sammenlignes indholdet af det senest godkendte patentkrav  

 1 med det, som fremgår af det australske skrift ses, at patentkravet  

 henviser til, at vulsten er af deformerbart materiale, medens det australske  

 skrift alene angiver, at vulsten er af PVC eller en lignende compound.
Fig. 4  

 og 5 i det australske skrift viser, at vulsten i den situation, hvor  

 låget er nedpresset, har en tværsnitsform, som nøje  

 følger formen af de flader, der er indpresset imellem.
Den mest  

 nærliggende følgeslutning forekommer at være, at vulsten  

 deformeres ved sammenpresningen.
Vi gør her gældende, at det er  

 fagmæssigt almindeligt kendt, at PVC eller et lignende materiale,  

 hvilket i patentverdenen ofte betegnes som formstof, næsten per  

 definition må regnes for at være deformerbart materiale.
Længere nede henvises der i det godkendte krav til,  

 at der påføres klæbemiddel, medens konstruktionen  

 ifølge det australske skrift blot nævner, at PVC-compound'en  

 efter opvarmningen klæber til de flader, den er i kontakt med.
Der  

 nævnes ikke udtrykkeligt noget om tilsætning af et  

 klæbemid-del.
Ser man imidlertid i fremlæggelsesskriftet side 8,  

 linie 1-16 hedder det "I stedet for anvendelse af et klæbemiddel i  

 dette tilfælde kan det være hensigtsmæssigt at forsyne en  

 beholderlukkemaskine med en varmegiver, der bringes i kontakt med de  

 metaldele, som omgiver PVC-materialet. ... Tætningsvulsten 141 vil  

 således kunne opnå den fornødne adhæsion gennem  

 opvarmning uden behov for ekstra klæbemiddel." Og det hedder i  

 forbindelse med den såkaldt tredie udførelsesform, at vulsten er  

 indrettet til at kunne fikseres på anlægsfladen "ved hjælp  

 af enten opvarmning eller påføring af et klæbemiddel".
Ansøgeren har med denne forklaring gjort det klart,  

 at han anser klæbning ved opvarmning af selve PVC-materialet i vulsten  

 for at være ækvivalent til klæbning ved  

 påføring af et klæbemiddel.
Vi kan kun erklærer os  

 helt enige heri, hvilket bringer os frem til den konklusion, at krav 1 i den  

 senest godkendte version ikke indeholder andet end, hvad der er identisk med  

 eller i hvert fald helt ækvivalent med det, som fremgår af det  

 nævnte australske skrift.
Ved det, at det australske skrift anviser en  

 vulst af PVC eller lignende materiale fastklæbet til henholdsvis  

 låg og den omliggende krave, og ved det, at vulstmaterialet må  

 anses for deformerbart, anser vi det for indlysende, at man ved  

 konstruktionen ifølge det australske skrift også vil opnå  

 den virkning, som er forklaret i det danske fremlæggelsesskrift, nemlig  

 at tætningen også vil være i stand til at slutte tæt  

 efter en deformation af vulsten, som er så væsentlig, at  

 tætningen ville være truet, hvis ikke vulsten havde været  

 fastklæbet begge steder.
Anvendelseskravet Kravsættet i den senest godkendte version er  

 suppleret med et anvendelseskrav, krav 10, som beskriver anvendelse af en  

 rundtgående vulst af deformerbart materiale som påvirknings og  

 forskydningsabsorberende element i en lukkeanordning til tæt lukning af  

 en beholder, etc. (resten af kravet gengiver ordlyden af krav 1). Vi  

 gør gældende, at  det australske skrift også viser  

 anvendelse af en rundtgående vulst, som element i en lukkeanordning af  

 ganske lignende art, og at denne vulst, som jo angives at være af PVC  

 eller lignende compound-materiale, må anses at virke som  

 påvirknings- og forskydningsabsorberingselement på  

 fuldstændig analog måde, således at krav 10 intet  

 patenterbart angiver.
Underkravene Det kravsæt, som er godkendt efter indsigelsen,  

 omfatter underkrav 2-9. Krav 2 angiver, at begge lukningsområder er  

 forsynet med rundtgående vulster af et deformerbart materiale.
Det  

 australske skrift angiver en vulst af et rundtgående materiale.
Vulsten  

 ligger an mod rundtgående lag af vinyl på henholdsvis låg  

 og krave.
Vi anser vinyl for at være deformerbart materiale, og vi  

 finder derfor ikke, at krav 2 indeholder noget nyt.
Krav 3 nævner, at begge lukningsområder er  

 påført klæbemiddel.
Det fremgår af det australske  

 skrift, at vulsten klæber til både låg og kraven svarende  

 til de omtalte lukningsområder, således at krav 3 på denne  

 baggrund ikke indeholder noget patenterbart.
Krav 4 nævner, at den rundtgående vulst i et  

 lukningsområde er fremstillet af en såkaldt compound i form af et  

 opblæret plastmateriale, der er fikseret til lukningsområdet  

 gennem adhæsion.
Opblærede plastmaterialer har været  

 almindeligt kendt og anvendt på utallige fagområder forud for  

 indleveringstidspunktet for ansøgningen, både i form af  

 færdige vulster og i form af materialer til opskumning.
Sådanne  

 materialer repræsenterer derfor et indlysende valg for en fagmand.
Krav 5 angiver, at respektive lukningsområder har en  

 rundtgående kant, der danner en kanal til optagelse af en del af det  

 opblærede plastmateriale.
Det australske skrift nævnet side 5,  

 linie 16-18 "the lever lid is inverted and a bead 28 of PVC-compound is  

 applied in the channel formed by the upstanding wall 12 and the edge portion  

 14 of the lid". Krav 5 er således fuldstændigt foregrebet.
Krav 6 nævner, at lukningsområdet er forsynet  

 med ruheder.
Det australske skrift beskæftiger sig med særlige  

 overfladebehandlinger med henblik på styring af adhæsionsgraden  

 til den ene og til den anden flade, jvf. f.eks. bemærkningen side 5,  

 linie 7-8 om modifikation af coating'en af vinyl.
Givet denne inspiration om  

 overflademodifikation anser vi anvisningen om ruheder for at ligge indenfor  

 de muligheder, som en fagmand naturligt vil kunne foreslå.
Krav 7 angiver, at lukningsområder i hovedsagen kun  

 påføres klæbemiddel på de af nævnte i det  

 mindste ene vulst dannede anlægsflader.
Det australske skrift opererer  

 med den ækvivalente klæbning med selve vulstens materiale, dvs.  

 klæbemidlet hidrører netop fra de af vulsten dannede  

 anlægsflader.
Krav 8 siger, at den af deformerbare vulst dannede  

 tætning er en sekundære tætning, og at der desuden på  

 låget findes et rundtgående område, der er indrettet til at  

 danne en primær tætning med beholderen.
I det australske skrift  

 side 4, linie 29-31 kan man om beholderens krave se, at den "has a  

 cylindrical section 18 into wich the upstanding wall 12 of the lever lid is  

 received in relatively tight engagement". "Relatively tight engagement"  

 må forstås som en tætning af tilsvarende art, og denne  

 tætning kan netop betegnes som en primær tætning, idet den  

 ligger beholderens indre nærmere end vulsten, dvs. krav 8 er helt  

 foregrebet.
Krav 9 angiver, at låget desuden har en  

 rundtgående fjedrende kanal langs randen.
Her kan man sammenligne med  

 låget ifølge det australske skrift, som er fladt og har en  

 opretstående væg, der fører op til det område, hvor  

 den kontakter vulsten.
Væggen vil derfor netop kunne fjedre i samme  

 forstand, som det, der er angivet i krav 9. Krav ses derfor ikke at indeholde  

 noget patenterbart.
Patentdirektoratets afgørelse efter  

 indsigelse I Patentdirektoratets afgørelse af 17. oktober  

 1994 omtales det australske skrift, og det anses at det selvstæn-dige  

 krav i fremlæggelsesskriftet er begrænset overfor teknikken i det  

 australske skrift ved, at tætlukningen af beholderen fremkommer ved  

 anbringelsen af et låg på beholder-  kroppen og ikke som i det  

 australske skrift ved en sammenføjning af låget med en krave,  

 hvor låg og krave efterfølgende varmebehandles til dannelsen af  

 den klæbende forbindelse, og kraven til sidst fastgøres ikke  

 aftageligt på beholderen.
Som nævnt ovenfor viser det sig ved  

 nærmere studium af fremlæggelsesskriftet, at der også her  

 opereres med en krave, der sammenføjes permanent med  

 beholdersvøbet på fuldstændig samme måde, som det er  

 angivet i det australske skrift.
Selvom kravet henviser til tætlukning ved  

 anbringelse af et låg på en beholderkrop, så er der  

 således ifølge uddybningen i beskrivelsen tale om, at  

 låget tætlukkes imod en krave.
Hvorledes eller hvornår  

 kraven monteres permanent i forhold til beholdersvøbet, er ikke  

 angivet i patentkravene, og vi kan da heller ikke se, at det har nogen som  

 helst relevans for den opgave, som defineres i fremlæggelsesskrif-tet,  

 nemlig etablering af tætlukningen af et låg i forhold til en  

 beholder.
Hvad angår omtalen af efterfølgende varmebehandling  

 henviser vi igen til afsnittet øverst side 8 i  

 fremlæggelsesskriftet, hvor det netop foreslås at etablere  

 klæbningen af vulsten ved opvarmning i beholderlukkemaskinen.
Vi finder  

 derfor argumentet i Patentdirektoratets afgørelse uden vægt.
I Patentdirektoratets afgørelse henvises der  

 desuden til, at det australske skrift ikke omtaler virkning, som angives i  

 fremlæggelsesskriftet.
Som ovenfor nævnt omtaler det australske  

 skrift et PVC-materiale, der klæber til de to parter, låg  

 henholdsvis beholder.
Vi anser det for fagmæssigt velkendt, at  

 pakninger netop har til virkning at optage deformationer, og vi anser det for  

 fagmæssigt indlysende, at et PVC-materiale vil være formbart.
Som omtalt i indledningen til beskrivelsen i  

 fremlæggelsesskriftet er det kendt, at anvende pakninger med henblik  

 på at opnå en tæt lukning mellem låg og en beholder,  

 og vi anser det for velkendt, at pakninger bl.a. har til formål  

 så vidt muligt at optage de deformationer, som pakfladerne kan blive  

 udsat for.
Vi anser det endvidere for velkendt at fastklæbe en  

 deformérbar pakning med klæbemiddel, f.eks. såkaldt  

 flydende pakningsmasse, med henblik på at forbedre tætningen.  

 Når det australske skrift udtrykkeligt nævner, at pakningerne  

 klæbes til de respektive pakflader, må det nødvendigvis  

 have det formål at forstærke tætningen, således at  

 man i højere grad udnytter den iboende deformerbarhed af  

 pakningsmaterialet.
Vi ser derfor ikke, at henvisningen til et så  

 velkendt formål i beskrivelsesindledningen i forbindelse med en helt  

 igennem kendt konstruktion skulle kunne begrunde patentering af den.
Sammenfatning Sammenfattende kan det konstateres, at de senest  

 godkendte krav definerer et beskyttelsesomfang, som går ud over det,  

 som har været fremlagt, i strid med Patentlovens ?19, stk. 2. Idet der ikke verserer andre krav i  

 ansøgningen, bør kravsættet af denne grund alene  

 afslås.
Det kan konstateres, at de seneste krav indeholder noget,  

 der ikke fremgår af ansøgningen, som den oprindeligt blev  

 indleveret.
Disse krav strider således imod Patentlovens ? 13, hvilket alene er grund nok til at  

 afslå kravsættet.
Endvidere kan det konstateres, at kravene ikke definerer  

 noget, som er nyt, subsidiært som adskiller sig væsentligt i  

 forhold til den teknik, der var kendt på ansøgningstidspunktet.  

 Også dette er i sig selv grund nok til at afslå  

 ansøgningen under henvisning til Patentlovens ?2, stk. 1." Ansøgeren har den 9. maj 1995 fremsat  

 følgende kommentarer til ankebegrundelsen:
 "I sin Ankebegrundelse anfører Klageren tre  

 påstande, nemlig:
a)	at patentkravene er ændrede, således at  

 patentbeskyttelsens omfang er udvidet, efter at ansøgningen er  

 godkendt til fremlæggelse, b)	at ansøgningen er ændret, således  

 at der søges patent på noget, som ikke fremgik af  

 ansøgningen, da den blev indleveret, og c)	at opfindelsen ikke er ny i forhold til eller i  

 hvert fald ikke adskiller sig væsentligt fra det der var kendt  

 før indleveringsdagen.
 Med hensyn til den første påstand skal det  

 ikke bestrides, at patentkravene, herunder krav 1, er ændret efter at  

 ansøgningen blev godkendt til fremlæggelse, men som det vil  

 fremgå af nedenstående, er der ikke tale om en udvidelse af  

 beskyttelsesomfanget, tværtimod er beskyttelsesomfanget reduceret ved  

 ændringerne.
I sit forsøg på at påvise, at  

 beskyttelsesomfanget skulle være udvidet, søger Klageren i  

 klagebegrundelsen fra side 2, andet afsnit til side 3, første afsnit  

 at reducere beskyttelsesomfanget af de fremlagte patentkrav til det som er  

 beskrevet i beskrivelsens specielle del.
Det ville imidlertid være i  

 strid med patentloven, jf. lovbekendtgørelse nr. 733 af 27. november  

 1989, under hvilken den foreliggende ansøgning blev fremlagt, ?39 "Patentbeskyttelsens omfang bestemmes  

 af patentkravene.
Til forståelse af patentkravene kan vejledning hentes  

 fra beskrivelsen." Det burde være overflødigt at pointere, at et  

 patentkravs beskyttelsesomfang ikke er begrænset til specifikke  

 udførelsesformer beskrevet i beskrivelsen.
Klageren anfører side 3, tredje afsnit, at der med  

 kravformuleringen af 6. maj 1994, som er blevet godkendt af  

 Patentdirektoratet ifølge brev af 17. oktober 1994, er indført  

 to udvidelser af beskyttelsesomfanget, nemlig 1.	Vulsten kan være færdig før  

 monteringen, og 2.	Det er muligt at påføre  

 klæbemidlet på vulsten.
Med hensyn til den første af disse  

 påståede udvidelser finder vi ikke at der på nogen  

 måde skulle være belæg for at læse ud af det  

 fremlagte krav 1, at vulsten skal være påført som  

 beskrevet i beskrivelsens specielle del.
Ordet "beklædt" kan ikke siges  

 at være mere snævert end ordet "fastgjort", tværtimod.
Der kan tænkes mange beklædninger som ikke  

 bygges op omkring det som beklædes, men påføres det der  

 beklædes i færdig tilstand.
Eksempelvis en dragt på et  

 menneske.
Ordskiftet fra "beklædt" til "fastgjort"  

 udgør derimod en begrænsning af beskyttelsesomfanget, fordi en  

 fastgjort genstand er en der sidder fast, hvilket ikke nødvendigvis er  

 tilfældet for en beklædende genstand.
Jf. eksempelvis en  

 hovedbeklædning såsom en hat, der primært fastholdes af  

 tyngdekraften.
 Der er således intet i det fremlagte patentkrav der  

 udelukker, at "der påmonteres en formodentlig færdig vulst".
Med hensyn til den anden påståede udvidelse er  

 det anført i det fremlagte patentkrav, at "klæbemidlet binder  

 vulsten til det klæbemiddel forsynede lukningsområde". På  

 grund af denne formulering kunne det fremlagte patentkrav misforstås  

 til at omfatte lukkeanordninger, hvori det omtalte klæbemiddel binder  

 vulsten til det lukningsområde den beklæder allerede før  

 anbringelsen af låget på beholderkroppen.
En sådan tolkning  

 har, som det klart fremgår ved læsning af  

 fremlæggelsesskriftet som helhed, aldrig været tilsigtet, og  

 kravet er derfor efterfølgende blevet præciseret på dette  

 punkt.
 Med hensyn til, hvorvidt den gennemførte  

 præcisering skulle have medført en udvidelse af kravets  

 beskyttelsesomfang (ud over den reduktion som præciseringen har  

 medført), skal forskellige mulige udførelsesformer  

 betragtes:
 1)	Der findes en vulst på såvel låg  

 som på beholderranden, jf. fremlæggelsesskriftets fig. 2 og 3. I  

 dette tilfælde vil klæbemiddel påført den ene vulst  

 binde den anden vulst til "sit" lukningsområde.
2)	Der er kun anbragt vulst på beholderranden.  

 Klæbemidlet kan være anbragt på låget og vil derved  

 binde vulsten til det klæbemiddel forsynede lukningsområde.  

 Alternativt kan klæbemidlet være anbragt på vulsten og  

 dermed binde vulsten til lågets lukningsområde, når  

 låget påsættes.
Disse to muligheder for placering af  

 klæbemidlet er teknisk ækvivalente med hensyn til virkning  

 på en lukket beholder, og det forekommer ikke sandsynligt at en  

 krænker, som ved en domstol ville blive dømt som sådan for  

 at anbringe klæbemiddel på låget, skulle blive frikendt ved  

 at vælge den ækvivalente løsning, hvor klæbemidlet  

 er anbragt på vulsten.
3)	Dette bliver så meget mere tydeligt, hvis en  

 tredje udførelsesform betragtes, hvori der kun er anbragt en vulst  

 på låget (jf. fremlæggelsesskriftets fig. 5). Også  

 her er det muligt at anbringe klæbemidlet enten på beholderranden  

 eller på vulsten, men ifølge en foretrukket  

 udførelsesform for opfindelsen (fremlæggelsesskriftets krav 7,  

 påføres klæbemidlet de af vulsterne (eller vulsten (141;  

 240)) dannede anlægsflader.
Endvidere anføres det i  

 fremlæggelsesskriftet på side 6, linie 10 til 14 at  

 klæbemidlet bedst påføres låget, hvilket i den i  

 fig. 5 viste udførelsesform vil sige på vulsten.
Der er intet i fremlæggelsesskriftet læst som  

 helhed, der på nogen måde indikerer, at anbringelse af  

 klæbemidlet på en enlig vulst i udførelsesformerne i fig.  

 4 eller 5 i fremlæggelsesskriftet skulle ligge uden for opfindelsen og  

 det tilsigtede beskyttelsesomfang.
Beskyttelsesomfanget af det fremlagte krav  

 1 udelukker derfor ikke sådanne udførelsesformer, og der er  

 intet i den kendte teknik, der taler for, at det fremlagte krav 1 skulle  

 tolkes snævert.
Følgelig er beskyttelsesomfanget ikke udvidet  

 med den gennemførte præcisering.
I ankebegrundelsen side 4, andet afsnit omtales det nye  

 selvstændige krav 10, som angår anvendelse af en  

 rundtgående vulst af deformerbart materiale som påvirknings- og  

 forskydningsabsorberende element i en lukkeanordning ifølge krav 1.  

 Dette krav er således begrænset i forhold til krav 1, idet det  

 kun dækker sådanne tilfælde, hvor den rundtgående  

 vulst er et påvirknings- og forskydningsabsorberende element.
Krav 1 er  

 ikke begrænset på denne måde med hensyn til vulstens  

 funktion og har derfor et større beskyttelsesomfang.
Al den stund  

 beskyttelsesomfanget af krav 1, jf. ovenfor, ikke er udvidet, er der  

 således heller ikke sket nogen udvidelse af kravsættes  

 beskyttelsesomfang ved indføjelsen af det nye krav 10.
 I ankebegrundelsen side 4, linie 22 til 26 anføres  

 det, at "patentbeskyttelsens omfang i fremlæggelsesskriftet (er)  

 begrænset, bl.a. ved, at vulsten ikke er færdig i den fase, hvor  

 den påføres på den ene beholderpart," dette er som  

 anført ovenfor ikke korrekt: der er i det fremlagte krav 1 ingen  

 restriktioner på vulsten ud over, at den skal være af et  

 deformerbart materiale.
 I ankebegrundelsen side 4, linie 28 til 31 anføres  

 det videre, at "udvidelse af patentbeskyttelsen til at gælde  

 anvendelsen af en vilkårlig, blød pakning, som blot limes  

 på vilkårlig måde til den ene part, går langt ud  

 over den patentbeskyttelse, der defineres i fremlæggelsesskriftet."  

 (Vor understregning). Dette er en irrelevant bemærkning al den stund  

 krav 10 ligesom krav 1 er begrænset til at en på den ene part  

 fastsiddende vulst ved hjælp af klæbemidlet bindes til den anden  

 part, når låget sættes på en beholder.
 Med hensyn til Klagerens anden påstand, at  

 ansøgningen er ændret, således at der søges patent  

 på noget som ikke fremgik af ansøgningen da den blev indleveret,  

 forsøger Klageren i afsnittet fra side 4, linie 36 til side 5, linie  

 12 at få det beskyttelsesomfang, som blev ansøgt i den  

 oprindeligt indleverede ansøgning begrænset til at angå  

 den specifikke udførelsesform som er beskrevet i beskrivelsens  

 specielle del.
Vi skal atter henvise til patentlovens ?39 og pointere, at det ansøgte  

 beskyttelsesomfang bestemmes af patentkravene, herunder som indleveret.
Den  

 ansøgte patentbeskyttelse er ikke og har aldrig været  

 begrænset til en vulst fremstillet på en bestemt måde eller  

 af et bestemt materiale men blot til en rundtgående vulst af et  

 deformerbart materiale.
 Med hensyn til det nye anvendelseskrav begrænser  

 dette som anført ovenfor krav 1 til en bestemt hensigt med vulsten.  

 Denne hensigt fremgår med al ønskelig tydelighed af  

 ansøgningen læst som helhed, og det nye anvendelseskrav, krav 10  

 angår således heller ikke noget som ikke fremgik af  

 ansøgningen som indleveret.
 Med hensyn til Klagerens tredje påstand hævdes  

 det, at den foreliggende opfindelse er kendt fra eller i hvert fald  

 nærliggende i forhold til det som er kendt fra Australsk patentskrift  

 AU-B-66 875/76.
 Klageren søger at underbygge denne påstand i  

 ankebegrundelsen side 6 til 9 øverst.
 Der er imidlertid nogle forhold i argumentationen der  

 må påtales:
Side 7, linie 14 anføres det, at den foreliggende  

 opfindelse drejer sig om "en beholder med låg, hvor der er en  

 blød pakning, som er fastgjort til den ene part og klæbet til  

 den anden part, hvilket er realiseret med det formål, at lukningen vil  

 kunne holde tæt under deformationspåvirkninger, som ville  

 være i stand til at medføre utætheder i kendte beholdere."  

 Dette er en fordrejning af de faktiske forhold.
Den foreliggende opfindelse  

 angår en (jf. krav 1) "lukkeanordning til tætlukning af en  

 beholder ved anbringelse af et låg på en beholderkrop, hvor  

 låget har et rundtgående lukningsområde, der er  

 indrettet til ved anbringelsen af låget at blive bragt til at ligge an  

 mod et ligeledes rundtgående lukningsområde på beholderens  

 krop, hvor der i det mindste i det ene af de to lukningsområder er  

 fastgjort en rundtgående vulst af et deformerbart materiale". Den  

 foreliggende opfindelse angår således en beholder, der før  

 den lukkes omfatter en beholderkrop og et låg, der hver især har  

 et lukningsområde, hvoraf i det mindste det ene er forsynet med en  

 vulst af et deformerbart materiale.
Ved hjælp af sin omskrivning mener Klageren at se  

 sig i stand til at påvise, at den foreliggende opfindelse og det  

 australske patentskrift angår samme slags beholder.
Dette er imidlertid  

 ikke tilfældet.
Når klageren mener at den foreliggende og det  

 australske patentskrift angår samme ting, er det fordi han  

 generaliserer dels opfindelsen, dels indholdet af det australske  

 patentskrift, hvorved det lykkes at finde en fælles generalisering for  

 de to typer beholdere.
For at få sin generalisering til at lykkes,  

 anfører Klageren i afsnittet side 7, linie 16 til 21 af  

 ankebegrundelsen, at "skriftet viser en ganske tilsvarende beholder  

 omfattende en cylindrisk beholderkrop, som i toppen lukkes med et nogenlunde  

 fladt låg, der presses ned indenfor åbningskraven i toppen  

 af beholderkroppen, hvor der er indrettet en blød,  

 rundtgående pakning imellem låg og beholderkraven." De af os  

 understregede dele af dette citat er ikke i overensstemmelse med indholdet af  

 det australske patent.
På det tidspunkt, hvor låget ifølge  

 det australske patent presses ned indenfor åbningskraven, befinder  

 denne sig ikke på toppen af beholderkroppen og der er ikke indrettet en  

 blød rundtgående pakning.
Ifølge det australske patentskrift (side 5, linie  

 15-23) samles låg og åbningskrave, idet der dels på  

 låget, dels på åbningskraven er påført en  

 vinylbelægning, og der er endvidere indført en PVC-compound.  

 Sidstnævnte hærdes efterfølgende, hvorved den hæfter  

 fast til vinylbelægningerne, idet det samlede aggregat  

 bestående af åbningskrave og beholderlåg bages i en  

 ovn.
Ifølge det australske patent fastgøres dette  

 først derefter på en beholderkrop.
Ved åbning af  

 beholderen fjernes låget fra åbningskraven.
 Dette sidste er i overensstemmelse med det som Klageren  

 anfører i ankebegrundelsen side 7, linie 32 til 35.
 I ankebegrundelsen side 8, andet afsnit henviser Klageren  

 til nogle afsnit i fremlæggelsesskriftet, som er udgået af den  

 beskrivelse som af Patentdirektoratet er godkendt ifølge brev af 17.  

 oktober 1994. Ifølge det godkendte krav 1 anføres det uden  

 noget alternativ "at mindst et af lukningsområderne er  

 påført et klæbemiddel, hvorved låget ved  

 nævnte anbringelse bringes i forbindelse med beholderkroppen via den  

 deformerbare vulst, idet klæbemidlet binder den i det ene  

 lukningsområde fastgjort vulst til det andet lukningsområde." En  

 sådan anvendelse af klæbemiddel fremgår på ingen  

 måde af det australske patent.
Det australske patent beskriver et "tamperproof closure",  

 dvs. et anbrudsafslørende lukke, altså et lukke, der ikke kan  

 åbnes uden at det efterfølgende vil være klart at det har  

 været åbnet.
Formålet med lukket ifølge det  

 australske skrift er (jf. side 3, linie 4-10, og side 2, linie 13 til side 3,  

 linie 3) at tilvejebringe et sådant lukke, som er et alternativ til et  

 lukke med en underliggende membran, der af hensyn til hermetisk lukning  

 omfatter et aluminiumlag.
Dette formål opfyldes ved, at et låg  

 hæftes sammen med en beholderrand via en vulst af en PVC-compound og et  

 lag af vinyl eller lignende.
Derved dannes et lukke i form af en enhed, som  

 altså dannes inden påfyldning af den beholder lukket sættes  

 fast på.
Ved åbning af låget brydes forbindelsen mellem  

 compoundvulsten og vinyllaget.
Efter åbningen, vil låget ved  

 genanbringelse på beholderranden sidde løst (jf. side 1, linie  

 23-25 "loosely fitting") og derved indikere at låget har været  

 åbnet.
Misfarvning af vinyllaget på grund af compoundrester vil  

 indikere, at låget faktisk har været hæftet fast.
De krav,  

 som må stilles til hæftningsforbindelsen for at den skal opfylde  

 sit formål er 1)	at den er lufttæt (oxygentæt),  

 og 2)	at den er så stærk, at der kan  

 mærkes tydelig forskel på om hæftningsforbindelsen er brudt  

 eller ej.
Af hensyn til anbrudsafsløring foretrækkes det i  

 øvrigt ifølge skrifter (side 3, linie 29-32), at der (stadig)  

 tilvejebringes en membran under låget, men denne kan nu være af  

 et mindre kostbart materiale såsom papir.
 Det ses heraf, at såvel formålet med, som  

 udførelsen af lukket ifølge det australske patent er  

 væsentligt forskellige fra formål med og udførelse af den  

 foreliggende opfindelse således som denne er defineret i det godkendte  

 krav 1.
 Det er kun muligt ved efterrationalisering at konstatere  

 visse lighedspunkter mellem lukket ifølge den foreliggende opfindelse  

 og ifølge det australske patent såsom at et foretrukket  

 materiale til vulsten er PVC.
Anvendelseskravet krav 10 er som ovenfor begrænset i  

 forhold til krav 1, idet det præciserer at vulsten er et  

 påvirknings- og forskydningsabsorberende element.
Det fremgår  

 ikke på nogen måde af det australske patent, at den deri  

 beskrevne vulst skulle have egenskaber i den retning.
I ankebegrundelsen på side 11, linie 23-29  

 forsøges det at udbrede det foreliggende krav 1's ordlyd til at  

 dække et lukke ifølge det australske patent i den forstand, at  

 låget skulle kunne lukkes/bindes til en krave som ved lukning af  

 beholderen anbringes på og fastgøres permanent til  

 beholder-svøbet.
Imidlertid anføres det i krav 1 "at  

 lukkeanordningen er til tætlukning af en beholder ved  

 anbringelse af et låg på en beholderkrop, hvor låget har et  

 rundtgående lukningsområde, der er indrettet til ved  

 anbringelsen af låget, at blive bragt til at ligge an mod et  

 ligeledes rundtgående lukningsområde på beholderens  

 krop, hvor der i det mindste i det ene af de to lukningsområder er  

 fastgjort en rundtgående vulst af et deformerbart materiale.
Det er  

 heraf klart, at beholderen tætlukkes ved anbringelsen af låget  

 på beholder-  kroppen, og at de to lukningsområder, hvoraf i det  

 mindste det ene omfatter en vulst, ved denne anbringelse og ikke før,  

 bliver bragt til at ligge an mod hinanden.
Dette er og bliver i  

 modsætning til det som er beskrevet i det australske patentskrift, hvor  

 lågets lukningsområde med vulst bringes at ligge an mod et  

 lukningsområde på en krave, som først på et senere  

 tidspunkt anbringes på en beholderkrop for at lukke denne tæt.  

 For at udnytte læren fra det australske patentskrift i forbindelse med  

 en beholder ifølge opfindelsen ville det kræve, at en fyldt  

 beholder med monteret låg (fyldet er typisk maling eller  

 træbeskyttelsesmiddel) bages i en ovn.
Dette er ikke realistisk.
Bl.a.  

 på denne baggrund findes der ikke noget incitament i det australske  

 patent for fagmanden til at anvende den deri angivne løsning til at  

 søge at opfylde formålet med den foreliggende opfindelse.
På baggrund af ovenstående mener vi, at anken  

 bør afvises." Klageren er den 19. juli 1995 fremkommet med  

 følgende bemærkninger til ovennævnte indlæg fra  

 ansøger:
 "Indlægget er struktureret svarende til vor  

 ankebegrundelse dateret 13. marts 1995 og således, at vor første  

 påstand, nemlig:
a)	"patentkravene er ændrede, således at  

 pantetbeskyttelsens omfang udvides, efter at ansøgningen er godkendt  

 til fremlæggelse" kommenteres fra side 2, linie 1 - side 5, linie 22. Vor  

 anden påstand, nemlig:
b)	"ansøgningen er ændret, således  

 at der søges patent på noget, som ikke fremgik af  

 ansøgningen, da den blev indleveret" kommenteres fra side 5, linie 27 - side 6, linie 10, og  

 vor tredie påstand, nemlig:
c)	"den påståede opfindelse er ikke ny i  

 forhold til subsidiært adskiller sig ikke væsentligt fra, hvad  

 der var kendt før patentansøgningens indleveringsdag" kommenteres fra side 6, linie 15 - side 10, linie 19.
 Indlægget beskæftiger sig ikke med vore  

 bemærkninger til underkravene og går heller ikke direkte ind  

 på vore bemærkninger om Patentdirektoratets afgørelse  

 efter indsigelse.
Med hensyn til vor påstand a) er kernen i  

 spørgsmålet, om der ved ændringer i kravene i forhold til  

 det, som er godkendt til fremlæggelse, er sket en udvidelse af  

 patentbeskyttelsens omfang.
Patentansøgeren prøver her (side 2,  

 linie 8-19) at skærpe vor påstand med hensyn til, hvor megen  

 vægt der generelt skal lægges på beskrivelsens specielle  

 del i kravfortolkningen, således at den kommer til at fremstå som  

 urimelig.
Vor påstand har ikke været formuleret så bastant,  

 som patentansøgeren prøver at gøre den til, og hans  

 modpåstand bliver derved forfejlet.
Patentansøgeren argumenterer herefter (side 2,  

 linie 29 til side 3, linie 13) for den store bredde af det  

 beskyttelsesomfang, som defineres af det fremlagte krav.
Hans analyse bygger  

 her på en nærmest sproglig fortolkning af det fremlagte krav 1,  

 hvor han i realiteten ser bort fra indholdet af beskrivelsen og tolker kravet  

 i et vakuum.
Vi mener her, at han vover sig lidt langt ud i forhold til  

 almene grundsætninger om beskrivelsens betydning, jfr. den danske  

 Patentlov, ? 39:  

 "Patentbeskyttelsens omfang bestemmes af patentkravene.
Til forståelse  

 af patentkravene kan vejledning hentes fra beskrivelsen".  

 Patentansøgeren anfører således, at ordet  

 "beklædt", som bruges i krav 1, jo kan stå for en dragt på  

 et menneske eller en hat.
Dette finder vi ikke er den tolkning, som en  

 fagmand efter et seriøst studium af fremlæggelsesskriftet som  

 helhed ville opfatte som hensigten med ordet, som det står i det  

 fremlagte krav 1. Patentansøgeren vil hermed påvise, at der ved  

 vulsten angivet i det fremlagte krav 1 godt kan menes en genstand, som ikke  

 bygges op omkring det, som beklædes, og som ikke nødvendigvis  

 sidder fast.
En sådan tolkning understøttes på ingen  

 måde af beskrivelsen; det, som fremgår, er enten uklart eller  

 peger i den modsatte retning, f.eks. hedder det i beskrivelsesindledningen,  

  fremlæggelsesskriftets side 2, linie 29-31, uden forbehold at "vulsten  

 er sammenhængende med lukningsområderne ved adhæsion".  

 Lukningsområderne er i denne forbindelse klart angivet som  

 hørende til henholdsvis låg og beholderkrop.  

 Patentansøgeren ser i denne sammenhæng helt bort fra den  

 forståelse, man må blive ledt til gennem beskrivelsen.
 Stillet overfor vor påstand om udvidelse, fordi han  

 har ændret kravene til at angive, at klæbemidlet kan være  

 påført på vulsten, vælger patentansøgeren i  

 sin imødegåelsesargumentation, side 3, linie 15 - side 4, linie  

 28, den modsatte strategi i forhold til ovenfor, idet han nu ser bort fra  

 kravene og antager beskyttelsesomfanget i fremlæggelsesskriftet som  

 værende de udførelsesformer, der er vist i figurerne 2, 3, 4 og  

 5. Efter en gennemgang af de viste udførelsesformer fremfører  

 han, at intet i fremlæggelsesskriftet læst som helhed på  

 nogen måde indikerer, at anbringelsen af klæbemidlet på en  

 enlig vulst skulle ligge uden for det tilsigtede beskyttelsesomfang (side 4,  

 linie 20-24). Uanset, hvad han har tilsigtet, så ligger denne mulighed  

 klart udenfor det fremlagte krav 1, jvf. vor analyse i ankebegrundelsen side  

 2, linie 34 - side 3, linie 7.
Som patentansøgeren jo imidlertid netop har  

 været inde på på de foregående sider i sit  

 indlæg, tillægges der patentkravene primær betydning ved  

 definitionen af beskyttelsesomfanget.
Når patentansøgeren  

 pludselig inddrager udførelsesformerne i beskrivelsen for at  

 påstå et beskyttelsesomfang, som klart er udelukket af  

 patentkravene, er han i realiteten gået over til at tillægge  

 beskrivelsen primær betydning i forhold til patentkravene.
På side 4, linie 30 - side 5, linie 22 argumenterer  

 patentansøgeren for, at anvendelseskravet indebærer en  

 begrænsning i forhold til det fremlagte krav 1. Som vi tidligere har  

 fremført, er anvendelseskravet ikke begrænset til vulster af  

 denne art, som fremgår af fremlæggelsesskriftet.
Anvendelsen er i  

 realiteten karakteriseret gennem karakterisering af det beholderlukke,  

 vulsten anvendes på.
Til imødegåelse af denne vor  

 påstand anfører patentansøgeren i virkeligheden blot, at  

 kravet "er begrænset til, at den på den ene part fastsiddende  

 vulst ved hjælp af klæbemidlet bindes til den anden part,  

 når låget sættes på en beholder". Denne  

 karakterisering finder vi så bred, at den i realiteten ville omfatte  

 anvendelsen af en vilkårlig blød pakning kombineret med flydende  

 pakning; en udvidelse i forhold til fremlæggelsesskriftet.
Overfor vor påstand b), ændring af  

 ansøgningen, så at der søges patent på noget, som  

 ikke fremgik af ansøgningen, da den blev indleveret, henviser  

 ansøgeren med hensyn til krav 1 til, at beskyttelsesomfanget jo er  

 bestemt af patentkravene, og med hensyn til det nye anvendelseskrav til, hvad  

 der fremgår af ansøgningen læst som helhed.  

 Spørgsmålet er her, hvilket udvidelser der eventuelt er  

 tilkommet gennem ændringer i kravene.
Krav 1 er ændret ved, at  

 det angives, at der fastgøres en vulst, hvilket der, som vi tidligere  

 har påpeget, ikke er basis for i den oprindelige ansøgning.
Med  

  det seneste kravsæt er der tilkommet anvendelseskravet, som ikke har  

 nogen modsvarighed i grundansøgningen.
Vi anser, at der er praksis  

 for, at man i Danmark tillader optagelse af et anvendelseskrav efter  

 ansøgningens indlevering, men det skal naturligvis være vel  

 afgrænset, så at det ikke på nogen måde går ud  

 over det, som der er basis for i ansøgningen.
Vi finder i det  

 foreliggende tilfælde, at afgrænsningen er for bred, så at  

 der søges patent på noget, som ikke fremgik af  

 ansøgningen, da den blev indleveret.
Med hensyn til vor sidste påstand c) angående  

 manglende nyhed og opfindelseshøjde bygger patentansøgeren en  

 lang argumentation over et forhold, som var inde i indsigelsesfasen, hvor han  

 fik anerkendt nyhed i påstanden om, at beholderen ifølge hans  

 opfindelse lukkes, idet låget sættes på beholderkroppen,  

 medens modholdsskriftet viser en metode, hvor et låg først  

 sættes på en beholderkrave, som efterfølgende sættes  

 på beholderkroppen, hvorved beholderen lukkes.
Dette er  

 patentansøgerens begrundelse for at hævde, at der ikke er tale  

 om samme slags beholdere.
Sondringen forekommer søgt, idet  

 patentansøgeren selv også opererer med en separat krave  

 (henvisningstal 35, 36, 34 og 37), der gennem en sammenføjning (33) er  

 fastgjort til det cylindriske svøb (30), som udgør  

 beholderkroppen.
Patentansøgerens forklaring om beholder er i  

 øvrigt summarisk.
Han nævner om beholderkroppen f.eks. blot, at  

 den består af et cylindrisk svøb (side 4, linie 29 i den  

 oprindelige ansøgning), og at den i øvrigt formgives på  

 kendt vis, f.eks. ved valsning og bertling (den oprindelige ansøgning,  

 side 4, linie 1).
Den påståede opfindelse angår  

 således på ingen måde beholderkroppen, som anses for  

 fagmæssig, men udelukkende lukning i forhold til låget, hvor vi  

 her har hævdet, at lukket teknisk og fagmæssigt set må  

 være uafhængigt af, hvorledes resten af beholderen realiseres.  

 Det er denne argumentation, som får ham til at beskylde os for  

 fordrejning af de faktiske forhold m.v.
Ansøgeren går så  

 vidt (side 7, linie 25-28), at han påstår, at der ikke er  

 indrettet en blød, rundtgående pakning ifølge det  

 australske patent på det tidspunkt, hvor låget presses ned inden  

 for åbningskraven, en påstand, som vi ikke kan se stemmer med de  

 faktiske forhold, der fremgår af det australske patentskrift (side 5,  

 linie 15-21).
I patentansøgerens argumentation side 8, linie 19 -  

 side 9, linie 20 prøver han endvidere at forsvare sin nyhed ved at  

 påvise, at det australske patentskrift angår et lukke, som er  

 lufttæt, som er stærkt, og som er anbrudsafslørende.
Dette  

 anser han fører frem til, at formålet ifølge det  

 australske patent er væsentligt forskelligt fra formålet med hans  

 opfindelse.
Disse yderligere virkninger og fordele ved frembringelsen  

 ifølge det australske patent kan jo imidlertid ikke fjerne skriftets  

 nyhedsskadelige virkning for hans ansøgning; der er ikke noget i den  

 påståede opfindelse, som afgrænser den til at angå  

 lukker, som ikke er lufttætte, som ikke har fastholdelsesevne, og som  

 ikke skulle være anbrudsafslørende, for derved at afgrænse  

 den påståede opfindelse over for det australske patentskrift.
Med hensyn til anvendelseskravet påstås det at  

 have nyhed ved, at vulsten er et påvirknings- og  

 forskydningsabsorberende element.
Komponenten i det australske skrift  

 fungerer som "bond and seal" - man fristes til at spørge, hvad en  

 "bond and seal" ellers skulle være, hvis ikke den skulle være  

 påvirknings- og forskydningsabsorberende.
Efter en gentagelse af sin argumentation om  

 lukkerækkefølgen når patentansøgeren frem til (side  

 10, linie 11-19) at forklare, at det ville være urealistisk at opvarme  

 lukket for hærdning, efter at beholderen er fyldt.
Dette er hans  

 begrundelse for at hævde, at teknikken ifølge det australske  

 skrift ikke kan udnyttes ved hans beholder og dermed ikke kan foregribe hans  

 anvisning om lukkerækkefølge m.v.
Denne erkendelse er muligvis  

 rigtig, men den er han tilsyneladende først nået frem til efter  

 at have indleveret ansøgningen - endda efter fremlæggelsen; i  

 ansøgning såvel som i fremlæggelsesskriftet side 8, linie  

 1-16 anviser ansøgeren selv opvarmning med en varmegiver ved  

 beholderlukkemaskinen.
Ifølge den øvrige argumentation turde  

 det være klart, at hans beholdere er fyldte på lukketidspunktet,  

 hvor opvarmningen af lukket gennemføres.
Ansøgeren har derfor  

 ifølge både ansøgningen og fremlæggelsesskriftet  

 anset dette for en relevant fremgangsmåde i forbindelse med hans egen  

 beholder.
Vi henviser iøvrigt til vor ankebegrundelse af 13.  

 marts 1995 og henstiller, at patent afslås." Ansøger har med skrivelse af 15. august 1995  

 fremsendt et nyt kravsæt, der lyder som følger:
 "1.	Lukkeanordning til tætlukning af en beholder  

 (10) ved anbringelse af et låg (18) på en beholderkrop (16), hvor  

 låget (18) har et rundtgående lukningsområde (21, 22; 121,  

 124; 221, 224), der er indrettet til ved anbringelsen af låget at blive  

 bragt til at ligge an mod et ligeledes rundtgående lukningsormåde  

 (34; 134; 238) på beholderens krop (16), hvor der i det mindste i det  

 ene af de to lukningsområder (21, 22; 34; 121, 124, 134; 221, 224, 238)  

 er fastgjort en rundtgående vulst (40, 41; 141; 240) af et deformerbart  

 materiale, hvorved vulsten udgør en del af lukningsområdet,  

kendetegnet ved, at mindst ét af lukningsområderne (21,  

 22, 34; 121, 124, 134; 221, 224, 238) er påført et  

 klæbemiddel, hvorved låget (18) ved nævnte anbringelse  

 bringes i forbindelse med beholderkroppen (16) via den deformerbare vulst  

 (40, 41; 141; 240), idet klæbemidlet binder den i det ene  

 lukningsområde fastgjort vulst (40, 41; 141; 240) til det andet med  

 klæbemiddel forsynede lukningsområde (21, 22, 34; 121, 124, 134;  

 221, 224, 238).
 2.	Lukkeanordning ifølge krav 1, kendetegnet  

 ved, at begge lukningsområder (21, 22, 34) er forsynet med  

 rundtgående vulster (40, 41) af et deformerbart materiale.
 3.	Lukkeanordning ifølge krav 1 eller 2,  

kendetegnet ved, at begge lukningsområder (21, 22, 34; 121, 124,  

 134; 221, 224, 238) er påført klæbemiddel.
 4.	Lukkeanordning ifølge krav 1-3,  

kendetegnet ved, at en rundtgående vulst (40, 41; 141; 240) i et  

 lukningsområde er fremstillet af en såkaldt compound i form af et  

 opblæst plastmateriale, der er fikseret til lukningsområdet (21,  

 22, 34; 121, 124, 134; 221, 224, 238).
 5.	Lukkeanordning ifølge krav 4, kendetegnet  

 ved, at respektive lukningsområder (21, 22, 34; 121, 124, 134; 224,  

 238) har en rundtgående kant, der danner en kanal (23, 37; 134; 223)  

 til optagelse af del af det opblærede plastmateriale.
 6.	Lukkeanordning ifølge krav 4, kendetegnet  

 ved, at lukningsområdet (21, 22, 34; 121, 124, 134; 221, 224, 238)  

 er forsynet med ruheder.
 7.	Lukkeanordning ifølge krav 1-6,  

kendetegnet ved, at lukningsområderne (21, 22, 34; 121, 124,  

 134; 221, 224, 238) i hovedsagen kun påføres klæbemiddel  

 på de af nævnte i det mindste ene vulst (40, 41; 141; 240)  

 dannede anlægsflader.
 8.	Lukkeanordning ifølge krav 1-7,  

kendetegnet ved, at den af den deformerbare vulst (40, 41; 141; 240)  

 dannede tætning er en sekundær tætning, og at der desuden  

 på låget findes et rundtgående område (22, 36; 124,  

 138; 224, 238), der er indrettet til at danne en primær tætning  

 med beholderen.
 9.	Lukkeanordning ifølge krav 1-8,  

kendetegnet ved, at låget (18) desuden har en rundtgående,  

 fjedrende kanal (21, 121, 221) langs randen.
10.	Anvendelsen af en rundtgående vulst af  

 deformerbart materiale som påvirknings- og forskydningsabsorberende  

 element i en lukkeanordning til tætlukning af en beholder (10) ved  

 anbringelse af et låg (18) på en beholderkrop (16), hvor  

 låget (18) har et rundtgående lukningsområde (21, 22; 121,  

 124; 221, 224), der er indrettet til ved anbringelsen af låget at blive  

 bragt til at ligge an mod et ligeledes rundtgående lukningsområde  

 (34; 134; 238) på beholderens krop (16), hvor der i det mindste i det  

 ene af de to lukningsområder (21, 22 34; 121, 124, 134; 221, 224, 238)  

 er fastgjort en rundtgående vulst (40, 41; 141; 240) af et deformerbart  

 materiale, hvorved vulsten udgøre en del af lukningsområdet,  

kendetegnet ved, at mindst ét af lukningsområderne (21,  

 22, 34; 121, 124, 134; 221, 224, 238) påføres et  

 klæbemiddel, hvorved låget (18) ved nævnte anbringelse  

 bringes i forbindelse med beholder-   kroppen (16) via den deformerbare vulst  

 (40, 41; 141; 240), idet klæbemidlet binder den i det ene  

 lukningsområde fastgjorte vulst (40, 41; 141; 240) til det andet med  

 klæbemiddel forsynede lukningsområde (21, 22, 34; 121, 124, 134;  

 221, 224, 238)." I skrivelsen fastholder ansøgeren sin principale  

 påstand, men påstår subsidiært patent udstedt  

 på grundlag af det vedlagte kravsæt.
Ansøgeren udtaler  

 bl.a.:
"I tilfældet af, at Patentankenævnet skulle  

 give klageren medhold i, at patentkravene af 23. november 1994  

 indebærer en utilladelig udvidelse af beskyttelsesomfanget, fordi det i  

 modsætning til det fremlagte kravsæt ikke formelt udelukker  

 anbringelsen af klæbemiddel på en enlig vulst fra  

 beskyttelsesomfanget, skal vi anmode Patentankenævnet om at tage  

 stilling til en subsidiær påstand, nemlig at patent udstedes  

 på grundlag af vedlagte kravsæt.
Dette adskiller sig fra  

 kravsættet af 23. november 1994 ved, at der i næstsidste linie af  

 dels krav 1, dels krav 10 er indføjet ordene "med klæbemiddel  

 forsynede" mellem ordene "andet" og "lukningsområde". Hermed er  

 indføjet samme begrænsning med hensyn til anbringelsen af  

 klæbemiddel på en enlig vulst i lukkeanordningen som fandtes i  

 det fremlagte kravsæt." Ankenævnet modtog den 18. december 1996 fuldmagt fra  

 Chas.
Hude A/S, til at repræsentere indsigeren, samt navneændring  

 vedrørende indsigerens nye selskabsnavn, Glud & Marstand A/S.
 Ankenævnet har behandlet sagen på sit  

 møde den 27. februar 1997.
 For klageren (indsiger) mødte ingeniør Tage  

 Nørgaard.
 For indklagede (ansøger) mødte  

 civilingeniør Bjørn Barker Jørgensen.
 Parterne vedlagde påstande som anført i  

 skriftvekslingen, idet de heri indeholdte anbringender blev kommenteret og  

 uddybet.
 En indgående drøftelse af sagen fandt  

 sted.
 Ankenævnet skal udtale:
 Patentankenævnet finder, at patentkravene af 23.  

 november 1994 indebærer en utilladelig udvidelse af  

 beskyttelsesomfanget.
Efter en samlet vurdering af det for Ankenævnet  

 fremkomne findes et eventuelt patent derfor udelukkende at kunne meddeles  

 på grundlag af det af ansøgeren i skrivelsen af 15. august 1995  

 anførte subsidiære kravsæt.
Med denne ændring af  

 Patentdirektoratets afgørelse tilbagesendes sagen til Direktoratet til  

 fortsat realitetsbehandling.
 Herefter bestemmes:
 Den påklagede afgørelse ændres,  

 således at sagen tilbagesendes til Patentdirektoratet til fortsat  

 realitetsbehandling på grundlag af ansøgerens subsidiære  

 kravsæt i skrivelsen af 15. august 1995.
