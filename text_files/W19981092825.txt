Kvinden var faldet og havde taget for sig med højre hånd.
Hun  

 var herefter blevet undersøgt på en skadestue af en læge,  

 der stillede diagnosen: højresidigt, forskudt håndledsbrud med  

 brud gennem den nederste del af spolebenet.
Der var ved  

 røntgenundersøgelse fundet en 20 graders bagudkipning af den  

 nederste del af spolebenet.
Lægen satte bruddet på plads med  

 efterfølgende anlæggelse af gipsbandage med hånden i en  

 stilling, hvor den var let bøjet mod håndfladesiden.  

 Røntgenkontrol umiddelbart herefter viste lidt forkortning, men at  

 ledfladen næsten var i neutral stilling.
Armen blev lagt i armslynge og  

 patienten blev henvist til røntgenkontrol samt klinisk kontrol i  

 ambulatoriet fem dage senere.
Røntgenbillederne blev  

 efterfølgende gennemgået af en røntgenlæge og en  

 ortopædkirurgisk overlæge, der begge fandt, at den opnåede  

 stilling af bruddet var helt tilfredsstillende.
2 uger efter behandlingen blev gipsen fjernet og håndleddet rettet  

 op, således at hånden blev sat i neutral stilling.  

 Røntgenkontrol viste i sideoptagelse uændret brudstilling og i  

 forfraoptagelse en ubetydelig sammenpresning på brudstedet med ganske  

 let vinkling mod tommelfingersiden.
Undersøgelsen viste næsten  

 uændret stilling i forhold til røntgenbillederne efter  

 påpladssætningen.
Der opstod en uge efter røntgenkontrollen problemer med  

 følelsesløshed i tommelfingeren.
Disse problemer var fortsat  

 til stede ved gipsfjernelse 2 uger senere, og patienten blev opfordret til at  

 søge sin egen læge ved behov for fysioterapi.
Der blev ved den  

 kliniske undersøgelse ikke fundet tegn på forskydninger af  

 bruddet, og der blev ikke foretaget røntgenkontrol ved  

 gipsfjernelsen.
Et halvt år senere blev patienten på grund af fortsatte gener  

 fra hånden henvist til røntgenundersøgelse.
Der blev da  

 påvist betydelig forskydning af bruddet i forhold til  

 røntgenundersøgelsen ved opretning af bruddet.
Bruddet var  

 således helet i en forværret stilling med let tiltagende  

 forkortning og vinkling bagud over mod tommelfingersiden.
Det fremgik ikke af  

 sagen præcist, hvornår forskydningen af bruddet opstod.
Forskydning af brud trods korrekt  

 behandling Selvom bruddet senere blev forskudt, fandt nævnet,  

 at patienten var blevet undersøgt korrekt og i overensstemmelse med  

 sædvanlig praksis på skadestuen.
Der blev ikke fundet anledning  

 til kritik af den påpladssætning, der var foretaget, idet den  

 efterfølgende røntgenkontrol samme dag samt efter henholdsvis 2  

 og 3 ugers forløb havde vist, at der herved var opnået en  

 acceptabel stilling af bruddet.
Nævnet fandt endvidere ikke grundlag  

 for at kritisere, at der ikke blev foretaget røntgenkontrol ved  

 gipsfjernelsen, da det ikke var sædvanlig praksis, idet brud  

 primært vurderes klinisk ved gipsfjernelsen.
Findes der herved tegn  

 på heling, vil en røntgenoptagelse således ikke have nogen  

 umiddelbare konsekvenser for behandlingen.
