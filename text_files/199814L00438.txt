Betænkning afgivet af Skatteudvalget den  

 5. maj 1999 Betænkning over Forslag til lov om  

 ændring af ligningsloven, afskrivningsloven, personskatteloven og  

 boafgiftsloven (Lempelse af beskatningen af løbende ydelser og  

 goodwill m.v.) Udvalget har behandlet lovforslaget i nogle  

 møder.
 Endvidere har udvalget modtaget skriftlige henvendelser fra:
Erhvervenes Skattesekretariat, Foreningen af Statsautoriserede Revisorer og Håndværksrådet.
 Der er af skatteministeren stillet ændringsforslag,  

 hvorom henvises til de ledsagende bemærkninger.
 Herefter indstiller et flertal (Socialdemokratiets,  

 Venstres, Det Konservative Folkepartis, Dansk Folkepartis,  

 Centrum-Demokraternes, Det Radikale Venstres, Fremskridtspartiets og  

 Kristeligt Folkepartis medlemmer af udvalget) lovforslaget til  

vedtagelse med de stillede ændringsforslag.
 Et mindretal (Socialistisk Folkepartis og  

 Enhedslistens medlemmer af udvalget) indstiller lovforslaget til  

forkastelse ved 3. behandling.
Ændringsforslag Af	skatteministeren, tiltrådt af et flertal (S, V,  

 KF, DF, CD, RV, FP og KRF):
Til § 1 1) Før nr. 1 indsættes som nyt nummer:
»01. I § 7 O, stk. 1, nr. 4, ændres »§ 40, stk. 8«  

 til: »§ 40, stk. 9«.« 2) I det under nr. 3 foreslåede § 12 B, stk. 5,  

udgår 5. pkt., og i stedet indsættes:
»Beløbet skal dog ikke medregnes i det omfang, det  

 svarer til et beløb, der er fastsat som vederlag for et aktiv, hvis  

 anskaffelsessum yderen hverken kan afskrive, fradrage eller lade indgå  

 i opgørelsen af skattepligtig avance ved en afståelse af  

 aktivet.
I det omfang beløbet er fastsat som vederlag for et aktiv,  

 hvis anskaffelsessum yderen ikke kan afskrive eller fradrage, men som vil  

 kunne indgå i opgørelsen af skattepligtig avance ved en  

 afståelse af aktivet, og yderen ikke har afstået aktivet på  

 tidspunktet for den løbende ydelses ophør, medregnes  

 beløbet ikke efter 4. pkt., men nedsætter i stedet  

 anskaffelsessummen for aktivet til det faktisk betalte beløb.« Ny paragraf 3) Efter § 4 indsættes som ny paragraf:
»§ 01 I lov nr. 166 af 24. marts 1999 om ændring af  

 forskellige skatte- og afgiftslove, toldloven, lov om fonde og visse  

 foreninger samt lov om visse selskabers aflæggelse af årsregnskab  

 m.v. (Objektiveringer, justering af reglerne for beskatning ved død  

 samt afgrænsning af told- og afgiftsområdet m.m.), som  

 ændret ved § 6 i den af Folketinget ved 3. behandling den 27. april  

 1999 vedtagne lov om ændring af ligningsloven og andre love.  

 (Aktiekøberetter i koncernforhold og medarbejderaktier til ansatte i  

 udenlandske selskaber) foretages følgende ændringer:
 1. I § 2, nr. 1, ændres »litra e« til: »litra d«.
 2. I § 2, nr. 2, ændres »litra f« til: »litra e«.
3. I § 2, nr. 3, ændres »litra g« til: »litra f«.« Bemærkninger Til nr. 1 Der er tale om en konsekvensrettelse af ligningslovens § 7  

 O, stk. 1, nr. 4. Bestemmelsen henviser til afskrivningslovens § 40, stk. 8,  

 der ifølge lovforslagets § 2, nr. 3, foreslås ændret til §  

 40, stk. 9.
Til nr. 2 Det foreslås at præcisere ordlyden af det  

 under lovforslagets § 1, nr. 3, foreslåede § 12 B, stk. 5, 5. pkt.
Hvis den løbende ydelse endeligt ophører,  

 inden saldoen bliver nul eller negativ, reguleres dette i  

 ophørsåret ved, at modtager får fradrag for et  

 beløb svarende til saldoen på ophørstidspunktet, jf. det  

 foreslåede § 12 B, stk. 4, mens yderen skal medregne et tilsvarende  

 beløb ved indkomstopgørelsen, jf. samme bestemmelses stk. 5.  

 Modtageren får dog ikke fradrag, hvis der har været tale om en  

 overdragelse af et aktiv, hvor avancen ikke var skattepligtig.
Yderen skal  

 ikke beskattes, hvis anskaffelsessummen for det pågældende aktiv  

 ikke er skatterelevant.
 Med lovforslagets formulering kan der opstå tvivl  

 om, hvorvidt der ved vurderingen af, om restsaldoen skal  

 indtægtsføres, ses på den skattemæssige behandling  

 af avancen ved den oprindelige afståelse fra modtager til yder, eller  

 om det er den skattemæssige behandling af avancen ved yders  

 afståelse af aktivet, der er afgørende.
Hensigten med bestemmelsen er, at der skal tages  

 udgangspunkt i yderens forhold.
Restsaldoen skal således ikke medregnes  

 i opgørelsen af yderens skattepligtige indkomst i de tilfælde,  

 hvor beløbet svarer til et beløb, der er fastsat som vederlag  

 for et aktiv, hvis anskaffelsessum yderen hverken kan afskrive, fradrage  

 eller lade indgå i opgørelsen af skattepligtig avance ved  

 yderens afståelse af aktivet.
Beløbet skal medregnes ved  

 opgørelsen af yderens skattepligtige indkomst, blot ét af de  

 nævnte forhold gør sig gældende.
Det er under lovforslagets behandling blevet  

 påpeget, at yder, som ordningen er konstrueret i lovforslaget, kan  

 komme ud for en urimelig tidlig beskatning.
Problemet opstår i den  

 situation, hvor den løbende ydelse ophører, inden saldoen er  

 gået i nul, og yder derfor skal beskattes af restsaldoen.
Restsaldoen  

 beskattes på ophørstidspunktet, mens yderen først  

 får glæde af den for høje anskaffelsessum på det  

 tidspunkt, hvor aktivet afstås, med mindre yderen har kunnet afskrive  

 på anskaffelsessummen.
 Af hensyn til de erhvervsdrivende, der delvis finansierer  

 erhvervelsen af deres virksomhed ved hjælp af en løbende ydelse,  

 foreslås der som en imødekommelse af denne kritik indsat en  

 bestemmelse om nedsættelse af anskaffelsessummen frem for  

 beskatning.
Bestemmelsen er udformet således, at yderen ikke  

 beskattes af restsaldoen i de tilfælde, hvor et  

 ikkeafskrivningsberettiget aktiv ikke er afstået på det  

 tidspunkt, hvor ydelsen ophører.
I stedet sker der en  

 nedsættelse af yderens anskaffelsessum for aktivet til det faktisk  

 betalte beløb.
I de tilfælde, hvor aktivet er afstået  

 på det tidspunkt, hvor ydelsen ophører, finder den almindelige  

 regel om beskatning af restsaldoen i kapitalindkomst anvendelse.
Ordningen skal kun gælde for  

 ikkeafskrivningsberettigede aktiver, da yderen for så vidt angår  

 afskrivningsberettigede aktiver fra aftalens indgåelse drager fordel af  

 den høje anskaffelsessum.
En nedsættelse af anskaffelsessummen i  

 disse situationer ville endvidere indebære, at der skulle ske  

 genoptagelse af alle indkomstår fra aftalens indgåelse til  

 ophøret af den løbende ydelse med henblik på korrektion  

 af afskrivningerne.
 Hvis aktivet ikke er afstået, når ydelsen  

 ophører, skal der som nævnt hverken ske genoptagelse eller  

 beskatning her og nu, men alene en korrektion af den anskaffelsessum, som  

 først skal bruges ved den senere avanceopgørelse, når  

 aktivet afstås.
Bestemmelsen om nedsættelse af yderens  

 anskaffelsessum for aktivet til det faktisk betalte beløb tager  

 endvidere højde for, at der ved afståelse af aktier, der er  

 betalt med en løbende ydelse, kan opstå den situation, at det  

 på tidspunktet for ophør af den løbende ydelse ikke  

 vides, om yderen ved afståelsen af aktierne bliver skattepligtig af  

 avancen.
Det gælder eksempelvis, hvis yderen er et selskab, og den  

 løbende ydelse ophører inden tre år, uden at aktierne er  

 videresolgt.
Frem for en regel om, at der i første omgang skal ske  

 beskatning af restsaldoen med efterfølgende mulighed for genoptagelse,  

 løses problemet ved, at der i den situation blot sker en  

 nedsættelse af yderens anskaffelsessum.
Afstås aktierne  

 efterfølgende inden for de tre år, vil den lavere  

 anskaffelsessum slå igennem ved beskatningen.
Til nr. 3 Der er tale om lovtekniske ændringer som  

 følge af vedtagelsen af lov om ændring af boafgiftsloven og  

 pensionsbeskatningsloven (lov nr. 143 af 17. marts 1999). Ved denne lov blev  

 boafgiftslovens § 3, stk. 1, ændret, således at litra a-f blev  

 ændret til litra a-e.
Det foreslås derfor i lov nr. 166 af 24.  

 marts 1999 at foretage de nødvendige konsekvensrettelser.
