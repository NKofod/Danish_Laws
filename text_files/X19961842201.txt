Told- og Skattestyrelsen har truffet afgørelse om, at moms vedrørende  

 anskaffelse og drift af mobiltelefon kan fradrages efter reglerne i  

 momslovens §§ 37-38 Told- og Skattestyrelsen har behandlet en sag om fradragsret for moms af  

 anskaffelse og drift af mobiltelefoner, som anvendes af en registreret  

 virksomheds indehaver(e) eller stilles til rådighed for virksomhedens  

 medarbejdere med henblik på benyttelse i virksomhedens tjeneste.
Der var i sagen rejst spørgsmål om, hvorvidt bestemmelsen i momslovens §  

 40, stk. 2, finder anvendelse på sådanne indkøb m.v.
Efter denne bestemmelse  

 kan moms vedrørende anskaffelse og drift af telefoner, som anbringes hos en  

 registreret virksomheds medarbejdere med henblik på benyttelse i  

 virksomhedens tjeneste, fradrages med halvdelen, såfremt telefonselskabets  

 regning er stilet til og betales af virksomheden.
Fradraget kan dog ikke  

 overstige momsen af den af virksomheden faktisk afholdte udgift.
 Styrelsen har truffet afgørelse om, at bestemmelsen i lovens § 40, stk. 2,  

 ikke finder anvendelse på indkøb m.v. af mobiltelefoner.
 Momsen af indkøb m.v. af mobiltelefoner kan derfor fradrages efter de  

 almindelige regler i momslovens § 37, stk. 1, og § 38.
