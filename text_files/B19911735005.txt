 I medfør af § 82 i lov om luftfart, jf. lovbekendtgørelse nr. 408 af 11.  

 september 1985, fastsætter Statens Luftfartsvæsen herved efter bemyndigelse  

 fra Trafikministeriet, jf. bekendtgørelse nr. 171 af 28. april 1985, § 2,  

 følgende:
1. Referencedokument Ministeriet for Offentlige Arbejders bekendtgørelse nr. 264 af 27. juni  

 1966 om driftsforskrifter for regelmæssig og ikke-regelmæssig, offentlig  

 lufttrafik, som ændret ved Ministeriet for Offentlige Arbejders  

 bekendtgørelse nr. 397 af 11. oktober 1967, herefter benævnt  

 driftsforskrifterne.
2. Definitioner Charterflyvning (Charter Flights):
 Ikke-regelmæssig, erhvervsmæssig transport af passagerer udført med  

 luftfartøjer, som er godkendt til befordring af mere end 10 passagerer, og  

 ikke-regelmæssig, erhvervsmæssig transport af fragt udført med luftfartøjer,  

 hvis højst tilladte startmasse overstiger 5.700 kg.
 Flyvemaskine (Aeroplane):
 Et kraftdrevet luftfartøj, som er tungere end luft, og som under flyvning  

 hovedsagelig bæres oppe af aerodynamiske reaktioner på flader, der forbliver  

 faste, sålænge flyvebetingelserne ikke ændres.
 IFR-flyvning (IFR Flight):
 Flyvning udført i overensstemmelse med instrumentflyvereglerne.
 Luftfartsforetagende (Operator):
 En person, et selskab eller andet foretagende, der har til formål at  

 beskæftige sig med flyvevirksomhed.
 Luftfartøjschef (Pilot-in-Command):
 Den pilot, der er ansvarlig for luftfartøjets føring og sikkerhed i  

 flyvetiden.
 Taxaflyvning (Taxi Flight):
 Ikke-regelmæssig, erhvervsmæssig transport af passagerer udført med  

 luftfartøjer, som er godkendt til befordring af højst 10 passagerer, og  

 ikke-regelmæssig, erhvervsmæssig transport af fragt udført med luftfartøjer,  

 hvis højst tilladte startmasse ikke overstiger 5.700 kg.
3. Anvendelsesområde 3.1 Denne BL fastsætter bestemmelser om bemanding og udstyr på danske  

 flyvemaskiner, der udfører rute-, charter- og/eller taxaflyvning.
 3.2 Denne BL fastsætter endvidere bestemmelser for udenlandsk registrerede  

 luftfartøjer, der opererer i henhold til en dansk driftstilladelse, jf.  

 luftfartslovens § 4, stk. 2.
4. Generelt 4.1 Flyvemaskinens ejer/bruger skal sikre, at flyvemaskinen er indrettet  

 og forsynet med udstyr i overensstemmelse med bestemmelserne i denne BL, og  

 at der i luftfartsforetagendets driftshåndbog for flyvemaskiner, hvor  

 minimumsbesætningen skal bestå af en luftfartøjschef og en andenpilot, jf.  

 afsnit 5, er indeholdt operationelle bestemmelser for to-pilot systemets  

 funktion.
 4.2 Luftfartsforetagendets flyvechef skal sikre, at flyvemaskinen under  

 udførelse af rute-, charter- og/eller taxaflyvning er bemandet som angivet i  

 afsnit 5 og 6, og at det udstyr, der er installeret i flyvemaskinen, under  

 aktuel flyvning er funktionsdueligt, jf. flyvemaskinens MEL-liste.
 4.3 Flyvechefens opgaver og forpligtelser kan i henhold til den  

 organisationsplan, der er indeholdt i luftfartsforetagendets driftshåndbog, i  

 et nærmere givet omfang uddelegeres til andre.
5. Besætning, rute-, charter- og taxaflyvning 5.1 For ruteflyvning skal minimumbesætningen bestå af en luftfartøjschef  

 og en andenpilot.
5.2 For charter- og taxaflyvning skal minimumsbesætningen på flyvemaskine a. med turbojets, b. med turbopropeller og trykkabine, eller på flyvemaskine, c. der er certificeret til mere end 9 passagerer eksklusive pilotsæder, bestå af en luftfartøjschef og en andenpilot.
6. Flyvetid, rute-, charter- og IFR-taxaflyvning Luftfartøjschefen skal have opnået en flyvetid på flyvemaskine på mindst  

 900 timer.
Heraf skal de 400 timer være opnået som luftfartøjschef, hvoraf  

 150 timer som luftfartøjschef på flermotoret flyvemaskine under IFR.
Flyvetid  

 som luftfartøjschef kan erstattes af den dobbelte flyvetid som andenpilot,  

 når flyvningen udføres i et to-pilot system, der er godkendt af Statens  

 Luftfartsvæsen.
7. Udstyr, rute-, charter- og IFR-taxaflyvning 7.1 En flyvemaskine, der efter denne BL skal være bemandet med  

 luftfartøjschef og andenpilot, skal være udstyret og instrumenteret a. i henhold til driftsforskrifterne, kapitel 6, samt være udstyret med b. holdere til instrumentindflyvningskort med tilhørende  

 belysningsanordning.
 7.1.1 Hvis flyvemaskinen er certificeret til mere end 9 passagersæder  

 eksklusive pilotsæder, skal den tillige være udstyret med højttaleranlæg  

 (PA-system).
7.2 En flyvemaskine, der efter denne BL kun skal være bemandet med en  

 pilot, skal være udstyret og instrumenteret a. i henhold til driftsforskrifterne, kapitel 6, samt være udstyret med b. holdere til instrumentindflyvningskort med tilhørende  

 belysningsanordning, c. hovedtelefon og en ikke-håndbåren mikrofon, hvor tasteknap for mikrofon  

 er placeret på rat/styrepind, samt d. autopilot, som kan holde kurs og højde.
8. Dispensation Statens Luftfartsvæsen kan i særlige tilfælde dispensere fra  

 bestemmelserne i denne BL.
9. Klageadgang Afgørelser truffet af Statens Luftfartsvæsen efter bestemmelserne i denne  

 BL kan påklages til Trafikministeriet.
10. Straf 10.1 Overtrædelse af bestemmelserne i afsnit 4 i denne BL straffes i  

 medfør af luftfartslovens § 149, stk. 8, med bøde, hæfte eller fængsel i  

 indtil 2 år.
 10.2 For overtrædelser, der begås af aktieselskaber, andelsselskaber eller  

 lignende, kan der i medfør af luftfartslovens § 149, stk. 13, pålægges  

 selskabet som sådant bødeansvar.
11. Ikrafttræden 11.1 Denne BL træder i kraft den 1. juli 1991.
 11.2 Samtidig ophæves BL 5-41, 1. udgave af 1. august 1986.
