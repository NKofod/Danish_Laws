Nr BTL 27 Betænkning over Forslag til lov om energiafgift af mineralolieprodukter  

 m.v.   

 Nr L 27 1992-93, 1. samling Afgivet af Skatteudvalget Afgivet: 19921211 Udvalget har behandlet lovforslaget i en række møder og har herunder stillet et spørgsmål til skatteministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
Dansk Industri, Dansk Olie Agentur, Kalundborg ApS, Danske Fjernvarmeværkers Forening, Foreningen af Danske Ral- og Sandsugere, Gunnar Lunds Olieservice A/S, Esbjerg, Kroghs Stensiloer A/S, Landbrugsraadet, Marstal Fjernvarme A.m.b.a., Tjæreborg Sten & Grus ApS og Turistvognmændenes Landsforening.
 Der er af skatteministeren stillet ændringsforslag, hvorom henvises til de  

 ledsagende bemærkninger.
 Herefter indstiller udvalget lovforslaget til vedtagelse med  

 de stillede ændringsforslag.
 ÆndringsforslagAf skatteministeren , tiltrådt af udvalget:
 Til § 1 1) I stk. 1 indsættes efter nr. 11 som nyt nummer:
 »12) Smøreolier, hydraulikolier og lign. .... 198 øre/kg -».
 Til § 3 2) Efter stk. 4 indsættes som nyt stykke:
»Stk. 5. Virksomheder, der af miljømyndighederne er godkendt  

 til at indsamle og forarbejde spildolie med henblik på genbrug, skal  

 registreres efter stk. 1.« Stk. 5 bliver herefter stk. 6.
 Til § 9 3) I stk. 1, nr. 1, udgår »som  

 motorbrændstof«.
 4) Efter stk. 8 indsættes som nyt stykke:
»Stk. 9. For spildolier, der indsamles og leveres som  

 genbrugsolie til anvendelse i miljøgodkendte virksomheder, der leverer varme,  

 kan der ydes refusion af den afgift, som er betalt efter § 1, stk. 1, nr.  

 12.« Stk. 9 bliver herefter stk. 10.
 Til § 11 5) I stk. 2 indsættes efter 2. pkt. som nyt  

 punktum:
»Det samme gælder afgiften af genbrugsolie, for hvilken der er ydet  

 refusion efter § 9, stk. 9, og afgiften efter § 1, stk. 1, nr. 12.« 6) Stk. 3 affattes således:
»Stk. 3. Afgiften af motorbrændstof, der udelukkende anvendes  

 til virksomhed omfattet af merværdiafgiftslovens § 25, stk. 1, refunderes  

 efter stk. 2. Der ydes ligeledes afgiftsgodtgørelse for transport fra  

 ejendommens område af egne produkter hidrørende fra den nævnte virksomhed.  

 Afgift af motorbrændstof anvendt i registrerede motorkøretøjer refunderes  

 ikke.« Til § 12 7) I stk. 1, 2. pkt., ændres »2. pkt.«  

 til: »2. og 3. pkt.« Til § 26 8) I stk. 1 ændres »den han« til:  

 »den, ministeren«, og »såfremt han« til: »såfremt  

 den pågældende«.
Til § 30 9) I stk. 1 ændres »direktiv nr.
X 1992«  

 til: »direktiv nr. 92/81 af 19. oktober 1992 samt visse smøreolier  

 m.v.« Til § 35 10) Efter stk. 2 indsættes som nye stykker:
 »Stk. 3. Bestemmelserne i § 1, stk. 1, nr. 12, § 9, stk. 9,  

 og § 11, stk. 2, sidste pkt., træder i kraft den 1. i måneden efter  

 modtagelsen af EF-Kommissionens anerkendelse af ordningens forenelighed med  

 EF-retten.
 Stk. 4. Skatteministeren kundgør ved bekendtgørelse i Lovtidende  

 tidspunktet for ikrafttræden af bestemmelserne i stk. 3.
Stk. 5. Virksomheder omfattet af § 3, stk. 5, skal ved lovens  

 ikrafttræden underrette de statslige told- og skattemyndigheder om deres  

 lagre af hidtil afgiftsfri genbrugsolie pr. 1. januar 1993. Virksomhederne  

 kan sælge disse lagre til genbrug uden afgift, indtil bestemmelserne i stk. 3  

 træder i kraft, dog senest 1. maj 1993.« Bemærkninger Til nr. 1-10 Udvidelse af afgiftsgrundlaget med smøreolier m.v. skønnes at  

 medføre et merprovenu på ca. 130 mio. kr. årligt ekskl. moms.
Ved  

 ikrafttrædelse af afgiften den 1. januar 1993 vil provenuet i 1993 blive på  

 ca. 120 mio. kr.
For hver måneds udskydelse af ikrafttrædelsen reduceres  

 provenuet med ca. 11 mio. kr.
Godtgørelsen af afgift til miljøgodkendte  

 spildolieindsamlere skønnes at reducere merprovenuet med ca. 50 mio. kr.  

 årligt.
Ved ikrafttrædelse den 1. januar vil mindreprovenuet udgøre ca. 46  

 mio. kr.
For hver måneds udskydelse af ikrafttrædelsen reduceres  

 mindreprovenuet med ca. 4 mio. kr.
 Ændringsforslaget om en overgangsordning vedrørende virksomhedernes lagre  

 af genbrugsolier m.v. skønnes at medføre et provenutab på ca. 4 mio. kr. pr.  

 måned, heraf ca. 3,5 mio. kr. i olieafgift og godt 0,5 mio. kr. i CO2-afgift  

 i forhold til det oprindeligt foreslåede.
 Den samlede helårsvirkning af forslaget er en provenugevinst på 80 mio.  

 kr. ekskl. moms.
 Provenugevinsten vil blive anvendt til finansiering af andre skatte- og  

 afgiftsændringer.
 I 1993 er den samlede virkning på ca. 65 mio. kr. ved ikrafttrædelse den  

 1. januar 1993. For hver måned ikrafttrædelsen udskydes, reduceres  

 provenugevinsten med ca. 11 mio. kr.
Godt halvdelen af smøreoliesalget skønnes at vedrøre motorområdet, mens  

 den anden halvdel vedrører andre typisk industrielle anvendelser.
Afgiften  

 kan sandsynligvis overvæltes af olieselskaberne.
En stor del af de foreslåede  

 afgiftsbelagte olier anvendes af erhverv, hvor mulighederne for overvæltning  

 er varierende. Ændringsforslagene vil øge tilskyndelsen til at økonomisere  

 med olien, hvilket bredt vil have en miljøfremmende virkning.
Ad nr. 1-5, 7 og 10 Det foreslås at lægge afgift på smøreolie, gearolie, hydraulikolie,  

 transmissionsolie, boreolie, skæreolie og lignende.
Det drejer sig om  

 smøreolier m.v. under toldtariffens pos. 27.10, 34.03.19 og 99,  

 hydraulikolier under pos. 38.19 samt andre olier, der konkurrerer hermed.  

 Langt hovedparten af spildolier kommer fra anvendelse af sådanne olier.  

 Afgiften udgør 1,98 kr. pr. kg og svarer til den samlede afgift af fuelolie  

 (energi- og CO2-afgift).
 Det foreslås samtidig at indføre en ordning, hvorefter afgiften, der har  

 belastet smøreolier m.v., refunderes virksomheder, der indsamler spildolie.  

 Af kontrolmæssige grunde ydes godtgørelsen på grundlag af de mængder, der  

 fremstilles og leveres til genbrug i miljøgodkendte fjernvarmeværker.
For genbrugsolier skal der opkræves afgift med den sats, der gælder for  

 tilsvarende brændsel, typisk fuelolieafgift.
For at fremme indsamlingen af  

 spildolier ydes der som nævnt afgiftsrefusion af smøreolieafgiften, når  

 spildolien indsamles af godkendte eller udpegede virksomheder med henblik på  

 genanvendelse i miljøgodkendte anlæg.
Det anslås, at der er ca. 10  

 varmeværker, som i dag har tilladelse til at anvende genbrugsolie.
Det  

 forventes, at antallet af værker, der bruger genbrugsolie, ikke forøges  

 fremover, men snarere begrænses bl.a. gennem skærpede miljøkrav eller  

 overgang til anden brændsel.
Refusionsordningen er således af begrænset  

 omfang og skal alene sikre, at spildolien indsamles og anvendes på en  

 miljømæssigt forsvarlig måde.
Da ordningen kan have karakter af støtte til indsamling og behandling af  

 spildolie, vil regeringen forelægge ordningen til EF-Kommissionens  

 godkendelse for at sikre EF-medholdeligheden.
Kommissionens afgørelse vil  

 normalt foreligge inden for en periode af 3 måneder fra modtagelse af sagen.  

 Spildolier, som indsamles efter den 1. januar 1993, vil være omfattet af  

 godtgørelsesordningen, når den træder i kraft.
 Da spildolieindsamlerne den 1. januar 1993 har lagre, der er indsamlet  

 under forhold, før afgiften af genbrugsolier træder i kraft, skønnes det  

 rimeligt at indføre en tidsbegrænset overgangsordning.
Ændringsforslagene vil fastholde det nuværende økonomiske incitament for  

 private virksomheder til på miljømæssigt forsvarlig måde at indsamle  

 spildolie til genanvendelse ved afbrænding i miljøgodkendte varmeværker m.v.  

 Ved det oprindelige forslag ville den private indsamling af spildolie ikke  

 længere have været rentabel.
Uanset at der er andre miljømæssigt forsvarlige  

 måder at indsamle spildolien på, skabes der ved ændringsforslaget større  

 sikkerhed for, at indsamlingen sker betryggende for miljøet.
Ad nr. 6 Den foreslåede ændring har hovedsageligt til formål at præcisere, at  

 landmænd afgiftsfrit kan transportere egne varer, der er produceret i  

 landbruget, bort fra ejendommen ved hjælp af virksomhedens traktorer.
Der kan  

 f.eks. være tale om transport af svin fra gården til slagteriet.
Hvis andre  

 end landmanden selv udfører transporten, skal der betales afgift.
Ad nr. 8 Der er tale om en ren korrektion.
Ad nr. 9 Ændringen er en følge af, at direktivet om harmonisering af  

 punktafgiftsstrukturen for mineralolier først blev vedtaget den 19. oktober  

 1992, dvs. efter lovforslagets fremsættelse, og at smøreolier m.v. pålægges  

 afgift.
