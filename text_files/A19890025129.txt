 Hermed bekendtgøres lov nr. 218 af 27. maj 1970 om mønstre  

 med de ændringer, der følger af lov nr. 854 af 23. december 1987.
Almindelige bestemmelser § 1.  Ved mønster forstås i denne lov forbilledet for  

 en vares udseende eller for et ornament.
 Stk. 2.  Den, som har frembragt et mønster, eller den,  

 til hvem hans ret er overgået, kan i overensstemmelse med denne lov ved  

 registrering erhverve eneret til erhvervsmæssigt at udnytte mønsteret  

 (mønsterret), jf. § 5.
 § 2.  Mønster registreres kun, hvis det væsentligt  

 adskiller sig fra, hvad der var kendt før ansøgningens indleveringsdag.
Stk. 2.  Som kendt anses alt, hvad der er blevet  

 almindelig tilgængeligt ved afbildning, udstilling, udbud eller på anden  

 måde.
Også et ikke almindelig tilgængeligt mønster anses som kendt, hvis  

 mønsteret fremgår af en ansøgning her i landet om patent eller om varemærke-  

 eller mønsterregistrering og denne ansøgning er eller - efter hvad derom er  

 forskrevet - skal anses som indleveret her i landet for den i stk. 1. nævnte  

 dag, og såfremt mønsteret senere i forbindelse med ansøgningens behandling  

 bliver gjort almindelig tilgængeligt for enhver.
§ 3.  Mønster kan registreres, uanset at det inden for  

 de sidste 6 måneder før ansøgningens indlevering er blevet almindelig  

 tilgængeligt, når dette er en følge af § 4.  Mønster registreres ikke, § 5.  Mønsterretten indebærer med de undtagelser, som  

 nedenfor er angivet, at andre end indehaveren af mønsterretten  

 (mønsterhaveren) ikke uhjemlet må udnytte mønsteret erhvervsmæssigt ved  

 tilvirkning, indførsel, udbud, overdragelse eller udlejning af varer, der  

 ikke væsentligt adskiller sig fra mønsteret, eller varer, som indeholder  

 noget, der ikke væsentligt adskiller sig fra dette.
 Stk. 2.  Mønsterretten omfatter kun varer af samme eller  

 lignende art som dem, for hvilke mønsteret er registreret.
§ 6.  Den, der udnyttede et mønster erhvervsmæssigt  

 her i landet, da ansøgning om registrering af mønsteret blev indleveret, kan  

 uanset mønsterretten fortsætte udnyttelsen med bibeholdelse af dennes  

 almindelige karakter, hvis udnyttelsen ikke udgjorde et åbenbart misbrug i  

 forhold til ansøgeren eller nogen, fra hvem hans ret hidrører.
Sådan ret  

 tilkommer under tilsvarende forudsætninger også den, som har truffet  

 væsentlige foranstaltninger til erhvervsmæssig udnyttelse af mønsteret her i  

 landet.
 Stk. 2.  Den i stk. 1 omhandlede ret kan kun overgå til  

 andre sammen med den virksomhed, hvori retten er opstået, eller hvori  

 udnyttelsen var tilsigtet.
 § 7.  Industriministeren kan bestemme, at reservedele  

 og tilbehør til luftfartøjer uanset en bestående mønsterret må indføres her  

 til landet for at anvendes til reparation af luftfartøjer hjemmehørende i en  

 fremmed stat, der indrømmer tilsvarende rettigheder for danske luftfartøjer.
 § 8.  Industriministeren kan bestemme, at ansøgning om  

 registrering af et mønster, som tidligere er søgt beskyttet uden for landet,  

 i forhold til bestemmelserne i § 2 og § 6 på begæring skal anses indleveret  

 samtidig med den tidligere ansøgning.
 Stk. 2.  Industriministeren fastsætter de nærmere vilkår  

 for retten til at gøre sådan prioritet gældende.
Mønsteransøgninger og deres behandling § 9.  Registreringsmyndigheden er Patentdirektoratet.
 § 10.  Ansøgning om registrering af mønstre sker  

 skriftligt til registreringsmyndigheden.
Stk. 2.  Ansøgningen skal indeholde angivelse af de  

 varer, for hvilke mønsteret søges registreret.
I ansøgningen skal angives,  

 hvem der har frembragt mønsteret.
Søges registrering af en anden end den, der  

 har frembragt mønsteret, skal ansøgeren godtgøre sin ret til dette.
Stk. 3.  Ansøgningen skal være ledsaget af afbildning,  

 som viser mønsteret.
Hvis ansøgeren, inden ansøgningen bekendtgøres i henhold  

 til § 18, også indleverer en model, skal modellen anses for at vise  

 mønsteret.
Ansøgningen skal endvidere være ledsaget af en af ansøgeren  

 personlig underskrevet erklæring om, at mønsteret, så vidt det er ansøgeren  

 bekendt, ikke før den dag, da ansøgningen om registrering blev indleveret  

 eller skal anses som indleveret, jf. § 8, er blevet kendt på en sådan måde,  

 som efter § 2, jf. § 3, hindrer registrering af mønsteret.
 Stk. 4.  Ansøgeren skal betale ansøgnings- og  

 tillægsafgifter, jf. § 48.
§ 11.  En ansøgning kan omfatte flere mønstre, hvis de  

 varer, for hvilke mønstrene søges registreret, hører sammen i henseende til  

 tilvirkning og brug.
Ansøgning om sådan samregistrering må omfatte højst 20  

 mønstre og må ikke omfatte ornamenter.
 § 12.  Har ansøgeren ikke bopæl her i landet, skal han  

 have en herboende fuldmægtig, som kan repræsentere ham i alt vedrørende  

 ansøgningen.
 § 13.  Ansøgning om registrering af mønster anses ikke  

 for indleveret, før ansøgeren har indgivet afbildning eller model, som viser  

 mønsteret.
 Stk. 2.  En ansøgning kan ikke ændres til at angå et  

 andet mønster eller andre varer end angivet i ansøgningen.
§ 14.  Ved behandlingen af en ansøgning om  

 mønsterregistrering skal registreringsmyndigheden i det omfang, det  

 fastsættes af industriministeren, undersøge, om betingelserne for  

 registrering af mønsteret er til stede.
Har ansøgeren ikke iagttaget de om  

 ansøgningen givne forskrifter, eller finder registreringsmyndigheden ellers,  

 at der er noget til hinder for registrering, skal ansøgeren underrettes herom  

 og opfordres til inden en nærmere angiven frist at udtale sig eller berigtige  

 ansøgningen.
Stk. 2.  Undlader ansøgeren inden fristens udløb at  

 udtale sig eller træffe foranstaltninger til berigtigelse af ansøgningen,  

 henlægges denne.
Den i stk. 1, 2. pkt., nævnte meddelelse skal indeholde  

 oplysning herom.
Stk. 3.  Behandlingen af ansøgningen genoptages dog,  

 hvis ansøgeren inden 2 måneder efter udløbet af den fastsatte frist begærer  

 dette og fremkommer med sit svar eller berigtiger ansøgningen samt inden  

 nævnte frist betaler fastsat genoptagelsesafgift.
Genoptagelse kan kun ske en  

 gang.
 § 15.  Finder registreringsmyndigheden, også efter at  

 ansøgerens besvarelse er indkommet, noget til hinder for at imødekomme  

 ansøgningen, og har ansøgeren haft lejlighed til at udtale sig om hindringen,  

 skal ansøgningen afslås, medmindre registreringsmyndigheden finder grund til  

 på ny at give ansøgeren opfordring som omhandlet i § 14, stk. 1.
§ 16.  Påstår nogen over for registreringsmyndigheden,  

 at han og ikke ansøgeren er berettiget til det af ansøgningen omfattede  

 mønster, kan registreringsmyndigheden, hvis den finder spørgsmålet tvivlsomt,  

 opfordre ham til inden en nærmere angiven frist at anlægge retssag herom.  

 Efterkommes opfordringen ikke, kan påstanden lades ude af betragtning ved  

 afgørelse af ansøgningen.
Underretning herom skal gives i opfordringen.
 Stk. 2.  Er der anlagt sag om retten til et mønster, som  

 søges registreret, kan behandlingen af ansøgningen stilles i bero, indtil  

 retssagen er endeligt afgjort.
§ 17.  Godtgør nogen over for  

 registreringsmyndigheden, at han og ikke ansøgeren er berettiget til det af  

 ansøgningen omfattede mønster, skal registreringsmyndigheden overføre  

 ansøgningen til ham, såfremt han begærer det.
Den, til hvem ansøgningen  

 overføres, skal betale ny ansøgningsafgift.
 Stk. 2.  Er der fremsat begæring om overførelse af en  

 ansøgning om mønsterregistrering, må ansøgningen ikke ændres, henlægges,  

 afslås eller imødekommes, før der er taget endelig stilling til begæringen.
§ 18.  Er ansøgningen i overensstemmelse med  

 forskrifterne, og er der intet fundet til hinder for registreringen, skal den  

 bekendtgøres for at give almenheden lejlighed til at fremsætte indsigelse.
På  

 ansøgerens begæring kan bekendtgørelsen dog udsættes i indtil 6 måneder fra  

 ansøgningsdagen eller, hvis prioritet er påberåbt, fra den dag, fra hvilken  

 prioriteten påberåbes, jf. § 8. Begæring om udsættelse skal fremsættes i  

 ansøgningen.
 Stk. 2.  Indsigelser mod registreringen skal fremsættes  

 skriftligt til registreringsmyndigheden inden 2 måneder fra  

 bekendtgørelsesdagen.
 § 19.  Fra og med den dag, da ansøgningen  

 bekendtgøres, skal akterne i ansøgningssagen holdes tilgængelige for enhver.
Stk. 2.  Når 6 måneder er forløbet fra ansøgningsdagen  

 eller, hvis der er påberåbt prioritet, fra den dag, fra hvilken prioriteten  

 er påberåbt, jf. § 8, skal akterne, selv om bekendtgørelse i henhold til § 18  

 ikke har fundet sted, holdes tilgængelige for enhver.
Er der truffet  

 beslutning om henlæggelse eller afslag, må akterne dog ikke holdes  

 tilgængelige, medmindre ansøgeren begærer genoptagelse eller påklager det  

 meddelte afslag.
 Stk. 3.  På begæring af ansøgeren skal sagens akter  

 gøres tilgængelige tidligere end foreskrevet i stk. 1 og 2.
 Stk. 4.  Når akterne bliver tilgængelige i henhold til  

 stk. 2 eller 3, skal bekendtgørelse herom udfærdiges.
 § 20.  Efter udløbet af den i § 18, stk. 2, fastsatte  

 frist optages ansøgningen til fortsat behandling.
 Herved finder bestemmelserne i §§ 14-17 anvendelse.
Stk. 2.  Er indsigelse fremkommet, skal ansøgeren gøres  

 bekendt hermed.
Er indsigelsen ikke åbenbart ubegrundet, skal ansøgeren have  

 lejlighed til at udtale sig om denne.
§ 21.  Registreringsmyndighedens afgørelse af en  

 ansøgning om registrering af mønster kan påklages af ansøgeren eller, hvis  

 ansøgningen er imødekommet trods behørigt fremsat indsigelse, af den, som har  

 fremsat indsigelsen.
Frafalder sidstnævnte sin klage, kan denne alligevel  

 prøves, når særlige grunde dertil foreligger.
Stk. 2.  Afgørelser, hvorved en begæring om genoptagelse  

 efter § 14, stk. 3, er afslået, eller begæring om overførelse efter § 17 er  

 imødekommet, kan påklages af ansøgeren.
Afgørelser, hvorved en begæring om  

 overførelse af ansøgningen er afslået, kan påklages af den, som har fremsat  

 begæringen.
§ 22.  Klage over de afgørelser, som er truffet i  

 henhold til § 21 indgives til Patentankenævnet (Ankenævnet for Industriel  

 Ejendomsret) senest 2 måneder efter, at registreringsmyndigheden har meddelt  

 afgørelsen til den pågældende.
Inden samme frist skal gebyr for  

 klagebehandlingen betales.
Sker dette ikke, skal klagen afvises.
 Stk. 2.  Ankenævnets afgørelse kan ikke indbringes for  

 højere administrativ myndighed.
 Stk. 3.  Søgsmål til prøvelse af afgørelser af  

 registreringsmyndigheden, som kan påklages til ankenævnet, kan ikke  

 indbringes for domstolene, forinden ankenævnets afgørelse foreligger, jf. dog  

 §§ 31 og 32. Søgsmål til prøvelse af afgørelser, hvorved ankenævnet afslår en  

 ansøgning om mønsterregistrering, skal anlægges inden 2 måneder efter, at der  

 er sendt den pågældende underretning om afgørelsen.
 § 23.  Når endelig afgørelse om registrering  

 foreligger, skal mønsteret registreres og bekendtgørelse herom finde sted.
 Stk. 2.  Bliver en ansøgning, som er bekendtgjort i  

 henhold til § 18, endeligt henlagt eller afslået, skal bekendtgørelse herom  

 udfærdiges.
Mønsterregistreringens gyldighedstid § 24.  Mønsterregistreringen gælder, indtil 5 år er  

 forløbet fra den dag, da ansøgningen om registrering er blevet indleveret, og  

 kan på begæring fornys for yderligere to 5 års perioder.
Hver sådan periode  

 løber fra udgangen af den forudgående periode.
§ 25.  Ansøgning om fornyelse af registreringen sker  

 skriftligt til registreringsmyndigheden tidligst 3 måneder før og senest 6  

 måneder efter udgangen af den pågældende registreringsperiode.
Inden for  

 samme tid skal ansøgeren betale fornyelsesafgift og tillægsafgifter, jf. §  

 48. Er afgifterne ikke betalt inden fristens udløb, skal ansøgningen afslås.
 Stk. 2.  Fornyelse af registreringen skal bekendtgøres.
 Licens, overdragelse m.v.
 § 26.  Har mønsterhaveren givet en anden ret til  

 erhvervsmæssigt at udnytte mønsteret (licens), må denne ikke overdrage sin  

 ret til andre, medmindre dette er aftalt.
 Stk. 2.  Indgår retten i en virksomhed, må den dog  

 overdrages i forbindelse med virksomheden, såfremt ikke andet er aftalt, men  

 overdrageren hæfter stadig for, at licensaftalen overholdes.
§ 27.  Er en mønsterret overgået til en anden eller  

 licens givet eller overgået til en anden, skal dette på begæring og mod en  

 fastsat afgift indføres i mønsterregistret.
Godtgøres det, at en i registret  

 indført licens er ophørt, skal indførelsen på begæring slettes.
 Stk. 2.  Bestemmelserne i stk. 1 finder tilsvarende  

 anvendelse på tvangslicens og sådan ret som omhandlet i § 32, stk. 2.
 Stk. 3.  Ved samregistrering kan overgang af  

 mønsterretten til en anden kun indføres i registret, såfremt overgangen  

 omfatter samtlige mønstre.
 Stk. 4.  Søgsmål vedrørende et mønster kan altid  

 anlægges mod den, der i registret er indført som mønsterhaver, og meddelelser  

 fra registreringsmyndigheden kan sendes til ham.
§ 28.  Den, der uden kendskab til en ansøgning om  

 registrering af mønster og uden med rimelighed at have kunnet skaffe sig  

 sådant kendskab, udnyttede mønsteret erhvervsmæssigt her i landet, da  

 ansøgningen blev gjort tilgængelig for enhver, kan, såfremt ansøgningen fører  

 til registrering, få tvangslicens til at udnytte mønsteret, hvis ganske  

 særlige grunde taler herfor.
Ret til sådan tvangslicens tilkommer under  

 tilsvarende forudsætninger også den, som havde truffet væsentlige  

 foranstaltninger til erhvervsmæssig udnyttelse af mønsteret her i landet.  

 Sådan tvangslicens kan omfatte tiden forud for mønsterets registrering.
 § 29.  Tvangslicens må kun meddeles den, som kan  

 antages at være i stand til at udnytte mønsteret på rimelig og forsvarlig  

 måde og i overensstemmelse med licensen.
 Stk. 2.  Tvangslicens er ikke til hinder for, at  

 mønsterhaveren selv udnytter mønsteret eller meddeler licens til andre.  

 Tvangslicens kan kun overgå til andre sammen med virksomheden, hvori den  

 udnyttes, eller hvori udnyttelsen var tilsigtet.
§ 30.  Sø- og handelsretten i København afgør i første  

 instans, om tvangslicens skal meddeles, og bestemmer ligeledes, i hvilket  

 omfang mønsteret må udnyttes, samt fastsætter vederlaget og de øvrige vilkår  

 for tvangslicensen.
For så vidt forholdene måtte ændre sig væsentligt, kan  

 retten på begæring af hver af parterne ophæve tvangslicensen eller fastsætte  

 nye vilkår for denne.
 Registreringens ophør m.v.
§ 31.  Er et mønster registreret i strid med §§ 1-4,  

 og er registreringshindringen fortsat til stede, kan registreringen ophæves  

 ved dom.
En registrering kan dog ikke ophæves af den grund, at den, som har  

 fået registreringen, kun var delvis berettiget til mønsteret.
Stk. 2.  Sager, som begrundes med, at mønsteret er  

 blevet registreret for en anden end den i henhold til § 1 berettigede, kan  

 alene rejses af den, der påstår sig berettiget til mønsteret.
Sagen skal  

 rejses inden et år efter, at denne har fået kundskab om registreringen og de  

 øvrige forhold, på hvilke søgsmålet støttes.
Var mønsterhaveren i god tro ved  

 registreringen, eller da mønsterretten overgik til ham, kan sagen ikke rejses  

 senere end 3 år efter registreringen af mønsteret.
Stk. 3.  I øvrigt kan sag til ophævelse af en  

 registrering rejses af enhver, som har retlig interesse heri.
Sag, som  

 grundes på bestemmelserne i § 4, nr. 1 og nr. 2, litra a, kan også rejses af  

 Patentdirektoratet.
§ 32.  Er et mønster registreret for en anden end den,  

 der i henhold til § 1 er berettiget dertil, skal retten, hvis det nedlægges  

 påstand herom af den berettigede, overføre registreringen til denne.
Rejses  

 sådan sag, finder reglerne i § 31, stk. 2, anvendelse.
Stk. 2.  Har den, som frakendes en mønsterregistrering,  

 i god tro udnyttet mønsteret erhvervsmæssigt her i landet, eller har han  

 truffet væsentlige foranstaltninger hertil, er han berettiget til mod  

 rimeligt vederlag og i øvrigt på rimelige vilkår at fortsætte den påbegyndte  

 eller iværksætte den planlagte udnyttelse med bibeholdelse af dennes  

 almindelige karakter.
Sådan ret tilkommer under tilsvarende forudsætninger  

 også indehavere af registrerede licensrettigheder.
 Stk. 3.  Rettigheder i henhold til stk. 2 kan kun overgå  

 til andre sammen med den virksomhed, hvori de udnyttes, eller hvori  

 udnyttelsen var tilsigtet.
 § 33.  Hvis mønsterhaveren skriftligt over for  

 registreringsmyndigheden giver afkald på mønsterretten, skal udslettelse af  

 registreringen finde sted.
 Stk. 2.  Er der rejst søgsmål om overførelse af  

 registreringen, kan mønsteret ikke udslettes, før søgsmålet er endeligt  

 afgjort.
Oplysningspligt § 34.  En ansøger, som over for en anden påberåber sig  

 en ansøgning om mønsterregistrering, inden akterne i ansøgningssagen er  

 blevet tilgængelige for enhver, er pligtig på begæring at give den pågældende  

 adgang til at gøre sig bekendt med akterne.
Stk. 2.  Den, som enten ved direkte henvendelse til en  

 anden eller i annoncer eller ved påskrift på varer eller deres indpakning  

 eller på anden måde angiver, at et mønster er registreret eller søgt  

 registreret, uden samtidig at angive registreringens eller ansøgningens  

 nummer, er pligtig uden unødigt ophold at give den, der begærer det, sådan  

 oplysning.
Angives det vel ikke udtrykkeligt, at et mønster er registreret  

 eller søgt registreret, men er oplysningen egnet til at fremkalde den  

 opfattelse, at dette er tilfældet, skal der på begæring uden unødigt ophold  

 gives oplysning om, hvorvidt mønstret er registreret eller søgt registreret.
 Straf og erstatningsansvar m.v.
 § 35.  Gør nogen indgreb i en mønsterret  

 (mønsterretsindgreb), og sker dette forsætligt, straffes han med bøde.
 Stk. 2.  Er overtrædelsen begået af et aktieselskab,  

 andelsselskab eller lignende, kan der pålægges virksomheden som sådan  

 bødeansvar.
 Stk. 3.  Påtale sker ved den forurettede.
 § 36.  Den, som forsætligt eller uagtsomt begår  

 mønsterretsindgreb, er pligtig at udrede rimeligt vederlag for udnyttelsen af  

 mønsteret samt erstatning for den yderligere skade, som indgrebet måtte have  

 medført.
 Stk. 2.  Begår nogen mønsterretsindgreb, uden at det  

 sker forsætligt eller uagtsomt, og har han derved haft vinding, er han, om og  

 i det omfang det skønnes rimeligt, pligtig at udrede vederlag og erstatning  

 efter bestemmelserne i stk. 1, dog ikke ud over den vinding, han må antages  

 at have haft ved mønsterretsindgrebet.
§ 37.  Foreligger mønsterretsindgreb, kan retten efter  

 påstand af den forurettede, i det omfang det skønnes rimeligt, til  

 forebyggelse af fortsat mønsterretsindgreb bestemme, at varer, som er  

 ulovligt fremstillet eller indført her i landet, eller genstande, hvis  

 anvendelse ville indebære et mønsterretsindgreb, skal ændres på nærmere  

 angiven måde eller tilintetgøres eller, hvor det drejer sig om ulovligt  

 fremstillede eller indførte varer, udleveres til den forurettede mod  

 vederlag.
Dette gælder dog ikke over for den, som i god tro har erhvervet de  

 pågældende varer eller erhvervet rettigheder herover, og som ikke selv har  

 begået mønsterretsindgreb.
 Stk. 2.  Når ganske særlige grunde dertil foreligger,  

 kan retten, uanset bestemmelsen i stk. 1, efter påstand meddele tilladelse  

 til at råde over ulovligt fremstillede eller indførte varer i mønsterets  

 beskyttelsestid eller en del af denne mod rimeligt vederlag og i øvrigt på  

 rimelige vilkår.
§ 38.  Udnytter nogen uhjemlet erhvervsmæssigt et  

 mønster, som er søgt registreret, efter at akterne i ansøgningssagen er gjort  

 tilgængelige for enhver, og fører ansøgningen til registrering, finder  

 bestemmelserne om mønsterretsindgreb tilsvarende anvendelse.
Dette gælder dog  

 ikke bestemmelsen i § 35. Erstatning for skade som følge af indgreb, der er  

 sket, før akterne er gjort tilgængelige for enhver, er den pågældende kun  

 pligtig at udrede i det i § 36, stk. 2, angivne omfang.
 Stk. 2.  Forældelse af erstatningskrav efter stk. 1  

 indtræder tidligst 1 år efter mønsterets registrering.
 § 39.  I sager om mønsterretsindgreb kan det kun gøres  

 gældende, at mønsterret ikke foreligger, dersom påstand om registreringens  

 ophævelse nedlægges over for mønsterhaveren, eventuelt efter at denne er  

 tilstævnet efter reglerne i § 43. Ophæves registreringen, kommer  

 bestemmelserne i §§ 35-38 ikke til anvendelse.
 § 40.  Den, som i de i § 34 nævnte tilfælde undlader  

 at efterkomme, hvad der påhviler ham, eller meddeler urigtig oplysning,  

 straffes med bøde, for så vidt strengere straf ikke er forskyldt efter anden  

 lovgivning, og er pligtig at erstatte derved forvoldte skade i det omfang,  

 det skønnes rimeligt.
 Stk. 2.  Bestemmelserne i § 35, stk. 2 og 3, finder  

 tilsvarende anvendelse.
Retsplejebestemmelser § 41.  I søgsmål vedrørende retten til et mønster, om  

 ophævelse af en registrering og om overførelse af en registrering til en  

 anden anses ansøgere og mønsterhavere, som ikke har bopæl her i landet, for  

 at have hjemting i København.
§ 42.  Den, som anlægger sag om ophævelse af en  

 mønsterregistrering, om overførelse af registreringen eller om tvangslicens,  

 skal skriftligt anmelde dette til registreringsmyndigheden til indførelse i  

 mønsterregistret samt i anbefalet postforsendelse give meddelelse om  

 sagsanlægget til enhver i registret indført licenshaver, hvis adresse er  

 angivet i registret.
En licenshaver, der vil anlægge sag om indgreb i  

 mønsterret, skal på tilsvarende måde give meddelelse herom til  

 mønsterhaveren.
 Stk. 2.  Dokumenterer sagsøgeren ikke på sagens første  

 tægtedag, at anmeldelse og meddelelser, som i stk. 1 angivet, har fundet  

 sted, kan retten fastsætte en frist til opfyldelse af betingelserne.  

 Oversiddes den fastsatte frist, afvises sagen.
§ 43.  I sager om mønsterretsindgreb anlagt af  

 mønsterhaveren skal sagsøgte give meddelelse efter reglerne i § 42, stk. 1,  

 til registreringsmyndigheden og registrerede licenshavere, såfremt han vil  

 nedlægge påstand om registreringens ophævelse.
Bestemmelsen i § 42, stk. 2,  

 finder tilsvarende anvendelse, således at påstanden om registreringens  

 ophævelse afvises, hvis den fastsatte frist oversiddes.
 Stk. 2.  I sager om mønsterretsindgreb anlagt af en  

 licenshaver kan sagsøgte tilstævne mønsterhaveren uden hensyn til dennes  

 værneting for overfor ham at nedlægge påstand om registreringens ophævelse.  

 Bestemmelserne i retsplejelovens kapitel 34 finder tilsvarende anvendelse.
 § 44.  Udskrift af domme i de i §§16, 31-32 samt 35-38  

 omhandlede sager tilstilles Patentdirektoratet ved rettens foranstaltning.
Forskellige bestemmelser § 45.  En mønsterhaver, der ikke har bopæl her i  

 landet, skal have en her bosat, i mønsterregistret indført fuldmægtig, som på  

 hans vegne kan modtage forkyndelser og andre meddelelser vedrørende  

 mønsteret.
 Stk. 2.  Har mønsterhaveren ikke sådan fuldmægtig, kan  

 forkyndelse m.v. ske på den i retsplejelovens § 160, stk. 2, angivne måde.
 § 46.  Industriministeren kan under forudsætning af  

 gensidighed bestemme, at reglerne i § 12 eller § 45 ikke skal finde  

 anvendelse over for ansøgere eller mønsterhavere, der er hjemmehørende i  

 andre lande, eller som har en i disse lande bosat og til  

 registreringsmyndigheden her i landet anmeldt fuldmægtig med fuldmagt som  

 omhandlet i nævnte paragraffer.
§ 47.  Industriministeren fastsætter nærmere  

 forskrifter om lovens gennemførelse, herunder om mønsteransøgninger og deres  

 behandling, om mønsterregistrets indretning og førelse, om Mønstertidendes  

 udgivelse og indhold samt om registreringsmyndighedens forretningsgang.
Det  

 kan herunder bestemmes, at registreringsmyndighedens journaler over indkomne  

 ansøgninger skal være tilgængelige for enhver.
Industriministeren kan  

 fastsætte nærmere regler til bestemmelse af, hvilke dage der betragtes som  

 lukkedage for registreringsmyndigheden.
 § 48.  I sager vedrørende ansøgning om registrering af  

 mønstre eller om fornyelse af mønsterregistreringer skal ansøgeren foruden  

 ansøgnings- eller fornyelsesafgift betale følgende tillægsafgifter:
 Stk. 2.  Fornyelsesafgift, som betales efter udløbet af  

 den pågældende registreringsperiode, skal erlægges med forhøjet beløb.
 Stk. 3.  Industriministeren fastsætter størrelsen af de  

 i loven omhandlede afgifter og fastsætter gebyrer for ekspeditioner,  

 udskrifter m.v.
 § 48 a.  Henlægger industriministeren sine beføjelser  

 efter loven til Patentdirektoratet, kan ministeren fastsætte regler om, at  

 klager ikke kan indbringes for højere administrativ myndighed.
Ikrafttrædelses- og overgangsbestemmelser § 49.  Loven træder i kraft den 1. oktober 1970.
 Stk. 2.  Lov nr. 107 af 1. april 1905 om beskyttelse af  

 mønstre, jf. lovbekendtgørelse nr. 193 af 1. september 1936, som ændret ved §  

 2 i lov nr. 247 af 9. juni 1967, ophæves.
 Stk. 3.  (Overgangsbestemmelse, udeladt).
 § 50.  Loven gælder ikke for Færøerne, men kan ved  

 kgl. anordning sættes i kraft for øerne med de afvigelser, som de særlige  

 færøske forhold tilsiger (* 1).
 Lov nr. 854 af 23. december 1987 om ændring af patentloven, lov om  

 mønstre, varemærkeloven og lov om fællesmærker indeholder følgende  

 ikrafttrædelses- og overgangsbestemmelser:
 § 5.  Loven træder i kraft den 1. januar 1988 (* 2).
 Stk. 2.  Klager, der er indgivet til Mønsterankenævnet  

 før 1. januar 1988, og som ikke er færdigbehandlet, færdigbehandles af  

 Patentankenævnet efter reglerne i denne lovs § 2, nr. 1.
Industriministeriet, den 17. april 1989 Nils Wilhjelm / Per Lund Thoft (* 1) Ved kongelig anordning af 26. juli 1971 er Lov om mønstre nr. 218 af  

 27. maj 1970 sat i kraft den 2. august 1971 på Færøerne.
 (* 2) Nærværende lovbekendtgørelses § 22, § 25, stk. 1, § 47, stk. 1 og §  

 48 a.
