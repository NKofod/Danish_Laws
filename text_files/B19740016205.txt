 I henhold til § 4, stk. 1, i lov nr. 409 af 13. juni 1973 om  

 sundhedsplejerskeordninger fastsættes:
 § 1.  Den kommunale sundhedsplejerskeordning omfatter  

 alle børn, der har bopæl i kommunen, og som er under den  

 undervisningspligtige alder og ikke går i skole eller i børnehaveklasse.
 § 2.  Sundhedsplejerskeordningen må især tilgodese  

 børn med særlige behov og skal efter nærmere retningslinier fastsat af  

 sundhedsstyrelsen omfatte:
 1. Sundhedsvejledning til forældre om børnenes  

 legemlige og psykiske udvikling, herunder oplysning om sygdomsforebyggende og  

 sundhedsfremmende foranstaltninger, der har til formål at fremme børnenes  

 legemlige og psykiske sundhed og trivsel.
 2. Observation af børnenes sundhedstilstand og  

 formidling af kontakt til lægelig og social sagkundskab, såfremt  

 observationen viser, at et barn trænger til behandling.
 3. Vejledning og bistand, herunder opsøgende arbejde,  

 i samarbejde med lægelig og social sagkundskab til forældre, hvis børn har  

 særlige behov herfor.
 Stk. 2.  Afgørelsen af, hvorvidt der foreligger særlige  

 behov for sundhedspleje, træffes efter samråd med læge og barnets forældre.
 § 3.  Kommunalbestyrelsen kan, i det omfang  

 personalesituationen tillader det, beslutte, at andre, der har behov herfor,  

 end de i § 1 nævnte personer, herunder gravide og personer med risiko for  

 eller med aktuelle handicap, skal tilbydes vederlagsfri vejledning og bistand  

 af en sundhedsplejerske.
§ 4.  Kommunalbestyrelsen tilrettelægger  

 sundhedsplejerskeordningen og ansætter det nødvendige antal  

 sundhedsplejersker.
Kommunalbestyrelsen kan indhente vejledende udtalelser  

 fra embedslægeinstitutionen og amtssundhedsplejersken (socialcentret) om  

 ordningens tilrettelæggelse samt i ansættelses- og afskedigelsessager.
 Stk. 2.  I amtskommuner kan ansættes en  

 amtssundhedsplejerske til at bistå amtsrådet med de vejledende, koordinerende  

 og planlæggende opgaver, som er pålagt amtsrådet i henhold til reglerne i lov  

 om styrelse af sociale og visse sundhedsmæssige anliggender.
 § 5.  Ansættelse som sundhedsplejerske i henhold til  

 lov om sundhedsplejerskeordninger er betinget af, at den pågældende er  

 sygeplejerske og har afgangsbevis som sundhedsplejerske fra Danmark  

 Sygeplejerskehøjskole.
 Stk. 2.  Sundhedsstyrelsen kan i ganske særlige tilfælde  

 gøre undtagelse fra bestemmelsen i stk. 1.
§ 6.  Sundhedsplejersken står under tilsyn af  

 embedslægeinstitutionen.
Nærmere bestemmelser om tilsynet fastsættes af  

 sundhedsstyrelsen.
 Stk. 2.  Amtssundhedsplejersken (socialcentret) yder  

 faglig vejledning til sundhedsplejersker.
 § 7.  Sundhedsplejerskeordningen kan tilrettelægges i  

 kombination med skolesundhedsplejen efter lov om skolelægeordning.
 § 8.  Denne bekendtgørelses regler for de enkelte  

 kommuner finder tilsvarende anvendelse på sundhedsplejerskeordninger, der  

 omfatter flere kommuner.
 § 9.  Bekendtgørelsen træder i kraft den 1. april  

 1974.
 INDENRIGSMINISTERIET, DEN 27. MARTS  

 1974.
Jac.
Sørensen.
/Carl G.
Jacobsen.
