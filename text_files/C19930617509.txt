CIRKULÆRE Almindelige bemærkninger 1 ORGANISATIONSAFTALE § 1.  Organisationsaftalens område § 2.  Ansættelsesbrev § 3.  Løn § 4.  Pension § 5.  Arbejdstid mv.
§ 6.  Deltidsbeskæftigede § 7.  Timelønnede § 8.  Ikrafttræden og opsigelse BILAG Protokollat nr. 1 vedrørende patientledsagelse Protokollat nr. 2 vedrørende tjeneste på 1. maj, grundlovsdag, juleaftens- og nytårsaftensdag Almindelige bemærkninger Finansministeriet og Socialpædagogernes Landsforbund har den 15. februar  

 1993 indgået medfølgende organisationsaftale for hospitalspædagoger i staten.
 Organisationsaftalen udgør sammen med STK-fællesoverenskomsten af 24.  

 april 1991 det samlede overenskomstgrundlag.
 Den hidtidige overenskomst for hospitalspædagoger af 25. januar 1990  

 (cirk. af 10. maj 1990, APD.nr. 68/90) ophæves herved.
 Ansatte under denne organisationsaftale er endvidere omfattet af aftale af  

 3. december 1991 om tillidsrepræsentanter mellem Finansministeriet og CFU  

 samt hovedaftale 21. juni 1991 mellem Finansministeriet og Statsansattes  

 Kartel.
Finansministeriet Administrations- og Personaledepartementet Den 3. marts 1993 P.M.V.
 E.B.
Grethe Falkenberg ORGANISATIONSAFTALE FOR HOSPITALSPÆDAGOGER I STATEN Nedennævnte bestemmelser supplerer og/eller fraviger fællesoverenskomsten  

 med Statsansattes Kartel.
Organisationsaftale mellem Finansministeriet og Socialpædagogernes  

 Landsforbund § 1.  Organisationsaftalens område A.
Geografisk område:
Rigshospitalet (somatiske og psykiatriske afdelinger).
B.
Personligt område:
 Måneds- og timelønnede hospitalspædagoger, der har gemmemført en af  

 følgende uddannelser:
 Stk. 2. Rigshospitalet kan efter forudgående høring af den lokale  

 afdeling af landsforbundet beslutte, at personer med andre end de i stk. 1  

 nævnte uddannelser omfattes af overenskomsten.
§ 2.  Ansættelsesbrev Den ansatte modtager så vidt muligt inden tiltrædelsen et ansættelsesbrev  

 med angivelse af tjenestested.
§ 3.  Løn Hospitalspædagoger aflønnes efter skalatrinene 15-17, 19, 21, 22.
 Oprykning til nyt skalatrin sker efter 2 års beskæftigelse på hvert  

 skalatrin.
 Stk. 2. Indplacering i det nye lønforløb sker med bevarelse af hidtidig  

 lønanciennitet med følgende undtagelse:
 Ansatte, der pr. 1. april 1991 var aflønnet efter skalatrin 20,  

 indplaceres på skalatrin 21 og opnår skalatrin 22 på det tidspunkt, da de  

 ville opnå skalatrin 22 i det hidtidige forløb.
 Stk. 3. Ud over den i stk. 1 nævnte løn ydes et særligt tillæg på 9.200  

 kr. (1.10.84-niveau).
§ 4.  Pension Til personer, der er fyldt 23 år, og som er ansat med mindst 15 timers  

 ugentlig beskæftigelse, betaler institutionen et pensionsbidrag.
 Stk. 2. Forinden pensionsbidraget beregnes, forhøjes den ansattes  

 pensionsgivende løn til 100/96.
 Stk. 3. Institutionens pensionsbidrag udgør 8 % af den i stk. 2 omtalte  

 forhøjede løn.
 Stk. 4. Endvidere betaler institutionen 4 % af den i stk. 2 omtalte  

 forhøjede løn som den ansattes eget pensionsbidrag.
 Stk. 5. Pensionsbidragene indbetales af den lønanvisende myndighed til  

 Pensionskassen for socialrådgivere og socialpædagoger ved institutioner under  

 amtskommunerne mv., og pension ydes i henhold til de af overenskomstens  

 parter godkendte pensionsregler.
 Stk. 6. Der tilkommer ud over de i stk. 3 og 4 nævnte pensionsbidrag ikke  

 den ansatte nogen ret til pension eller understøttelse fra arbejdsgiveren.
 § 5.  Arbejdstid mv.
 Hospitalspædagoger omfattes af »Aftale vedrørende arbejdstid og  

 rådighedstjeneste for pædagogisk personale ved døgninstitutioner mv.«.
§ 6.  Deltidsbeskæftigede For deltidsbeskæftigede reduceres samtlige ovenfor nævnte løndele i  

 forhold til den nedsatte arbejdstid.
 Stk. 2. Deltidsbeskæftigede, som ud over den aftalte faste tjenestetid  

 udfører tjeneste, der ikke betragtes som overarbejde, honoreres enten med  

 tilsvarende frihed eller med normal timeløn (1/1924). Tjeneste ud over den  

 arbejdstidsnorm, der er gældende for institutionens fuldtidsansatte,  

 betragtes som overarbejde.
§ 7.  Timelønnede Timelønnede pædagoger antages enten med henblik på afløsning under ferie,  

 sygdom, afspadsering og lign. eller anden midlertidig beskæftigelse af ikke  

 over 3 måneders varighed.
 Stk. 2. Timelønnen for hospitalspædagoger i dagtjeneste beregnes som  

 1/1924 og i aften- nattjeneste som 1/1820 af den til pågældendes anciennitet  

 svarende nettoårsløn incl. særligt tillæg.
 Stk. 3. Vedrørende arbejdstid gælder følgende bestemmelser i  

 »Aftale vedrørende arbejdstid og rådighedstjeneste for pædagogisk  

 personale ved døgninstitutioner mv.« for timelønnede pædagoger:
 Stk. 4. Timelønnede pædagoger, der har haft beskæftigelse i mindst 6 på  

 hinanden følgende arbejdsdage (heri indbefattet skemamæssigt fastlagte  

 fridøgn, jf. stk. 6) forud for og i tilslutning til en søgnehelligdag,  

 oppebærer for tjeneste på søgnehelligdagen dels almindelig timeløn for de  

 præsterede arbejdstimer, dels en godtgørelse pr. time beregnet på grundlag af  

 den for månedslønnet pædagogisk uddannet personale fastsatte godtgørelse for  

 mistede fridøgn.
Timelønnede pædagoger, der har mindre end 6 arbejdsdage umiddelbart forud  

 for søgnehelligdagen, oppebærer for tjeneste - herunder overarbejde - på  

 søgnehelligdagen alene forannævnte godtgørelse pr. time.
Stk. 5. Såfremt en  

 aftalt tjeneste for en timelønnet ikke kan udnyttes af institutionen, og  

 såfremt institutionen ikke kan anvise den pågældende anden tjeneste, har den  

 ansatte - medmindre tjenesten annulleres med et varsel på 4 timer forud for  

 tjenestens påbegyndelse - ret til løn for det antal timer, der var aftalt for  

 den pågældende dag.
 Stk. 6. Timelønnede har ret (og pligt) til et fridøgn uden betaling for  

 hver periode på 6 arbejdsdage, dog kan fridøgnene i enkelte tilfælde  

 forskydes af hensyn til tjenesten, f.eks. under aften- og nattjeneste.
 Stk. 7. For timelønnede kan tjenesteforholdet ophæves med dags varsel.
 Ved sygdom betragtes timelønnede pædagogers ansættelsesforhold som  

 ophævet.
§ 8.  Ikrafttræden og opsigelse Organisationsaftalen har virkning fra 1. april 1991 og kan af parterne  

 opsiges skriftligt med 3 måneders varsel til en 31. marts, dog tidligst til  

 den 31. marts 1993.
 Stk. 2. Enhver regulering - bortset fra alderstillæg - stilles i bero fra  

 den 31. marts, da en eventuel opsigelse får virkning, og indtil en ny  

 organisationsaftale indgås.
København, den 15. februar 1993 Socialpædagogernes Finansministeriet Landsforbund P.M.V.
Jens Asger Hansen E.B.
Grethe Falkenberg PROTOKOLLAT NR. 1 Vedrørende patientledsagelse Der er mellem overenskomstens parter enighed om følgende bestemmelser i  

 forbindelse med patientledsagelse:
 1. Rejsetiden medregnes fuldt ud i arbejdstiden, idet  

 tiden i forbindelse med tilbagerejse imellem kl. 22 og kl. 8 ikke medregnes  

 som arbejdstid, såfremt der er stillet soveplads til rådighed.
 2. Arbejdsfri ophold. a) Arbejdsfri ophold uden for  

 hjemstedet på indtil 2 timer (hvis den overvejende del af opholdet falder i  

 tiden kl. 21-6 dog indtil 3 timer) medregnes fuldt ud. b) Såfremt det  

 arbejdsfri ophold uden for hjemstedet er af længere varighed end anført under  

 a), men ikke overstiger 6 timer, medregnes hele opholdet med 1/3 af tiden. c)  

 I øvrigt medregnes arbejdsfri ophold ikke.
 3. I forbindelse med patientledsagelse ydes time- og  

 dagpenge efter de for statens tjenestemænd gældende regler.
PROTOKOLLAT NR. 2 Vedrørende tjeneste på 1. maj, grundlovsdag, juleaftens- og  

 nytårsaftensdag Personalet har juleaftensdag efter kl. 14 samt 1. maj og  

grundlovsdag   efter kl. 12 i størst muligt omfang ret til frihed,  

 uden at normaltjenesten omlægges.
Personale, der må udføre tjeneste i ovennævnte tidsrum, får betaling efter  

 de for tjeneste på søndage gældende bestemmelser.
Normaltjeneste udført i  

 ovennævnte tidsrum giver ikke ret til erstatningsfrihed.
Afvikling af ferie  

 og fridage på de nævnte dage giver ikke ret til erstatningsfrihed, ligesom  

 der ikke ydes dobbelt godtgørelse, når de nævnte dage falder sammen med  

 søndage eller søgnehelligdage.
 Nytårsaftensdag anses som almindelig arbejdsdag.
