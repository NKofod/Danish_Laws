C.3 Eksportoplag C.3.1 Bevilling C.3.2 Oplæggelse C.3.3 Fraførsel C.3.4 Overdragelse og overførsel C.3.5 Opbevaring, behandlinger, forarbejdning og  

 blanding C.3.6 Regnskab Formål Eksportrestitutioner for landbrugsprodukter udbetales almindeligvis, når  

 det er godtgjort, at produkterne er udført fra EF's toldområde, se C.1 om  

 udførsel.
R/FO 565/80 For at ligestille landbrugsprodukter, der indføres på toldoplag i EF med  

 EF-produkter er der mulighed for forudbetaling af et beløb, der svarer til  

 eksportrestitutionen for EF-produkter, der anbringes på toldoplag med henblik  

 på udførsel.
Disse toldoplag kaldes i Danmark for eksportoplag.
Varer, der er  

 oplagt på eksportoplag kaldes også varer med præfinansiering.
 Ordningen er beskrevet i EKSPORTØRVEJLEDNINGEN fra EF-Direktoratet, som  

 beregner og udbetaler restitutioner.
 Told*Skat varetager kontrolopgaver i forbindelse med produkternes  

 oplæggelse, henliggen på eksportoplag, fraførsel og udførsel.
 Der findes en tilsvarende ordning ved fremstilling under toldkontrol med  

 henblik på udførsel, se EKSPORTØRVEJLEDNINGEN.
Det legale grundlag Reglerne om eksportoplag findes i artikel 98-113 i toldkodeksen, artikel  

 503-548 i gennemførelsesbestemmelserne og i:
 Rådets forordning nr. 565/80 af 4. marts 1980 om forudbetaling af  

 eksportrestitutioner for landbrugsprodukter - ændret ved Rådets forordning  

 nr. 2026/83.
 Kommissionens forordning nr. 3665/87 af 27. november 1987, med senere  

 ændringer, om fælles gennemførelsesbestemmelser for eksportrestitutioner for  

 landbrugsprodukter.
 Rådets forordning nr. 1776/92 af 30. juni 1992 om opbevaring af korn og  

 ris på toldoplag med henblik på eksport.
 Lov nr. 414 af 13. juni 1990 om administration af Det Europæiske  

 Fællesskabs forordninger om markedsordninger for landbrugsvarer mv., ændret  

 ved lov nr. 265 af 6. maj 1993.
C.3.1 Bevilling GB art. 508-512 Told- og skatteregionen kan udstede bevilling til oplæggelse på  

 eksportoplag af landbrugsprodukter og såkaldt sammensatte varer - i det  

 følgende under ét benævnt varer - når der på datoen for oplæggelsen er  

 fastsat en eksportrestitution på nul eller derover.
Satser kan oplyses af  

 EF-Direktoratet.
Ansøgning om bevilling udfærdiges efter modellen i bilag 29 og skal  

 desuden indeholde en angivelse af varekoder for de varearter, der er omfattet  

 af ansøgningen.
Varerne skal være af en sådan art, at de kan oplagres.
 Ansøgningen afleveres til told- og skatteregionen.
GB art. 534, stk. 4 Varer, der oplægges, skal være bestemt til udførsel i uforandret stand til  

 steder uden for EF's toldområde eller til formål, der er ligestillet hermed,  

 fx proviantering.
 Bevillingshaver behøver ikke at være ejer af de varer, der ønskes  

 bevilling til at oplægge, og behøver heller ikke at være hverken oplægger  

 eller eksportør.
 Bevillingshaver skal føre et oplagsregnskab.
C.3.2 Oplæggelse R/FO 565/80, art. 5 Ved oplæggelse af varer på eksportoplag, forudbetales der et beløb, der  

 svarer til eksportrestitutionen.
 Oplæggelsesperioden er begrænset, og der skal over for EF-Direktoratet  

 stilles sikkerhed.
 Inden oplæggelsen kan finde sted, skal oplæggelsen anmeldes for den told-  

 og skatteregion, hvor oplaget ligger.
GB art. 530 Oplæggeren skal ved toldbehandlingen frembyde varerne og samtidig afgive  

 udførselsangivelse, landbrug, til den told- og skatteregion, hvor oplaget  

 ligger.
Reglerne vedrørende udfyldning af udførselsangivelsen er beskrevet i  

 bevillingen.
Dokumentgangen er beskrevet i C.1.5.1.
GB art. 531 Udførselsangivelsen skal være vedlagt dokumentation for, at betingelserne  

 vedrørende sikkerhedsstillelse er bragt i orden over for EF-Direktoratet.  

 Endvidere skal en eventuel eksportlicens eller forudfastsættelsesattest være  

 vedlagt.
K/FO 3665/87, art. 26 Varerne er bragt under toldkontrol fra den dato, hvor told- og  

 skatteregionen har godkendt udførselsangivelsen, og forbliver under  

 toldkontrol indtil de er udført af EF's toldområde eller er leveret til  

 ligestillede formål. art. 13 Varerne kan ikke oplægges, hvis de ikke er af sund og sædvanlig  

 handelskvalitet.
Varer, der er bestemt til konsum, kan heller ikke oplægges,  

 når deres anvendelse til dette formål er udelukket eller i betydelig grad  

 forringet på grund af deres egenskaber eller tilstand.
C.3.3 Fraførsel Inden fraførsel af varerne fra eksportoplaget kan finde sted, skal  

 fraførslen anmeldes for den told- og skatteregion, hvor oplaget ligger.
GB art. 533 Ved fraførsel af varer fra eksportoplaget skal eksportøren frembyde  

 varerne for denne told- og skatteregion.
Eksportøren skal afgive en  

 udførselsangivelse, landbrug og evt. kontroleksemplar T-5, se C.1.2.4.2, samt  

 opfylde de betingelser, der gælder for udførsel af varer i øvrigt.
Reglerne vedrørende udfyldning af udførselsangivelsen er beskrevet i  

 bevillingen.
Dokumentgangen er beskrevet i C.1.2.4.
 Efter at varerne er toldbehandlet ved fraførslen, skal de udføres af EF's  

 toldområde efter de almindelige regler for udførsel af varer mod  

 eksportrestitution, se C.1.2.6, eller leveres til ligestillede formål.
K/FO 3665/87, art. 32 Senest 60 dage efter, at toldmyndighederne har godkendt  

 udførselsangivelsen, landbrug, skal varerne have forladt Ef's toldområde  

 eller være leveret til ligestillede formål.
 Ved fraførslen skal varerne opfylde samme kvalitetskrav som ved  

 oplæggelsen, se C.3.2.
Under ganske særlige omstændigheder kan varene fraføres på anden måde end  

 ved udførsel eller til ligestillede formål.
Dette kræver en henvendelse til  

 den told- og skatteregion, hvor oplæggeren er registreret.
C.3.4 Overdragelse og overførsel Varer, der er oplagt på eksportoplag, kan overdrages til en anden  

 virksomhed, herunder til bevillingshaveren.
GB art. 526 Varer, der er oplagt på eksportoplag, kan overføres til et andet  

 eksportoplag her i landet eller i et andet medlemsland.
 Oplæggeren må før overførslen henvende sig til den told- og skatteregion,  

 hvor eksportoplaget med varerne er beliggende.
 De nærmere regler vedrørende dokumentgangen er beskrevet i bevillingen.
C.3.5 Opbevaring, behandlinger, forarbejdning og blanding Opbevaring Varerne skal opbevares i de lokaliteter, der er nævnt i bevillingen, og  

 som tilhører eller er lejet af den virksomhed, der har bevilling.
 Opbevaringen skal ske på en sådan måde, at umiddelbar identifikation og  

 kontrol af de enkelte oplagte varearter er mulig.
 Hver enkelt vareparti skal opbevares særskilt, således at der ikke kan ske  

 sammenblanding med andre varer, se dog nedenfor om blanding.
K/FO 25/90, ændret ved K/FO 965/93, art. 1 Told- og skatteregionen kan tillade fælles oplagring, dvs. at varerne  

 oplagres sammen med varer, der ikke er oplagt på eksportoplag.
Det er en  

 betingelse, at de oplagte varer til enhver tid kan identificeres, og at hver  

 vares toldmæssige status i øvrigt kan konstateres.
Behandlinger GB art. 532 Told- og skatteregionen kan tillade, at der under varernes henliggen på  

 oplaget foretages en eller flere af følgende behandlinger:
- lageropgørelse, - anbringelse af varemærker, stempler, etiketter eller andre kendemærker  

 af lignende art på varerne eller deres emballage, såfremt dette ikke giver  

 indtryk af, at varerne har en anden oprindelse end den faktiske, - ændringer af varemærker eller numre på kolli, såfremt dette ikke giver  

 indtryk af, at varerne har en anden oprindelse end den faktiske, - emballering, udpakning, ompakning, udbedring af emballage, - luftning, - nedkøling, - nedfrysning.
Forarbejdning Der må ikke foretages forarbejdning af varerne, mens de ligger på oplaget.
Blanding K/FO 1776/92, art. 1 Told- og skatteregionen kan tillade, at visse produkter under  

 markedsordningerne for korn og ris, når de opbevares som styrtegods på  

 eksportoplag, blandes med andre produkter:
- produkter, der er omhandlet i artikel 1, litra a), b) og c), i  

 forordning nr. 1766/92 om markedsordningen for korn, - produkter, der henhører under KN-kode 1102 og 1107, - produkter, der er omhandlet i artikel 1, litra a), i forordning nr.  

 1418/76 om markedsordningen for ris, kan således, når de opbevares som styrtegods på eksportoplaget, blandes  

 med andre produkter, der:
1. henhører under den samme 11-cifrede varekode, 2. har de samme tekniske kendetegn, 3. opfylder betingelserne for ydelse af eksportrestitutioner, 4. også er anbragt under toldkontrol med henblik på udførsel eller  

 levering til ligestillede formål mod eksportrestitution.
 Interventionsprodukter kan dog af hensyn til kontrollen af disse produkter  

 kun oplagres sammen med andre interventionsprodukter.
C.3.6 Regnskab GB art. 517-521 Bevillingshaveren skal føre et oplagsregnskab, hvoraf de enkelte  

 oplæggelser og fraførsler fremgår, og hvori hver enkelt oplagt vareart kan  

 identificeres.
