Fremsat den 2. marts 2007 af Line Barfod (EL),  

 Jørgen Arbo‑Bæhr (EL), Per Clausen (EL),  

 Rune Lund (EL), Pernille Rosenkrantz‑Theil (EL) og Frank Aaen (EL) Forslag til folketingsbeslutning om  

 ret til et værdigt liv for alle ældre Folketinget pålægger regeringen inden udgangen af dette  

 folketingsår at afsætte 35 mio. kr. til igangsættelse af en 5-årig  

 overgangsperiode  

 med det mål at udvikle metoder til at sikre, at ældreplejen tilrettelægges  

 således, at alle ældre sikres ret til et værdigt liv, hvor de selv kan træffe  

 valg med hensyn til bolig, mad, daglige rutiner m.v., i overensstemmelse med  

 de  

 ti rettigheder, der er udførligt beskrevet i beslutningsforslagets  

 bemærkninger.
Bemærkninger til forslaget Beslutningsforslaget er en revideret genfremsættelse af  

 beslutningsforslag nr.
B 2 fra folketingsåret 2004-05, 2. samling (se  

 Folketingstidende 2004-05, 2. samling, forhandlingerne side 2035 og tillæg A  

 side 4772 og 4775), som var en tidligere genfremsættelse af  

 beslutningsforslag  

 nr.
B 11 fra folketingsåret 2004-05, 1. samling (se Folketingstidende  

 2004-05,  

 1. samling, forhandlingerne side 811 og tillæg A side 1082 og 1086).  

 Forslagsstillerne mener, at der er et stort behov for at komme væk fra  

 minuttyranniet i ældreplejen og i stedet fokusere på, hvordan ældre sikres et  

 godt og værdigt liv.
Forslagsstillerne er meget inspirerede af det projekt,  

 FOA  

  Fag og Arbejde og Dansk Sygeplejeråd (DSR) satte i værk for nogle år  

 siden,  

 som bl.a. er beskrevet i pjecen »For meget forlangt  i dialog om ældres  

 rettigheder«.
Som et resultat af dette arbejde opstillede FOA og DSR følgende  

 ti rettigheder, som efter forslagsstillernes opfattelse er en god  

 indgangsvinkel til at ændre fokus og metoder i ældreplejen:
  

 	  

 at spise den mad, man  

 kan lide,   

 	  

 at føle sig velklædt  

 og soigneret,   

 	  

 at bestemme egne tider  

 og rutiner,   

 	  

 at komme ud, når man  

 har lyst,   

 	  

 at træffe andre  

 mennesker,   

 	  

 at købe tøj og ting  

 efter egen smag,   

 	  

 at komme i sin  

 sædvanlige dagligvarebutik,   

 	  

 at udvikles livet  

 igennem,   

 	  

 at holde sine minder  

 levende,   

 	  

 at vælge, hvordan man  

 vil bo.
 De ti rettigheder:
»Generelt ophører stort set alle vore rettigheder, når vi  

 bliver afhængige af andres hjælp, og i en tid, hvor ældrepleje udliciteres,  

 ser  

 man, at alt bliver skrevet ned, og der bliver sat tid på alle ydelser.  

 Eksempelvis »5 minutter til toiletbesøg«.
En farlig tendens, som tingsliggør  

 de  

 mennesker, der har brug for hjælp.
Samtidig forsvinder individualiteten, og den enkelte hjælper  

 mister retten til selv at tænke, vurdere og handle, og der er ikke længere  

 nogen grund til at spørge den gamle, hvad han eller hun ønsker, for man må  

 ikke  

 overskride bevillingen.
Man bruger alle de bedst uddannede  

 personaleressourcer  

 på at dokumentere og argumentere skriftligt/digitalt.« Således udtaler plejehjemsassistent Henni Fihl Rasmussen sig i  

 et brev til Enhedslisten.
I det følgende konkretiseres intentionerne i hver enkelt af de  

 ti rettigheder.
Samtidig peges på enkelte metoder vel vidende, at det er  

 borgeren og personalet, der sammen skal udvikle metoder.
Endelig beskrives  

 den  

 følgegruppe, som skal følge og koordinere indsatsen i den 5-årige  

 overgangsperiode.
1) at spise den mad, man kan lide I pressen har det været fremme, at en 94-årig kvinde i Nyborg  

 ønskede sig øllebrød.
Kommunens svar var, at der ikke kan laves individuelle  

 retter, da det er for dyrt.
 Forslagsstillerne er af den opfattelse, at der kan udvikles  

 metoder, så det bliver muligt at få øllebrød, selv om man er blevet ældre, og  

 selv om man ikke kan tilberede den selv, også uden at det vælter kommunernes  

 budgetter.
 Projektet skal afdække metoder til at nå målet, men en  

 løsningsmodel kunne være, at social- og sundhedshjælperen og den ældre kunne  

 lave mad sammen, eller der kunne gives madbilletter til den lokale kro, vel  

 at  

 mærke med en sikring af, at den ældre hjælpes til at klare transporten, hvis  

 det er nødvendigt.
2) at føle sig velklædt og soigneret Når en ældre kvinde på 87 år har fået et bad, kan det ikke  

 nytte, at den ansatte i ældreplejen ikke har tid til at tørre tæer eller  

 hjælpe  

 med at få sat frisuren.
En mand på 89 år bør have ret til at have fuldskæg,  

 men  

 for at være velsoigneret kræver det måske, at han efter maden får hjælp til  

 at  

 vaske sit skæg, der ellers vil blive fedtet og ulækkert.
3) at bestemme egne tider og rutiner Det er alarmerende forkert, når en 75-årig kvinde, der er et  

 såkaldt B-menneske, bliver lagt i seng kl. 20.30, fordi det passer bedst på  

 hjemmehjælpens rute.
4) at komme ud, når man har lyst En 78-årig mand, der hele sit liv som gartner har været vant  

 til at være ude, skal ikke miste sin ret til et aktivt udeliv.
Han skal kunne  

 gå ud, når han ønsker det, også selv om han har brug for støtte.
Det kunne  

 f.eks. løses med fleksibilitet i arbejdstidstilrettelæggelsen blandt de  

 ansatte  

 i ældreplejen, udvidede ledsageordninger, eller hvad projektet måtte vise  

 nødvendigt.
5) at træffe andre mennesker For at opretholde en venne- og bekendtskabskreds er det  

 nødvendigt, at man selv kan være udfarende, og det kan betyde, at man har  

 brug  

 for hjælp fra en ledsager.
En 91-årig mand, der ikke møder andre, forværrer  

 sit  

 fysiske og psykiske velvære.
6) at købe tøj og ting efter egen smag En 83-årig kvinde, der i hele sit liv har købt møbler ud fra  

 sin særlige livsstil, skal ikke tvinges til at ændre smag, bare fordi hun er  

 blevet ældre, og fordi hjemmet bliver omdannet til en arbejdsplads for de  

 ansatte i ældreplejen.
Tid til dialog om også dette emne mellem den ældre og  

 den ansatte kan være udviklende for begge parter.
7) at komme i sin sædvanlige dagligvarebutik En 77-årig, der ikke længere magter at bære indkøbskurven, skal  

 have hjælp.
Men hun skal ikke fratages muligheden for selv at vælge, hvilke  

 varer der kommer i køleskabet.
Ej heller skal hun tvinges til at handle i den  

 dyre kiosk nede på hjørnet.
 Det kan godt være, at det tager lidt længere tid at gå til den  

 vanlige butik, men der ligger også en stor social gevinst i at gå på indkøb  

 dér,  

 hvor man kender de ansatte og de andre handlende.
8) at udvikles livet igennem »At leve er at lære«, mener nogle.
Det stopper ikke, bare fordi  

 man er en 74-årig svagsynet kvinde.
Kunst, musik, bøger, uddannelse eller  

 udstillinger bør være tilgængeligt for alle.
Man kunne f.eks. tænke sig  

 ledsagehjælp  

 til ældres aktiviteter.
Det kunne også være vigtigt for den ældre at få læst  

 højt fra sin avis.
9) at holde sine minder levende En 93-årig enkemand, der har været vant til samtale og til at  

 fortælle historier, og som har levet et begivenhedsrigt liv, har brug for  

 fortsat at fortælle om det.
Men hvis venner og pårørende er væk og den  

 ansatte  

 i ældreplejen ikke har fået tildelt tid til dette, så sygner minderne og den  

 ældre væk.
Der skal være tid til også at have hjemmehjælperen som samtaleven.
10) at vælge bolig En 86-årig kvinde vil gerne bevare minderne gennem sine ting,  

 men har måske ikke længere kræfter til at passe sit hjem med de tunge møbler.  

 Det bliver et problem, hvis der ikke tildeles den nødvendige tid til  

 rengøring,  

 der jo vil tage længere tid hos denne ældre.
Beskrivelse af fremgangsmåde og følgegruppe Formålet med forslaget er, at der udvikles metoder, så ældre  

 kan få opfyldt deres behov og ønsker med udgangspunkt i de rettigheder, som  

 er  

 formuleret af FOA  Fag og Arbejde og Dansk Sygeplejeråd (DSR).
Borgere og ansatte i ældreplejen skal i fællesskab udvikle  

 metoderne, der skal sikre kvalitet i mødet mellem borger og ansat.
Det er  

 ofte  

 mennesker tæt på problemerne, som også er tæt på løsningerne.
Af samme grund kan der ikke på forhånd peges på, præcis hvilke  

 metoder der skal afprøves, eller præcis hvilke konkrete mål der skal stiles  

 mod.  

 De vil i sagens natur være forskellige fra den ene borger til den anden og  

 fra  

 kommune til kommune.
Det er netop forskelligheden og mangfoldigheden, som  

 skal  

 hjælpes frem af de metoder, som borgeren og personalet peger på.
 Mødet mellem borger og ansat er i centrum  et møde, hvor det  

 faglige skøn og borgerens behov sættes højere end minuttyranni og manglende  

 fleksibilitet i arbejdstilrettelæggelsen.
Målet er,   

 	  

 at den ældre oplever  

 kvalitet, indflydelse og plads til selv at prioritere blandt sine »ti  

 rettigheder«,   

 	  

 at den ansatte oplever  

 større arbejdsglæde og finder det fagligt udfordrende at være ansat i  

 hjemmeplejen,   

 	  

 at den udviklede viden  

 løbende integreres i de relevante uddannelser,   

 	  

 at lokalpolitikerne i  

 kommunerne oplever sammenhæng mellem kommunens ældrepolitik, værdier og mål  

 og  

 de faktisk producerede ydelser,   

 	  

 at der tilvejebringes  

 komparativ forskning, der kan konkludere, hvilken betydning det forskellige  

 metodevalg har for kvaliteten i ældreplejen,   

 	  

 at lovgivningsmæssige,  

 administrative og praktiske barrierer for den foreslåede metodeudvikling  

 kortlægges.
 Forslagsstillerne finder det afgørende, at der oprettes en  

 forskningsenhed til støtte for overgangsperioden.
Forskningsenheden skal varetage projektstyringen med alt, hvad  

 dette indebærer, hvilket er yderligere beskrevet i afsnittet om økonomi og  

 ansvar.
Særlig vigtigt er, at forskningsenheden sikrer, at den  

 erhvervede viden løbende integreres i undervisningen af sygeplejersker,  

 social-  

 og sundhedshjælpere og -assistenter, ergoterapeuter og andre relevante  

 faggrupper i forbindelse med ældreplejen.
Derfor er det nødvendigt, at  

 enheden er tilknyttet en uddannelsesinstitution.
 Forskningsenheden arbejder uafhængigt under en følgegruppe og  

 tilknyttes en relevant uddannelsesinstitution.
 Følgegruppen sammensættes af i alt 5 medlemmer:
 En tillidsvalgt repræsentant for hver af to forskellige  

 relevante ældreorganisationer.
 En tillidsvalgt repræsentant for FOA  Fag og Arbejde.
 En tillidsvalgt repræsentant for Dansk Sygeplejeråd (DSR).
 Et tillidsvalgt medlem af Kommunernes Landsforening.
 Formanden vælges blandt følgegruppens medlemmer.
Følgegruppen har det overordnede ansvar for projektet, f.eks. i  

 forbindelse med den årlige journalistiske afrapportering.
Uoverensstemmelser  

 i følgegruppen  

 afgøres ved flertalsafstemning.
Økonomi og ansvar Der afsættes 35 mio. kr., som skal dække udgifterne henholdsvis  

 i kommunerne og til forskningsenheden tilknyttet en uddannelsesinstitution i  

 de  

 5 år, som overgangsperioden løber i.
Udgifter i forbindelse med følgegruppens  

 møder skal også dækkes heraf.
 Kommunerne vil få midler til ansættelse af projektmedarbejdere,  

 til efteruddannelse af det eksisterende personale og til sikring af, at det  

 er  

 borgerens behov og ønsker, der er i fokus.
Forskningsenheden vil få midler til og ansvar for   

 	  

 den overordnede  

 projektstyring,   

 	  

 at arrangere  

 konference for alle implicerede parter, både borgere, ansatte og de relevante  

 politikere og den tilknyttede uddannelsesinstitution,   

 	  

 en gang årligt at lave  

 journalistisk afrapportering, der har fokus på de metoder og ændringer, som  

 borgerne og personalet foreslår,   

 	  

 at sikre den  

 nødvendige støtte til, at personalet kan bevare et fokus på borgernes behov  

 og  

 ønsker, samt støtte til, at borgerne får mulighed for at fremsætte deres  

 ønsker  

 og behov,   

 	  

 tilrettelæggelse af  

 efteruddannelse i samarbejde med den tilknyttede uddannelsesinstitution, at sikre implementering af den genererede viden i  

 uddannelsesinstitutioner.
Skriftlig fremsættelse Line Barfod  

  

 (EL):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om ret til et værdigt liv for alle ældre.
(Beslutningsforslag nr.
B 105).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
