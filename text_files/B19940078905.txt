 I henhold til § 1, stk. 3, nr. 4, og § 2, stk. 2, nr. 4, i lov nr. 1137 af  

 22. december 1993 om sundhedspersonalets videreuddannelse m.v. fastsættes:
Almindelige bestemmelser § 1.  Der oprettes et censorkorps for hver af de  

 uddannelser, der er omfattet af bekendtgørelsens lovgrundlag.
Et censorkorps  

 kan desuden omfatte flere uddannelser, hvis de er beslægtede, og antallet af  

 censorer begrunder det.
 Stk. 2.  De enkelte censorkorps dækker begge afdelinger  

 af Danmarks Sygeplejerskehøjskole.
Stk. 3.  Et censorkorps skal sammensættes således, at  

 det samlede korps dækker alle de fag eller fagområder, der indgår i  

 uddannelsen, og de ansættelsesområder, som uddannelsen sigter mod.
Censorerne  

 beskikkes af Sundhedsministeriet, jf. kap. 4.
 § 2.  For hvert censorkorps vælges af og blandt  

 censorerne et formandskab, jf. kapitel 2, bestående af een formand og een  

 eller flere næstformænd.
 Stk. 2.  Censorformandskabet repræsenterer censorerne i  

 censorkorpset over for ministeriet og Danmarks Sygeplejerskehøjskole.
§ 3.  Censorerne, jf. kapitel 3, skal påse, § 4.  Censorerne rådgiver om uddannelsens kvalitet og  

 hensigtsmæssighed i forhold til arbejdsmarkedet og i forhold til videre  

 uddannelsesforløb, jf. § 6, stk. 2 og 3, og § 7.
 § 5.  Om medvirken af beskikkede censorer ved  

 bedømmelse af prøver og ved behandling af klager over sådanne bedømmelser  

 m.v. gælder i øvrigt reglerne i bekendtgørelserne om de enkelte uddannelser  

 og i bekendtgørelserne om behandling af eksamensklager.
 Stk. 2.  Ministeriet kan ved pludseligt forfald eller i  

 lignende nødstilfælde, hvor det ikke har været muligt at tilkalde en  

 beskikket censor, godkende, at der anvendes eller har været anvendt en  

 censor, der ikke er beskikket.
Censorformandskabet § 6.  Censorformandskabet fordeler efter samråd med  

 Danmarks Sygeplejerskehøjskole opgaverne til censur blandt censorerne i  

 censorkorpset.
Ved fordelingen tages der hensyn til eventuelle særlige  

 forudsætninger med hensyn til censors fagkyndighed i forbindelse med de  

 enkelte prøver.
Censorformandskabet påser, at alle censorer jævnligt og så  

 vidt muligt hvert andet år tildeles censuropgaver, og at gensidig censur i  

 videst muligt omfang undgås.
Stk. 2.  Censorformandskabet afgiver en årlig beretning  

 til Danmarks Sygeplejerskehøjskole.
Beretningen afgives på baggrund af  

 censorernes indberetninger, jf. § 10, og indgår i grundlaget for eventuelle  

 evalueringer af uddannelsen eller faget.
Stk. 3.  Konstaterer censorerne væsentlige problemer  

 eller mangler i en uddannelse, underretter censorformandskabet Danmarks  

 Sygeplejerskehøjskole.
Efter drøftelse med institutionen kan formandskabet  

 forelægge sagen for Sundhedsministeriet.
Sagen forelægges gennem rektor.
§ 7.  Censorformandskabet medvirker til en løbende  

 dialog om udviklingen i uddannelsen eller faget/fagområdet ved mindst hvert  

 andet år at afholde Stk. 2.  Censorformandskabet besvarer høringer om  

 væsentlige ændringer i uddannelsernes bekendtgørelser og studieordninger.
 § 8.  Censorformandskabet skal være til rådighed for  

 hverv med tilknytning til censorvirksomheden, som formandskabet får tillagt i  

 kraft af andre regler.
Censorerne § 9.  For at blive beskikket som censor skal man have § 10.  En beskikket censor skal Stk. 2.  Censor kan med passende varsel melde forfald  

 ved bortrejse eller lignende.
En censor, der i et konkret tilfælde ikke mener  

 sig tilstrækkelig fagkyndig, kan af formandskabet fritages for at medvirke.
Stk. 3.  Foreligger der omstændigheder, der er egnet til  

 at vække tvivl om censors upartiskhed, kan censor ikke medvirke ved  

 bedømmelsen.
Censor har pligt til at underrette censorformanden herom.
Beskikkelse af censorer og valg af  

 censorformandskab § 11.  Ministeriet beskikker censorerne efter  

 indstilling fra censorformandskabet.
Censorformandskabet rådfører sig med  

 Danmarks Sygeplejerskehøjskole inden indstillingen.
 Stk. 2.  Censoremnerne findes ved forslag fra  

 censorformandskab, censorkorps, institutioner og eventuelt ved opslag i  

 fagblade, tidsskrifter, virksomhedsblade m.v.
 Stk. 3.  Indstillingen sker under hensyntagen til  

 bestemmelserne i § 1, stk. 2 og 3, § 9 og § 12 samt til eventuelle særlige  

 regler i bekendtgørelserne om de enkelte uddannelser.
 Stk. 4.  Indstilles der censorer, der ikke selv har  

 indsendt ansøgning om hvervet, skal de pågældendes skriftlige samtykke til  

 beskikkelse indhentes, inden indstillingen sendes til Sundhedsministeriet.
§ 12.  Censorerne i et censorkorps beskikkes for 4 år  

 ad gangen, eller hvis de beskikkes inden for perioden, da for resten af  

 denne.
Ministeriet kan dog i særlige tilfælde beskikke censorer for en  

 kortere periode eller til enkeltstående censur.
 Stk. 2.  Ved hver ny beskikkelsesperiode udskiftes  

 censorerne i censorkorpset med mindst 1/4 af de censorer, der blev beskikket  

 ved den umiddelbart forudgående ordinære beskikkelse.
Stk. 3.  Der kan ikke beskikkes censorer, der er fyldt  

 70 år.
Beskikkelsen af en censor bortfalder inden for beskikkelsesperioden  

 med udgangen af det semester, hvori censor fylder 70 år.
 Stk. 4.  En lærer, der er ansat ved Danmarks  

 Sygeplejerskehøjskole kan ikke beskikkes som censor ved højskolen.
 § 13.  Ministeriet kan, efter indstilling fra  

 censorformandskabet eller Danmarks Sygeplejerskehøjskole, bringe en  

 censorbeskikkelse til ophør inden periodens ophør, hvis ministeriet finder,  

 at den pågældendes virke som censor ikke er tilfredsstillende.
§ 14.  Det hidtidige censorformandskab afholder i  

 samråd med det nybeskikkede censorkorps valg af nyt formandskab.
Censor skal  

 erklære sig villig til at modtage valg.
Stk. 2.  Ved valget har hver censor to stemmer.  

 Stemmerne afgives på forskellige censorer.
De to censorer, eventuelt flere,  

 jf. § 2, der opnår flest stemmer, er valgt som censorformandskab.
Den censor,  

 der opnår flest stemmer, bliver formand.
Ved stemmelighed trækkes der lod.
 Stk. 3.  Censorformandskabet underretter rektor og  

 Sundhedsministeriet om valget.
 Stk. 4.  Valg af censorformandskab skal normalt være  

 afsluttet senest to måneder efter beskikkelsesperiodens begyndelse.
 Stk. 5.  Det hidtidige censorformandskab varetager  

 formandskabsopgaverne, indtil formandskabet under den nye beskikkelsesperiode  

 er valgt.
 § 15.  Ved varigt eller længerevarende forfald blandt  

 medlemmerne i censorformandskabet suppleres dette for resten af valgperioden  

 på grundlag af en suppleantliste, der oprettes ved valget, jf. § 14, stk. 2.
Andre bestemmelser § 16.  Danmarks Sygeplejerskehøjskole forsyner ved  

 beskikkelsen censorerne med de gældende retsregler for uddannelsen, herunder  

 denne bekendtgørelse og andre regler om prøver og bedømmelser ved  

 institutionen samt med andet materiale, der har betydning for censorernes  

 virksomhed.
Stk. 2.  Danmarks Sygeplejerskehøjskole skal forud for  

 de enkelte censuropgaver forsyne censorerne med det materiale, der er  

 nødvendigt for, at censorerne kan varetage opgaverne.
Materialet omfatter  

 ikke almindelig faglitteratur og lignende.
 Stk. 3.  Danmarks Sygeplejerskehøjskole yder efter  

 forudgående aftale med censorformandskabet administrativ og praktisk bistand.  

 Højskolen dækker udgifterne hertil i det omfang, det er nødvendigt af hensyn  

 til formandskabets og censorernes virke.
Dispensation, ikrafttræden og  

 overgangsbestemmelser § 17.  Ministeriet kan dispensere fra bekendtgørelsens  

 regler, når det findes begrundet i usædvanlige forhold.
Der skal foreligge  

 udtalelse fra censorformandskabet og fra Danmarks Sygeplejerskehøjskole.
 § 18.  Valg af nyt censorformandskab, jf. § 14, stk.  

 1, forestås første gang af det eller de hidtidige censorformandskab(er) i  

 fællesskab med det nybeskikkede censorkorps.
 § 19.  Bekendtgørelsen har virkning fra den 1.  

 september 1994. Bekendtgørelsen træder i kraft den 15. september 1994.
Stk. 2.  Hvervet som censor bortfalder den 31. august  

 1995 for censorer, der er beskikket før denne dato.
Censorformænd og  

 censornæstformænd fungerer dog videre, indtil nyt formandskab er valgt.
