Arbejdsformidlingskontorerne De statsanerkendte arbejdsløshedskasser I tilslutning til bekendtgørelse nr. 686 af 7. december 1982 og tilhørende  

 vejledning om retten til dagpenge for et medlem, som er ledig som følge af  

 arbejdsfordeling og under henvisning til § 4c i reglement for ledige  

 arbejdsløshedskassemedlemmers kontakt med de offentlige  

 arbejdsformidlingskontorer af 30. januar 1969, skal meddeles følgende  

 retningslinier for formidlingens kontakt med arbejdsløshedskassemedlemmer,  

 der i henhold til ovennævnte bekendtgørelse er omfattet af  

 arbejdsfordelingsordninger:
 Medlemmer på fordelingsordninger, der er aftalt i overensstemmelse med  

 bekendtgørelsens regler, er ved fordelingsordningens iværksættelse fritaget  

 for, ved personligt fremmøde på AF, at tilmelde sig som arbejdssøgende.  

 Ligeledes er medlemmer på arbejdsfordelingsordninger fritaget for at give  

 fortsat fremmøde på AF.
Ved anmeldelsen af en fordelingsordning til arbejdsformidlingen på den af  

 arbejdsdirektøren godkendte blanket får formidlingen oplysning om bl.a.  

 fordelingsordningens varighed og omfanget af arbejdstidsnedsættelsen samt  

 meddelelse om de af fordelingen omfattede personer med angivelse af navn,  

 personnummer og arbejdsløshedskasse.
På baggrund af disse oplysninger  

 registreres de omhandlede personer som arbejdssøgende i formidlingssystemet.
 Direktoratets cirkulære af 19. marts 1969 (ANV.cirkl.nr.92/69) vedrørende  

 de nærmere regler for ledige arbejdsløshedskassemedlemmers kontakt med de  

 offentlige arbejdsformidlingskontorer er for så vidt angår  

 arbejdsfordelingsordninger hermed bortfaldet.
 P.D.V.
Else Marie Kjerkegaard kontorchef /Annemarie Hansen fm.
