(Til samtlige amtsråd og  

 kommunalbestyrelser og Hovedstadsrådet) Lov nr. 262 af 8. juni 1983 om kemikalieaffaldsdepoter trådte i kraft 1.  

 juli 1983. Lovens hovedindhold er beskrevet i miljøstyrelsens  

 cirkulæreskrivelse af 1. juli 1983.
 Ifølge loven skal amtsrådene i samarbejde med kommunalbestyrelsen  

 udarbejde ajourførte oversigter over, på hvilke pladser for  

 kemikalieaffaldsdeponeringer der skal foretages undersøgelser eller  

 iværksættes afværgeforanstaltninger.
 Loven finder anvendelse, når nedennævnte tre kriterier for  

 kemikalieaffaldet samtidig er opfyldt, nemlig:
- at det hidrører fra anvendelse af kemikalier - at det vil kunne have skadelig indvirkning på mennesker og miljø - at det er henlagt eller nedgravet før den 1. april 1976.
Ved kemikalieaffald forstås de affaldsarter, som er omfattet af  

 kemikalieaffaldsbekendtgørelse nr. 121 af 17. marts 1976, som er ændret ved  

 bekendtgørelse nr. 323 af 3. juli 1980, men også andre arter er omfattet, når  

 de har skadelige indvirkninger på mennesker og miljø. I forbindelse med  

 produktionsvirksomhed kan der være sket spild eller henlagt rester af  

 kemikalier.
Forureningen som følge heraf vil også være omfattet af loven.
 For så vidt angår kemikalieaffaldets mængde bemærkes, at på lossepladser  

 for dagrenovation m.v. vil selv sporadiske henlæggelser eller spild af  

 kemikalier eller kemikalieaffald gøre lovens bestemmelser anvendelige.
 Loven tager ikke sigte på olieaffald eller flyveaske og slagger som sådan;  

 kun hvor der desuden er henlagt endog sporadiske mængder af kemikalieaffald  

 finder loven anvendelse.
 Oversigterne.
 Tidsfrist for indsendelse af oversigter.
 De første oversigter over aktiviteterne i 1984 sammen med skøn over  

 aktiviteterne i 1985 og 1986 skal af amtsrådene indsendes til miljøstyrelsen  

 senest den 1. december 1983. Miljøstyrelsen vil vende tilbage til de  

 fremtidige tidspunkter for oversigternes indsendelse.
 Oversigternes opbygning og indhold.
 Amtsrådenes oversigter udarbejdes i samarbejde med kommunalbestyrelserne  

 og skal indeholde en prioritering af, på hvilke pladser der i de følgende år  

 skal foretages undersøgelser eller iværksættes afværgeforanstaltninger.
 De første oversigter skal udarbejdes med udgangspunkt i resultaterne af  

 den i 1980-82 udførte kortlægning med eventuelle yderligere indkomne  

 oplysninger fra kommuner, virksomheder m.v., samt de forhandlinger der i  

 første halvdel af 1983 er ført med miljøstyrelsen herom.
 De første oversigter vil navnlig indeholde en prioritering af, på hvilke  

 pladser der skal foretages undersøgelser og kun i få tilfælde indeholde  

 forslag til afværgeforanstaltninger, idet skitseforslag til afværgeprojekter  

 må baseres på resultatet af omfattende undersøgelser.
 Risikovurdering.
 For hver plads vil den forureningsmæssige risiko være afgørende for  

 pladsernes prioritering.
 Til vurdering af den forureningsmæssige risiko for en plads indgår bl.a.:
 - Kemikalieaffaldets art og mængde, der er beliggende på pladsen.
 - Omgivelsernes geologiske og hydrogeologiske forhold.
 - Jordlagets beskaffenhed.
 - Vandforsyningsforholdene i området herunder Vandforsyningens indretning  

 og art: Offentlig eller privat almen vandforsyning, enkeltvandindvirkning til  

 husholdning, markvanding, gartneri, dambrug, industri m.v.
 - Vandkvaliteten (råvands kvalitet og kvaliteten af eksisterende  

 drikkevandsforsyninger).
 - Vandforsyningens størrelse: kbm/år.
 - Recipientens målsætning.
 - Ricipentens vandføring og vandkvalitet.
 De pladser, hvorfra der allerede skønnes at være sket forurening af  

 grundvandet, må have højeste prioritet og generelt være højere prioriteret  

 end pladser, hvorfra der skønnes allerede at være sket forurening af vandløb,  

 søer eller havet.
 På samme måde bør pladser, der skønnes at true grundvandsinteresser,  

 generelt være højere prioriteret end pladser, der skønnes at true vandløb,  

 søer eller havet.
 Det fremgår således, at tidsrækkefølgen er betinget af pladsernes  

 forureningsmæssige risiko, sådan at de pladser, der indebærer den største  

 risiko, prioriteres højest.
 Katogorisering af pladser.
 Ved amtsrådenes afrapportering til miljøstyrelsen i forbindelse med den i  

 1980-82 gennemførte kortlægning af pladser med nedgravet kemikalieaffald blev  

 anvendt kategorisering I-V.
 Denne kategorisering tager udgangspunkt i en vurdering af de  

 forureningsmæssige risici, kombineret med en vurdering af de aktiviteter  

 vedrørende undersøgelser og afværgeforanstaltninger, der skønnes nødvendige  

 at iværksætte.
Ved miljøstyrelsens gennemgang af det indsendte materiale er der foretaget  

 en justering af ovennævnte kategorisering.
Den justerede kategorisering tog  

 udgangspunkt i indsatsens omfang og anvendte kategorierne A til E:
A: Afhjælpende foranstaltninger nødvendige B: Omfattende undersøgelser nødvendige for nærmere at fastlægge omfanget  

 af foranstaltninger C: Begrænsede undersøgelser nødvendige D: Overvågning (monitering) nødvendig, f.eks. målinger i eksisterende  

 og/eller til formålet nedsatte boringer E: Yderligere undersøgelser ikke nødvendige.
Ved amtsrådenes indsendelse af oversigterne til miljøstyrelsen skal  

 pladsens kategorisering A-D angives, idet de i bilaget angivne skemaer  

 anvendes.
Oversigten over pladserne skal på de i bilaget angivne skemaer  

 opstilles efter tidsrækkefølge for indsatsen for de enkelte pladser.
 Det bemærkes, at der ikke er en entydig sammenhæng mellem den tidsmæssige  

 prioritering og ovennævnte kategorisering.
Det kan f.eks. tænkes, at den forureningsmæssige risiko for en C-plads,  

 inden de begrænsede undersøgelser er foretaget, umiddelbart vurderes større  

 end den forureningsmæssige risiko for en B-plads, inden de omfattende  

 undersøgelser er foretaget.
I den situation vil C-pladsen skulle prioriteres  

 højere end B-pladsen i oversigten, der skal indsendes til miljøstyrelsen.
 Undersøgelser.
 Som ovenfor nævnt skelnes der mellem omfattende undersøgelser og  

 begrænsede undersøgelser.
 Omfattende undersøgelser. (Skema II).
 Formålet med de omfattende undersøgelser er at få oplysninger om f.eks.:
- Forureningens udbredelse, f.eks. depotets rumlige dimensioner og/eller  

 eventuel udbredelse i grundvandsreservoirer, - Forureningens art, f.eks. hvilke kemiske stoffer, der ligger i depotet,  

 og dets egenskaber i jordmiljøet til vurdering af, hvilke  

 nedbrydningsprocesser stoffet/stofferne undergår, - Forureningens mængde, såvel samlet mængde af alle forurenede stoffer som  

 mængden af de enkelte stoffer i depotet, - Grundvandets strømningsretning og dermed forureningens  

 udbredelsesretning, - Jordlagenes art ( sand, moræneler m.v.) og dermed hastigheden af  

 forureningens udbredelse, - Recipientens tilstand og sårbarhed, - Det/de forurenede stoffers miljøskadelige effekter.
 Undersøgelserne kan f.eks. omfatte:
- Etablering af boringer til grundvandsanalyser, - Udførelse af lagfølgeboringer, - Udførelse af hydrogeologiske undersøgelser, - Udførelse af biologiske undersøgelser, - Udførelse af recipientundersøgelser, - Økotoksikologiske undersøgelser, - En detaljeret kemisk analysevirksomhed, omfattende mange  

 analyseparametre.
 Begrænsede undersøgelser (Skema III).
 For visse pladser viser kortlægningsmaterialet, at der i første omgang vil  

 være tale om at foretage undersøgelser for bl.a. at få verificeret, om der er  

 behov for mere omfattende undersøgelse af de miljømæssige risici, jfr. skema  

 II.
 De undersøgelser, der kan komme på tale, vil i modsætning til de ovenfor  

 omtalte være mindre omfattende og typisk indebære:
 - Begrænsede hydrogeologiske undersøgelser på grundlag af eksisterende  

 boringer, eventuelt etablering af få boringer.
 - Kemiske analyser fra eksisterende eller på nyetablerede boringer,  

 omfattende få parametre.
 - Mindre omfattende, biologiske undersøgelser.
 - Mindre omfattende, økotoksikologiske undersøgelser.
 Den generelle målsætning for disse undersøgelser vil være, at man til dels  

 kan vurdere, om der fra pladsen sker udsivning til det omliggende miljø, dels  

 kan sikre, f.eks. ved etablering af boringer, at der er passende  

 kontrolfaciliteter for fremtidig overvågning til stede.
 De første oversigter.
Til brug for amtsrådenes indsendelse af de første oversigter har  

 miljøstyrelsen udarbejdet en model for systematisering af de ønskede  

 oplysninger, jfr. skema I-III, der er optaget som bilag til nærværende  

 cirkulære.
Det ses, at skemaerne er udformet således, at  

 afværgeforanstaltninger, omfattende undersøgelser og begrænsede undersøgelser  

 skal opføres på hver sit skema.
I hvert skema prioriteres de opførte pladser  

 for det pågældende år, således at prioriteringen fremgår af den rækkefølge,  

 som pladserne har på skemaet.
Den plads, der prioriteres højest, figurerer  

 således øverst i skemaerne.
 Af planlægningsmæssige årsager ønsker miljøstyrelsen udarbejdet oversigter  

 også for 1985 og 1986 med den usikkerhed, dette nødvendigvis må indebære for  

 disse 2 år.
 I de situationer, hvor amtsrådene allerede før 1984 har udført  

 undersøgelser, hvis resultat ud fra en forureningsmæssig risikovurdering har  

 vist, at der skal iværksættes afværgeforanstaltninger, indsendes som bilag  

 til skema I en beskrivelse af de foretagne undersøgelser, deres resultat samt  

 det med baggrund heri udarbejdede skitseprojekt for afværgeforanstaltninger.
 Der angives i skema I en stjerne ud for en plads, hvor der allerede i 1983  

 ønskes igangsat afværgeforanstaltninger.
 Som bilag til skemaerne medsendes for så vidt angår 1984 for hver plads de  

 vurderinger vedrørende pladsens forureningsmæssige risiko - som har  

 resulteret i den angivne prioritering.
 Hvis der allerede for en plads er udarbejdet et undersøgelsesprogram,  

 medsendes dette som bilag til oversigten.
 Opføres der i skemaet pladser, som ikke var med i den i 1980-1982 udførte  

 kortlægning, udarbejdes et bilag til skemaet indeholdende en beskrivelse af  

 pladsen på lignende måde som ved kortlægningen 1980-1982.
 Ved fremkomst af yderligere oplysninger fra en plads, der opføres i  

 oversigtsskemaet, medsendes de nye oplysninger som bilag til skemaet.
 På pladser, hvor det kan komme på tale at anvende miljøbeskyttelseslovens  

 almindelige indgrebsmuligheder, jfr. lov om kemikalieaffaldsdepoter § 18,  

 stk. 3, medtages disse pladser i oversigten med angivelse af, at  

 miljøbeskyttelseslovens regler antages at kunne finde anvendelse.
 Undersøgelsernes afslutning m.v.
 Til brug for udarbejdelsen af skitseprojektet til afværgeforanstaltninger  

 vil det som hovedregel være nødvendigt med omfattende undersøgelser.
De omfattende undersøgelser afsluttes med en dokumentation i form af en  

 rapport over de udførte undersøgelser og resultater indeholdende en rapport  

 over de udførte undersøgelser og resultater indeholdende en risikoanalyse.  

 Med baggrund i denne udarbejdes skitseprojektet til afværgeforanstaltninger  

 eller fremtidig kontrol med pladsen.
Skitseprojektet skal omfatte skøn over  

 de udgifter, der er forbundet med projektet, fordelt på anlæg og drift.
Også  

 de begrænsede undersøgelser afsluttes med en dokumentation i form af en  

 rapport over de udførte undersøgelser og resultater.
Med baggrund i denne  

 opstilles forslag til, hvad der videre skal ske med pladsen, f.eks. fremtidig  

 overvågning eller yderligere undersøgelser m.v. med henblik på, om der skal  

 iværksættes afværgeforanstaltninger.
 Miljøstyrelsens videre arbejde med de indsendte oversigter.
 Med baggrund i de indsendte oversigter foretager miljøstyrelsen herefter  

 en prioritering af indsatsen på landsbasis for 1984. Miljøstyrelsens  

 vurdering fremsendes til amtsrådene senest 1. februar 1984.
For så vidt angår de undersøgelsesprogrammer, som oversigterne lægger op  

 til, bør disse løbende indsendes til miljøstyrelsen for at sikre et så  

 forsvarligt grundlag som muligt for miljøstyrelsens prioritering af  

 afværgeforanstaltninger.
Det skal fremgå af undersøgelsesprogrammet, hvad  

 undersøgelsen skal omfatte, og hvad der er formålet med undersøgelsen.  

 Miljøstyrelsen er indstillet på at yde amtskommunerne vejledning ved  

 udarbejdelsen af relevante undersøgelsesprogrammer, samt ved vurderingen af  

 undersøgelsesresultaterne.
Endvidere gælder i henhold til lovens § 5, stk. 2:  

 »Miljøstyrelsen kan efter drøftelse med amtsrådet i særlige tilfælde  

 bestemme, at der skal foretages andre eller yderligere undersøgelser end de  

 af amtsrådet forudsatte«.
 Kommende vejledninger og cirkulærer.
 Miljøstyrelsen vil i begyndelsen af 1984 udsende et mere omfattende  

 cirkulære om lovens administration, omhandlende bl.a. følgende emner:
- de fremtidige oversigter - krav til afværgeprojekters tekniske indhold og udformning - administrative forhold vedrørende undersøgelser og  

 afværgeforanstaltninger, f.eks. erstatning, eksproriation,  

 offentlighedsprocedure m.v.
Miljøstyrelsen vil desuden vejlede amtsrådene om udformningen og  

 udførelsen af undersøgelser.
Denne vejledning vil ske i form af løbende  

 udsendelser af aktuelle artikler og erfaringer fra praksis.
