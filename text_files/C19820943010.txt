(Til samtlige kommunalbestyrelser i  

 kommuner uden udvidet hjælpetjeneste) Efter civilforsvarslovens § 17, stk. 1, er det en pligt for alle kommuner  

 at udarbejde en plan for kommunens civilforsvars organisation og omfang.  

 Indenrigsministeriet har i henhold til civilforsvarslovens § 17, stk. 3,  

 udsendt bekendtgørelse nr. 395 af 8. juli 1982 om planer for det kommunale  

 civilforsvar.
I bekendtgørelsens § 1 er det fastsat, at civilforsvarsplanen  

 skal redegøre for, hvorledes kommunens civilforsvar vil blive dimensioneret,  

 herunder om beskyttelsesrum for kommunens befolkning.
Vejledende  

 retningslinier fra Civilforsvarsstyrelsen for udarbejdelse af disse planer  

 forventes udsendt omkring årskiftet 1982-83.
Efter civilforsvarslovens § 21 skal der udfærdiges en vedtægt for det  

 kommunale civilforsvars virksomhed og organisation.
Indenrigsministeriet har  

 med cirkulære af 21. maj 1982 udsendt en normalcivilforsvarsvedtægt.
Efter §  

 6 i normalcivilforsvarsvedtægten skal civilforsvarskommissionen (eller det  

 pågældende udvalg) udarbejde forslag og foretage indstilling til  

 kommunalbestyrelsen om bl.a. udpegning af supplerende offentlige  

 beskyttelsesrum.
Civilforsvarsstyrelsen har tidligere anmodet om, at der tilvejebringes  

 offentlige beskyttelsesrum i fredstid til i gennemsnit 25 % af befolkningen i  

 de bymæssigt bebyggede dele af kommuner med udvidet hjælpetjeneste.
Disse 25  

 % kan udgøres af betondækningsgrave, kombinerede offentlige beskyttelsesrum  

 og supplerende offentlige beskyttelsesrum.
Styrelsen er nu af den opfattelse, at behovet for beskyttelse af  

 civilbefolkningen under krigsforhold er lige stort, uanset hvor i landet man  

 opholder sig, og at kravet om etablering af offentlige beskyttelsesrum derfor  

 ikke længere bør være begrænset kun til de bymæssigt bebyggede områder i  

 kommuner med udvidet hjælpetjeneste.
Derimod bør kravet udvides til alle  

 bymæssigt bebyggede områder i hele landet, uanset om disse områder er  

 beliggende inden for eller uden for kommuner med udvidet hjælpetjeneste.
 For at give befolkningen i kommuner uden udvidet hjælpetjeneste samme  

 beskyttelse med offentlige beskyttelsesrum skal man derfor, selvom  

 Civilforsvarsstyrelsens vejledning for udarbejdelse af civilforsvarsplaner  

 først påregnes udsendt ved årskiftet, forlods anmode kommunalbestyrelsen om  

 at iværksætte en planlægning af supplerende offentlige beskyttelsesrum i de  

 bymæssigt bebyggede områder af kommunen i lighed med den planlægning, der  

 foretages i kommuner med udvidet hjælpetjeneste.
 Planen skal udarbejdes efter Civilforsvarsstyrelsens »Vejledning af  

 marts 1977 i rekognoscering efter og udpegning af egnede lokaliteter til  

 supplerende offentlige beskyttelsesrum«, der er indeholdt i det vedlagte  

 tillæg (CF 77.17) til Civilforsvarsstyrelsens »Retningslinier for  

 civilforsvarsmæssig byanalyse«.
 De tekniske krav i vejledningen af marts 1977 til de udpegede lokaliteter  

 er senere blevet lempet på nogle punkter som anført i styrelsens vedlagte  

 cirkulærskrivelse af 6. august 1981.
Når planen over de supplerende offentlige beskyttelsesrum er udarbejdet,  

 udbeder man sig en plantegning og oversigt over, i hvilket omfang der ad  

 denne vej kan fremskaffes offentlige beskyttelsesrum omfattende Man skal anmode om at måtte modtage resultatet af planlægningen inden 1.  

 juni 1983.
 Man skal i denne forbindelse henlede opmærksomheden på lov nr. 286 af 9.  

 juni 1982 om jobskabelse samt på cirkulærskrivelse herfra af 26. februar 1982  

 om statstilskud til ekstraordinære beskæftigelsesarbejder, hvorefter der er  

 mulighed for, at kommunen kan opnå statstilskud til at udføre arbejdet med  

 rekognoscering efter og udpegning af de supplerende offentlige  

 beskyttelsesrum.
P.
D.
V.
