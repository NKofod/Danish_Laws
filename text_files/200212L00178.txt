Fremsat den 12. marts 2003 af økonomi- og erhvervsministeren  

 (Bendt Bendtsen) Forslag til Lov om ForbrugerForum § 1.  

  

 Der  


  

 oprettes et  


  

 uafhængigt ForbrugerForum med det formål at fremme dialogen mellem  

 forbrugere, erhvervsliv og myndigheder om at skabe gode forbrugerforhold.  

 ForbrugerForum har særligt til formål at rådgive ved fastlæggelsen af  

 rammerne  

 for den statslige forbrugerinformation, så forbrugere og virksomheder sikres  

 let adgang til objektiv og troværdig information.
ForbrugerForum rådgiver  

 endvidere  

 økonomi- og erhvervsministeren og institutionerne i Forbrugernes Hus om  

 overordnede forbrugerpolitiske spørgsmål.
 § 2.  

  

 ForbrugerForum har følgende opgaver:
 1)  

 	  

     

 ForbrugerForum  

 rådgiver om fastlæggelsen af retningslinierne for den statslige  

 forbrugerinformation  

 med henblik på at sikre, at informationen er baseret på objektive og  

 troværdige  

 oplysninger og giver et godt grundlag for køb, anvendelse og bortskaffelse af  

 varer og tjenesteydelser.
 2)  

 	  

     

 ForbrugerForum  

 rådgiver om koordinering og udvikling af den samlede statslige  

 oplysningsvirksomhed på forbrugerområdet.
 3)  

 	  

     

 ForbrugerForum  

 rådgiver om varetagelsen af forbrugeropgaver, som forelægges det af  

 institutionerne i Forbrugernes Hus.
 4)  

 	  

     

 ForbrugerForum  

 rådgiver om overordnede forbrugerpolitiske spørgsmål.
 5)  

 	  

     

 ForbrugerForum  

 afholder en debatdag med deltagelse af relevante forbrugerorganisationer,  

 erhvervsorganisationer og myndigheder én gang om året.
 Stk. 2.  

  

 Forbrugerombudsmanden indhenter en udtalelse fra ForbrugerForum, inden han  

 udsender en vejledning om anvendelse af markedsføringsloven på områder, der  

 ikke er dækket af retningslinier udstedt i medfør af markedsføringslovens §  

 17.
 Stk. 3.  

  

 ForbrugerForum  

 er i sin virksomhed uafhængig af økonomi- og erhvervsministeren.
§ 3.  

  

 ForbrugerForums medlemmer udpeges af økonomi- og erhvervsministeren, således  

 at  

 det i sin sammensætning repræsenterer et alsidigt kendskab til forbruger- og  

 erhvervsforhold.
ForbrugerForum består af en formand, som skal være uafhængig  

 af specifikke erhvervs- og organisationsinteresser  

    

 og  

    

 9  

 medlemmer, hvoraf 6 medlemmer udnævnes efter indstilling fra de i stk. 2,  

 nævnte indstillingsgrupper på forbrugerområdet, og 3 medlemmer udnævnes efter  

 indstilling fra de i stk. 3, nævnte indstillingsgrupper af  

 erhvervsorganisationer.
Såfremt der ikke kan opnås enighed om en indstilling  

 i  

 en indstillingsgruppe kan ministeren undlade at udpege et medlem.
 Stk. 2.  

  

 Medlemmer fra  

 forbrugerområdet indstilles af følgende indstillingsgrupper:
 1)  

 	  

     

 Forbrugerrådet  

 indstiller 3 medlemmer.
 2)  

 	  

     

 Øvrige  

 forbrugerorganisationer indstiller 1 medlem.
 3)  

 	  

     

 Oplysningsforbund  

 indstiller 1 medlem.
 4)  

 	  

     

 Velfærd og Service  

 indstiller 1 medlem.
 Stk. 3.  

  

 Medlemmer, der  

 repræsenterer erhvervsorganisationer, indstilles af følgende  

 indstillingsgrupper:
 1)  

 	  

     

 Detailhandel og  

 Service indstiller 1 et medlem.
 2)  

 	  

     

 Industri, Fødevarer  

 og Byggeri indstiller 1 medlem.
 3)  

 	  

     

 Finansielle erhverv  

 indstiller 1 medlem.
Stk. 4.  

  

 Økonomi- og  

 erhvervsministeren udnævner tillige stedfortrædere for ForbrugerForums  

 medlemmer.
Stedfortræderne udnævnes efter reglerne i stk. 1.
 Stk. 5.  

  

 Medlemmerne og  

 stedfortræderne udnævnes for 2 år ad gangen og kan genudnævnes.
 Stk. 6.  

  

 Et medlem  

 udpeget efter indstilling skal repræsentere synspunkter blandt de  

 organisationer, som har indstillet den pågældende, og formidle information om  

 ForbrugerForums arbejde til organisationerne.
 § 4.  

  

 Økonomi- og erhvervsministeren fastsætter ForbrugerForums forretningsorden. 8  

 medlemmer kan indstille til ministeren, at forretningsordenen ændres.
 § 5.  

  

 Ethvert medlem af ForbrugerForum kan forlange at få sine synspunkter anført i  

 ForbrugerForums protokol, som er offentligt tilgængelig.
 § 6.  

  

 Forbrugerstyrelsen sekretariatsbetjener ForbrugerForum.
 § 7.  

  

 ForbrugerForum offentliggør årligt en beretning om sit arbejde m.v.
 § 8.  

  

 Loven træder i kraft den 1. oktober 2003.
 Stk. 2.  

  

 Lov nr. 343 af  

 2. juni 1999 om Forbrugerinformationen ophæves.
Bemærkninger til lovforslaget 1. Indledning Det nye forbrugerpolitiske oplæg Nye teknologier og nye markedsforhold stiller forbrugere og  

 virksomheder over for en række nye udfordringer.
Derfor har regeringen den  

 16.  

 januar 2003 offentliggjort oplægget "Ny forbrugerpolitik".  

 Forbrugerpolitikken skal i langt højere grad end tidligere bygge på  

 principper  

 om dialog og ansvar.
Det er således regeringens ønske, at både forbrugere og  

 erhvervsliv skal spille en aktiv rolle i udformningen og gennemførelsen af  

 fremtidens forbrugerpolitik.
Samtidig ønsker regeringen at give forbrugerne  

 og  

 virksomhederne en samlet indgang til de offentlige forbrugermyndigheder og at  

 sikre, at ressourcerne på forbrugerområdet benyttes så effektivt og rationelt  

 som muligt.
Regeringen vil derfor samle en række centrale  

 forbrugerinstitutioner i "Forbrugernes Hus" under en samlet ledelse  

 og med et samlet budget.
Forbrugernes Hus bliver den samlede indgang til de  

 statslige forbrugerinstitutioner og skal sikre, at ressourcerne til  

 forbrugerområdet udnyttes mere effektivt, så der bliver råd til mere  

 forbrugerpolitik for de samme penge.
Institutionerne  

    

 i Forbrugernes Hus vil blive sekretariatsbetjent  

 af Forbrugerstyrelsen.
Regeringen vil samtidig oprette et ForbrugerForum, der skal  

 rådgive om rammerne for den statslige forbrugerinformation, og som samtidig  

 skal fungere som dialogforum for virksomheder, forbrugere og myndigheder.
Som  

 noget nyt bliver erhvervslivet også repræsenteret, så ForbrugerForum vil  

 bestå  

 af en uafhængig formand, et flertal af forbrugerrepræsentanter og et  

 mindretal  

 af erhvervsrepræsentanter.
På den måde sikres det, at den statslige  

 forbrugerinformation er objektiv og afbalanceret, og at den klart adskilles  

 fra  

 den private interessevaretagelse, som fx finder sted i Forbrugerrådet.
2. Lovforslagets hovedpunkter Gældende ret Den uvildige forbrugerinformation drives i dag af  

 Forbrugerinformationen, der er oprettet ved lov nr. 343 af 2. juni 1999.  

 Forbrugerinformationen er en selvejende institution, der ledes af et  

 repræsentantskab med repræsentanter fra en række forbrugerorganisationer og  

 ministerier samt en bestyrelse.
Bestyrelsens formand er uafhængig af  

 specifikke  

 politiske og erhvervsmæssige interesser og udpeges af erhvervsministeren.
Forbrugerinformationens oplysningsvirksomhed har til formål  

 gennem egne undersøgelser og ved indsamling og bearbejdelse af viden om  

 forbrugerrelevante forhold at formidle information til forbrugerne, som giver  

 dem et bedre grundlag for køb, anvendelse og bortskaffelse af varer og  

 tjenesteydelser m.v.
Formidlingen kan ske i samarbejde med  

 forbrugerorganisationer m.v. eller ved egen virksomhed.
Forbrugerinformationen sekretariatsbetjenes administrativt  

 (personale, økonomi og IT) af Forbrugerstyrelsen.
Dette sker ved, at  

 institutionen får stillet medarbejdere, testlaboratoriefaciliteter og  

 driftsmidler til rådighed af Forbrugerstyrelsen.
Forbrugerinformationen kan  

 herudover via Forbrugerstyrelsen oppebære indtægter fra indtægtsdækket  

 informations- og testvirksomhed.
Lovforslagets indhold Et vigtigt element i regeringens nye forbrugerpolitik, som blev  

 fremlagt den 16. januar 2003, er at organisere de statslige  

 forbrugerinstitutioner på en bedre og mere enkel måde.
Derfor samles en række  

 statslige forbrugerinstitutioner under den fælles betegnelse  

 "Forbrugernes  

 Hus".
I Forbrugernes Hus samles Forbrugerklagenævnet,  

 Forbrugerombudsmanden, Elsparefonden, samt statslige  

 forbrugerinformationsvirksomhed.
Efter forslaget integreres de  

 informationsopgaver,  

 som Forbrugerinformationen hidtil har stået for også i Forbrugernes Hus, og  

 udføres fremover efter retningslinier, der er udarbejdet i samarbejde med  

 ForbrugerForum, som foreslås oprettet ved denne lov.
 Under navnet "ForbrugerForum" oprettes således for  

 første gang et organ, hvor forbrugeroplysningen og forbrugerpolitikken kan  

 udvikles i samarbejde mellem forbrugerrepræsentanter og repræsentanter for  

 erhvervslivet.
 ForbrugerForum får følgende opgaver:
ForbrugerForum  

 rådgiver om retningslinierne for den offentlige forbrugeroplysning.
Det er  

 herefter Forbrugerstyrelsens opgave at tilrettelægge og drive  

 informationsvirksomheden efter de retningslinier som er aftalt med  

 ForbrugerForum.
 ForbrugerForum  

 drøfter overordnede forbrugerrelaterede spørgsmål og fungerer som dialogforum  

 for forbruger- og erhvervsinteresser samt andre aktører på forbrugerområdet.
Deltager i  

 udviklingen af Forbrugernes Hus ved at rådgive økonomi- og  

 erhvervsministeren,  

    

 Forbrugerstyrelsen  

 og institutionerne i Forbrugernes Hus om koordinering og udviklingen af den  

 statslige forbrugerindsats, m.h.p. at realisere regeringens målsætning om  

 bedre  

 organisering af de statslige forbrugermyndigheder og mere forbrugerpolitik  

 for  

 pengene.
Heri ligger også rådgivning om koordinering af den samlede statslige  

 forbrugeroplysningsvirksomhed og om internationalt samarbejde.
 ForbrugerForum  

 rådgiver om udformning af overordnede forbrugerpolitiske tiltag.
 ForbrugerForum  

 afholder en årlig debatdag.
 ForbrugerForum  

 udtaler sig, inden Forbrugerombudsmanden udsender en vejledning om  

 anvendelsen  

 af markedsføringsloven på områder, hvor der ikke er udstedt retningslinier  

 efter markedsføringslovens § 17.
 Vedrørende de enkelte opgaver for ForbrugerForum skal følgende  

 fremhæves:
For at sikre, at forbrugerinformationen er objektiv, troværdig  

 og neutral og ikke påvirket af specifikke erhvervshensyn og politiske  

 interesser, foreslås det, at ForbrugerForum skal rådgive om rammerne for  

 forbrugerinformationen.
Det vil sige, at ForbrugerForum bl.a. rådgiver om,  

 retningslinier, der kan sikre, at undersøgelsesmetoder m.v. er egnede til at  

 opnå objektiv og troværdig information.
Forbrugerstyrelsen har herefter for  

 at  

 udfylde rammerne og for at tilrettelægge og udforme informationen, så den  

 lever  

 op til lovens krav om objektivitet, saglighed og høj faglig standard.
Med etablering af ForbrugerForum er det hensigten, at både  

 forbruger- og erhvervsinteresser inddrages aktivt i udformningen af den  

 overordnede forbrugerpolitik.
Det vil stadig være økonomi- og  

 erhvervsministeren,  

 som har ansvaret for udformning af forbrugerpolitikken herunder udformning af  

 lovforslag, førelse af forhandlinger i internationale fora og samarbejde med  

 Folketinget m.v.
Derfor vil inddragelse af ForbrugerForum på disse områder  

 ske  

 på ministerens initiativ og sådan, at der ikke kan opstå tvivl om  

 ansvarsforholdene.
Inddragelsen af ForbrugerForum træder ikke i stedet for de  

 almindelige høringer af relevante organisationer.
ForbrugerForum skal være katalysator for den brede debat om  

 forbrugerrelaterede emner og udviklingen af forbrugerpolitikken.
Dette skal  

 blandt andet ske ved, at ForbrugerForum arrangerer en årlig debatdag med  

 deltagelse af relevante forbruger- og erhvervsorganisationer.
I tilfælde hvor Forbrugerombudsmanden ikke har kunnet nå til  

 enighed med de berørte brancheorganisationer om udstedelse af retningslinier  

 om  

 god skik, har Forbrugerombudsmanden i visse tilfælde valgt at udsende en  

 vejledning om anvendelsen af markedsføringsloven på det pågældende område.
I  

 vejledningen udtaler Forbrugerombudsmanden sig om, hvordan  

 markedsføringsloven  

 efter hans opfattelse skal anvendes på det pågældende område.
Det foreslås,  

 at  

 Forbrugerombudsmanden indhenter en udtalelse fra ForbrugerForum, inden han  

 udsender en sådan vejledning, så han får mulighed for at inddrage  

 ForbrugerForums synspunkter i vejledningen eller benytte udtalelsen som  

 fundament for evt. videre forhandlinger om udstedelse af egentlige  

 retningslinier.
Herudover får Forbrugerombudsmanden i lighed med de øvrige  

 institutioner i Forbrugernes Hus mulighed for at indhente en udtalelse fra  

 ForbrugerForum i forbindelse med nye overordnede tiltag på deres område.
ForbrugerForum skal være en del af den offentlige forvaltning  

 og dermed underlagt reglerne herfor, men varetager sine opgaver uafhængigt af  

 økonomi- og erhvervsministeren.
Ministeren har således ikke mulighed for at  

 behandle klager over ForbrugerForums arbejde eller give ForbrugerForum  

 tjenestebefalinger.
ForbrugerForum skal bestå af en formand, som er uafhængig af  

 specifikke erhvervs- og organisationsinteresser på forbrugerområdet, og som  

 udpeges af økonomi- og erhvervsministeren.
Herudover udpeger økonomi- og  

 erhvervsministeren 9 medlemmer efter indstilling af forbruger- og  

 erhvervsorganisationer, således at flertallet af ForbrugerForums medlemmer  

 repræsenterer forbrugerne.
Det sikres herved, at varetagelsen af forbrugernes  

 interesser er i fokus i den fremtidige forbrugerpolitik, men at  

 virksomhederne  

 også inddrages, så forbrugerpolitikken i højere grad kan bygge på en dialog  

 mellem  

 forbrugerne og virksomhederne.
 Repræsentanterne indstilles af forskellige grupper af  

 organisationer inden for henholdsvis forbrugerområdet og forskellige sektorer  

 af erhvervslivet.
For at sikre at de organisationsinteresser, som ligger bag  

 udpegningen af ForbrugerForums medlemmer, også bliver inddraget i det daglige  

 arbejde, foreslås det, at medlemmerne i forummets arbejde skal repræsentere  

 de  

 organisationer, der har indstillet vedkommende, således at sektorens samlede  

 interesser og synspunkter bliver bragt frem.
Repræsentanten skal ligeledes  

 informere de organisationer, der har indstillet vedkommende, om forummets  

 arbejde.
Det foreslås endvidere, at ethvert medlem kan forlange sine  

 synspunkter optaget i ForbrugerForums protokol, som skal være offentligt  

 tilgængelig.
Formålet hermed er at sikre, at et medlem eller et mindretal i  

 ForbrugerForum ikke tages til indtægt for ForbrugerForums samlede holdninger Forbrugerstyrelsen stiller sekretariatsbistand til rådighed for  

 ForbrugerForum og er ansvarlig for forbrugerinformationsvirksomheden, som er  

 fastlagt efter rådgivning fra ForbrugerForum.
Ressourcerne til  

 forbrugerinformationsområdet kommer fra Forbrugerstyrelsens samlede bevilling  

 til sekretariatsbetjening af institutionerne i Forbrugernes Hus.  

 Forbrugerstyrelsen  

 er ansvarlig for prioriteringen af ressourcerne til de forskellige områder.  

 Det  

 er hensigten, at ForbrugerForum i forbindelse med udarbejdelsen af en samlet  

 resultatkontrakt for Forbrugernes Hus vil få forelagt et budget, således at  

 ForbrugerForum kender de overordnede økonomiske rammer for bl.a.  

 informationsvirksomheden i det kommende år.
 For at skabe åbenhed om ForbrugerForums arbejde, skal det en  

 gang om året udarbejde og offentliggøre en redegørelse om dets virksomhed.  

 Redegørelsen forudsættes at indgå som en del af den samlede årsberetning for  

 virksomheden i Forbrugernes Hus.
 Forbrugerstyrelsen får som hidtil ansvaret for  

 sekretariatsbetjeningen af de institutioner, der findes i Forbrugernes Hus.  

 Det  

 gælder dog ikke Elsparefonden, der beholder sit nuværende sekretariat.
3. Konsekvenser Økonomiske og administrative konsekvenser for  

 det offentlige Lovforslaget medfører, at den forbrugerinformation som  

 tidligere blev varetaget af både Forbrugerstyrelsen og  

 Forbrugerinformationen,  

 nu vil blive samlet og dermed bedre koordineret, idet ForbrugerForum fremover  

 skal rådgive om retningslinierne for den samlede forbrugerinformation.
Dette  

 giver en bedre udnyttelse af ressourcerne.
Omlægningen skønnes derfor at  

 kunne  

 foretages inden for den eksisterende rammebevilling og evt. merudgifter vil i  

 givet fald blive afholdt inden for Økonomi- og Erhvervsministeriets rammer.  

 Lovforslaget skønnes ikke at have administrative konsekvenser for det  

 offentlige.
Erhvervsøkonomiske og administrative  

 konsekvvenser for erhvervslivet Lovforslaget har været forelagt Erhvervs- og Selskabsstyrelsens  

 Center for Kvalitet i ErhvervsReguleringen, der skønner, at forslaget ikke  

 har  

 økonomiske eller administrative konsekvenser for virksomhederne.
Miljømæssige konsekvenser Lovforslaget vurderes ikke at have miljømæssige konsekvenser.
Forholdet til EU-retten Lovforslaget indeholder ikke EU-retlige aspekter.
Positive  

 konsekvenser mindre udgifter Negative  

 konsekvenser flere udgifter Økonomiske og  

 administrative konsekvenser for det offentlige Lovforslaget vil ikke medføre merudgifter for det  

 offentlige.
Erhvervsøkonomiske  

 og administrative konsekvenser for erhvervslivet Lovforslaget har ikke økonomiske eller administrative  

 konsekvenser for erhvervslivet.
Miljømæssige  

 konsekvenser Lovforslaget har ingen miljømæssige konsekvenser Forholdet til  

 EU-retten Lovforslaget indeholder ikke EU-retlige aspekter.
4. Hørte myndigheder og organisationer Lovforslaget har været sendt i høring hos følgende  

 organisationer og myndigheder:
 Advokatrådet, Akademikernes Centralorganisation,  

 Amtsrådsforeningen, Arbejdernes Oplysnings Forbund, Arbejderbevægelsens  

 Erhvervsråd, Astma- og Allergiforbundet, Brancheorganisationen  

 Forbrugerelektronik, Byggeriets Arbejdsgivere, Børsmæglerforeningen, Danmarks  

 Aktive Forbrugere, Danmarks Lærerforening, Dansk Aktionærforening, Dansk  

 Byggeri, Dansk Dagligvareleverandør Forening, Dansk Ejendomsmæglerforening,  

 Dansk Energi, Dansk Familielandbrugs Familieudvalg, Dansk Handel &  

 Service,  

 Dansk Industri, Dansk IT, Dansk Kvindesamfund, Dansk Oplysningsforbund, Dansk  

 Transport og Logistik, Dansk Ungdoms Fællesråd, Dansk Varefakta Nævn, Danske  

 Finansieringsselskabers Forening, Danske Studerendes Fællesråd, DDH  

 Foreningen  

 af Aktive Kvinder, DDK - Dansk Detailkreditråd, De Samvirkende  

 Invalideorganisationer, Den Danske Dommerforening,  

 Dommerfuldmægtigforeningen,  

 DS Håndværk og Industri, DSK - De Samvirkende Købmænd, Energistyrelsen,  

 Erhvervs- og Boligstyrelsen, Erhvervs- og Selskabsstyrelsen, Ernærings- og  

 Husholdningsøkonomforeningen, Familie og Samfund, FDB, FDB's Forbruger- og  

 Oplysningsudvalg, FDM, Finansrådet, Finansministeriet, Forbrugerombudsmanden,  

 Forbrugerrådet, Foreningen af Dagligvare Grossister, Foreningen af Dansk  

 Internet Handel, Foreningen af Håndarbejds- og Husholdningsskoler, Forbundet  

 af  

 Offentligt Ansatte, Foreningen til Dyrenes Beskyttelse i Danmark, Folkeligt  

 Oplysnings Forbund, Forsikring & Pension, Frit Oplysningsforbund, FTF -  

 Funktionærernes og Tjenestemændenes Fællesråd, Grundejernes  

 Landsorganisation,  

 Grønne Familier, Hjemkundskabslærerforeningen, Hjerteforeningen, HORESTA -  

 Hotel-, Restaurant- & Turisterhvervets Arbejdsgiverforening, HTS  

 Interesseorganisationen, Håndværksrådet, Indenrigs- og Sundhedsministeriet,  

 Investeringsforeningsrådet, IT Brancheforeningen, ITK, Foreningen for  

 Information Teknologi og Kommunikation, Justitsministeriet, Kommunernes  

 Landsforening, Konkurrencestyrelsen, Kræftens Bekæmpelse, Kvinderådet,  

 Landbrugsrådet, Landsforeningen Praktisk Økologi, Ledernes Hovedorganisation,  

 Lejernes Landsorganisation, Liberale Erhvervs Råd, LO - Landsorganisationen i  

 Danmark, Liberalt Oplysningsforbund, Lokale forbrugergrupper, Kvindeligt  

 Arbejderforbund, Ministeriet for Fødevarer, Landbrug og Fiskeri, Ministeriet  

 for Videnskab, Teknologi og Udvikling, Netværk for økologisk folkeoplysning  

 og  

 praksis, Realkreditrådet, Socialistisk Folkeoplysningsforbund, Teknisk  

 Landsforbund, Telekommunikationsindustrien i Danmark, Trafikministeriet,  

 Undervisningsministeriet, Ældremobiliseringen, Ældresagen og  

 Økonomaforeningen.
Særlige bemærkninger Til § 1 Lovforslagets § 1 opretter Forbrugerforum, der er et uafhængigt  

 offentligt organ.
ForbrugerForum er således en del af den offentlige  

 forvaltning, og dermed underlagt forvaltningsloven og offentlighedslovens  

 generelle regler, men er uafhængigt af specifikke myndigheds- og  

 erhvervsinteresser, herunder uafhængigt af økonomi- og erhvervsministeren.
ForbrugerForum oprettes for at varetage tre overordnede  

 opgaver.
ForbrugerForum skal rådgive om tilrettelæggelsen af den statslige  

 forbrugerinformation, skabe dialog om forbrugerpolitikken mellem myndigheder,  

 forbrugerne og erhvervslivet og rådgive ministeren og andre  

 forbrugerinstitutioner om den overordnede forbrugerpolitik.
 Regeringen finder, at samspillet mellem forbrugerinteresser og  

 erhvervssynspunkter i ForbrugerForum vil sikre at tilrettelæggelsen af den  

 statslige forbrugerinformation bliver aktuel, kvalificeret og nuanceret.
Objektiv og saglig  

 forbrugerinformation af høj faglig kvalitet er afgørende for et velfungerende  

 marked og en forudsætning for, at forbrugerne kan træffe bevidste valg ved  

 køb  

 af varer og tjenesteydelser.
Dette er også tilfældet, når borgerne skal have  

 et  

 frit valg i forbindelse med velfærds- og serviceydelser, som det offentlige  

 har  

 ansvaret for at udbyde.
Derfor skal anvendelsesområdet for den offentlige  

 forbrugeroplysning også være bredere end den oplysningsvirksomhed, som  

 Forbrugerinformationen hidtil har drevet.
 ForbrugerForum skal gennem sin rådgivning være med til at  

 sikre, at Forbrugerstyrelsen tilvejebringer, bearbejder og formidler viden om  

 forbrugerrelevante forhold på et uafhængigt og objektivt grundlag, så  

 forbrugerne sikres et bedre grundlag for køb, anvendelse og bortskaffelse af  

 varer og tjenesteydelser m.v.
Udover at rådgive om den statslige forbrugerinformation,  

 foreslås det, at ForbrugerForum skal fungere som et dialogforum mellem  

 forbrugere og erhvervslivet.
Regeringen ønsker således at skabe mulighed for,  

 at repræsentanter for virksomheder og forbrugere kan mødes og drøfte  

 forbrugerpolitiske  

 spørgsmål og derigennem lægge grunden til, at der i og af virksomhederne  

 bliver  

 skabt gode forbrugerforhold i dagligdagen.
 ForbrugerForum skal ligeledes være til rådighed for økonomi- og  

 erhvervsministeren og forbrugerinstitutionerne i Forbrugernes Hus og efter  

 anmodning rådgive disse i forbindelse med udformningen og tilrettelæggelsen  

 af  

 større forbrugerpolitiske tiltag.
Til § 2 Bestemmelsen fastlægger ForbrugerForums opgaver.
ForbrugerForum skal rådgive om de retningslinier, som  

 Forbrugerstyrelsen skal omsætte til konkrete informationstiltag.
Det  

 indebærer  

 bl.a., at ForbrugerForum skal bidrage til at sikre, at undersøgelses- og  

 informationsarbejdet fokuserer på aktuelle og vigtige forbrugerforhold.
I den  

 forbindelse kan ForbrugerForum pege på egnede indsatsområder eksempelvis  

 miljø  

 og energi, service og velfærd, etiske og sociale forhold, sikkerhed og  

 brugervenlighed m.v.
ForbrugerForum skal endvidere medvirke til at sikre  

 kvaliteten og objektiviteten af de gennemførte test, og rådgive om, hvordan  

 informationsindsatsen bliver effektiv, professionel og tilgængelig for alle  

 relevante grupper i samfundet.
ForbrugerForum skal desuden rådgive om  

 retningslinier med henblik på at sikre, at informationen er objektiv og  

 afbalanceret, og at den klart bliver adskilt fra varetagelse af private  

 interesser.
ForbrugerForum skal rådgive om, hvorledes informationen bliver  

 formidlet på en effektiv og let tilgængelig måde, så forbrugerne sikres  

 mulighed for at foretage oplyste valg på markedet.
Informationen, som  

 Forbrugerstyrelsen tilvejebringer på baggrund af ForbrugerForums rådgivning,  

 skal være helhedsorienteret og dække forskellige forbrugergruppers  

 informationsønsker.
Informationen skal bestå af sammenlignende test,  

 kvalitets-  

 og prissammenligninger af varer, tjenesteydelser og serviceområder.  

 Undersøgelser og test skal bygge på anerkendt viden og skal kunne  

 dokumenteres  

 på et højt fagligt niveau.
I Forbrugernes Hus skal der oprettes og drives en offentlig  

 forbrugerportal, der skal være den samlede indgang til forbrugerområdet på  

 internettet med adgang til samtlige forbrugermyndigheder.
Portalen skal  

 udvikles til en bredere offentlig forbrugerportal med udgangspunkt i  

 Forbrugerinformationens eksisterende forbrugerportal, bl.a. suppleret med  

 information om velfærdsydelser, farlige produkter, rabatordninger m.v.  

 Endvidere skal der på portalen offentliggøres oplysninger om de mest udbredte  

 rabatordninger.
Informationen på forbrugerportalen skal kunne stilles til  

 rådighed for den enkelte forbruger på en individuel og tilpasset måde.
 Samtidig vil den individuelle telefonrådgivning, der spiller en  

 stor rolle for mange forbrugere, og som med stor succes har været varetaget  

 af  

 Forbrugerinformationen og Forbrugerstyrelsen, blive styrket.
 Forbrugerstyrelsen skal i det daglige samarbejde med skoler,  

 institutioner, andre offentlige myndigheder, erhvervsdrivende og  

 forbrugerorganisationer og andre med henblik på distribution så tæt på  

 forbrugerne som muligt.
ForbrugerForum får udover rådgivningsopgaverne i forhold til  

 forbrugerinformationen tillige til opgave at fungere som dialogforum mellem  

 myndigheder, forbrugere og erhvervsliv og være sparringspartner for økonomi-  

 og  

 erhvervsministeren og institutionerne i Forbrugernes Hus ved udformningen af  

 den fremtidige forbrugerpolitik og planlægningen og udførelsen af overordnede  

 forbrugerpolitiske tiltag i de forskellige institutioner.
Det er således  

 regeringens mål, at forbrugerne og erhvervslivet i stadig større udstrækning  

 skal vise engagement og ansvar for forbrugerområdet og deltage aktivt i  

 udviklingen af den fremtidige forbrugerpolitik.
 For at bidrage til yderligere dialog og fornyelse af  

 forbrugerområdet skal ForbrugerForum desuden afholde en årlig debatdag, hvor  

 alle berørte interesser får lejlighed til at drøfte de overordnede  

 forbrugerpolitiske spørgsmål.
Som noget nyt foreslås det, at ForbrugerForum skal udtale sig i  

 de tilfælde, hvor Forbrugerombudsmanden ikke har kunnet nå til enighed med  

 forbruger- og erhvervsorganisationerne om at udstede retningslinier for god  

 skik inden for et bestemt område, og derfor vil udsende en vejledning eller  

 en  

 mere overordnet tilkendegivelse om markedsføringsloven.
I  

 vejledningen/tilkendegivelsen angiver Forbrugerombudsmanden, hvorledes  

 markedsføringsloven efter hans opfattelse finder anvendelse på området.
Det  

 kan  

 i sådanne situationer være nyttigt og hensigtsmæssigt for  

 Forbrugerombudsmanden  

 at kende ForbrugerForums synspunkter, inden vejledningen sendes ud, ligesom  

 en  

 udtalelse fra ForbrugerForum måske vil kunne bidrage til at genåbne  

 forhandlingerne  

 mellem Forbrugerombudsmanden og organisationerne, så der alligevel kan  

 udstedes  

 egentlige retningslinier.
Forbrugerombudsmanden har desuden, i lighed med de  

 andre institutioner i Forbrugernes Hus, mulighed for at få rådgivning fra  

 ForbrugerForum i forbindelse med mere overordnede tiltag.
Rådgivningen sker  

 på  

 Forbrugerombudsmandens eller de øvrige institutioners initiativ og er et  

 supplement til de almindelige høringsprocedurer.
Forslagets § 2, stk. 3, fastsætter, at ForbrugerForum i sin  

 virksomhed er uafhængig af økonomi- og erhvervsministeren ved udførelsen af  

 sin  

 virksomhed.
Hertil kommer, at de almindelige habilitetsregler sikrer, at et  

 medlem ikke kan varetage private interesser, herunder specifikke  

 virksomhedsinteresser, i ForbrugerForums arbejde.
Til § 3 ForbrugerForum sammensættes af en formand, der er uafhængig af  

 specifikke erhvervs- og organisationsinteresser på forbrugerområdet, samt  

 af  

    

 9 medlemmer.
 Formanden udpeges af økonomi- og erhvervsministeren, der også  

 udpeger ForbrugerForum's øvrige medlemmer, således at 6 medlemmer udpeges  

 efter  

 indstilling fra forskellige grupper af organisationer på forbrugerområdet, og  

 3  

 medlemmer udpeges efter indstilling fra forskellige grupper af  

 erhvervsorganisationer.
Formålet med ForbrugerForum er at inddrage de centrale aktører  

 på forbrugerområdet i en løbende dialog om forbrugerpolitikken og at sikre en  

 uvildig og objektiv offentlig forbrugerinformation.
For at nå det mål er der  

 brug for både forbruger- og erhvervsinteresser i ForbrugerForum.
Gode  

 forbrugerforhold skabes i og af virksomhederne i deres daglige møde med  

 forbrugerne, og regeringen ser virksomhederne som en vigtig medspiller i  

 bestræbelserne på at skabe gode forbrugerforhold.
Sammensætningen af ForbrugerForum skal sikre, at varetagelsen  

 af forbrugernes interesser er i fokus, men at erhvervslivet også bliver  

 inddraget, så forbrugerinformationen og udviklingen af den fremtidige  

 forbrugerpolitik i højere grad end tidligere lægges fast gennem en dialog  

 mellem forbrugerne og erhvervslivet.
Det centrale er, at få alle synspunkter  

 frem i debatten.
Derfor kan ethvert medlem bede om at få sine synspunkter  

 gengivet i ForbrugerForums protokol, der er offentligt tilgængelig.
Den ny forbrugerpolitik lægger vægt på at fastholde og forbedre  

 forbrugerbeskyttelsen og på at udbygge forbrugersikkerheden.
Derudover ønsker  

 regeringen at sikre gode forbrugerforhold på de nye markeder, der opstår i  

 takt  

 med at en række områder liberaliseres de kommende år, bl.a. energi, transport  

 og post.
Regeringen ønsker samtidig, at forbrugerpolitikken skal bidrage til  

 at  

 understøtte forbrugernes friere valg på velfærds- og sundhedsområdet.  

 Sammensætningen af ForbrugerForum skal afspejle disse nye opgaver.
 Det foreslås, at organisationsrepræsentanterne udpeges efter  

 følgende model:
De 6 repræsentanter fra forbrugerområdet skal udpeges efter  

 indstilling fra de indstillingsgrupper, der fremgår af § 3, stk. 2. De  

 enkelte  

 grupper foreslås i dag sammensat af nedenstående organisationer, der vurderes  

 som relevante i forhold til den nye forbrugerpolitik og de opgaver, der skal  

 løses de kommende år.
Forbrugerrådet skal udpege tre repræsentanter.
Hermed  

 forudsættes det, at alle de forskellige interesser, der er samlet i  

 Forbrugerrådet, får repræsenteret deres synspunkter i ForbrugerForum.
Indstillingsberettigede  

 organisationer Indstillingsgruppe Antal  

 repræsentanter Forbrugerrådet Forbrugerrådet 3 Lokale forbrugergrupper, FDM, Familie og Samfund, FDB,  

 Danmarks Aktive Forbrugere og Dansk Aktionærforening Øvrige forbrugerorganisationer 1 AOF, LOF, FOF, Dansk Oplysningsforbund, Socialistisk  

 Folkeoplysningsforbund, Netværk for økologisk folkeoplysning og praksis, og  

 Frit Oplysningsforbund Oplysningsforbund 1 Ældresagen, Ældremobiliseringen, Dansk Ungdoms Fællesråd,  

 Danske Studerendes Fællesråd, Kræftens Bekæmpelse,  

    

 De Samvirkende Invalideorganisationer,  

 Hjerteforeningen, Lejernes Landsorganisation og Astma- og Allergiforbundet.
Velfærd og Service 1 De 3 erhvervsrepræsentanter foreslås indstillet af de  

 indstillingsgrupper, der fremgår af § 3, stk. 3, og at disse  

 instillinggrupper  

 i dag sammensættes på følgende måde:
Indstillingsberettigede  

 organisationer Indstillingsgrupper Antal  

 repræsentanter Dansk Handel & Service HTS Detailhandel og Service 1 Dansk Industri Landbrugsrådet Dansk Energi Håndværksrådet Dansk Byggeri Industri, Fødevarer og Byggeri 1 Finansrådet Realkreditrådet Forsikring og Pension Finansielle erhverv 1 Sammensætningen af de forskellige indstillingsgrupper kan  

 fremover justeres fx i forbindelse med sammenlægninger, nedlæggelser eller  

 oprettelse af organisationer.
Medlemmerne udpeges af ministeren efter indstilling fra  

 organisationerne.
Såfremt der i en valggruppe ikke kan opnås enighed om  

 indstillingen, kan ministeren undlade at udpege en repræsentant for den  

 pågældende  

 gruppe.
Formanden og medlemmerne udpeges for 2 år med mulighed for  

 genudpegning.
Medlemmer af ForbrugerForum er ikke udpeget som personlige  

 medlemmer, men som repræsentant for de organisationer, der står bag  

 indstillingen.
Såfremt et medlem ikke længere har et direkte  

 tilknytningsforhold til sin organisation, fx fordi vedkommende ikke længere  

 er  

 medlem, ansat i organisationen eller er gået på pension, indtræder dennes  

 stedfortræder i ForbrugerForum i stedet.
 Ministeren udpeger stedfortrædere for ForbrugerForums medlemmer  

 efter samme regler, som gælder for udpegning af medlemmer.
 I stk. 4, foreslås det, at et medlem, der er udpeget efter  

 indstilling fra en gruppe af organisationer, skal repræsentere hele gruppen i  

 ForbrugerForums arbejde og de indstillingsberettigede organisationer vil have  

 adgang til alt materiale, med mindre der er tale om fortrolige oplysninger.
Til § 4 ForbrugerForums forretningsorden fastsættes af økonomi- og  

 erhvervsministeren.
Forretningsordenen vil fastsætte reglerne for ForbrugerForums  

 daglige arbejde, herunder regler om ForbrugerForums kompetence og  

 beslutningsdygtighed, organisation, sekretariatsbetjening, møder og  

 dagsordener, protokol, habilitet og beretning.
Skønt det forudsættes, at  

 ForbrugerForum som udgangspunkt kan træffe beslutninger i enighed på baggrund  

 af en dialog mellem forummets medlemmer, vil der som det er sædvanlig  

 praksis,  

 kunne træffes beslutning med simpelt flertal.
Formandens stemme vil i  

 tilfælde  

 af stemmelighed være afgørende.
8 medlemmer af ForbrugerForum kan indstille til ministeren, at  

 forretningsordenen ændres.
Det sikres herved, at der altid skal stå såvel  

 forbrugerrepræsentanter, som erhvervsrepræsentanter bag et forslag om at  

 ændre  

 forretningsordenen.
Ministeren er ikke forpligtet til at følge indstillingen.
Til § 5 Det forudsættes, at ForbrugerForums rådgivning om den  

 offentlige informationsindsats, der som nævnt skal være objektiv, troværdig  

 og  

 rettet mod relevante og praktiske problemer for større grupper af forbrugere,  

 typisk vil være af relativt ukontroversiel karakter, og at Forbrugerforum i  

 langt de fleste tilfælde vil kunne nå til enighed herom.
Imidlertid må det forventes, at der kan være uenighed, eller at  

 et medlem kan have særstandpunkter.
For at sikre, at et medlem eller et  

 mindretal i ForbrugerForum ikke tages til indtægt for ForbrugerForums samlede  

 holdninger eller beslutninger, foreslås det, at ethvert medlem kan kræve at  

 få  

 sine synspunkter ført til ForbrugerForums protokol.
Protokollen skal være  

 offentligt tilgængelig.
Til § 6 Det foreslås, at Forbrugerstyrelsen sekretariatsbetjener  

 ForbrugerForum i lighed med de øvrige institutioner i Forbrugernes Hus.
 Sekretariatsbetjeningen vil primært bestå i at varetage  

 forbrugerinformationen efter rådgivning fra ForbrugerForum.
Der afsættes ikke en særskilt bevilling til  

 forbrugerinformationsarbejdet, idet ressourcerne hertil indgår i det samlede  

 budget for Forbrugernes Hus.
Forbrugerstyrelsen er herefter ansvarlig for  

 prioriteringen af ressourcerne til de omfattede institutioner og  

 informationsområdet.
Forbrugerstyrelsen skal som hidtil kunne udføre indtægtsdækket  

 virksomhed.
Under den indtægtsdækkede virksomhed udføres opgaver for danske  

 og  

 udenlandske virksomheder og institutioner m.v., der er en udløber af de  

 ordinære aktiviteter i Forbrugernes Hus.
Det omfatter eksempelvis salg af  

 sammenlignende produktundersøgelser, metodikudvikling, prototype- og  

 kvalitetsafprøvning, informationsteknisk bistand, udarbejdelse og salg af  

 informationsmateriale, undervisnings- og kursusvirksomhed, rådgivnings-,  

 analyse- og udredningsarbejde samt edb-programmer og internetløsninger m.v.  

 Der  

 kan tillige oppebæres indtægter i form af gaver og offentlige og private  

 tilskud, såfremt det sker på vilkår, der er forenelige med forpligtelsen til  

 at  

 formidle uvildig information.
Det vil sige information, der er uafhængig af  

 bestemte økonomiske, erhvervsmæssige eller politiske interesser.
Til § 7 Det foreslås, at ForbrugerForum en gang om året skal  

 offentliggøre en kort beretning om det forløbne års arbejde.
Beretningen vil  

 indgå i en samlet beretning om virksomheden i Forbrugernes Hus.
Til § 8 Det foreslås, at loven træder i kraft den 1. oktober 2003.  

 Samtidig ophæves lov om Forbrugerinformationen.
Det er hensigten at forberede udnævnelsen af ForbrugerForums  

 medlemmer, når loven er endeligt vedtaget, sådan at ForbrugerForum kan  

 udnævnes  

 officielt og begynde sit arbejde straks ved lovens ikrafttræden.
Herved opnås  

 det, at den overgangsfase mht. ansvaret for og driften af den offentlige  

 informationsvirksomhed, som opstår ved nedlæggelse af den selvstændige  

 institution Forbrugerinformationen og ForbrugerForums overtagelse af det  

 overordnede ansvar for forbrugerinformationsvirksomheden bliver så kort som  

 muligt.
Rent praktisk forudsættes det, at Forbrugerstyrelsen fortsætter  

 informationsarbejdet ud fra de hidtil kendte retningslinjer, indtil  

 ForbrugerForum kan rådgive om indholdet af nye retningslinier.
