 Voldgiftssag afgjort af Voldgiftsnævner  

 for bygge- og anlægsvirksomhed.
 Vedrører AB 92 § 14.
 Mellem klageren og indklagede i C-xxxx og indklagede i  

 C-xxxx, er der opstået tvist om betaling af klagers tilgodehavende.
I den anledning er der nedsat en voldgiftsret i henhold  

 til " Regler for behandling af sager ved Voldgiftsretten for bygge- og  

 anlægsvirksomhed " bestående af civilingeniør Jens  

 Wichmand Jørgensen, arkitekt m.a.a.
Lars Møller og landsdommer  

 Niels Johan Petersen med sidstnævnte som formand.
 Klageren har ved klageskrift af 12. december 1996 i sag  

 C-xxxx nedlagt påstand om betaling af kr. 145.059,00 med tillæg  

 af nærmere specificerede renter.
 Klageren har ved klageskrift af 12. december 1996 i sag  

 C-xxxx nedlagt påstand om betaling af kr. 345.782,00 med tillæg  

 af nærmere specificerede renter.
 Indklagede har heroverfor i svarskrift af 20. juni 1997  

 nedlagt følgende påstande :
 I sag C-xxxx:
A.
Overfor klagers påstand : Frifindelse mod  

 betaling af kr. 77.901,42.
B.
I anledning af klagers modkrav : betaling fra klager  

 for forsinkelse og mangler på i alt 981.400,00.
 og i sag C-xxxx :
A.
Overfor klagers påstand : Frifindelse mod  

 betaling af kr. 174.684,00.
B.
I anledning af indklagedes modkrav : betaling fra  

 klager for forsinkelse, refusion og mangler på i alt kr.  

 1.303.026,00.
 Klager har heroverfor ved replik af 25. juni 1997 nedlagt  

 følgende påstande overfor indklagedes modkrav, principalt  

 protest mod kravets fremsættelse og subsidiært frifindelse.
 Mundtlig forhandling har fundet sted den 30. juni og 1.  

 juli 1997.
 Parternes påstande blev fremført som i  

 klageskrift, svarskrift og replik, idet dog klagers krav i sag C-xxxx er  

 nedsat til kr. 273.870,oo med renter.
Indklagede har anerkendt klagers krav på nær  

 forholdet om betaling for etapevis indflytning.
Endvidere kræver  

 indklagede, at klagers krav om indeksregulering skal nedsættes med  

 1/3.
 På klagers begæring har voldgiftsretten  

 foretaget særskilt votering om indklagedes ret til at fremsætte  

 modkrav, således som det er sket i indklagedes svarskrift af 20. juni  

 1997. Efter votering har voldgiftsretten meddelt sin kendelse, der afviser  

 klagers protest.
Klageren og indklagede har til brug for voldgiftsrettens  

 behandling i sag C-xxxx fremlagt henholdsvis bilag 1-68 og bilag A-S og i sag  

 C-xxxx fremlagt henholdsvis bilag 1-64 og bilag A-S.
Under den mundtlige  

 forhandling er der afgivet forklaringer af klageren, tømrermesteren og  

 dennes tømrerformand.
 Ved parternes procedure har klageren til  

 støtte for sine påstande fremført følgende:
Etapevis indflytning : Klagers krav er ikke  

 beløbsmæssigt bestridt, idet beløbet er en rimelig  

 honorering for de gener klager har haft ved at bygherren har ibrugtaget  

 byggeriet etapevis.
Ordningen er en ændring i entreprisen iht.
AB 92 §  

 14, og den er aftalt ved bilag 23. Klager har ikke i den anledning afgivet  

 rettigheder.
Reduktion af indeksregulering : Da indeksregulering  

 ikke er bestridt, må det af klager anførte beløb  

 lægges til grund.
Kravet er i overensstemmelse med parternes kontrakt.  

 Det er ikke rimeligt at reducere beløbet på grund af  

 forsinkelse, idet der i tilfælde af forsinkelse er aftalt dagbod.  

 Beløbet kan heller ikke reduceres som følge af, at klager ikke  

 skulle have medvirket ved fastlæggelsen af tidsplanen, idet klager  

 måtte tage udgangspunkt i den tidsplan, der forelå ved tilbudets  

 afgivelse.
Indklagede har bevisbyrden for, at den af indklagede krævede  

 reduktion på 1/3 er korrekt.
Der er ikke fremlagt dokumentation som  

 begrunder størrelsen af reduktionen.
Forsinkelse : Klager bestrider, at man har  

 været forsinket.
Der er ikke bevis for at man var forsinket endsige i  

 hvilket omfang.
Der er mellem parterne aldrig blevet aftalt en tidsplan til  

 afløsning af den oprindelige aftale, hvor aflevering skulle finde sted  

 i to etaper den 1. januar 1996 og den 1. februar 1996. Det er ubestridt, at  

 aflevering og færdiggørelse ikke skete til tiden.
Den af  

 indklagede opgjorte forsinkelse på 41 dage har aldrig været  

 bindende for klager.
Klager har aldrig været enig i opgørelserne  

 fra indklagedes rådgivere, idet klager har ret til  

 tidsfristforlængelse på mindst 41 dage som følge af gener  

 på byggepladsen, manglende stillads og manglende udtørring af  

 huse.
Klager bestrider endvidere opgørelsen af 9 dage,  

 idet dagene går igen 3 gange, hvilket ikke kan ske jf.
Kfe 1987.48 VBA.  

 Indklagedes byggeledelse har valgt at forholde sig til mellemterminer, men  

 det er uden retlig relevans.
Da klager har foretaget rettidig aflevering, er  

 dette endvidere uden betydning, jf. tidligere kendelser fra VBA.  

 Såfremt man var i en forsinkelsessituation skulle indklagede have  

 tilbageholdt dagbod, hvorefter klager kunne have sikret sig bevis.  

 Indklagedes byggeledelse har misligeholdt opgørelsen af  

 forsinkelseskravet.
 Overfor dette har indklagede fremført  

 følgende :
Etapevis indflytning : Indklagedes byggeledelse har  

 lavet referater fra aftalen, som klager har protesteret imod, men ikke fulgt  

 op.
Aftalen om etapevis indflytning er ikke nødvendigvis det samme som  

 etapevis aflevering, idet der også skal være tid til  

 mangelsafhjælpning.
Aftalen om etapevis indflytning var en hjælp  

 for klager, og det var en aftale om dusør/præmie for opmanding,  

 som dog aldrig kom ajour.
Beløbet på 1.000,00 kr. pr. hus skulle  

 kun betales, hvis man levede op til aftalen.
Den etapevis indflytning er ikke  

 en ændring af projektet iht.
AB 92 § 14.
Prisregulering : Klager har misligeholdt parternes  

 aftale, idet klager overhovedet ikke har medvirket ved udarbejdelsen af en  

 tidsplan.
Indklagedes opfattelse af, at entreprisesummens indeksregulering  

 skal nedsættes med 1/3 beror på et skøn, som måske  

 hellere burde være ½.
Da klager ikke har overholdt mellemtider,  

 måtte indklagede betale forceringsomkostninger til andre  

 entreprenører for at afleveringsdatoer kunne overholdes.
Da klager  

 disponerede forkert, kom tyngdepunktet af klagers ydelser til at ligge meget  

 sent i byggeperioden.
Forsinkelse : Klagers byggeledelse har  

 løbende opgjort forsinkelser til i alt 41dage.
På et tidspunkt i  

 byggesagens forløb ophørte den løbende registrering af  

 forsinkelse, idet man herefter styrede tiden ved den såkaldte"  

 tegnefilm ".
 Voldgiftsrettens bemærkninger :
I perioden efter kontraktens indgåelse er det  

 ikke lykkedes for parterne at aftale en arbejdsplan for entreprisen.  

 Indklagede bygherre og dennes rådgivere har ønsket en anden  

 byggerytme end den, som var grundlaget for klagers tilbud, idet denne i sin  

 planlægning havde påregnet at skulle holde en jævn  

 bemanding på 6-7 mand i hele byggeperioden på 12 måneder.  

 Parterne blev aldrig enige om en anden tidsplan end den, den var  

 gældende ved tilbudets afgivelse og kontraktens indgåelse.  

 På grundlag af dette og de ved den mundtlige forhandling fremkomne  

 forklaringer og anbringender finder voldgiftsretten, at klagers entreprise  

 ikke har været forsinket i forhold til aftalegrundlaget.
Indklagedes  

 modkrav vedrørende dagbod kan således ikke tages til  

 følge.
Den i aftalegrundlaget fastlagte indeksregulering, som  

 iht. bilag 49 er opgjort til kr. 88.961,13 incl. moms og som iht. bilag 49 er  

 opgjort til kr. 188.809,00 incl. moms, skal ikke reduceres, idet  

 voldgiftsretten ikke finder, at der er forhold, som kan begrunde en  

 nedsættelse.
Såfremt acontobeløb i øvrigt var  

 udbetalt tidligere til klager, ville indeksreguleringsbeløb have  

 været mindre, men indklagedes forrentning af byggelånet  

 tilsvarende højere.
På et tidspunkt under byggesagens forløb har  

 parterne aftalt, at der i stedet for en samlet aflevering kan ske en etapevis  

 indflytning, hvorved bygherren etapevis tog byggeriet i brug før de  

 aftalte afleveringsdatoer.
For denne ændring finder voldgiftsretten, at  

 man ved et møde hos indklagedes forretningsfører har aftalt en  

 tillægspris på 1.000,00 ekskl. moms pr. hus for klagers gener i  

 denne forbindelse.
Klagers krav på kr. 37.500,00 inkl. moms iht. bilag  

 43 og på 36.250,00 inkl. moms iht. bilag 43 tages således til  

 følge.
 Da der i øvrigt ikke er ført bevis for  

 mangler ved klagerens arbejder, tager voldgiftsretten herefter klagerens  

 påstand til følge.
 THI BESTEMMES :
 1.
 Indklagede i voldgiftssag C-xxxx betaler til klager kr.  

 145.059,00 med tillæg af sædvanlig procesrente af kr. 37.500,00  

 fra den 5. januar 1996, af kr. 88.961,00 fra den 20. februar 1996, af kr.  

 6.250,00 fra den 15. april 1996 og af kr. 12.348,00 fra den 13. december  

 1996, alt indtil betaling sker.
 I sagsomkostninger skal indklagede betale kr. 15.000,00  

 til klager.
 Indklagede skal betale de med voldgiftsrettens behandling  

 af sagen forbundne omkostninger.
 De ikendte beløb skal betales inden 14 dage efter  

 denne kendelses afsigelse.
 2.
 Indklagede i voldgiftssag C-xxxx betaler til klager  

 kr.273.870,00 med tillæg af sædvanlig procesrente af kr.  

 36.250,00 fra den 5. januar 1996, af kr. 188.809,00 fra den 20. februar 1996  

 og af kr. 6.250,00 fra den 15. april 1996 og af kr. 42.561,00 fra den 13.  

 december 1996, alt indtil betaling sker.
 I sagsomkostninger skal indklagede betale kr. 22.000,00  

 til klager.
 Indklagede skal betale de med voldgiftsrettens behandling  

 af sagen forbundne omkostninger.
 De ikendte beløb skal betales inden 14 dage efter  

 denne kendelses afsigelse.
