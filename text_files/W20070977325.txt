Landsskatteretskendelse  

 vedr.
Genoptagelse af skatteansættelse Sagen drejer sig om  

 genoptagelse af klagerens skatteansættelse for indkomståret 2004.
Landsskatterettens afgørelse Indkomståret 2004 Skattecentret har afslået at  

 genoptage skatteansættelsen, jf. skatteforvaltningslovens § 26, stk. 2.
 Landsskatteretten stadfæster  

 afgørelsen.
Sagens oplysninger Sagen er indbragt for  

 Landsskatteretten i medfør af skatteforvaltningslovens § 11, stk. 1, nr. 1.
Klageren har i en årrække  

 været ansat som direktør på B Handelsskole.
Med virkning fra den 1. januar  

 1996  

 overgik klageren til åremålsansættelse, jf. ansættelsesbrev af 21. december  

 1995:
Bestyrelsen for B  

 Handelsskole ansætter Dem herved fra den 1. januar 1996 på åremål i 6 år som  

 direktør. I henhold til aftale af 1.  

 december 1995 mellem B Handelsskole og Handelsskolernes Lærerforening, havde  

 klageren ret til et årligt åremålstillæg samt, ved fratræden, ret til et  

 fratrædelsesbeløb:
Ved fratrædelse ved  

 åremålsansættelsens udløb ydes der et ikke-pensionsgivende fratrædelsesbeløb.  

 Fratrædelsesbeløbet udgør et beløb svarende til 1 måneds løn i  

 åremålsstillingen for hvert års åremålsansættelse. Ved aftale af 4. januar 2001  

 blev klagerens ansættelsesforhold forlænget 3 år.
De i aftalen af 1. december  

 1995 nævnte vilkår om åremålstillæg og fratrædelsesbeløb blev tilsvarende  

 forlænget.
 Ved ansættelsesforholdets  

 ophør den 31. december 2004 modtog klageren i overensstemmelse med de  

 indgåede  

 aftaler en fratrædelsesgodtgørelse på 491.746 kr.
 Den 29. juni 2005 skrev  

 klagerens repræsentant således til Skattecenter C:
Vi har modtaget vedlagte  

 årsopgørelse for 2004 fra klageren.
Klageren mener, at  

 fratrædelsesgodtgørelse  

 491.746 kr. skal beskattes efter reglerne, hvor der var aftalt  

 fratrædelsesgodtgørelse før den 1. januar 2002.
 Umiddelbart skulle  

 åremålsansættelse være omfattet af overgangsreglerne.
Vi skal anmode om en  

 begrundelse for, at der alene anvendes et bundfradrag på 8.000 kr. Ved kendelse af 1. juli 2005  

 afviste Skattecenter C at genoptage klagerens skatteansættelse for  

 indkomståret  

 2004.
 Ved klage til Skattecenter C  

 af 19. december 2005 anmodede klagerens repræsentant atter om genoptagelse af  

 klagerens skatteansættelse for indkomståret 2004.
Skattecentrets afgørelse Skattecenter B har ved  

 afgørelse af 5. januar 2006 afvist at genoptage klagerens skatteansættelse  

 for  

 indkomståret 2004.
De skærpede regler i  

 ligningslovens § 7 U, om beskatning af fratrædelsesgodtgørelser har virkning  

 for godtgørelser, der udbetales den 1. januar 2000 eller senere.
De  

 lempeligere  

 regler i dagældende ligningslovs § 7 O, har dog fortsat virkning for  

 godtgørelser, der ydes i forbindelse med en medarbejders fratræden af  

 stilling,  

 såfremt aftalen om fratræden er indgået inden den 1. januar 2000, jf. § 5,  

 stk.  

 3, i lov nr. 955 af 20. december 1999.
 Skatteforvaltningen har  

 vurderet sagen på ny, særligt med henblik på at vurdere, om der er indgået en  

 konkret aftale om fratræden inden den 1. januar 2000.
Skatteforvaltningen  

 fastholder, at der er indgået åremålsansættelser på henholdsvis 6 og 3 år, og  

 at stillingen er tidsbegrænset.
Nyt ansættelsesforhold er påbegyndt den 4.  

 januar 2001.
 Forvaltningen har derudover  

 henvist til punkt 1.3. i cirkulære nr. 77 af 30. maj 2000  

 (overgangsbestemmelser):
Der er ikke tale om, at der  

 er indgået en konkret aftale under ansættelsen om fratræden, hvis  

 medarbejderen  

 alene har indgået en ansættelseskontrakt inden lovens ikrafttræden, der ved  

 evt. afskedigelse giver ret til en fratrædelsesgodtgørelse.
Der er heller  

 ikke  

 tale om, at der er indgået en sådan aftale, hvis medarbejderen har indgået en  

 ansættelseskontrakt i forbindelse med en åremålsansættelse, der ved udløbet  

 af  

 ansættelsesperioden berettiger til en fratrædelsesgodtgørelse.
Dvs. at i  

 disse  

 tilfælde skal beskatningen ske efter de nye regler. På grundlag af ovennævnte  

 skal fratrædelsesgodtgørelsen således beskattes efter de nye regler i  

 ligningslovens  

 § 7 U, jf. herved også TfS 1998.400 LSR.
Klagerens påstand og argumenter Klagerens repræsentant har  

 nedlagt påstand om, at det pålægges skattecentret at genoptage og ændre  

 klagerens skatteansættelse for indkomståret 2004.
 Den modtagne  

 fratrædelsesgodtgørelse skal beskattes efter den tidligere ligningslovs § 7  

 O,  

 idet godtgørelsen er omfattet af overgangsbestemmelsen i § 5, stk. 3, lov nr.  

 955 af 20. december 1999.
Principalt har repræsentanten  

 anført, at overgangsbestemmelsen ikke bygger på ansættelsesretten.
Klageren  

 har  

 i skatteretlig henseende været ansat i en tidsubegrænset stilling, og ved  

 aftalen af 21. december 1995 indgik han en konkret aftale om dette  

 ansættelsesforholds ophør.
Samtidig blev fratrædelsesgodtgørelsen aftalt.  

 Derfor er klageren omfattet af overgangsbestemmelsen, § 5, stk. 3, i lov nr.  

 955  

 af 20. december 1999, hvorfor der skal ske beskatning efter ligningslovens §  

 7  

 O.
Klageren var såvel før som  

 efter 1. januar 1996 direktør for B Handelsskole med uændret  

 stillingsindhold.  

 B Handelsskole ønskede imidlertid at fastholde klageren, men dagældende  

 regler  

 for ansættelse af handelsskoledirektører forhindrede, at der kunne indgås  

 aftaler om fratrædelsesgodtgørelser.
Dog kunne en sådan aftale indgås, hvis  

 parterne indgik aftale om åremålsansættelse.
Derfor blev den tidsubegrænsede  

 stilling erstattet med en åremålsansættelse.
Det var begge parters hensigt,  

 at  

 klageren via åremålsansættelser skulle fortsætte sit arbejde hos B  

 Handelsskole  

 i 9 år.
Da en åremålsansættelse højst kunne vare 6 år, blev det allerede ved  

 indgåelsen af den første åremålsansættelse forudsat, at denne ansættelse, ved  

 udløbet af de 6 år, skulle forlænges med en ny åremålsansættelse for en  

 3-årig  

 periode.
 Hverken den tidligere  

 ligningslovs § 7 O eller den nugældende § 7 U er styret af ansættelsesretten,  

 jf. herved TfS 1986.39, TfS 2001.601 LR(SKM2001.251.LR) samt LV 2004, afsnit  

 A.B.1.4.1. Derfor kan reglen, der styrer overgangen mellem disse regler,  

 naturligvis heller ikke være det.
Subsidiært har repræsentanten  

 anført, at selvom overgangsbestemmelsen måtte bygge på ansættelsesretten,  

 omfatter bestemmelsens ordlyd åremålsansættelser.
Fratrædelsesgodtgørelsen  

 skal  

 derfor beskattes efter ligningslovens § 7 O.
 Afgørende er efter  

 bestemmelsens ordlyd, hvorvidt aftalen om fratræden er indgået inden den 1.  

 januar 2000. Dette må efter en naturlig sproglig forståelse betyde, at en  

 skatteyder omfattes af overgangsbestemmelsen, hvis fratrædelsestidspunktet er  

 kendt af arbejdsgiveren og arbejdstageren på tidspunktet for aftalens  

 indgåelse.
 I ansættelsesaftalen af 21.  

 december 1995 blev det aftalt, at klagerens ansættelse udløb 6 år efter  

 aftalens indgåelse.
Ansættelsesretligt er der  

 således ingen tvivl om, at klageren inden den 1. januar 2000 havde indgået en  

 aftale om fratræden af stilling hos B Handelsskole, hvilket betyder, at § 5,  

 stk.  

 3, i lov nr. 955 af 20. december 1999 er opfyldt.
Dette understøttes både af  

 den ansættelsesretlige forståelse af tidsbegrænsede arbejdsaftaler og af den  

 underliggende ansættelsesaftale mellem klageren og B Handelsskole.
I tilfælde af uoverensstemmelse  

 mellem lovens ordlyd og forarbejder er udgangspunktet, at lovens ordlyd har  

 forrang frem for dens forarbejder, jf. herved TfS 2004.542 H(SKM2004.297.HR),  

 TfS 1993.209 Ø samt TfS 1996.654 H.
Det er repræsentantens opfattelse, at  

 forarbejderne i det konkrete tilfælde ikke er tilstrækkeligt klart til at  

 indskrænke lovens ordlyd så markant.
Landsskatterettens bemærkninger og begrundelse Reglerne i  

 skatteforvaltningslovens kapitel 16 om klage til Landsskatteretten gælder  

 også  

 for genoptagelsessager.
Hvis klagen vedrører et afslag på en anmodning om  

 genoptagelse af en skatteansættelse, og Landsskatteretten finder, at  

 genoptagelse burde have fundet sted, kan retten pålægge den pågældende  

 skattemyndighed at genoptage skatteansættelsen, jf.
Landsskatterettens  

 forretningsorden  

 § 17, stk. 4.
 Landsskatteretten finder  

 ikke, at det af repræsentanten anførte giver tilstrækkeligt grundlag for at  

 pålægge skattecentret at genoptage skatteansættelsen for indkomståret 2004.
 Som sagen er oplyst for  

 Landsskatteretten har skattecentrets afgørelse vedrørende sagens realitet  

 støtte i såvel ordlyden af § 5, stk. 3, lov nr. 955 af 20. december 1999, som  

 i  

 forarbejderne til denne bestemmelse (L 88 1999/2000). Skattecentrets  

 afgørelse  

 vedrørende sagens realitet har endvidere støtte i punkt 1.3. i cirkulære nr.  

 77  

 af 30. maj 2000 (overgangsbestemmelser), hvoraf bl.a. fremgår:
Lovens skærpede beskatning  

 af fratrædelsesgodtgørelser og jubilæumsgratialer har virkning for  

 udbetalinger  

 af fratrædelsesgodtgørelser, der sker den 1. januar 2000 eller senere.
Loven  

 har dog ikke virkning for gaver og godtgørelser fra den skattepligtiges  

 arbejdsgiver, der ydes i forbindelse med en medarbejders fratræden af  

 stilling,  

 såfremt aftalen om fratræden er indgået inden 1. januar 2000, jf. lovens § 5,  

 stk. 3, 2. pkt.
 Ved at der er indgået en  

 aftale om fratræden forstås, at medarbejderen under ansættelsen har indgået  

 en  

 konkret aftale om fratræden, der medfører, at der udbetales en  

 fratrædelsesgodtgørelse ved fratræden.
( ) Der er ikke tale om, at der  

 er indgået en konkret aftale under ansættelsen om fratræden, hvor  

 medarbejderen  

 alene har indgået en ansættelseskontrakt inden lovens ikrafttræden, der ved  

 evt. afskedigelse giver ret til en fratrædelsesgodtgørelse.
Der er heller  

 ikke  

 tale om, at der er indgået en sådan aftale, hvis medarbejderen har indgået en  

 ansættelseskontrakt i forbindelse med en åremålsansættelse, der ved udløbet  

 af  

 ansættelsesperioden berettiger til en fratrædelsesgodtgørelse.
Dvs. at i  

 disse  

 tilfælde skal beskatningen ske efter de nye regler. Der  

 ses ikke i øvrigt at være fremkommet oplysninger, der tilsiger, at  

 genoptagelse  

 burde have fundet sted, hvorfor den påklagede afgørelse stadfæstes.
