Patentankenævnet tilbagesendte ansøgning om patent på fremgangsmåde og  

 anlæg til tilvejebringelse af et asfalt-blandingsmateriale under  

 genanvendelse af opbrækket gammel asfalt og tilsætning af ny asfalt til  

 fortsat behandling i realiteten, efter at direktoratet efter indsigelse havde  

 afslået ansøgningen.
Ankenævnet havde ikke herved taget stilling til  

 ansøgerens principale eller subsidiære krav.
År 1995, 26 juni afsagde Patentankenævnet (Grønning-Nielsen, Hans Chr.
Thomsen, Laubst, Terndrup Pedersen, Ansgar  

 Sørensen) følgende Den 22. august 1988 fremlagdes under nr. 153712B en den 11. juli 1986  

 indleveret ansøgning om patent på fremgangsmåde og anlæg til tilvejebringelse  

 af et asfalt-blandingsmateriale under genanvendelse af opbrækket gammel  

 asfalt og tilsætning af ny asfalt.
 De fremlagte krav lød således:
 »1. Fremgangsmåde til tilvejebringelse af et  

 asfalt-blandingsmateriale (MG) under genanvendelse af opbrækket gammel asfalt  

 og tilsætning af ny asfalt ved anvendelse af flere af brændere opvarmede  

 tromler, kendetegnet  ved, at en andel (MA) gammel asfalt og en andel  

 (MN) ny asfalt holdes i bevægelse og opvarmes i hver sin tromle, der er  

 udformet på hver sin måde, idet andelen (MA) gammel asfalt opvarmes i en i  

 medstrøm arbejdende blandetromle (1), medens andelen (MN) ny asfalt opvarmes  

 i en i modstrøm arbejdende tørretromle (2), at andelene fra disse tromler  

 tilføres mindst en til tromlerne sluttet blander (3), i hvilken  

 materialeandelene viderebehandles, og hvori der eventuelt tilsættes  

 blandingsmaterialet frisk bitumen (B) samt fyldmateriale (F), og at  

 spildgassen fra blandetromlen (1) ledes direkte ind i tørretromlen (2) og i  

 denne opvarmes yderligere til forbrænding af de i spildgassen indeholdte CHx-  

 og CO-andele.
 2. Fremgangsmåde ifølge krav 1, kendetegnet ved, at spildgassen fra  

 blandetromlen (1) indføres i tørretromlens (2) indre (27) i nærheden af en  

 tromleendevæg (23) med en brænder (13) via en på denne endevæg udformet  

 tilførselsmekanisme.
 3. Fremgangsmåde ifølge krav 2, kendetegnet ved, at spildgassen fra  

 blandetromlen (1) ledes hen mod og direkte forbi flammen (32) fra  

 tørretromlens (2) brænder (13) i afhængighed af flammens størrelse og form.
 4. Fremgangsmåde ifølge krav 3, kendetegnet ved, at spildgassen fra  

 blandetromlen (1) ledes omkring brænderflammen (32) i form af en i det  

 mindste delvis kappestrøm.
 5. Fremgangsmåde ifølge krav 1, kendetegnet ved, at andelen (MA)  

 gammel asfalt i blandetromlen (1) fortrinsvis opvarmes til ca. 17053C, og at  

 andelen (MN) ny asfalt i tørretromlen (2) fortrinsvis opvarmes til ca.  

 180-35053C.
 6. Fremgangsmåde ifølge krav 1, kendetegnet ved, at  

 blandingsforholdet mellem andelen (MA) gammel asfalt og andelen (MN) ny  

 asfalt i asfaltblandingsmaterialet (MG) reguleres indstilleligt, d.v.s. i en  

 reguleringskreds, der automatisk ændres i afhængighed af varierende  

 parametre, f.eks. det nye materiales fugtighed.
 7. Fremgangsmåde ifølge krav 6, kendetegnet ved, at der anvendes en  

 betydelig større andel (MA) gammel asfalt i asfalt- blandingen (MG) end ny  

 asfalt.
 8. Fremgangsmåde ifølge krav 1, kendetegnet ved, at den i et  

 bestemt blandingsforhold af gammel asfalt-andelen (MA) og andelen (MN) ny  

 asfalt sammensatte asfaltblanding (MG) opvarmes yderligere i den tilsluttede  

 blander (3) og holdes på den ønskede sluttemperatur.
 9. Fremgangsmåde ifølge krav 1, kendetegnet ved, at der i blanderen  

 (3) tilsættes asfaltblandingsmaterialet (MG) bitumen (B) og fyldmateriale (F)  

 i et indstilleligt regulerbart blandingsforhold.
 10. Fremgangsmåde ifølge krav 1, kendetegnet ved, at  

 asfaltblandingen (MG) efter passagen gennem blanderen (3) viderebearbejdes i  

 en til denne sluttet yderligere blander (4).
 11. Anlæg til udøvelse af fremgangsmåden ifølge et hvilket som helst af  

 kravene 1-10, kendetegnet ved, at det indbefatter to parallelt  

 arbejdende tromler (1 og 2) til opvarmning og samtidig bevægelse af  

 henholdsvis andelen (MA) gammel asfalt og andelen (MN) ny asfalt, at tromlen  

 (1) til behandling af andelen (MA) gammel asfalt er en medstrøm arbejdende  

 blandetromle, medens tromlen (2) til behandling af andelen (MN) ny asfalt er  

 en i modstrøm arbejdende tørretromle, at begge tromlers materialeudløb står i  

 forbindelse med mindst en efterfølgende blander (3), og at blandetromlen (1)  

 og tørretromlen (2) står i forbindelse med hinanden via en spildgasledning  

 (10), der udgår fra blandetromlen og ender ved tørretromlens (2) ene med en  

 brænder (13) forsynede endevæg (23), hvor spildgasledningen er udformet som  

 en tilførselskanal (24), der via åbninger (26) står i forbindelse med  

 tørretromlens (2) indre (27).
 12. Anlæg ifølge krav 11, kendetegnet ved, at åbningerne (26) er  

 udformet som strømningskanaler.
 13. Anlæg ifølge krav 12, kendetegnet ved, at strømningskanalerne  

 er udformet som dyser (28).
 14. Anlæg ifølge krav 12, kendetegnet ved, at strømningskanalerne  

 er placeret koncentrisk omkring brænderåbningen (25).
 15. Anlæg ifølge krav 12, kendetegnet ved, at strømningskanalerne  

 er indstillelige på en sådan måde, at deres stråleretning i forhold til  

 brænderens (13) flammeretning kan ændres.
 16. Anlæg ifølge krav 15, kendetegnet ved, at alle  

 strømningskanaler er koblet til hinanden.
 17. Anlæg ifølge krav 16, kendetegnet ved, at alle  

 strømningskanaler er styret synkront.
 18. Anlæg ifølge krav 17, kendetegnet ved, at strømningskanalerne  

 er indstillelige i afhængighed af brænderflammens (32) størrelse.
 19. Anlæg ifølge krav 11, kendetegnet ved, at der til blanderen (3)  

 er sluttet en yderligere tilsvarende blander (4), og at blanderen eller begge  

 blandere har et aflangt fladt blandetrug med på to i indbyrdes modsat retning  

 roterede parallelle aksler anbragte blande- og transportskovle.
 20. Anlæg ifølge krav 19, kendetegnet ved, at blanderen eller  

 blanderne er indrettet til at kunne opvarmes.
21. Anlæg ifølge krav 11, kendetegnet ved, at blanderen eller  

 blanderne har organer til tilsætning af frisk bitumen (B) og fyldmateriale  

 (F).« Den 22. november 1988 nedlagde Tarco Vej A/S, Årup v/patentbureauet Chas.  

 Hude indsigelse mod udstedelse af patent under henvisning til, at opfindelsen  

 mangler nyhed.
 Indsiger anførte bl.a.:
 »....Indsigelsen fremsættes med den begrundelse, at opfindelsen  

 mangler nyhed når henses til, hvad der kendes fra åbenlys anvendelse af  

 opfindelsen siden 1981 på adressen: Ridderstien 38, Fjeldsted, 5560 Årup,  

 idet et her opstillet anlæg er fuldstændigt synligt fra landevejen  

 Odense-Middelfart (G1. hovedvej A1).
Erklæring fra konstruktionsingeniør Henning Kallestrup vedrørende den  

 åbenlyse anvendelse vil blive indsendt i løbet af kort tid....« I indsigelsesbegrundelse af 9. februar 1989 anførte indsigeren følgende:
»Indsigelsen er nedlagt med den begrundelse, at opfindelsen mangler  

 nyhed, når henses til hvad der kendes fra åbenlys anvendelse af opfindelsen  

 siden foråret 1982. Fremgangsmåden og anlægget ifølge opfindelsen har nemlig  

 ifølge erklæring fra konstruktionsingeniør Henning Kallestrup, Egernvænget 5,  

 5800 Nyborg, siden nævnte tidspunkt været tilgængeligt for en ubegrænset  

 kreds af personer på adressen Bøgedal 25, Kongensbro, 8643 Ans By.
I  

 indsigelsen af 22. november 1988 er det ved en beklagelig fejl angivet, at  

 den åbenlyse anvendelse har fundet sted siden 1981 på en adresse i Årup.
 Ansøgningens krav 1 har følgende ordlyd:
 »1. Fremgangsmåde til tilvejebringelse af et asfaltblandingsmateriale  

 (MG) under genanvendelse af opbrækket gammel asfalt og tilsætning af ny  

 asfalt ved anvendelse af flere af brændere opvarmede tromler,  

kendetegnet ved, at en andel (MA) gammel asfalt og en andel (MN) ny  

 asfalt holdes i bevægelse og opvarmes i hver i sin tromle, der er udformet på  

 hver sin måde, idet andelen (MA) gammel asfalt opvarmes i en i medstrøm  

 arbejdende blandetromle (1), medens andelen (MN) ny asfalt opvarmes i en i  

 modstrøm arbejdende tørretromle (2), at andelene fra disse tromler tilføres  

 mindst en til tromlernes sluttet blander (3), i hvilken materialeandelene  

 viderebehandles, og hvori der eventuelt tilsættes blandingsmaterialet frisk  

 bitumen (B) samt fyldmateriale (F), og at spildgassen fra blandetromle (1)  

 ledes direkte ind i tørretromlen (2) i denne opvarmes yderligere til  

 forbrænding af de i spildgassen indeholdte CHx- og CH-andele«.
Af erklæringens side 3, stk. 3 fremgår, at denne fremgangsmåde er kendt,  

 og jeg henviser især til positionerne 4, 5, 6, 9, 11, 13 og 14 på de til  

 erklæringen vedføjede fotos.
Den virkning, som ifølge fremlæggelsesskriftets  

 side 1 opnås ved opfindelsen, er også opnået ved den kendte metode, jvf.  

 erklæringens side 2, linie 19-35. Det skal dog for ordens skyld bemærkes, at  

 den i erklæringen side 3, linie 10 angivne »blander« (foto nr. 2,  

 pos. 9) er indirekte sluttet til tørretromlen (foto nr. 2, pos. 4) og  

 blandetromlen (foto nr. 1, pos. 6). Denne afvigelse i forhold til opfindelsen  

 er imidlertid ganske uvæsentlig, idet det væsentlige er, at man udnytter den  

 såkaldte spildgas, d.v.s. den i blandetromlen dannede CO ved at overføre  

 sidstnævnte til tørretromlen, hvor den (idet den løber i modstrøm til  

 materialet i denne tromle) omdannes til CO2. Altså lige som ved opfindelsen.
 Krav 2 har følgende ordlyd:
»2. Fremgangsmåde ifølge krav 1, kendetegnet ved, at  

 spildgassen fra blandetromlen (1) indføres i tørretromlens (2) indre (27) i  

 nærheden af en tromleende- væg (23) med en brænder (13) via en på denne  

 endevæg udformet tilførelsesmekanisme.« Dette er kendt fra erklæringens side 3, stk. 4.
 Krav 3 har følgende ordlyd:
»3. Fremgangsmåde ifølge krav 2, kendetegnet ved, at  

 spildgassen fra blandetromlen (1) ledes hen mod og direkte forbi flammen (32)  

 fra tørretromlens (2) brænder (13) i afhængighed af flammens størrelse og  

 form.« Dette er helt nærliggende for en fagmand, når denne ønsker at kunne  

 indstille brænderflammen efter varmebehovet.
 Krav 4 lyder således:
»4. Fremgangsmåde ifølge krav 3, kendetegnet ved, at  

 spildgassen fra blandetromlen (1) ledes omkring brænderflammen (32) i form af  

 en i det mindste delvis kappestrøm.« Dette træk er kendt fra erklæringens side 4, stk. 1.
 Krav 5 har følgende ordlyd:
 »5. Fremgangsmåde ifølge krav 1, kendetegnet ved, at andelen  

 (MA) gammel asfalt i blandetromlen (1) fortrinsvis opvarmes til ca. 17053C,  

 og at andelen (MN) ny asfalt i tørretromlen (2) fortrinsvis opvarmes til ca.  

 180-35053C«.
 Disse træk er nærliggende for fagmanden, hvis denne ønsker en sikker  

 miljøvenlig og varmeøkonomisk opvarmning af de pågældende materialer.
 Krav 6 lyder således:
»6. Fremgangsmåde ifølge krav 1, kendetegnet ved, at  

 blandingsforholdet mellem andelen (MA) gammel asfalt og andelen (MN) ny  

 asfalt i asfaltblandingsmaterialet (MG) reguleres indstilleligt, d.v.s. i en  

 regule- ringskreds, der automatisk ændres i afhængighed af varierende  

 parametre, f.eks. det nye materiales fugtighed.« Dette er helt nærliggende for fagmanden.
 Krav 7 har følgende ordlyd:
»7. Fremgangsmåde ifølge krav 6, kendetegnet ved, at der  

 anvendes en betydelig større andel (MA) gammel asfalt i asfaltblandingen (MG)  

 end ny asfalt.« Også dette synes helt nærliggende.
 Krav 8 lyder således:
»8. Fremgangsmåde ifølge krav 1, kendetegnet ved, at den i et  

 bestemt blandingsforhold af gammel asfalt-andelen (MA) og andelen (MN) ny  

 asfalt sammensatte asfaltblanding (MG) opvarmes yderligere i den tilsluttede  

 blander (3) og holdes på den ønskede sluttemperatur.« Dette er en selvfølge for fagmanden, når den gamle asfalt ikke forringes.
 Krav 9 har følgende ordlyd:
»9. Fremgangsmåde ifølge krav 1, kendetegnet ved, at der i  

 blanderen (3) tilsættes asfaltblandingsmaterialet (MG) bitumen (B) og  

 fyldmateriale (F) i et indstilleligt regulerbart blandingsforhold.« Dette er kendt fra erklæringens side 4, stk. 2.
 Krav 10 lyder således:
»10.Fremgangsmåde ifølge krav 1, kendetegnet ved, at  

 asfaltblan dingen (MG) efter passagen gennem blanderen (3) viderebearbejdes i  

 en til denne sluttet yderligere blander (4).« Dette træk er helt selvfølgeligt for fagmanden, når denne ønsker en mere  

 intensiv forbindelse af materialeandelene, end den i den første blander  

 opnåelige.
 Krav 11 har følgende ordlyd:
»11.Anlæg til udøvelse af fremgangsmåden ifølge et hvilket som helst  

 af kravene 1-10. kendetegnet ved, at den indbefatter to parallelt  

 arbejdende tromler (1 og 2) til opvarmning og samtidig bevægelse af henholds-  

 vis andelen (MA) gammel asfalt og andelen (MN ny asfalt, at tromlen (1) til  

 behandling af andelen (MA) gammel asfalt er en i medstrøm arbejdende  

 blandetromle, mens tromlen (2) til behandlingen af andelen (MN) ny asfalt er  

 en i modstrøm arbejdende tørretromle, at begge tromlers materialeudløb står i  

 forbindelse med en efterfølgende blander (3), og at blandetromlen (1) og  

 tørretromlen (2) står i forbindelse med hinanden via en spildgasledning  

 (109), der udgår fra blandetromlen og ender ved tørretromlens (2) ene med en  

 brænder (13) forsynede endevæg (23), hvor spildgasledningen er udformet som  

 en tilførelseskanal (24), der via åbninger (26) står i forbindelse med  

 tørretromlens (2) indre (27).« Dette er kendt fra erklæringens side 1, linie 6 fra neden til side 2,  

 linie 3 fra neden.
 Krav 12 lyder således:
»12.Anlægget ifølge krav 11, kendetegnet ved, at åbningerne  

 (26) er udformet som strømningskanaler.« Dette er nærliggende for fagmanden, når man ønsker en ensartet styring af  

 spildgasstrømmen.
 Krav 13 lyder således:
»13.Anlægget ifølge krav 12, kendetegnet ved, at  

 strømningskanalerne er udformet som dyser (28).« Også dette er helt nærliggende for fagmanden, når man ønsker en ensartet  

 styret spildgasstrøm.
 Krav 14 har følgende ordlyd:
»14.Anlægget ifølge krav 12, kendetegnet ved, at  

 strømningskana lerne er placeret koncentrisk omkring brænderåbningen  

 (25).« Dette fremgår af erklæringens side 2, næstsidste linie til side 3, linie  

 3.
 Krav 15 har følgende ordlyd:
»15.Anlægget ifølge krav 12, kendetegnet ved, at  

 strømningskana lerne er indstillelige på en sådan måde, at deres  

 stråleretning i forhold til brænderens (13) flammeretning kan ændres.« Dette er helt nærliggende for fagmanden, når denne ønsker at  

 spildgasstrømmen skal holdes i den optimale afstand fra brænderflammen.
 Krav 16 lyder således:
»16.Anlægget ifølge krav 15, kendetegnet ved, at alle  

 strømningskanaler er koblet til hinanden.« Dette er nærliggende for fagmanden.
 Krav 17 har følgende ordlyd:
»17.Anlægget ifølge krav 16, kendetegnet ved, at alle  

 strømnings kanaler er styret synkront.« Det angivne træk er helt nærliggende for fagmanden, når denne ønsker en  

 differentieret regulerbar indføring af spildgassen, og dermed en optimal  

 forbrænding af denne.
 Krav 18 lyder således:
»18.Anlægget ifølge krav 17, kendetegnet ved, at  

 strømningskana lerne er indstillelige i afhængighed af brænderflammens (32)  

 størrelse.« Dette er selvfølgeligt, når man ønsker en differentieret regulerbar  

 indføring af spildgassen og dermed en optimal forbrænding af denne.
 Krav 19 har følgende ordlyd:
»19.Anlægget ifølge krav 11, kendetegnet ved, at der til blan  

 deren (3) er sluttet en yderligere tilsvarende blander (4), og at blanderen  

 eller begge blandere har et aflangt fladt blandetrug med på to i indbyrdes  

 modsat retning roterede parallelle akser anbragte blande- og  

 transportskovle.« Dette krav er helt selvfølgeligt for fagmanden, hvis denne ønsker en  

 særlig intensiv sammenblanding af asfaltblandingsmaterialets andele.
 Krav 20 lyder således:
»20.Anlægget ifølge krav 19, kendetegnet ved, at blanderen  

 eller blanderne er indrettet til at kunne opvarmes.« Dette er helt selvfølgeligt for fagmanden, hvis denne ønsker at kunne  

 indstille asfaltblandingsmaterialets temperatur eksakt på den ønskede  

 sluttemperatur.
 Krav 21 lyder således:
»21.Anlægget ifølge krav 11, kendetegnet ved, at blanderen  

 eller blanderne har organer til tilsætning af frisk bitumen (B) og  

 fyldmateriale (F).« Dette er kendt fra erklæringens side 3, stk. 2 samt side 3, linie 21-27.
Da opfindelsen mangler den for patentering nødvendige nyhed henstiller  

 jeg, at ansøgningen afslås i sin helhed.' Med skrivelsen fremsendtes følgende erklæring, dateret 7. februar 1989:
»Undertegnede konstruktionsingeniør Henning Kallestrup, Egernvænget  

 5, 5800 Nyborg, erklærer herved til brug for Patentdirektoratet på tro og  

 love, at Tarco Vej A/S, hvis hovedkontor er beliggende Ridderstien 38,  

 Fjelsted, 5560 Årup, siden foråret 1982 åbenlyst har anvendt en fremgangsmåde  

 og et anlæg til tilvejebringelse af et asfalt-blandingsmateriale under  

 genanvendelse af opbrækket gammel asfalt og tilsætning af ny asfalt ved  

 anvendelse af flere af brændere opvarmede tromler.
Anlægget har siden det  

 nævnte tidspunkt være opstillet på adressen: Bøgedal 25, Kongensbro, 8643 Ans  

 By og været uafskærmet således, at enhver trediemand, som går ind på grunden,  

 let kunne gøre sig bekendt med dets konstruktion.
Anlægget har et grundareal  

 på ca. 50 x 50 (m2) og en højde på ca. 20 m.
Anlægget befinder sig ca. 200 m  

 fra landevejen Viborg-Århus (A26). Anlægget har været i drift uafbrudt siden  

 det nævnte tidspunkt.
 Det åbenlyst anvendte anlæg ser ud som på de til nærværende erklæring, som  

 bilag A-D vedhæftede farvefotos, hvor foto nr. 1 og 3 viser anlægget set fra  

 øst i henholdsvis stor og lille afstand, foto nr. 2 anlægget fra vest  

 forholdsvis nær på, og foto nr. 4 anlægget set fra nordvest relativt tæt på.
 Foruden de nævnte farvefotos er der vedføjet et sæt Xerox-kopier (bilag  

 E-H) af disse, hvorpå henvisningslinier med positionstal i henhold til den  

 vedhæftede stykliste (bilag I) er indføjet.
Af foto nr. 1, 2 og 3 ses, at anlægget omfatter to parallelt arbejdende  

 tromler (foto nr. 1 og 3 pos. 6 og foto nr. 2, pos. 4) til opvarmning og  

 samtidig bevægelse af henholdsvis en andel gammel asfalt og en andel ny  

 asfalt, hvor tromlen til behandling af andelen gammel asfalt er en i medstrøm  

 arbejdende blandetromle (foto nr. 1 og 3, pos. 6, hvor en brænder - foto nr.  

 3, pos. 17 - er anbragt i samme ende af blandetromlen, som det rør,  

 hvorigennem den gamle asfalt ledes i tromlen, idet afgangsrøret - foto nr. 3,  

 pos. 5a - for spildgassen (se nedenfor) befinder sig ved tromlens anden ende  

 - foto nr. 3, pos. 6a), medens tromlen til behandling af andelen ny asfalt er  

 en i modstrøm arbejdende tørretromle (foto nr. 2, pos. 4 - hvor tørretromlens  

 brænder - foto nr. 2, pos. 8 - og materialetilførselssted befinder sig i  

 modsatte ender af tørretromlen). Begge tromlers materialeudløb er indirekte  

 forbundet med en efterfølgende blander (foto nr. 2 og 3, pos. 9), og  

 blandetromlen (foto nr. 1 og 3, pos. 6) og tørretromlen (foto nr. 2, pos. 4)  

 står i forbindelse med hinanden via en spildgasledning (foto nr. 2, 3 og 4,  

 pos. 5), der udgår fra blandetromlen (foto nr. 3, nærmere bestemt fra enden  

 pos. 6a af blandetromlen pos. 6) og ender ved tørretromlens (foto nr. 2, pos.  

 4) ene, med en brænder forsynede endevæg (foto nr. 2, pos 8).  

 Spildgasledningen løber over i en tilførselskanal (foto nr. 2, pos. 4), der  

 står i forbindelse med tørretromlens (foto nr. 2, pos. 7) indre.
Ved hjælp af  

 dette anlæg opnås en miljøvenlig behandling af asfaltblandingsmaterialet  

 under genanvendelse af opbrækket gammel asfalt derved, at den over for  

 ekstrem opvarmning følsomme andel gammel asfalt uafhængigt af andelen nyt  

 asfaltmateriale i en særskilt tromle opvarmes til den i det mindste til at  

 begynde med maksimalt tilladelige temperatur.
Under denne opvarmning af den  

 gamle asfalt frigøres der på grund af opvarmningsgassens forholdsvis lave  

 temperatur carbonmonoxid, som dernæst efter overførslen i tørretromlen  

 opvarmes yderligere sammen med den i sidstnævnte dannede gas og omdannes til  

 carbondioxid, og først derefter slippes ud i det fri.
I de to særskilte  

 tromler kan temperaturerne indstilles nøjagtigt til bedst mulig behandling af  

 de to forskellige asfaltandele.
Desuden kan blandingsforholdet mellem  

 asfaltandelene indstilles nøjagtigt, inden materialet overføres i den  

 tilsluttede blander.
Det må antages, at der opnås en fuldstændig forbrænding  

 af ikke-udbrændt spildgas fra blandetromlen.
 I anlægget er de strømningskanaler, hvorigennem spildgassen trænger ind i  

 tørretromlen, placeret koncentrisk omkring brænderåbningen ved tromlens  

 endevæg (foto nr. 2, pos. 7, der viser et ringrør, hvorfra spildgas trænger  

 radialt indad gennem tromlens udløbshuller) ved tromlens endevæg.
 Til den anvendte blander (foto nr. 2 og 3 pos. 9) er der tilsluttet to  

 cirkulationsrør (foto nr. 1 og 3, pos. 10), som tilfører frisk bitumen via  

 bitumevægt (foto nr. 3, pos. 15) og to transportsnegle (foto nr. 2, pos. 13),  

 som tilfører fyldmateriale (filler).
 Det ovenfor beskrevne anlæg udnytter en metode til tilvejebringelse af  

 asfaltblandingsmateriale under anvendelse af opbrækket gammel asfalt og  

 tilsætning af ny asfalt ved anvendelse af flere af brændere opvarmede tromler  

 (foto nr. 1 og 3, pos. 6 og foto nr. 2, pos. 4) ved hvilken en andel gammel  

 asfalt og en andel ny asfalt holdes i bevægelse og opvarmes i hver sin  

 tromle, idet andelen gammel asfalt opvarmes i en i medstrøm arbejdende  

 blandetromle (se foto nr. 1 og 3, pos. 6), medens andelen ny asfalt opvarmes  

 i en i modstrøm arbejdende tørretromle (foto nr. 2, pos. 4) og hvor  

 materialeandelen fra disse tromler tilføres en til tromlerne indirekte  

 sluttet blander (foto nr. 2 og 3, pos. 9) i hvilken materialeandelene  

 viderebehandles, og hvori der eventuelt tilsættes blandingsmaterialet frisk  

 bitumen samt fyldmateriale (jvf. at der tilføres bitumen fra de på foto nr.  

 1, pos. 11 viste bitumenbeholdere samt en transportsnegl - se foto nr. 2,  

 pos. 13 - der transporterer filleren fra en fillersilo - foto nr. 2, pos. 12  

 - via fillervægt - foto nr. 2 og 3, pos. 14 - op til blanderen), og hvor  

 endvidere spildgassen fra blandetromlen ledes direkte ind i tørretromlen (se  

 spildgasledningen på foto nr. 2 og 3, pos. 5) og i denne opvarmes yderligere  

 til forbrænding af de i spildgassen indeholdte CHx- og CO-andele (at der sker  

 en forbrænding af de nævnte CHx- og CO-andele er en følge af det anvendte  

 anlægs konstruktion).
 Ved nævnte metode indføres spildgassen fra blandetromlen i tørretromlens  

 indre i nærheden af en tromleendevæg med en brænder via en på denne endevæg  

 udformet (nærmest ringformet) tilførselsmekanisme (foto nr. 2, pos. 7).
 Ved metoden ledes spildgassen fra blandetromlen omkring brænderflammen i  

 form af en i det mindste delvis kappesrøm, hvilket fremgår af den på foto nr.  

 2, pos. 7 viste ringformede tilførelseskanal for spildgas, hvilken  

 tilførselskanal går hele vejen rundt om tørretromlen (foto nr. 2, pos. 4).
Ved metoden tilsættes asfaltblandingsmaterialet i blanderen, bitumen og  

 filler i et indstilleligt regulerbart blandingsforhold ved vejning (foto nr.  

 2 og 3, pos. 14 og 15).« Ansøgeren imødegik ved skrivelse af 4. september 1989 indsigelsen og  

 udtalte:
»Indsigeren påberåber sig åbenlys udøvelse såvel af den i  

 fremlæggelsesskriftets krav 1 til 10 kendetegnende fremgangsmåde som af  

 anlægget ifølge fremlæggelsskriftets krav 11 til 21. I den formelle  

 indsigelsesskrivelse af 22. november 1988 hævder indsigeren, at den åbenlyse  

 udøvelse har fundet sted siden 1981 ved et på adressen: Ridderstien 28,  

 Fjelsted, 5560 Årup opstillet anlæg, der er fuldstændigt synligt fra  

 landevejen Odense-Middelfart.
Ifølge indsigelsesbegrundelsen af 9. februar og  

 ifølge konstruktionsingeniør Henning Kallestrups vedlagte erklæring har den  

 åbenlyse udøvelse derimod fundet sted ved et (andet ?) anlæg, der siden  

 foråret 1982 hævdes at have været tilgængeligt for en ubegrænset kreds af  

 personer på adressen Bøgedal 25, Kongensbro, 8643 Ans by.
Ifølge første  

 afsnit i ingeniør Henning Kallestrups erklæring befinder anlægget på  

 adressen: Bøgedal 25, Kongensbro, Ans by sig i en afstand på ca. 200 m fra  

 landevejen Viborg-Århus og har været uafskærmet således, at enhver  

 tredjemand, som går ind på grunden, let har kunnet gøre sig bekendt med  

 anlæggets konstruktion til trods for, at al uvedkommende færdsel på grunden  

 er forbudt ved skiltning, jfr. vedlagte farvefotografi I.
Indsigeren har ikke forelagt nogen konstruktionstegning af sit anlæg, af  

 hvilken det tydeligt ville kunne fremgå, hvorledes dette er indrettet og  

 virker.
Af de med indsigelsesbegrundelsen fremsendte sort-hvide fotokopier,  

 eller ved, at anlægget ses fra nævnte landevej, kan der ikke udledes andet og  

 mere, end at anlægget som ethvert andet anlæg af denne type består af et  

 antal siloer, transportører og rørledninger.
Betragteren fra det fjerne har  

 ikke noget som helst indblik i anlæggets indre opbygning og virkemåde.
Da de med Direktoratets skrivelse af 23. februar 1989 modtagne fotokopier  

 (sort-hvide »skyggebilleder«) af indsigerens anlæg ikke afslører  

 ret meget om anlæggets indretning, har opfinderen Horst Bruggermann i april  

 1989 taget seks farvefotografier af indsigerens anlæg, hvilke vedlægges in  

 triplo, blandt disse ovennævnte foto I, der som nævnt viser, at adgang til  

 grunden som omtalt er forbudt.
Disse fotografier er opklæbet to og to, og det  

 ene sæt er parvis forsynet med et transparent dækblad med  

 henvisningsbetegnelser i rødt og grønt.
Farvefotografierne er nummereret fra  

 I til VI.
Sammenligner man de fra indsigeren med Direktoratets skrivelse af 30.  

 august 1989 modtagne farvefotografier med opfinderens vedlagte, ser det ud  

 til, at indsigerens anlæg i mellemtiden er blevet ændret, idet blandt andet  

 spildgasledningen (pos. 5) fra tørretromlen (pos.4) med brænderen (pos. 8) på  

 indsigernes bilag F synes at mangle på opfinderens farvefoto II, der er en  

 forstørrelse af farvefotoet I.
På det transparente dækark på disse to  

 billeder I og II har ansøgeren med rødt indtegnet de her manglende  

 spildgasledninger, der er synlige på indsigerens farvefotografi 2 (bilag B).  

 Det er påfaldende, at den direkte rørledning Z, der er synlig på indsigerens  

 nævnte billede, tilsyneladende ikke findes på det vedlagte farvefoto II.
De  

 nævnte ændringer fremgår tillige af vedlagte farvefotografier III og IV.
Det  

 formodes, at tilførselsledningen Z har været kombineret med spildgasledningen  

 5, og at spildgassen efter ønske har kunnet tilføres enten den på indsigerens  

 bilag F med 5 markerede tørretromle eller skorsten S eller begge disse  

 samtidigt.
Heraf kan det sluttes, at indsigerens anlæg ikke svarer til  

 anvisningen i fremlæggelsesskriftets krav 1 gående ud på, at spildgassen fra  

 blandetromlen ledes direkte ind tørretromlen.
Det synes endvidere at fremgå af opfinderens farvefoto IV, at spildgassen  

 fra den øverst på anlægget anbragte blandetromle (pos. 6) ikke gennem en  

 spildgasledning føres direkte ind i tørretromlen (pos. 4) på indsigerens  

 bilag F, som krævet i linie 15 og 16 i fremlæggelsesskriftets krav 1, men ad  

 en omvej gennem en siloformet beholder (pos.
V) på opfinderens  

 farvefotografier V og VI). Denne silobeholder kunne eventuelt tjene som  

 forudskiller, jfr. desangående også indsigerens oprindelige bilag H og  

 seneste bilag D.
Et væsentligt træk ved det i patentskriftets krav 11 kendetegnede anlæg er  

 to parallelt arbejdende tromler til opvarmning og samtidig bevægelse af  

 henholdsvis andelen gammel asfalt og andelen ny asfalt, og af hvilke den  

 førstnævnte er en i medstrøm arbejdende blandetromle, medens den anden er en  

 i modstrøm arbejdende tørretromle.
Dette afgørende træk ved ansøgerens anlæg  

 hævdes i ingeniør Kallestrups erklæring ganske vist at være kendt fra  

 indsigerens anlæg, men kan ingenlunde udledes af indsigerens bilag eller  

 konstateres af en person, der betragter indsigerens anlæg fra landevejen  

 Viborg-Århus, d.v.s. i en afstand på ca. 200 m.
Blandt andet muligheden for  

 omtalte konstatering skulle være opfyldt, såfremt indsigerens påstand om  

 åbenlys udøvelse skulle kunne accepteres.
 Det fremgår heller ikke af indsigelsen, at indsigerens anlæg er solgt til  

 tredjemand, hvilket efter vor formening i det foreliggende tilfælde måtte  

 være en forudsætning for, at indsigeren kan påberåbe sig åbenlys udøvelse.
 Vi skal ikke gå nærmere ind på selve indsigelsesbegrundelsen ved  

 indsigerens fuldmægtig, da denne »begrundelse« jo ikke vedrører den  

 påståede åbenlyse udøvelse, men hovedsageligt består af en ordret citering af  

 alle fremlæggelsesskriftets patentkrav fulgt af stereotype, udokumenterede  

 erklæringer om, at det i de enkelte krav angivne enten skulle være kendt  

 eller nærliggende, hvilket jo er irrelevant med henblik på, at indsigelsen  

 baseres på åbenlyse udøvelse.
 Uanset, om en detaljeret, grundig undersøgelse af indsigerens anlæg måtte  

 vise, at dette er lig med ansøgerens anlæg som kendetegnet i  

 fremlæggelsesskriftets krav 11-21 og er anvendt til udøvelse af  

 fremgangsmåden ifølge fremlæggelsesskriftets krav 1 til 10, eller ej,  

 foreligger der ikke åbenlys udøvelse i patentlovens forstand, fordi det ikke  

 har været muligt for enhver at skaffe sig de til opfindelsens udøvelse  

 nødvendige oplysninger.
Vi anmoder derfor om, at indsigelsen afvises.' Hertil replicerede indsiger i skrivelse af 18. september 1990 som følger:
»....I ansøgerens svar side 1 nederst konstaterer ansøgeren, at  

 »enhver tredjemand, som går ind på grunden, let har kunnet gøre sig  

 bekendt med anlæggets konstruktion til trods for, at al uvedkommende færdsel  

 på grunden er forbudt ved skiltning.« Hertil skal blot siges, at  

 skiltet, som står ca. 50 m fra anlægget, hverken gør fra eller til hvad angår  

 nyhedsskadeligheden, fordi anlæggets dimensioner er så store, som tilfældet  

 er (grundareal 50 X 50 (m2), højde ca. 20 m). Enhver fagmand på det  

 foreliggende tekniske område vil, når han nærmer sig anlægget, allerede på  

 lang afstand blive klar over anlæggets opbygning.
Ansøgerne repræsenteret ved  

 H.
Horst Bruggemann leverer selv beviset herfor, blandt andet ved at have  

 optaget de i ansøgerens svar af 4. september 1989 indføjede farvefotos.
Ansøgerens bemærkninger side 2, fjerde afsnit, og side 3, første afsnit,  

 er korrekte, idet der siden indsigelsestidspunktet er blevet foretaget visse  

 ændringer i anlægget.
Spildgasledningen var oprindeligt tilsluttet  

 skorstenen, men var samtidigt tilsluttet den i modstrøm arbejdende  

 tørretromle, så at man afhængigt af behovet kunne justere spildgasmængden til  

 tørretromlen.
Overskydende spildgas kunne så ledes ind i skorstenen, men der  

 var altid en del af spildgassen som passerede tørretromlen.
Ansøgerens bemærkning side 3, andet afsnit, om at der synes at eksistere  

 »en silobeholder (pos.
V) på opfinderens farvefotografier... der kunne  

 ... tjene som forudskiller« vidner også om, at Hr.
Bruggemann har  

 foretaget en korrekt iagttagelse.
Det er rigtigt, at der i spildgasledningen  

 er indbygget en forudskiller (cyklon), som tjener til udskillelse af  

 urenheder.
Om der findes en cyklon i spildgasledningen eller ej er imidlertid  

 uvæsentligt for nærværende sag, som jo drejer sig om i tørretromlen at drage  

 nytte af den varme, der findes i den fra blandetromlen afgående spildgas.
Ansøgeren anfører side 4, andet afsnit, at en forudsætning for åbenlys  

 anvendelse efter hans formening må være, at anlægget har været solgt til  

 tredjemand.
Dette er imidlertid ikke nødvendigt, sammenlign lysskilt-dommen  

 fra 1939, U.f.R 39, side 814 (H), hvor blot den omstændighed, at opfindelsen  

 (et lysskilt) - inden stridspatentets ansøgningsdag (prioritetsdag) - havde  

 været bragt så åbenlyst i anvendelse uden for et bageri, at en sagkyndig  

 derved kunne udøve opfindelsen, blev anset for et nyhedshinder.
Ansøgerens bemærkning side 4, tredje afsnit, skal jeg ikke kommentere  

 nærmere.
Jeg er dog ikke i tvivl om, at Direktoratets sagsbehandler forstår  

 indsigelsesbegrundelsen.
Til ansøgerens bemærkning side 4, fjerde afsnit, hvor det bestrides, at  

 der er tale om åbenlys udøvelse i patentlovens forstand, fordi det ikke har  

 været mulig for enhver at skaffe sig de til opfindelsens udøvelse nødvendige  

 oplysninger, vil jeg sige: dette er en påstand, som der ikke er noget hold i.  

 Det forholder sig lige modsat, - og Hr.
Horst Bruggemann har medvirket til at  

 levere beviset, jf. det ovenfor anførte....' Med skrivelse af 16. oktober 1990 fremsendte indsiger en erklæring,  

 dateret den 10. oktober 1990.
 Erklæringen lød som følger:
 »Undertegnede smedemester Poul Mathiesen, Hygindvej 15, 5592 Ejby,  

 erklærer herved på tro og love og til brug for Patentdirektoratet eller anden  

 offentlig myndighed, at jeg på lokaliteten Bøgedal 25, Kongensbro, 8643 Ans  

 By i perioden medio marts - medio maj 1982 for det daværende Tjærekompagniet  

 deltog i opførelsen af et »anlæg til tilvejebringelse af et  

 asfalt-blandingsmateriale under genanvendelse af opbrækket gammel asfalt og  

 tilsætning af ny asfalt«.
Anlæggets beliggenhed på lokaliteten fremgår af vedføjede tegning nr.  

 61-3-025 af 16. dec. 1981 (bilag 1). Anlægget kan særlig tydelig iagttages  

 fra Bøgedal på et sted svarende til øverste venstre hjørne af tegningens  

 »navneskilt« samt fra et sted nogenlunde midt på den unavngivne  

 vej, der forløber mellem Århus-Viborgvejen og Bøgedal (den unavngivne vej  

 forløber vandret lige oven over teksten »RELATIVT KOTESYSTEM«).  

 Bøgedal er en offentlig vej, og den unavngivne vej er en såkaldt privat  

 fællesvej, hvortil der er offentlig adgang.
Ved de på tegning 61-3-025  

 indføjede røde pile er der påklæbet fotos, som viser, hvad en beskuer kan se,  

 når vedkommende ser ind mod anlægget fra steder og i retninger svarende til  

 pilene.
Mange, mange personer har siden forår 1982 og inden 13. november 1984  

 haft mulighed for at se anlæggets opbygning, deriblandt mange  

 forbipasserende, dvs. en helt ubestemt kreds af personer.
Det anlæg, jeg i foråret 1982 deltog i opførelsen af, er vist på vedføjede  

 tegning nr. 61-3-016 (bilag 3), hvor figuren øverst til venstre viser  

 anlægget set forfra, figuren nederst til venstre viser anlægget set fra oven  

 og figuren øverst til højre viser anlægget set fra siden.
På den vedføjede  

 tegning (bilag 2), som svarer til den nederst til venstre i bilag 3 viste  

 figur, har jeg indføjet en del henvisningsbogstaver for at lette forståelsen  

 af anlæggets opbygning.
Anlægget havde som vist to parallelt arbejdende  

 tromler A og B til opvarmning og samtidig bevægelse af hhv. en andel gammel  

 asfalt og en andel ny asfalt.
Tromlen A til behandling af andelen gammel  

 asfalt er en i medstrøm arbejdende blandetromle, medens tromlen B til  

 behandling af andelen ny asfalt er en i modstrøm arbejdende tørretromle.  

 Begge tromlers materialeudløb står i forbindelse med en efterfølgende blander  

 C.
Blandetromlen og tørretromlen står i forbindelse med hinanden via en  

 spildgasledning D, der udgår fra blandetromlen og ender ved tørretromlens  

 ene, med brænder E forsynede endevæg F.
Spildgasledningen D løber over i en  

 tilførselskanal G, der står i forbindelse med tørretromlens B indre. -Mit  

 arbejde gik især ud på at fremstille og montere de sektioner af anlægget, som  

 vedrører behandlingen af gammel asfalt, og til hjælp havde jeg seks svende og  

 lærlinge.' I skrivelse af 20. marts 1991 fremsendte ansøger svar på indsigers  

 ovennævnte replik og udtalte:
»Vi skal for en ordens skyld først pege på en øjensynlig  

 fejlskrivning i sidste afsnit på replikkens side 1, ifølge hvilket »  

 ansøgeren konstaterer, at enhver tredjemand, som går ind på grunden, let har  

 kunnet gøre sig bekendt med anlæggets konstruktion«.
Denne urigtige  

 påstand er selvfølgelig ikke ansøgerens, men derimod indsigerens, idet den er  

 fremført i første afsnit på side 1 i den af indsigeren fremlagte erklæring af  

 konstruktionsingeniør Henning Kallestrup dateret 7. februar 1989 og blot er  

 citeret og kommenteret forneden på side 1 i vor imødegåelse af 4. sept. 1989.  

 Konklusionen af vor argumentation er jo netop den, at indsigerens ovennævnte  

 påstand, der er grundlaget for hele indsigelsen, er uholdbar.
Indsigerens i det følgende citerede påstand i første afsnit på replikkens  

 side 2: »Enhver fagmand på det foreliggende tekniske område vil, når han  

 nærmer sig anlægget, allerede på lang afstand blive klar over anlæggets  

 opbygning.
Ansøgeren repræsenteret ved Hr.
Horst Bruggemann leverer selv  

 beviset herfor, blandt andet ved at have optaget de i ansøgerens svar af 4. sept. 1989 indføjede  

 farvefotos«, er absurd.
Enhver kan tage farvefotos af hvad som helst,  

 hvilket i det foreliggende tilfælde selvfølgelig ikke er ensbetydende med, at  

 fotografen derved allerede på lang afstand bliver klar over det fotograferede  

 anlægs opbygning, der til dels vil være usynlig udefra.
I andet afsnit på side 2 leverer indsigeren så at sige selv beviset for,  

 at indsigerens anlæg ikke svarer til anlægget ifølge krav 11 til 21 i  

 ansøgerens fremlæggelsesskrift nr. 153 712, idet indsigeren i nævnte afsnit  

 selv indrømmer, at spildgasledningen i indsigerens anlæg oprindeligt var  

 tilsluttet skorstenen, men samtidigt var tilsluttet den i modstrøm arbejdende  

 tørretromle, så at man afhængigt af behovet kunne justere spildgasmængden til  

 tørretromlen, og at overskydende spildgas så kunne ledes ind i skorstenen,  

 men at der altid var en del af spildgassen som passerede tørretromlen.
I  

 modsætning hertil er det et væsentligt træk ved fremgangsmåden og anlægget  

 ifølge ansøgningen, at ikke blot en del, men al spildgas fra den i medstrøm  

 drevne tromle til oparbejdning af gammel asfalt skal tilføres den efter  

 modstrømsprincippet arbejdende tromle til tørring af ny asfalt til sikring af  

 en næsten fuldstændig udbrænding af de skadelige stoffer i spildgassen fra  

 tromlen til oparbejdning af den gamle asfalt.
Netop denne virkning kan efter  

 indsigerens eget udsagn ikke sikres i indsigerens anlæg.
 Redegørelsen i andet afsnit på side 2 i indsigerens replik dokumenterer  

 blot, at spildgassen fra tromlen til oparbejdning af gammel asfalt kun  

 tilføres den i modstrøm drevne tromle til tørring af ny asfalt, for derved at  

 opnå en økonomisk udnyttelse af varmen i spildgassen.
I tredje afsnit på side 2 i replikken bekræfter indsigeren, at der i hans  

 anlæg i spildgasledningen er indskudt en cyklon som forudskiller til  

 udskillelse af urenheder.
En sådan forudskiller indskudt mellem tromlen med  

 gammel asfalt og tromlen til oparbejdning af det nye materiale ville være  

 meningsløs ved fremgangsmåden og i anlægget ifølge foreliggende ansøgning.
En  

 udskiller eller et filter ville i anlægget ifølge ansøgningen med henblik på  

 formålet med foreliggende opfindelse kun kunne være placeret i den fra  

 tromlen til oparbejdning af ny asfalt udgående del af spildgasledningen med  

 det formål at bortfiltrere eventuelt endnu i spildgassen værende faste  

 forureninger fra spildgassen, inden denne slippes ud i det fri.
Indsigerens bemærkning til slut i tredje afsnit på replikkens side 2:  

 »om der findes en cyklon i spildgasledningen eller ej er imidlertid  

 uvæsentligt for nærværende sag, som jo drejer sig om i tørretromlen at drage  

 nytte af den varme, der findes i den fra blandetromlen udgående  

 spildgas.« viser tydeligt, at indsigeren ikke har sat sig tilstrækkeligt  

 grundigt ind i formålet med foreliggende opfindelse og fremgangsmåden samt  

 anlægget ifølge ansøgningen.
I indsigerens anlæg skal blot varmen i  

 spildgassen fra tromlen med gammel asfalt udnyttes økonomisk i den efter  

 modstrømsprincippet drevne tromle til tørring af ny asfalt.
Noget sådant er  

 imidlertid ikke formålet med foreliggende opfindelse, hvor den mindre varme  

 spildgas fra tromlen med gammel asfalt opvarmes yderligere i den med  

 væsentlig højere temperatur arbejdende tromle med ny asfalt.
Denne yderligere  

 opvarmning af spildgassen har som nævnt udelukkende til formål at udbrænde de  

 skadelige stoffer, hvilket kræver en meget høj temperatur.
Det fremgår ej heller af smedemester Poul Mathiesens erklæring, at  

 indsigerens anlæg skulle være velegnet til udøvelse af foreliggende  

 opfindelse.
Smedemesterens redegørelse i erklæringens tredje afsnit er ret  

 forvirrende.
Ifølge denne redegørelse udgår spildgasledningen D fra  

 blandetromlen A og ender ved tørretromlens ene, med brænder E forsynede  

 endevæg F.
Spildgasledningen D hævdes dog også at løbe over i en  

 tilførselskanal G, der står i forbindelse med tørretromlens (B) indre.
Denne  

 redegørelse synes at tyde på, at smedemester Poul Mathiesen til trods for sin  

 aktive medvirken ved opførelsen af indsigerens anlæg ikke helt har forstået  

 dettes funktionsprincip og i realiteten således heller ikke kan bevidne, at  

 dette anlæg svarer til anlægget ifølge foreliggende ansøgning.
Indsigerens anlæg ses således ikke at svare til ansøgerens.
Men selv hvis  

 dette var tilfældet, måtte afgørelsen, om fremgangsmåden og anlægget ifølge  

 den foreliggende opfindelse er foregrebet ved åbenlys udøvelse i indsigerens  

 anlæg, efter vor formening baseres på spørgsmålet: Ville gennemsnitsfagmanden  

 alene ved at se indsigerens anlæg »på lang afstand« være i stand  

 til at konstruere anlægget ifølge krav 11 til 21 og i et sådant anlæg at  

 udøve fremgangsmåden ifølge krav 1 til 10 i ansøgerens fremlæggelsesskrift  

 nr. 153 712? Svaret på dette spørgsmål kan efter vor formening kun være nej.
Vi mener derfor fortsat, at indsigelsen bør afvises som ubegrundet.' Patentdirektoratet besluttede at tage indsigelsen til følge og afslog i  

 skrivelse af 13. maj 1993 ansøgningen med følgende begrundelse:
»1. Indsigeren har tidligere fremført, at ansøgningen af nærmere  

 angivne grunde ikke bør kunne imødekommes.
Vi mener også, at disse grunde er  

 til hinder for, at ansøgningen kan imødekommes, og vi har derfor afslået den  

 under henvisning til patentlovens § 16. Den nærmere begrundelse følger  

 nedenfor.
 2. Vi må give indsiger medhold i, at den fremgangsmåde og det anlæg, der  

 er omhandlet i kravene i den fremlagte ansøgning, i alt væsentlig kendes fra  

 det anlæg, der er henvist til af indsiger, og som har eksisteret inden  

 ansøgningens prioritetsdag, hvilket De heller ikke har bestridt.
 Anlægget viser i henhold til det af indsiger fremsendte  

 dokumentationsmateriale i alt væsentlig samme konstruktive opbygning som  

 anlægget ifølge ansøgningen og udnytter også spildgas til at forbrænde  

 spildgasser i tørretromlen.
 Vi er enig med indsiger i, at det i den forbindelse er uden betydning, at  

 blanderen i anlægget er tilsluttet tørretromlen og blandetromlen indirekte.
 Selv om det anførte anlæg er ændret efter indsigelsestidspunktet, idet  

 spildgasledningen oprindelig har været tilsluttet skorstenen, har den  

 samtidig også været tilsluttet den i modstrøm arbejdende tørretromle, således  

 at en del af spildgassen altid har passeret tørretromlen.
 Vi må derfor give indsiger ret i, at princippet ifølge den i ansøgningen  

 beskrevne og karakteriserede opfindelse har været anvendt i anlægget.
 At der i anlægget også findes en forudskiller til at udskille urenheder,  

 hindrer heller ikke, at tørretromlen som i anlægget ifølge ansøgningen har  

 udnyttet den varme, der findes i den spildgas, der afgår fra blandetromlen.
 Udover kendte træk fra anlægget omhandler de fremlagte krav alene for  

 fagmanden nærliggende foranstaltninger, som i sig selv ikke er patenterbare.
 Ved at studere anlægget på nært hold vil fagmanden således have haft  

 mulighed for at blive i stand til at udøve opfindelsen.
 I henhold til indsigers dokumentation må det endvidere antages, at en  

 større eller ubestemt kreds af personer har haft mulighed for at gøre sig  

 bekendt med anlæggets indretning.
 Ligeledes må det antages, at »vedkommende færdsel« har fundet  

 sted, ligesom det også må antages, at udenforstående ikke har været hindret  

 adgang til området.
 Det er således ikke afgørende, om man »på lang afstand« har  

 kunnet opdage opfindelsen, men om man ved en »tæt« betragtning har  

 kunnet se opfindelsen.
 Det er heller ikke nødvendigt for åbenlys udøvelse, at anlægget har været  

 solgt til tredjemand.
Vi må således konkludere, at indsiger efter vor vurdering på tilstrækkelig  

 måde har dokumenteret, at anlægget har været almindelig tilgængelig for en  

 bredere kreds, før ansøgningens prioritetsdag, og at fagmanden ved at studere  

 anlægget på nært hold har haft mulighed for at blive i stand til at udøve  

 opfindelsen....' Denne afgørelse har klageren ved skrivelse af 13. juli 1993 indbragt for  

 Patentankenævnet .
 I ankebegrundelse af 27. september 1993 har klageren påstået direktoratets  

 afgørelse omstødt og patent udstedt principielt på basis af følgende kravsæt:
 »1. Fremgangsmåde til tilvejebringelse af et  

 asfalt-blandingsmateriale (MG) under genanvendelse af opbrækket gammel asfalt  

 og tilsætning af ny asfalt, hvor andelen (MA) gammel asfalt opvarmes i en i  

 medstrøm arbejdende blandetromle (1), medens andelen (MN) ny asfalt opvarmes  

 i en i modstrøm arbejdende tørretromle (2), at andelene fra disse tromler  

 tilføres mindst en til tromlerne sluttet blander (3), i hvilken  

 materialeandelene viderebehandles, og hvori der eventuelt tilsættes  

 blandingsmaterialet frisk bitumen (B) samt fyldmateriale (F),  

kendetegnet ved, at al spildgassen fra blandetromlen (1) ledes  

 direkte, og uden opdeling ved en forudskiller, ind i tørretromlen (2) og i  

 denne opvarmes yderligere til forbrænding af de i spildgassen indeholdte CHx-  

 og CO-andele, og at spildgassen, der yderligere opvarmes i tørretromlen,  

 sammen med brændeflammen anvendes til opvarmning af andelen (MN) af ny asfalt  

 til en temperatur over temperaturen af den gamle asfalt (MA).
 2. Fremgangsmåde ifølge krav 1, kendetegnet ved, at spildgassen fra  

 blandetromlen (1) indføres i tørretromlens (2) indre (27) i nærheden af en  

 tromleendevæg (23) med en brænder (13) via en på denne endevæg udformet  

 tilførselsmekanisme.
 3. Fremgangsmåde ifølge krav 2, kendetegnet ved, at spildgassen fra  

 blandetromlen (1) ledes hen mod og direkte forbi flammen (32) fra  

 tørretromlens (2) brænder (13) i afhængighed af flammens størrelse og form.
 4. Fremgangsmåde ifølge krav 3, kendetegnet ved, at spildgassen fra  

 blandetromlen (19) ledes omkring brænderflammen (32) i form af en i det  

 mindste delvis kappestrøm.
 5. Fremgangsmåde ifølge krav 1, kendetegnet ved, at andelen (MA)  

 gammel asfalt i blandetromlen (1) fortrinsvis opvarmes til ca. 17053C, og at  

 andelen (MN) ny asfalt i tørretromlen (2) fortrinsvis opvarmes til ca.  

 180-35053C.
 6. Fremgangsmåde ifølge krav 1, kendetegnet ved, at  

 blandingsforholdet mellem andelen (MA) gammel asfalt og andelen (MN) ny  

 asfalt i asfaltblandingsmaterialet (MG) reguleres indstilleligt, dvs. i en  

 reguleringskreds, der automatisk ændres i afhængighed af varierende  

 parametre, f.eks. det nye materiales fugtighed.
 7. Fremgangsmåde ifølge krav 6, kendetegnet ved, at der anvendes en  

 betydelig større andel (MA) gammel asfalt i asfaltblandingen (MG) end ny  

 asfalt.
 8. Fremgangsmåde ifølge krav 1, kendetegnet ved, at den i et  

 bestemt blandingsforhold af gammel asfalt-andelen (MA) og andelen (MN) ny  

 asfalt sammensatte asfaltblanding (MG) opvarmes yderligere i den tilsluttede  

 blander (3) og holdes på den ønskede sluttemperatur.
 9. Fremgangsmåde ifølge krav 1, kendetegnet ved, at der i blanderen  

 (3) tilsættes asfaltblandingsmaterialet (MG) bitumen (B) og fyldmateriale (F)  

 i et indstilleligt regulerbart blandingsforhold.
 10. Fremgangsmåde ifølge krav 1, kendetegnet ved, at  

 asfaltblandingen (MG) efter passagen gennem blanderen (3) viderebearbejdes i  

 en til denne sluttet yderligere blander (4).
 11. Anlæg til udøvelse af fremgangsmåden ifølge et hvilket som helst af  

 kravene 1-10, med to parallelt arbejdende tromler (1 og 2) til opvarmning og  

 samtidig bevægelse af henholdsvis andelen (MA) gammel asfalt og andelen (MN)  

 ny asfalt, at tromlen (1) til behandling af andelen (MA) gammel asfalt er en  

 i medstrøms arbejdende blandetromle, medens tromlen (2) til behandling af  

 andelen (MN) ny asfalt er en i modstrøm arbejdende tørretromle, at begge  

 tromlers materialeudløb står i forbindelse med mindst en efterfølgende  

 blander (3), kendetegnet ved, at blandetromlen (1) og tørretromlen (2)  

 står i umiddelbar forbindelse med hinanden via en spildgasledning (10) uden  

 forudskiller, hvilken spildgasledning udgår fra blandetromlen og ender ved  

 tørretromlens (2) ene med en brænder (13) forsynede endevæg (23), hvor  

 spildgasledningen er udformet som en tilførselskanal (24), der via åbninger  

 (26) står i forbindelse med tørretromlens (2) indre (27).
 12. Anlæg ifølge krav 11, kendetegnet ved, at åbningerne (26) er  

 udformet som strømningskanaler.
 13. Anlæg ifølge krav 12, kendetegnet ved, at strømningskanalerne  

 er udformet som dyser (28).
 14. Anlæg ifølge krav 12, kendetegnet ved, at strømningskanalerne  

 er placeret koncentrisk omkring brænderåbningen (25).
 15. Anlæg ifølge krav 12, kendetegnet ved, at strømningskanalerne  

 er indstillelige på en sådan måde, at deres stråleretning i forhold til  

 brænderens (13) flammeretning kan ændres.
 16. Anlæg ifølge krav 15, kendetegnet ved, at strømningskanaler er  

 koblet til hinanden.
 17. Anlæg ifølge krav 16, kendetegnet ved, at alle  

 strømningskanaler er styret synkront.
 18. Anlæg ifølge krav 17, kendetegnet ved, at strømningskanalerne  

 er indstillelige i afhængighed af brænderflammens (32) størrelse.
 19. Anlæg ifølge krav 11, kendetegnet ved, at der til blanderen (3)  

 er sluttet en yderligere tilsvarende blander (4), og at blanderen eller begge  

 blandere har et aflangt fladt blandetrug med på to i indbyrdes modsat retning  

 roterede parallelle aksler anbragte blande- og transportskovle.
 20. Anlæg ifølge krav 19, kendetegnet ved, at blanderen eller  

 blanderne er indrettet til at kunne opvarmes.
21. Anlæg ifølge krav 11, kendetegnet ved, at blanderen eller  

 blanderne har organer til tilsætning af frisk bitumen (B) og fyldmateriale  

 (F).« Klageren har fremsat følgende subsidiære kravsæt:
 »1. Fremgangsmåde til tilvejebringelse af et  

 asfalt-blandingsmateriale (MG) under genanvendelse af opbrækket gammel asfalt  

 og tilsætning af ny asfalt, hvor andelen (MA) gammel asfalt opvarmes i en i  

 medstrøm arbejdende blandetromle (1), medens andelen (MN) ny asfalt opvarmes  

 i en i modstrøm arbejdende tørretromle (2), at andelene fra disse tromler  

 tilføres mindst en til tromlerne sluttet blander (3), i hvilken  

 materialeandelen viderebehandles, og hvori der eventuelt tilsættes  

 blandingsmaterialet frisk bitumen (B) samt fyldmateriale (F),  

kendetegnet ved, at al spildgassen fra blandetromlen (1) ledes  

 direkte, og uden opdeling ved en forudskiller, ind i tørretromlen (2) og i  

 denne opvarmes yderligere til forbrænding af de i spildgassen indeholdte CHx-  

 og CO-andele, og at spildgassen, der yderligere opvarmes i tørretromlen,  

 sammen med brændeflammen anvendes til opvarmning af andelen (MN) af ny asfalt  

 til en temperatur over temperaturen af den gamle asfalt (MA), og spildgassen  

 fra blandetromlen (1) indføres i tørretromlens (2) indre (27) i nærheden af  

 en tromleendevæg (23) med en brænder (13) via en på denne endevæg udformet  

 tilførselsmekanisme, og ledes hen mod og direkte forbi flammen (32) fra  

 tørretromlens (2) brænder (13) i afhængighed af flammens størrelse og form.
 2. Fremgangsmåde ifølge krav 1, kendetegnet ved, at spildgassen fra  

 blandetromlen (1) ledes omkring brænderflammen (32) i form af en i det  

 mindste delvis kappestrøm.
 3. Fremgangsmåde ifølge krav 1, kendetegnet ved, at andelen (MA)  

 gammel asfalt i blandetromlen (1) fortrinsvis opvarmes til ca. 17053C, og at  

 andelen (MN) ny asfalt i tørretromlen (2) fortrinsvis opvarmes til ca.  

 180-35053C.
 4. Fremgangsmåde ifølge krav 1, kendetegnet ved, at  

 blandingsforholdet mellem andelen (MA) gammel asfalt og andelen (MN) ny  

 asfalt i asfaltblandingsmaterialet (MG) reguleres indstilleligt, dvs. i en  

 reguleringskreds, der automatisk ændres i afhængighed af varierende  

 parametre, f.eks. det nye materiales fugtighed.
 5. Fremgangsmåde ifølge krav 4, kendetegnet ved, at der anvendes en  

 betydelig større andel (MA) gammel asfalt i asfaltblandingen (MG) end ny  

 asfalt.
 6. Fremgangsmåde ifølge krav 1, kendetegnet ved, at den i et  

 bestemt blandingsforhold af gammel asfalt-andelen (MA) og andelen (MN) ny  

 asfalt sammensatte asfaltblanding (MG) opvarmes yderligere i den tilsluttede  

 blander (3) og holdes på den ønskede sluttemperatur.
 7. Fremgangsmåde ifølge krav 1, kendetegnet ved, at der i blanderen  

 (3) tilsættes asfaltblandingsmaterialet (MG) bitumen (B) og fyldmateriale (F)  

 i et indstilleligt regulerbart blandingsforhold.
 8. Fremgangsmåde ifølge krav 1, kendetegnet ved, at  

 asfaltblandingen (MG) efter passagen gennem blanderen (3) viderebearbejdes i  

 en til denne sluttet yderligere blander (4).
 9. Anlæg til udøvelse af fremgangsmåden ifølge et hvilket som helst af  

 kravene 1-10, med to parallelt arbejdende tromler (1 og 2) til opvarmning og  

 samtidig bevægelse af henholdsvis andelen (MA) gammel asfalt og andelen (MN)  

 ny asfalt er en i modstrøm arbejdende tørretromle, at begge tromlers  

 materiale udløb står i forbindelse med mindst en efterfølgende blander (3),  

kendetegnet  ved, at blandetromlen (1) og tørretromlen (2) står i  

 umiddelbar forbindelse med hinanden via en spildgasledning (10) uden  

 forudskiller, hvilken spildgasledning udgår fra blandetromlen og ender ved  

 tørretromlens (2) ene med en brænder (13) forsynede endevæg (23), hvor  

 spildgasledningen er udformet som en tilførselskanal (24), der via åbninger  

 (26) står i forbindelse med tørretromlens (2) indre (27), og hvor åbningerne  

 (26) er udformet som strømningskanaler, hvilke strømningskanaler er udformet  

 som dyser (28).
 10. Anlæg ifølge krav 9, kendetegnet ved, at strømningskanalerne er  

 placeret koncentrisk omkring brænderåbningen (25).
 11. Anlæg ifølge krav 9, kendetegnet ved at strømningskanalerne er  

 indstillelige på en sådan måde, at deres stråleretning i forhold til  

 brænderens (139 flammeretning kan ændres.
 12. Anlæg ifølge krav 11, kendetegnet ved, at strømningskanaler er  

 koblet til hinanden.
 13. Anlæg ifølge krav 12, kendetegnet ved, at alle  

 strømningskanaler er styret synkront.
 14. Anlæg ifølge krav 13, kendetegnet ved, at strømningskanalerne  

 er indstillelige i afhængighed af brænderflammens (32) størrelse.
 15. Anlæg ifølge krav 9, kendetegnet ved, at der til blanderen (3)  

 er sluttet en yderligere tilsvarende blander (4), og at blanderen eller begge  

 blandere har et aflangt fladt blandetrug med på to i indbyrdes modsat retning  

 roterede parallelle aksler anbragte blande- og transportskovle.
16. Anlæg ifølge krav 15, kendetegnet ved, at blanderen eller  

 blanderne har organer til tilsætning af frisk bitumen (B) og fyldmateriale  

 (F).« I klagebegrundelsen udtaler klageren:
 »Vi finder at Patentdirektoratets afslag baserer sig på konklusioner  

 som er draget ud fra det materiale, der er blevet fremlagt som støtte for  

 indsigelsen, men som efter vor opfattelse ikke indeholder tilstrækkelig  

 belæg, såvel af formelle grunde som saglige grunde, for den trufne afgørelse,  

 og ønsker derfor afgørelsen yderligere efterprøvet.
 a) Således begrunder firmaet Tarco sin indsigelse udelukkende på  

 edserklæringerne fra Henning Kallestrup og Poul Mathiesen, som i årene 1982  

 har medvirket til opførelsen af det kendte anlæg til oparbejdelse af  

 blandingsasfalt, hvor Henning Kallestrup fremlægger fotos af anlægget, uden  

 at det er sikkert, at disse fotos stammer fra året 1982 specielt fra et  

 tidsrum før den 13. november 1984, som er prioritetsdatoen for den fore-  

 liggende danske patentansøgning.
 De af indsigeren fremlagte fotos specielt kopierne deraf er overhovedet  

 ikke egnet, til entydigt at erkende, at det daværende anlæg faktisk virker  

 efter fremgangsmåden ifølge patentansøgningen, idet redegørelserne ifølge de  

 ovennævnte edserklæringer ikke kan ses ud fra fotoene henholdsvis kopierne.
Det undrer os derudover meget, at indsigerne ikke er i stand til, at  

 fremlægge konstruktions- eller værkstedstegninger, efter hvilke anlægget til  

 sin tid blev bygget.
Kun sådanne tekniske tegninger er nemlig egnet til at  

 bevise konstruktive træk, såvel som arbejdsprocesserne i et  

 asfaltoparbejdningsanlæg.
 b) Patentdirektoratets sagsbehandlers mening, at indsigeren på  

 tilfredsstillende måde har dokumenteret, at fag-manden ved betragtning af  

 dette anlæg tæt på havde muligheden for udøvelse af opfindelsen, er af denne  

 grund truffet på et vilkårligt grundlag, idet det ikke er lykkedes indsigeren  

 at eftervise at det kendte anlæg allerede den gang kunne gennemføre  

 fremgangsmåden ifølge opfindelsen, uden nogen tvivl, og uden at det var  

 muligt at gennemføre fremgangsmådeændringer.
I selve afslaget, har sagsbehandleren rigtigt nok også kun fastslået, at »selv om det anførte anlæg er ændret efter indsigelsestidspunktet,  

 idet spildgasledningen oprindeligt har været tilsluttet skorstenen, har den  

 samtidigt også været tilsluttet den i modstrøm arbejdende tørretromle,  

 således at en del af spildgassen altid har passeret tørretromlen«.
 Disse træk er dog ikke nok for gennemførelse af fremgangsmåden ifølge  

 opfindelsen, idet nemlig den totale mængde af spildgasser fra blandetromlen  

 efterforbrændes ifølge opfindelsen og dermed frigøres fra de miljøskadelige  

 giftstoffer.
Faktisk var det på daværende tidspunkt, før opfindelsen ifølge den  

 foreliggende ansøgning blev kendt, almindeligt anvendt at trække spildgasser  

 fra en trommel til energibesparende opvarmning af en anden trommel, og dermed  

 udnytte den for hånden værende varmeenergi.
Alene den omstændighed, at  

 spildgasserne fra blandetromlen efterfølgende føres til en forudskiller,  

 viser entydigt, at spildgasserne fra blandingstromlen benyttes til en  

 yderligere økonomisk udnyttelse af tørretromlen, der derved kan køres med en  

 større varme og at de fraskilte giftige og miljøbelastende stoffer således  

 ikke efterforbrændes, således som det fremgår af den foreliggende ansøgning.
Patentdirektoratets sagsbehandler trækker desværre heraf den forkerte  

 slutning, at det opfinderiske princip ifølge den foreliggende ansøgning er  

 kendt fra de kendte anlæg, dette er nemlig ikke tilfældet.
Det må ubetinget  

 accepteres, at alene den ydre opbygning, og alene denne ville en betragter af  

 anlægget kunne udlede.
Betragteren vil således ikke kunne slutte sig til den  

 fremgangsmåden et sådant anlæg virker efter.
 Således har Kallestrup og Mathiesen da heller ikke i deres edserklæringer  

 explicit påstået, at det kendte anlæg eksakt har virket på samme måde som  

 fremgangsmåden ifølge krav 1 i den foreliggende ansøgning.
Derudover fremgår det af indsigernes argumentation overfor  

 Patentdirektoratet af den 18. september 1990 side 2, 2. afsnit at »spildgasledningen var oprindeligt tilsluttet skorstenen, men var  

 samtidig tilsluttet den i modstrøm arbejdende tørretromle, så at man  

 afhængigt af behovet kunne justere spildgasmængden til tørretromlen.  

 Overskydende spildgas kunne således ind i skorstenen, men der var altid en  

 del af spildgasser som passerede tørretromlen«.
Dette udsagn beviser nemlig nøjagtig vores opfattelse, at det kendte anlæg  

 netop ikke virker således at hele mængden af spildgas fra blandetromlen føres  

 til tørretromlen, således som det er tilfældet i forbindelse med opfindelsen  

 ifølge den foreliggende ansøgning, og da slet ikke med det formål at opnå en  

 efterforbrænding af spildgassen.
Alene den mulighed, at spildgassen fra  

 blandetromlen kan ledes variabelt til skorstenen eller til tørretromlen,  

 viser, at spildgassen alene udnyttes til afgivelse af den i spildgassen  

 indeholdende varmeenergi, således at der ledes spildvarme ind i tørretromlen  

 i afhængighed af den mængde af varme der er behov for.
Udførelsesformen for  

 spildgasledningen i det kendte anlæg, viser dermed ganske entydigt, at  

 opfindelsens ide ikke var kendt på daværende tidspunkt.
 På baggrund af ovenstående kan der konkluderes følgende:
 1) Opfindelsen ifølge den foreliggende patentansøgning er ny, idet det før  

 ansøgningens indleveringsdato ikke har været kendt at udføre en tvangsmæssig  

 og lukket overførelse af den spildgas, der udgår fra blandetromlen til  

 tørretromlen.
 2) Opfindelsen ifølge den foreliggende patentansøgning har  

 opfindelseshøjde, idet det ikke er nærliggende for en fagmand, ved brug af  

 det kendte anlæg, at udøve opfindelsen, idet det kendte anlægs virkemåde har  

 et helt andet sigte end det er tilfældet med den foreliggende opfindelse,  

 nemlig at udnytte restvarmen i spildgassen, hvorimod det ifølge den  

 foreliggende opfindelse er hensigten at opnå en total efterforbrænding af  

 giftstofferne i spildgassen.
Selv om det er vores opfattelse, sådan som det fremgår af ovenstående, at  

 indsiger ikke har bevisliggjort sine påstande vedrørende det kendte anlægs  

 virkemåde, har vi dog udarbejdet et nyt principalt kravsæt, med et nyt  

 selvstændigt fremgangsmådekrav (krav 1) og et nyt selvstændigt anlægskrav  

 (krav 11), som er præciseret over for det kendte anlæg, og den påståede  

 virkemåde for dette.
Vi ønsker på denne baggrund principielt, at Ankenævnet,  

 afviser Patentdirektoratets afgørelse og vedtager patentet med denne nye  

 kravformulering.
Derudover er der vedlagt et subsidiært kravsæt, som yderligere er  

 præciseret ved at krav 1 omfatter de træk der fremgår af de oprindelige krav  

 2 og 3 og krav 11 omfatter de træk der oprindeligt fremgår af krav 12 og 13,  

 og det er subsidiært vores ønske, idet ansøger ikke ønsker at risikere at  

 tabe enhver mulighed for at opnå en patentbeskyttelse, at sagen genoptages  

 til behandling, på baggrund af dette nye kravsæt, som er væsentligt  

 præciseret i forhold til den af indsigerne nævnte kendte teknik.' Indsiger har i skrivelse af 30. november 1993 påstået Patentdirektoratets  

 afgørelse af 13. maj 1993 stadfæstet og har bl.a. anført:
»... Side 1, stk. 2 og 3. Klageren finder, at min klients indsigelse  

 ikke er tilstrækkeligt begrundet.
Blandt andet henviser klageren til tvivl  

 om, at de fotos der indgår i Henning Kallestrups erklæring virkelig stammer  

 fra 1982, specielt et tidsrum før 13. november 1984 (nærværende ansøgnings  

 prioritetsdag). Hertil skal siges, at de nævnte fotos ifølge hr.
Kallestrup  

 er før dette tidspunkt, og han understøtter dette synspunkt ved at henvise  

 til et yderligere farvefoto af Bøgedal-anlægget, nemlig et luftfoto (det  

 originale farvefoto er vedlagt: det bedes venligst returneret snarest mulig)  

 optaget 22. juni 1983 (fotograf: Kastrup Luftfoto), altså før 13. november  

 1984. Datoen 22. juni 1983 fremgår af fotografens dato-label på fotoets  

 bagside.
Det nævnte luftfoto supplerer på udmærket måde de fotos, som indgår  

 i Henning Kallestrups erklæring.
Side 1, linie 2 f.n. - side 3, linie 3. Klageren anfører endvidere, at  

 erklæringens fotos ikke er egnet til entydigt at erkende, at det daværende  

 anlæg (Bøgedal-anlægget) faktisk virker efter fremgangsmåden ifølge  

 patentansøgningen, idet de i erklæringen angivne redegørelser ikke »kan  

 ses« ud fra fotoene.
Til dette vil jeg sige, at det er heller ikke  

 afgørende, at alt umiddelbart kan aflæses af de nævnte fotos.
Afgørende er,  

 hvad de underskrivende personer fortæller, at disse personer er troværdige,  

 at erklæringerne er afgivet på tro og love, og at de nævnte personer er  

 beredt til under strafansvar at bekræfte rigtigheden af erklæringernes  

 indhold ved personligt fremmøde i Patentankenævnet eller ved domstolene.
Jeg  

 kan oplyse, at de nævnte personer er beredt til at møde, såfremt  

 Patentankenævnet skulle ønske det.
Side 2, stk. 2. Klageren har efterlyst konstruktions- eller  

 værkstedstegninger af Bøgedal-anlægget, idet han mener, at kun sådanne  

 tegninger er egnet til at bevise konstruktive træk såvel som  

 arbejdsprocesserne i et asfaltoparbejdningsanlæg.
Jeg er helt uenig heri.
Det  

 siger sig selv, at også andre bevismåder er egnede, f.eks. fotos eller  

 beskrivelser, således som det er sket i nærværende sag.
Indsigeren har  

 imidlertid gennemgået sine arkiver på ny og har herved fundet vedlagte  

 udaterede arbejdstegning (nr. 61-3-060) af Bøgedal-anlægget.
Arbejdstegningen  

 stammer fra 1982/83. På tegningen er dog kun blandetromlen (af mig markeret  

 med A) synlig, nemlig midt for øverst.
Tørretromlen er ikke synlig, men  

 befinder sig neden for tegninges nederste begrænsning.
Man ser  

 spildgasledningen B, som afgår fra højre ende af blandetromlen A, og som  

 indeholder en cyklon (forudskiller) C og en blæser D (cyklonen befinder sig  

 yderst til højre på tegningen). Efter blæseren forløber spildgasledningen  

 vandret og derefter lodret ned til den ikke-viste tørretromle.  

 Arbejdstegningen og luftfotoet supplerer hinanden godt, idet man på  

 luftfotoet tydeligt ser den til tørretromlen (der ligger vandret nederst i  

 anlægget) lodret nedførte spildgasledning.
Tørretromlen samt den nævnte  

 nedførte del af spildgasledningen har jeg indtegnet på en kalke som er  

 vedlagt sammen med luftfotoet.
Om anlægget indeholder en cyklon  

 (forudskiller) eller blæser eller ikke indeholder disse dele er uvæsentligt  

 for så vidt angår spørgsmålet om afbrænding af CHx- og CO-gas.
Cyklonen  

 (forudskilleren) tjener kun til mekanisk opfangning af asfaltklatter, der  

 måtte være blevet revet løs fra blandetromlen.
Side 2, stk. 3. Klageren mener, at Direktoratets afgørelse er truffet på  

 et vilkårligt grundlag.
Jeg er ganske uenig.
En fagmand på det foreliggende  

 område vil, når han beskuer Bøgedal-anlægget, ikke være i tvivl om, hvorledes  

 dets elementer er føjet sammen og dermed heller ikke være i tvivl om, hvilken  

 fremgangsmåde de arbejder sammen efter (dvs., den fremgangsmåde der går ud på  

 at lede spildgas fra blandetromlen over i tørretromlen).
Side 3, stk. 1. Klageren anfører, at alene den omstændighed at  

 spildgasserne fra blandetromlen efterfølgende føres til en forudskiller  

 entydigt viser, at spildgasserne fra blandetromlen benyttes til en yderligere  

 økonomisk udnyttelse af tørretromlen, der derved kan køres med større varme  

 og ... at de fraskilte giftige og miljøbelastende stoffer således ikke  

 efterforbrændes, således som det fremgår af den foreliggende ansøgning.
Det,  

 klageren her anfører, synes temmelig uklart.
Det, der rent faktisk skete i  

 Bøgedal-anlægget var - som lige nævnt -, at cyklonen (forudskilleren) brugtes  

 til mekanisk at fraskille asfaltklatter, som fejlagtigt var blevet medrevet  

 af spildgassen fra blandetromlen.
Den egentlige spildgas, som indeholdt  

 giftige og miljøbelastende komponenter, strømmede upåvirket gennem cyklonen  

 og hen til tørretromlen.
Noget af spildgassen måtte man undtagelesesvis lede  

 ud gennem skorstenen, men det var ikke fordi, der ikke var plads til den i  

 spildgasledningen, men fordi der midlertidigt var problemer med et  

 posefilter, som var anbragt i en afgangsrørledning, der udgik fra  

 tørretromlen.
Havde sidstnævnte filter været i orden, kunne spildgasledningen  

 mellem blandetromlen og tørretromlen have optaget den totale mængde spildgas.
Side 3, stk. 2. Jeg er uenig med klageren.
Når en fagmand på det  

 foreliggende område beskuer Bøgedal-anlægget, vil han kunne slutte sig til de  

 for den anvendte fremgangsmåde væsentlige behandlingstrin og med speciel  

 fremledning af spildgas fra blandetromlen til tørretromlen.
Side 4, stk. 1. Klageren nævner »at det kendte anlæg netop ikke  

 virker således, at hele mængden af spildgas og blandetromlen føres til  

 tørretromlen således som ifølge opfindelsen, og da slet ikke med det formål  

 at opnå en efterforbrænding af spildgassen ... og således at der ledes  

 spildgas ind i tørretromlen i afhængighed af den varme, der er brug  

 for«.
Hertil skal det siges - jf. det der lige ovenfor er oplyst - at  

 det er rigtigt at det for Bøgedal-anlægget gælder, at det i 1983 ikke ledte  

 hele spildgasmængden fra blandetromlen over i tørretromlen, men at en del -  

 via by-passledning - blev ledt til skorstenen.
Der var imidlertid ikke noget  

 i vejen for, at man dengang kunne have ledt al spildgassen til tørretromlen.  

 Når man ikke gjorde det, var det som nævnt fordi, men havde nogle  

 dimensioneringsproblemer med et posefilter, der var anbragt lige efter  

 tørretromlen. (Et filter der svarer til filteret 17 i anlægget ifølge  

 opfindelsen, se fig. 1).
Side 4, stk. 3 og 4. Når klageren anfører, at »hvorimod det ifølge  

 den foreliggende opfindelse er hensigten at opnå en total efterforbrænding  

 med giftstoffer i spildgassen« må jeg sige, at det var også målet i  

 Bøgedal-anlægget, og at alle rørledninger - og især spildgasledningen - var  

 dimensioneret til at kunne føre al spildgassen fra blandetromlen til tørretromlen, men kun midlertidigt  

 kørte med nedsat spildgasflow gennem tørretromlen på grund af den manglende  

 filterkapacitet ved det nævnte posefilter.
 Side 4, sidste stykke, og side 5. Den omstændighed at klageren har  

 indsendt to forslag til nye krav (et principalt kravsæt og et subsidiært  

 kravsæt) kunne tyde på, at han ikke er ganske overbevist om bæredygtigheden  

 af sine argumenter.
 Mine bemærkninger til det principale kravsæt er følgende:
 Krav 1:
I linie 18 er indføjet »den opdeling ved en forudskiller«.
Denne  

 angivelse burde ikke tillades, fordi den er negativ.
Patentdirektoratet  

 forbyder normalt patentkrav med »negative« træk: i bedste fald er  

 det meget restriktivt over for sådanne træk.
I linie 22 - 24 hedder det »sammen med brændeflammen anvendes til  

 opvarmning af andelen (MN) af ny asfalt til en temperatur over temperaturen  

 over den gamle asfalt (MA)».
Dette træk repræsenterer en utilladelig  

 udvidelse af kravet.
Trækket er en generalisering af krav 5 og har aldrig  

 været nævnt i beskrivelse og krav.
Klageren vil måske hævde, at det kan  

 udledes af sammendraget til nærværende ansøgning.
Her vil jeg sige, at der i  

 dette ikke står noget om, at temperaturen af den nye asfalt skal være højere  

 end temperaturen af den gamle asfalt: der står kun, at den ny asfalt skal  

 »opvarmes til en højere temperatur«.
Det kunne f.eks. være til en  

 temperatur, der er højere end den temperatur, den nye asfalt havde i  

 begyndelsen.
Der står ikke entydigt, at den nye temperatur af den nye asfalt  

 skal være højere end temperaturen af den gamle asfalt. - Krav 1 er således i  

 strid med dels patentlovens § 13, som siger, at man ikke må søge patent på  

 noget, som går ud over ansøgningen som indleveret, dels patentlovens § 19,  

 stk. 2, som siger, at efter fremlæggelse må kravene ikke ændres, så at  

 beskyttelsen udvides.
 I øvrigt mener jeg, at krav 1 er foregrebet ved den åbenlyse anvendelse af  

 Bøgedal-anlægget, således som også Direktoratet har givet udtryk for i sit  

 afslag.
 Krav 11:
 I linie 11 er indføjet: »umiddelbar«.
 I linie 12 - 13 er indføjet: »uden forudskiller«.
Det førstnævnte udtryk står ikke nogen steder i beskrivelse eller krav som  

 indleveret.
Det andet udtryk er negativt og derfor uheldigt.
De to udtryk bør  

 derfor ikke accepteres af Patentankenævnet. - I øvrigt mener jeg, at krav 11  

 er foregrebet ved den åbenlyse anvendelse af Bøgedal-anlægget, således som  

 også Direktoratet giver udtryk for i sig afslag.
 Mine bemærkninger til det subsidiære kravsæt er som følger:
 Krav 1:
I linie 18 er indføjet: »uden opdeling ved en forudskiller«.  

 Dette træk er negativt og burde derfor ikke tillades.
Desuden fremgår det  

 heller ikke af beskrivelsen som indleveret.
I linie 22 er indføjet: »anvendes til opvarmning af andelen (MN) af  

 ny asfalt til en temperatur over temperaturen af den gamle asfalt (MA)».  

 Dette brede træk har som ovenfor nævnt ikke været omtalt i ansøgningen som  

 indleveret.
Man kan også sige, at trækket er en utilladelig generalisering af  

 krav 3. Trækket bør ikke accepteres.
Klageren nævner, at de gamle krav 2 og 3  

 er blevet inkorporeret i kravet.
Det gamle krav 2 er imidlertid helt kendt  

 fra hr.
Kallestrups erklæring side 3, stk. 4, og krav 2's indhold er helt  

 nærliggende og i øvrigt et uvæsentligt træk.
I øvrigt mener jeg, at kravet  

 bør afslås med samme begrundelse som den i Direktoratets afslagsskrivelse  

 angivne.
 Krav 9:
 I linie 7 er indføjet: »umiddelbar«.
 I linie 8 - 10 er indføjet: »uden forudskiller«.
Førstnævnte udtryk står som tidligere nævnt ikke nogen steder i  

 beskrivelse eller krav som indleveret.
Det andet udtryk er negativt og derfor  

 uheldigt.
Patentankenævnet bør derfor ikke acceptere disse udtryk.
Klageren nævner, at de gamle krav 12 og 13 er blevet inkorporeret i det  

 gamle krav 11. Når henses til den åbenlyse anvendelse af Bøgedal-anlægget, er  

 indholdet af de gamle krav 12 og 13 imidlertid helt nærliggende for  

 fagmanden, hvis denne ønsker at styre spildgasstrømmen.
Krav 9 indeholder  

 således heller ikke noget patenterbart.
Patentankenævnet bør i øvrigt afslå  

 kravet med samme begrundelse, som den Direktoratet gav i sin  

 afslagsskrivelse....' Klageren har den 21. februar 1994 afgivet følgende kommentarer hertil:
 »Det er stadig vor opfattelse, at Patentdirektoratets afslag baserer  

 sig på konklusioner som er draget ud fra det materiale, som er lagt som  

 støtte for indsigelsen, men som efter vor opfattelse ikke indeholder  

 tilstrækkelig belæg, såvel af formelle grunde som saglige grunde, for den  

 trufne afgørelse, og vi ønsker derfor afgørelsen omstødt.
Indsigeren har yderligere ved sit brev af den 30. november 1993, bidraget  

 med helt nyt modholdsmateriale, såsom luftfotografier og tegninger.
Efter  

 gennemgang af dette nye materiale, kan vi konkludere at vi stadig er af den  

 opfattelse, at Patentdirektoratets afslag, er urimeligt, på baggrund af de af  

 indsigeren fremdragne modhold.
 Vi vil herefter disponere vores kommentarer således, at vi først  

 argumenterer, for vores opfattelse af den foreliggende opfindelses nyhed og  

 opfindelseshøjde, og senere i kommentarerne, specifikt vil kommentere vore  

 nye kravsæt af den 27. september 1993.
Hvad angår den foreliggende opfindelses nyhed og opfindelseshøjde, er det  

 vigtigt indledningsvis at understrege, at det stadig er vor opfattelse, at  

 indsigerens modholdsmateriale såsom fotografier, luftfotografier og  

 tegninger, ikke på nogen måde kan begrunde indsigerens påstand om åbenlys  

 udøvelse.
Ved sine fotografier og det nye luftfotografi af den 22. juni 1983,  

 har indsigeren alene påvist, at indsigerens kendte anlæg har eksisteret, og  

 har haft det på fotografierne viste udseende, med de forbehold, som  

 indsigeren selv angiver.
Indsigerens påstand, om at dette anlægs virkemåde,  

 og indre konstruktion, entydigt skulle kunne udledes ud fra disse  

 fotografier, er efter vor opfattelse helt forkert.
Påstanden svarer efter vor  

 opfattelse, til at det skulle være muligt, ved betragtning af en bils  

 kølerhjelm, at konkludere hvilken motortype osv. der er placeret under  

 kølerhjelmen.
 I denne forbindelse, skal det anføres, at erklæringerne fra Henning  

 Kallestrup og Smedemester Poul Mathiesen, ikke kan benyttes som dokumentation  

 for åbenlys udøvelse af opfindelsen, men alene som bevisførelse for, at det  

 kendte Bøgedal-anlæg, har haft en nærmere bestemt virkemåde og konstruktion.  

 Erklæringerne dokumenterer således ikke, at anlæggets virkemåde eller  

 konstruktion har været åbenlyst anvendt eller offentliggjort.
Selv om det herefter skulle lykkedes indsigeren, at dokumentere at  

 Bøgedal-anlæggets konstruktion og virkemåde har været offentligt kendt ved  

 åbenlys udøvelse, eller på anden måde, har dette dog mindre betydning, idet  

 indsigeren selv accepterer den foreliggende opfindelses nyhed, både hvad  

 angår opfindelsens fremgangsmåde, som anlægget ifølge opfindelsen.
Således  

 anfører indsigeren selv, i sit brev af den 18. september 1990 side 2 andet  

 afsnit, at »spildgasledningen oprindeligt var tilsluttet skorstenen, men  

 var samtidigt tilsluttet den i modstrøm arbejdende tørretromle, så at man  

 afhængigt af behovet kunne justere spildgasmængden til tørretromlen, og at  

 overskydende spildgas så kunne ledes ind i skorstenen, men at der altid var  

 en del af spildgassen som passerede tørretromlen«.
Dette bekræfter  

 indsiger ved sit brev af den 30. november 1993, side 4 afsnit 2. Dermed kan  

 indsigeren vel ikke bestride, at apparatet ifølge den foreliggende  

 opfindelse, er nyt, idet spildgasledningen (10), ifølge den foreliggende  

 opfindelse, udgår fra blandetromlen og ender ved tørretromlens (2) ene ende.  

 Spildgasledningen er således ikke, sådan som det var tilfældet med  

 Bøgedal-anlægget oprindeligt, tilsluttes skorstenen.
 Dette ovennævnte træk ifølge den foreliggende opfindelse, er særdeles  

 vigtigt, idet det netop er dette træk, der sikrer, at den totale mængde af  

 spildgas fra blandetromlen, overføres til tørretromlen, således at det opnås  

 en yderligere forbrænding af den totale mængde af spildgas.
I sit brev af den 30. november 1993, anfører indsigeren selv yderligere,  

 at det daværende Bøgedal-anlæg, ikke har kunnet fungere efter den  

 foreliggende opfindelses fremgangsmåde, idet »noget af spildgassen måtte  

 man undtagelsesvis lede ud gennem skorstenen, men det var ikke fordi, der  

 ikke var plads til den i spildgasledningen, men fordi der midlertidigt var  

 problemer med et posefilter, som var anbragt i en afgangsrørledning, der  

 udgik fra tørretromlen.
Havde sidstnævnte filter været i orden, kunne  

 spildgasledningen mellem blandetromlen og tørretromlen have optaget den  

 totale mængde spildgas«. (Side 3 nederst). Dette gentages endvidere på  

 side 4 afsnit 2 nederst.
Idet fremgangsmåden ifølge den foreliggende opfindelse, netop specificerer  

 at spildgassen fra blandetromlen (1), ledes direkte ind i tørretromlen (2),  

 kan vi ikke se hvorledes indsigerens argumentation om åbenlys udøvelse af  

 opfindelsens fremgangsmåde i Bøgedal-anlægget, kan holde, idet indsiger jo  

 selv erkender at det oprindelige Bøgedal-anlæg ikke kunne udøve  

 fremgangsmåden.
Selv om indsigeren anfører, at det oprindelige Bøgedal-anlæg,  

 med konstruktive ændringer, kunne have fungeret efter opfindelsens  

 fremgangsmåde, er det jo ikke i denne forbindelse et spørgsmål om, hvad der  

 kunne have været gjort på daværende tidspunkt, men hvad der rent faktisk blev  

 gjort.
 Vi mener på denne baggrund, at Patentdirektoratets afslag, baserer sig på  

 en alt for vidstrakt fortolkning af hvad der kan udledes af indsigerens  

 modholdte materiale, og at der ikke er taget hensyn til at de væsentligste  

 træk ifølge den foreliggende opfindelse, sådan som indsigeren selv anfører,  

 er nye på ansøgningens indleveringstidspunkt, i overensstemmelse med  

 ovenstående.
Udover det materiale, som Patentdirektoratet har haft til brug ved deres  

 afgørelse, har indsigeren ved sit brev af den 30. november 1993, indleveret  

 et luftfoto af Bøgedal-anlægget, dateret den 22. juni 1983, og en dateret  

 værkstedstegning nr. 61-3-060, med tilhørende argumentationer.
Hvad angår det  

 nævnte luftfoto af den 22. juni 1983, ændrer dette ikke ved vores holdning  

 til sagen, idet dette nye luftfoto netop viser at spildgasledningen fra  

 blandetromlen ikke direkte blev ført ind i tørretromlen.
Helt i  

 overensstemmelse med indsigerens egne anførelser.
Hvad angår den nævnte værkstedstegning, kan denne ikke benyttes som  

 modholdsmateriale imod den foreliggende ansøgning, idet denne er udateret.  

 Indsigeren har heller ikke dokumenteret at værkstedstegningen har været  

 offentliggjort, hvilket vel forudsætter tegningens relevans her.
Derudover  

 fremgår det ikke af denne, om den omtalte spildgasledning er tilsluttet til  

 skorstenen henholdsvis til tørretromlen.
Indsigerens redegørelse af den 30.  

 november 1993 side 2 stk. 2, at »efter blæseren forløber  

 spildgasledningen vandret og derefter lodret ned i den ikke viste  

 tørretromle« er forkert.
Det på værkstedstegningen viste omtalte  

 »rør« vedrører således ikke spildgasledningen, men en elevator,  

 sådan som det også angives i værkstedstegningen.
Faktisk forløber  

 spildgasledningen fra blandetromlen heller ikke lodret nedad, men videre  

 vandret henover tørretromlen til den på luftfotoet viste skorsten.
 Vi mener på baggrund af ovenstående, at have redegjort for den  

 foreliggende opfindelse patenterbarhed, idet der ved den foreliggende  

 ansøgning, er angivet en fremgangsmåde og et anlæg, som er nyt, sådan som  

 indsigeren også selv indikerer, og hvor dette anlæg medfører væsentlige  

 miljømæssige fordele, ved den yderligere forbrænding af de i spildgassen  

 indeholdte CHX- og CO-andele på en effektive måde.
 Hvad angår indsigerens kommentarer til vores principale og subsidiære  

 kravsæt af den 27. september 1993, vil vi kort anføre følgende:
 Principalt krav 1:
Indsigeren argumenterer at indføjelsen »uden opdeling ved en  

 forudskiller«, ikke burde tillades, fordi den er negativ.
Det der fra  

 vores side menes med denne tilføjelse, er at spildgassen ikke opdeles til at  

 strømme henholdsvis til skorstenen og til tørretromlen, sådan som det er  

 kendt ved Bøgedal-anlægget.
Hensigten hermed, er at tydeliggøre overfor  

 indsiger, at spildgasstrømmen ledes direkte fra blandetromlen til  

 tørretromlen uden at en del af spildgasstrømmen udskilles til skorstenen.
Vi  

 er opmærksomme på at ordet forudskiller her kan misforstås, hvorfor vi vil  

 kunne acceptere en hvilken som helst anden formulering.
Såfremt  

 Patentankenævnet skulle ønske dette, vil vi også herfra acceptere en  

 udeladelse af denne vending fra kravet.
Hvad angår indsigerens kommentar vedrørende den sidste del af det  

 principale krav 1, hvor relative temperaturer for andelen (MN) af nyt  

 asfaltmateriale varmes til en temperatur over temperaturen for den gamle  

 asfalt (MA), er det vores opfattelse at dette fremgår af ansøgningen som  

 helhed, ved sammenlæsning af specielt sammendraget og det nuværende krav 5  

 samt at der angives i ansøgningen »at spildgassen fra blandetromlen (1)  

 ledes direkte ind i tørretromlen (2) og i denne opvarmes yderligere«.
Vi  

 er opmærksomme på at den foreslåede formulering ikke fremgår direkte af den  

 oprindelige ansøgning, og vi er indstillet på herfra, en hvilken som helst  

 anden formulering, såfremt Patentankenævnet skulle ønske dette, eller  

 eventuelt helt at udelade dette træk af kravet.
 Principal krav 11:
Vi er enige at ordet umiddelbar ikke fremgår direkte af den oprindelige  

 ansøgnings tekst, men vil her tillade os at sætte lighedstegn mellem ordet  

 »umiddelbar«, og det i krav 1 anførte ord »direkte«,  

 hvorfor der ikke hermed er indført noget i denne forbindelse.
Vedrørende  

 indsigerens argumentation imod indføjelsen »uden forudskiller«,  

 henviser vi til vores kommentarer ovenfor vedrørende krav 1.
 Subsidiært kravsæt:
Her henvises til vores ovennævnte kommentarer vedrørende det principale  

 kravsæt.
Derudover finder vi det på sin plads, at afvise indsigerens  

 spekulationer i sit brev af den 30. november 1993 side 4 nederst, om vores  

 bevæggrunde for at indlevere et subsidiært kravsæt.
Det skal i denne  

 forbindelse anføres, at den foreliggende patentansøgning er meget vigtigt for  

 ansøgeren, og at det jo er helt almindeligt anvendt at indlevere subsidiære  

 kravsæt, som der muligvis kan udledes et patent af, såfremt Patentankenævnet,  

 imod forventning, ikke mener at kunne godkende det principale kravsæt.
Det  

 virker helt urimeligt, at indsigeren specifikt søger at tillægge os specielle  

 intentioner med det subsidiære kravsæt, på denne måde.
 Der er med det subsidiære kravsæt, sigtet imod en præcisering af den  

 foreliggende opfindelse, ved en ifølge ansøgerne meget hensigtsmæssig  

 udførelsesform.
Idet vi således, har redegjort for den foreliggende opfindelses  

 patenterbarhed, samt har indgivet et principalt og subsidiært kravsæt, som er  

 præciseret overfor den af indsigeren påståede kendte teknik vedrørende  

 Bøgedal-anlægget, er det vores opfattelse, at Patentankenævnet på denne  

 baggrund afviser indsigerens argumentationer og påstand, samt omstøder  

 Patentdirektoratets afslag på denne sag.
Samt vedtager patentet med den nye  

 kravformulering.
Såfremt Patentankenævnet dog ikke mener direkte at kunne godkende de nye  

 kravs formulering, vil vi bede om at sagen genoptages til behandling, på  

 baggrund af disse nye kravsæt, som er præciseret i forhold til den af  

 indsigerne nævnte kendte teknik.' Ankenævnet har behandlet sagen på sit møde den 20. april 1995.
For klageren (ansøgeren) mødte civilingeniør Henrik Brieghel sammen med  

 Horst Bruggemann og Klaus F.
Fehners.
 For indsigeren mødte civilingeniør Tage Nørgaard sammen med  

 konstruktionsingeniør Henning Kallestrup og Poul Mathiesen.
 Civilingeniør Henrik Brieghel procederede sagen på klagerens vegne.
 Civilingeniør Tage Nørgaard procederede sagen på indsigerens vegne.
 Parterne henholdt sig i det væsentlige til de til Ankenævnet og  

 Direktoratet fremsendte, skriftlige indlæg.
Klageren fremhævede, at det fotografiske materiale ikke på nogen måde  

 kunne begrunde indsigerens påstand om åbenbar udøvelse.
Ud fra dette mateiale  

 kunne man ikke entydigt konstatere, at der var tale om den samme opfindelse.  

 Der forelå ikke dokumentation for, at uvildige personer har haft kendskab til  

 anlægget.
Der har således ikke foreligget nogen nyhedsskadelig effekt, og der  

 er tilstrækkelig opfindelseshøjde for ansøgerens anlæg, til at dette kan  

 patenteres.
 Klageren erklærede sig indforstået med, at sagen eventuelt sendes tilbage  

 til Direktoratet til fortsat behandling i realiteten på grundlag af de nye  

 kravsæt.
Indsigeren påstod stadfæstelse af Direktoratets afgørelse i henhold til de  

 i afgørelsen anførte grunde.
Der henvistes til de fremlagte erklæringer af 7.  

 februar 1989 og 10. oktober 1990, og det fremhævedes, at klagerens krav 1 og  

 11 ikke indeholdt nye træk eller adskilte sig væsentligt fra det kendte.
 Ankenævnet skal udtale:
Efter en samlet vurdering af oplysningerne i sagen findes indsigeren ikke  

 at have ført dokumentation for, at anlægget har været almindelig tilgængelig  

 for en bredere kreds, og en fagmand findes ikke ved på nært hold udefra at  

 studere anlægget at have mulighed for at blive i stand til at udøve  

 opfindelsen.
Indsigelsen kan derfor ikke tages til følge, og sagen sendes  

 tilbage til Direktoratet til fortsat behandling i realiteten, idet nævnet  

 herved hverken har taget stilling til ansøgerens principale eller subsidiære  

 krav.
