 I medfør af § 19, stk. 4, og § 33, stk. 3, i lov nr. 195 af 26. maj 1965  

 om saltvandsfiskeri, som ændret ved lov nr. 163 af 28. april 1971 og lov nr.  

 209 af 16. maj 1978, bestemmes:
 § 1.  Ved Skjern Å's udløb i Ringkøbing Fjord  

 fastlægges et ændret fredningsbælte begrænset af følgende retningslinjer:
 MOD SYD:
 En linje bestemt ved en gul stumptønde forsynet med gul stage og gult  

 kryds på 2 meter kurven i Ringkøbing Fjord overet med en båke på Højen Sande  

 og en i land.
 MOD VEST:
En linje mellem 2 gule stumptønder forsynet med gul stage og gult kryds  

 langs 2 meter dybdekurven.
Afstanden mellem kostene er 1100 meter.
 MOD NORD:
 En linje bestemt ved en gul stumptønde ved 2 meter dybdekurven overet med  

 2 båker i land.
 MOD ØST:
 En linje bestemt ved båken i den nordlige grænse, der står yderst mod  

 vandet, overet med 2 båker anbragt på henholdsvis den nordlige - og den  

 sydlige åbred ved Skjern Å's udløb.
Båkerne består af gule pæle forsynet med gult kryds.
En kortskitse visende  

 fredningsbæltet og dets afmærkning er trykt som bilag til bekendtgørelsen.
 § 2.  Der er ikke nogen fredet gennemgangsstrækning  

 til det i § 1 fastlagte fredningsbælte.
 Stk. 2.  Overtrædelse af § 1 straffes med bøde.
 § 3.  Bekendtgørelsen træder i kraft den 1. marts 1980  

 og samtidig ophæves det af landbrugsministeriet under 24. januar 1942  

 stadfæstede fredningsbælte ved Skjern Å's udløb.
