 I medfør af § 7 stk. 3, § 13, stk. 3, og § 30, stk. 2 i lov om  

 betalingskort m.v., jf. lovbekendtgørelse nr. 464 af 15. juni 1992  

 fastsættes:
 § 1.  Anmeldelse af kortudsteder efter lovens § 6 skal  

 ske på blanketter, der kan rekvireres hos Forbrugerstyrelsen.
 Stk. 2.  Forbrugerstyrelsen kan tillade, at anmeldelse  

 indgives uden brug af blanket.
 § 2.  Kortudsteders skriftlige oplysninger efter  

 lovens § 13, stk. 1 og 2, skal gives samlet og være tydeligt adskilt fra  

 eventuelle andre oplysninger.
 § 3.  Gives oplysningerne i forbindelse med et  

 ansøgningsskema om erhvervelse af betalingskort, skal det skriftlige  

 materiale være udformet på en sådan måde, at kortansøgeren ved overgivelse  

 eller fremsendelse af ansøgningsskemaet kan beholde den del, hvori  

 oplysningerne efter lovens § 13, stk. 1 og 2, er angivet.
 § 4.  Oplysningerne skal gives i adskilte afsnit i  

 følgende rækkefølge:
 Stk. 2.  Såfremt oplysninger om flere betalingskort  

 eller om forskellige ordninger med samme betalingskort gives samlet, skal  

 oplysninger, der er indbyrdes forskellige for de enkelte betalingskort eller  

 ordninger, angives tydeligt adskilt i teksten i de i stk. 1 angivne afsnit.
 Stk. 3.  Oplysninger om kreditmaksimum, afviklingstid,  

 størrelsen af gebyrer, rente m.v. kan gives i et særligt skema, som der skal  

 henvises til i de enkelte afsnit i teksten.
 § 5.  Opgørelse og beregning af kreditomkostninger,  

 jf. lovens § 13, stk. 1, nr. 3, foretages i overensstemmelse med lov om  

 kreditaftaler og Justitsministeriets bekendtgørelse nr. 970 af 7. december  

 1992 om fremgangsmåden ved beregning af de årlige omkostninger i procent i  

 henhold til lov om kreditaftaler.
 § 6.  Overtrædelse af §§ 2-5 straffes med bøde.
 Stk. 2.  Begås overtrædelsen af et aktieselskab,  

 anpartsselskab, andelsselskab eller lignende kan bødeansvar pålægges  

 selskabet som sådant.
 § 7.  Bekendtgørelsen træder i kraft den 1. maj 1993.  

 Samtidig ophæves bekendtgørelse nr. 635 af 18. december 1984 om anmeldelse og  

 oplysningspligt i henhold til lov om betalingskort og bekendtgørelse af 4.  

 april 1986 om gebyrer for udskrifter og fotokopier af oplysninger fra  

 Forbrugerombudsmandens betalingskortregister.
