Trådglas og polycarbonat ansås for økonomisk ligestillede  

 forudsætninger for klagers tilbud.
Bygherren må betale merprisen for den  

 forlangte løsning I anledning af en tvist mellem klageren, K A/S, og indklagede,  

 Aktieselskabet A om merbetaling for anvendelse af tagbelægning, mrk.
Q, på  

 busterminal m.v. ved X-sted har klageren ved klageskrift af 6. maj 1991  

 indbragt sagen for en i medfør af »Regler for behandling af sager ved  

 Voldgiftsretten for Bygge- og Anlægsvirksomhed« nedsat voldgiftsret  

 bestående af civilingeniør Jens Wichmand Jørgensen, Direktør, civilingeniør  

 Leif Egeskjold og landsdommer Vagn Rasmussen, sidstnævnte som formand.
 Indklagede har procestilvarslet Arkitektfirmaet B A/S.
 Efter sin endelige påstand har klageren nedlagt følgende påstande:
 Principalt: Indklagede tilpligtes at betale klageren 795.000 kr. incl.  

 moms.
 Subsidiært; Indklagede tilpligtes at betale klageren 703.000 kr. incl.  

 moms.
 Mere subsidiært: Indklagede tilpligtes at betale klageren et mindre beløb  

 efter voldgiftsrettens skøn.
 Rentepåstand: Indklagede tilpligtes at forrente det tilkendte beløb med en  

 rente svarende til 2% over Nationalbankens diskonto fra den 5. marts 1990 til  

 betaling sker.
 Indklagede har påstået frifindelse.
 Sagens nærmere omstændigheder er følgende:
I 1988-89 udførte klageren for indklagede en kontor- og butiksbygning m.v.  

 i totalentreprise.
Ved et udbudsbrev af 15. jul. 1988 blev bl.a. klageren  

 indbudt til en totalentreprisekonkurrence om de nævnte bygninger.
I  

 udbudsbrevet blev bl.a. henvist til »Betingelser og program for  

 totalentreprisekonkurrence KONTOR- OG BUTIKSBYGNING«.
I det nævnte byggeprogram hedder det bl.a. i den generelle beskrivelse om  

 ovenlys: »I butiksgaden indbygges gennemgående ovenlys som et 3-lags  

 lyspanel af polycarbonat«.
I afsnittet om busterminal hedder det om tag:  

 »Tagkonstruktionen skal udføres som let konstruktion af træ eller stål.  

 Tagfladen belægges med polycarbonat som i eksisterende butiksgade«.
I  

 den efterfølgende beskrivelse om belægningssten, kantsten og plantekummer  

 henvises i det hele til samme type/farve/mønster/materiale som ved de  

 eksisterende.
Om en overdækket cykelparkering hedder det vedrørende tag:  

 »Tagfladen belægges med polycarbonat som i eksisterende butiksgade«  

 Belægningssten, kantsten og plantekummer beskrives efter sammer principper  

 som foran anført.
 I klagerens tilbud af 5. sep. 1988 henvises bl.a. til en  

 omfangsbeskrivelse af samme dato.
I denne omfangsskrivelse hedder det om under »Råhus« om  

 »Udhuse og sekundære bygningsværker«: Der udføres betonarbejder for  

 busterminal og cykelparkering i forbindelse med punktfundamenter for  

 stålsøjler'. Om tagkomplementering i råhus hedder det: »Der leveres og  

 monteres selvbærende rytterovenlys som S eller T i butiksgade med brand og  

 dagventilation« I en tegning der medfulgte tilbuddet hedder der bl.a. under overskriften  

 »Busterminal og cykelparkering« »...Taget er opbygget af  

 perforede I-profiler, ilagt trådglas, så taget fremstår let og lyst...« I Bedømmelsesudvalgets betænkning af september 1988 vedrørende  

 Totalentreprisekonkurrencen blev de indkomne forslag gennemgået, herunder  

 klagerens forslag.
I en sammenfattende vurdering heder det bl.a.:
 »Forskellen mellem de enkelte hovedforslag fremstår generelt i .....  

 forskelle i udformning af facade og baldakintag samt udformning af  

 ovenlyskonstruktionen over butiksgade, og her vurderer bedømmelsesudvalget,  

 at forslag 3 - (klagerens) - udgør konkurrencens mest interessante indslag.
 Bedømmelsesudvalget vurderer imidlertid, at ingen af de indkomne forslag  

 til fulde opfylder bygherrens ønsker, og kun ved større eller mindre  

 ændringer bør anbefales til udførelse.
Udvalget skønner dog, at forslag 3,......lettest kan tilpasses bygherrens  

 ønsker og indstiller ...at der indledningsvis optages forhandling med fa, K  

 A/S... for herigennem at undersøge, om de ønskede ændringer kan foretages, og  

 der kan skabes grundlag for egentlige kontraktsforhandlinger.« Om forslag 3 hedder det i øvrigt bl.a.:
 »Busterminalen...
 Overdækningen med horisontalt tag og 12 m søjleafstand virker  

 overbevisende i henseende til tilpasning til centret, hvorimod tegninger og  

 beskrivelse kun giver en meget begrænset redegørelse for den tekniske  

 udførelse.
Cykelhus er velplaceret, men taget burde ikke trækkes helt ind til facade  

 på centret« Bedømmelsesudvalget bestod af repræsentanter for bl.a. indklagede og  

 arkitektfirmaet.
I B A/S forhandlingsoplæg af 15. sep. 1988 vedrørende forslag 3 hedder det  

 bl.a. under punktet »Tilpasning«: »Som det fremgår af  

 betænkningen, har udvalget imidlertid skønnet, at forslag 3 er det forslag,  

 der lettest kan tilpasses bygherrens ønsker, såfremt forslagsstilleren kan og  

 vil. »Videre hedder det under punktet »omfangsbeskrivelse«:  

 »Omfangsbeskrivelsen er ufuldstændig.
Der ønskes en omarbejdet og  

 supplerende omfangsbeskrivelse, hvoraf det fuldstændigt klart præciseres,  

 hvad tilbuddet indeholder, og hvori det også klart præciseres, hvor tilbuddet  

 afviger fra programmets krav«.
Under punktet »busterminal«  

 heddet det: »Hvordan er konstruktionen, der spænder 12 m i  

 længderetningen.
Hvorledes foreslås afvandingen, og hvordan sikres tæthed  

 (trådglas)».
 I en skrivelse af 22. sep. 1988 besvarer klageren B.s forhandlingsoplæg.  

 Der henvises til at »Udvidet og supplerende beskrivelse er  

 udarbejdet«.
 I en omfangsbeskrivelse, der i forhold til den tidligere nævnte fremtræder  

 som revideret den 22.sep. og med håndskrift den 26.sep. 1988 hedder det  

 bl.a.:
 »Busterminal og cykelparkering:
 Der udføres betonarbejder i forbindelse med punktfundamenter for  

 stålssøjler.
 Den bærende konstruktion består af betonsøjler og ståldragere med  

 tagbeklædning af - (overstreget) glas eller polycarbonat - trådglas.....  

 ..........
Tagkomplementering Der leveres og monteres selvbærende rytterovenlys som S eller T i  

 butiksgade med brand og dagventilation.
 (Tilføjet med håndskrift):
3 lags Polycarbonat på den skrå flade 3 lags Thermoruder på den lodrette flade« Af en tegning »Principsnit detaljer i terminaltag 26.09.88« fra  

 C, K, dateret 22. sep. 1988, revideret den 26. sep. 1988 redegøres for  

 afvandingsproblematikken.
 I en skrivelse af 26.sep. 1988 fra klageren hedder det bl.a.:
» Fradrag Ovenlys i butiksgade ændret fra T/ til Q standard med 3-lags opaliseret  

 polycarbonat på skrå flader og isoleringsglas på lodret flade...« I en omfangsbekskrivelse »Dato 5. september 1988, rev 29. september  

 1988« hedder det bl.a.:
»HOVEDDISPOSITION Nærværende omfangsbeskrivelse supplerer byggeprogram; hvor der er  

 uoverensstemmelser imellem byggeprogram og nærværende omfangsbeskrivelse, går  

 byggeprogrammet forud for omfangsbeskrivelsen med mindre det er nævnt, at  

 ændringen går forud for byggeprogrammet.
 Ved byggeprogram forstås:
 Betingelser og program for totalentreprisekonkurrence dateret juli 1988  

 med rettelser pr. 2. september 1988. ..........
UDHUSE OG SEKUNDÆRE BYGVÆRKER Busterminaler og cykelparkering: .........
 Den bærende konstruktion består af betonsøjler og ståldragere med  

 tagbelægning af trådglas.
 KOMPLETTERENDE BYGNINGSDELE .........
 Tagkomplettering.
Der leveres og monteres selvbærende rytterovenlys som Q standard i  

 butiksgade.« I en omfangsbeskrivelse der angiver revisionsdato 30. sep. 1988 hedder det  

 under »Busterminal og cykelparkering« bl.a. »Den bærende  

 konstruktion består af betonsøjler og ståldragere med tagbelægning af  

 trådglas - (og tilføjet med håndskrift) - eller polycarbonat«.
Den  

 endelige version af omfangsbeskrivelsen, der ligeledes angiver revisionsdato  

 30. sep. 1988, er en renskrift heraf..
Ved en af begge parter underskrevet accept af 3. okt. 1988 indgås der  

 aftale om totalentreprise - incl. projektering for en samlet entreprisesum på  

 39.000.000 kr. excl. moms.
I accepten henvises der til klagerens tilbud af  

 30.sep. 1988 med bilag herunder omfangsbeskrivelsen.
Af den nævnte tilbudsskrivelse fremgår at busterminal og cykelparkering  

 indgår incl. omkostninger i tilbudssummen med 2.045.000 kr.
I tilbuddet  

 henvises til bl.a. omfangsbeskrivelsen af 30. sep. og Betingelser og program  

 for totalentreprisekonkurrence.
I tilbudslisten er busterminal anført med  

 1.375.000 kr. og cykelparkering med 415.000 kr.
De samlede omkostninger  

 vedrørende hele tilbuddet er anført med 4.930.000 kr.
 At et referat af et bygherremøde den 3. maj 1989 med deltagelse af bl.a.  

 repræsentanter fra indklagede A, klageren H og B fremgår bl.a.:
»Tagdækningsmateriale over busholdeplads, cykelhus ønskede H  

 debatteret.
Han oplyste, at der var en forskelspris på ca. 400 kr./(m2) for U  

 Z (PVC) plader til V plade (Polycarbonat).
A bemærkede, at der centret er gode erfaringer med Polycarbonat, som man i  

 øvrigt havde været indstillet på, at den oprindelige tilbudte glastagsdækning  

 blev ændret til, hvorfor man ikke kunne se rimeligheden i at man skulle ændre  

 til materiale, man ikke havde erfaringer med.
H ville dog fremskaffe  

 materialeprøven frem for yderligere drøftelse i uge 19.« Af et notat af 10. maj 1989 udarbejdet af B, fremgår at klageren på to  

 angivne bygninger har forevist polycarbonatpladedækning af fabrikat P og at  

 indklagede efter besigtigelsen besluttede at fastholde anvendelsen af  

 tagdækning med »polycarbonatprofiler som i eksist. centergade«.
I en skrivelse af 10. maj 1989 fra klageren til B A/S henvises der til de  

 opståede uoverensstemmelser vedrørende arten af tagbeklædning på busterminal  

 og cykelparkering.
I skrivelsen redegøres for klagerens holdning til  

 problemet.
Der henvises til omfangsbeskrivelsens og byggeprogrammets  

 beskrivelser af tagbelægningen.
Man finder at P i klar eller opaliseret  

 udførelse opfylder de ønsker der er stillet i byggeprogrammet og hvis  

 anvendelse af Q havde været et ufravigeligt ønske fra bygherrens side burde  

 dette være anført i byggeprogrammet.
Skrivelsen fortsætter således:
»Ydermere henledes opmærksomheden på (m2)-prisen for overdækninger i  

 tilbudsliste, ca. kr 2.000.000,00, hvilken pris også er brugt ved udvidelse  

 af cykeloverdækning.
Dette anskueliggør med al tydelighed for bygherrens  

 rådgivere, B A/S, at der ikke kan være tale om Q polycarbonat, da over  

 halvdelen af anlægsudgiften incl. terræn ellers ville udgøres af  

 tagbelægningen.
Ligeledes skal nævnes, at K i sin omfangsbeskrivelse i kontraktsfasen,  

 efter ønske fra B A/S, tilføjede polycarbonat, som alternativ til  

 glasbelægning uden dette medførte tillægspris.« Der henvises endvidere til totalentreprenørens arkitektoniske ansvar og  

 slutter med at tilkendegive, at klageren ikke kan tilbyde at udlægge Q  

 polycarbonat som nu ønsket af indklagede.
På et bygherremøde den 12. maj var busoverdækning på ny genstand for  

 drøftelse.
Af et mødereferat fremgår bl.a., at klageren tilkendegav, at man  

 var i stand til at udføre tagdækningen med Q, såfremt indklagede afholdt  

 merudgiften.
Tvistens videre behandling blev udskudt til et senere møde.  

 Efter et ny møde og indbyrdes korrespondance blev spørgsmålet igen behandlet  

 på et møde den 13. jun. 1989. Af et referat af mødet fremgår, at parterne  

 trak sine synspunkter op og ligesom forskellige forligsforslag blev drøftet.  

 Mødet sluttede med at klageren tilbød at oplægge Q med det samme, og lade  

 betalingsspørgsmålet vedrørende det fulde beløb ca. 500.000 kr. afgøre ved  

 voldgift.
Qs faktura til klageren lyder på 937.438,- kr. (excl. moms) og i  

 slutopgørelse af 19. dec. 1989 er medtaget en post på 695.000,- kr. for  

 »Oplægning af Q polycarbonat på bus- og cykeloverdækning i stedet for  

 det i tilbuddet indeholdte P polycarbonat«.
Faktura er sendt til  

 klageren den 12. febr.1990 med forfaldsdato den 5. mar.1990.
I en skrivelse af 5. okt. 1992 har P bekræftet rigtigheden af et  

 håndskrevet udateret overslag.
I P skrivelse anføres bl.a., at priserne er  

 »ab værk i Torino«.
Det nævnte overslag angiver følgende priser pr.  

 medio 1989: Polyu 6 mm »protect«...pr. (m2) 207,00 kr.
Samlesprosse  

 pr. m 16 kr...pr. (m2) 50,000 kr.. Omløbende aluramme incl. skumbånd...pr.m  

 43,45 kr.
Priserne er excl. moms og der ydes 10% rabat ved køb over 500 (m2).
 Af et tilbud til klageren af 7. apr. 1989 fra R fremgår en pris på ialt  

 1.027.000 kr for levering af stålkonstruktioner til busoverdækning,  

 overfladebehandling hertil og montage.
 I en accept af 22. jun.1989 til D accepterer klageren en pris på 291.692  

 kr. for underentreprise »Cykeloverdækning«.
I en skrivelse af 14. sep. 1992 fra E A/S (glarmesterfirma) til klageren  

 oplyses følgende overslagspriser på levering af 6/7 mm råtrådglas i 4-5 m  

 højde: 1000 (m2) råtrådglas leveres og monteres i stålprofiler, pris pr.  

 (m2): glas: ca. 200 kr, montering: ca. 250 kr., ialt ca, 450 kr.
Priserne er  

 excl. moms og indekseret til december måned 1989.
I en skrivelse af 22. okt. 1992 fra F til G er der sendt tilbud på  

 levering og montering af glastag over busholdeplads-Y-by.
Det hedder i  

 tilbuddet, der lyder på 220.000 kr.:
»6 mm råtrådglas på ca. 1000 (m2). Glastaget monteres på eksisterende  

 alu-profiler og nedenunder liggende stålkonstruktion i stykker 750 x 1800 mm.  

 Denne størrelse på glasset giver ingen spild på glastavlen og er derfor den  

 mest fordelagtige.
Glasset samles i stød med H-gummi profil« Der er i sagen fremlagt en række tegninger, herunder en tegning en  

 oversigtsplan, der angiver de »eksisterende butiksgader«.
Det er  

 oplyst, at tegningen var vedlagt udbudsbetingelserne og at etablering af  

 polycarbonat på tagene blev påbegyndt primo september 1987 og at arbejdet var  

 færdigmeldt før licitationsdagen den 5. sep. 1988.
 Klagerens påstand fremkommer således:
 Principal påstand:
 Der er under den mundtlige forhandling afgivet forklaring af ingeniør H,  

 arkitekt I, arkitekt J, arkitekt L, glarmester M, direktør N og  

 bestyrelsesmedlem O.
Indgeniør H har bl.a. forklaret, at han i 1988 var ansat som projektleder  

 hos klageren.
Han har været med i projektet fra begyndelsen og under hele  

 arbejdets udførelse.
Han har udarbejdet omfangsbeskrivelserne, klagerens  

 tilbud og tilbuddstegningerne.
Når man i den tegning, der fulgte med  

 tilbuddet anvendte trådglas, var det et arkitektonisk bidrag til byggeriet.  

 Acceptforhandlingerne foregik på indklagedes kontor med repræsentanter for  

 indklagede og klageren, herunder dennes arkitekt.
Det var den samme gruppe  

 der forhandlede hele tiden.
Klageren ændrede omfangsbeskrivelsen efter  

 aftalerne på det enkelte møde og udarbejdede nye tegninger.
Polycarbonat kom  

 ind i omfangsbeskrivelsen, rev. 30 sep. 1988 efter B's forslag.
I  

 omfangsbeskrivelsen, rev. 26. sep. 1988, blev det af klageren anførte  

 »glas eller polycarbonat« ændret til trådglas efter anmodning fra  

 B.
Der blev udarbejdet en tegning dat. 22.9. 1988, rev. 26.9. 1988, til  

 illustration af, hvordan man sikrer tæthed ved busoverdækning med trådglas.  

 For vidnet er der ikke tvivl, at man i de videre forhandlinger talte om  

 trådglas.
Polycarbonat blev ikke nævnt af indklagede.
Det blev ikke drøftet,  

 at trådglas var i strid med byggeprogrammet.
Det blev ikke skrevet, at man  

 derved fraveg byggeprogrammet.
På dette grundlag kalkulerede han tilbud på  

 grundlag af priser indhentet fra underleverandør.
Prisen for overdækningen  

 blev ikke ændret undervejs.
Beløbene under »Busterminal« og  

 »Overdækket cykelparkering« i tilbudslisten omfatter  

 produktionsomkostninger, risiko og fortjeneste.
De »omkostninger«  

 der er includeret i tilbudssummen 2.045.000 kr er en andel af de omkostninger  

 på 4.930.000 kr. der er nævnt i tilbudslisten.
Tagbelægningen indgår med  

 prisen for trådglas.
Tallene i tilbudslisten er baseret på tilbud eller  

 telefonsamtale med underleverandører eller entreprenører.
Da man nærmede sig tidspunktet for tagbelægningen fik han det indtryk, at  

 indklagede ønskede at få lagt polycarbonat.
Klagerens arkitekt foreslog den  

 opaliserede P.
Endvidere kom U (PVC) ind i billedet som en mellemløsning,  

 idet man havde den opfattelse, at det var udseendet bygherren var  

 interesseret i.
Da U blev afvist blev vidnet klar over, at indklagede ønskede  

 Q.
Indtil foråret 1989 troede vidnet på, at der skulle anvendes trådglas.  

 Indklagede fastholdt imidlertid, at man ville have Q polycarbonat.
M.h.t. påstanden har vidnet forklaret, at den i bilaget til P skrivelse af  

 5. okt. 1992 nævnte pris er indkøbsprisen leveret på pladsen og ikke ab  

 Torino som anført.
Materialeudgiften ville have været ca. 300 kr. pr. (m2).  

 M.h.t. til den subsidiære påstand har vidnet forklaret, at han indhentede  

 priser fra underleverandør.
Niveauet var 250 kr. pr. m2 leveret og monteret.  

 Tilbuddet fra F af 22. okt. 1992 indeholder levering og montering og  

 forudsætter, at der kan arbejdes med hele tavler.
Aluprofilerne er med i  

 tilbuddet.
Det var ikke med i kravet, at man skulle kunne »gå på taget« P  

 spændvidde er således, at man kan gå på den.
Vidnet ved ikke hvorfor  

 passussen om dokumenterne indbyrdes forhold i klagerens skrivelse af 5. sep.  

 1988 ikke er gentaget i aftalen af 3. okt. 1988.
I har forklaret, at han var afdelingsleder for erhvervsafdelingen hos  

 klageren.
Han var ansvarlig for afgivelse af tilbud.
Han kan tilslutte sig  

 forrige vidnets forklaring om anvendelse af trådglas.
Så vidt han husker fik  

 H telefoniske oplysninger om på trådglas.
Under acceptforhandlingerne var det  

 B der skrev ændringer i omfangsbeskrivelsen.
Ordene »eller  

 polycarbonat« kom ind, da der kom et »pip« fra bygherren om,  

 at man gerne ville have polycarbonat.
Man ville have mulighed for at vælge,  

 således at man kunne vende tilbage til polycarbonat, men det var indenfor  

 samme prisramme.
Under forhandlingerne i foråret 1989 blev først trådglas  

 vraget.
Klageren foreslog derefter bl.a.
P.
O ville imidlertid have samme  

 produkt som de andre steder.
På grund af tidspresset var det ret sent, at man  

 blev klar over, at indklagede ønskede belægning med Q.
J har blandt andet forklaret, at han er ansat på C og fik sammen med  

 andre arkitekter overdraget opgaven med projektet.
Han gennemgik  

 byggeprogrammet og overvejede, hvor det kunne tilføres ekstra kvaliteter.
Han  

 ville lave et 80'er produkt og valgte derfor glas i butiksgade og trådglas  

 ved busterminal og cykelparkering.
Han syntes, at trådglas ville passe godt.  

 Han blev bedt om at redegøre for, at det kunne blive tæt og lavede derfor en  

 tegning der skulle vise dette.
Han kan ikke huske, hvad regne med m.h.t.  

 sprossebredde og glasstørrelse.
Han ved ikke hvem der lancerede  

 håndskriftstilføjelsen »Trådglas eller polycarbonat«.
Han arbejde  

 derefter med, at der skulle anvendes trådglas indtil man fandt ud af, at det  

 skulle være polycarbonat.
Som arkitekt stillede han krav om holdbarhed og  

 foretog en visuel vurdering.
Han fandt derefter ud af, at P ville være flot.  

 Han har ikke umiddelbart været opmærksom på passussen i byggeprogrammet, at  

 tagbeklædningen skulle være »polycarbonat som i eksisterende  

 butiksgade«.
M har forklaret, at han er glarmester og medindehaver af E.
Priserne i  

 skrivelsen af 14. sep. 1992 er inclusiv tværgående H-profil til at lægge  

 glasset i.
Selve glasprisen er ca. 110 kr. pr. (m2). Bredden mellem  

 profilerne er 60 og 80 cm.
N har forklaret blandt andet, at hun var direktør for indklagede.  

 Indklagede ønskede polycarbonat, fordi man havde gode erfaringer.
Ved den  

 fornyelse man foretog kort forinden det af sagen omhandlede projekt fandt man  

 ud af at Q var det bedste.
Man drøftede det med arkitekten.
Hun var med til  

 nogle af møderne.
I foråret 1989 så man på nogle steder med P, men afviste  

 det.
Trådglas har ikke været på tale.
O har forklaret blandt andet, at når der i byggeprogrammet stod »som  

 i eksisterende« var det for at give totalentreprenøren mulighed for valg  

 af et produkt, der mindede om Q.
Man ville ikke låse sig fast.
I  

 omfangsbeskrivelsen var der ikke detaljer nok.
Han var derfor glad for, at  

 byggeprogrammet var højt prioriteret.
Han var opmærksom på, at der i  

 tilbuddet stod trådglas.
Dette blev drøftet under acceptforhandlingerne og  

 stillede sig tilfreds med, at der stod eller polycarbonat i overensstemmelse  

 med byggeprogrammet.
L har forklaret blandt andet, at han var bygherrerådgiver.
Efter oplægget  

 fra klageren kørte han forhandlingerne om overdragelse af arbejdet.
Den  

 beskrivelse man anvendte i byggeprogrammet »som eksisterende..« var  

 udtryk for, at man ønskede have det i overensstemmelse hermed.
D.v.s. et  

 materiale med samme egenskaber som i den eksisterende butiksgade.
Som anført  

 i bedømmelsesudvalgets betænkning af 15. sep. 1988 fandt man  

 omfangsbeskrivelse ufuldstændig.
Der skulle udarbejdes en  

 kvalitetsbeskrivelse.
Endvidere var tagbelægningen ikke nævnt i  

 omfangsbeskrivelsen.
Når man fra indklagedes side stillede krav om »som  

 i eksisterende....« var der tale om et både udseendemæssigt og teknisk  

 krav, der var tale om et krav til vedligeholdelsen og som en nødvendighed  

 herfor, skulle beklædningen være »gangbart«.
Når klageren i  

 forhandlingsfasen fremlagde en tegning med angivelse af trådglas var hans  

 reaktion, at der i udbuddet var skrevet »som i eksisterende..«.
Han  

 var klar over, at arkitekten for klageren var interesseret i trådglas, men  

 vidnet fandt ikke det opfyldte kravene i byggeprogrammet.
Der var drøftelser  

 under kontraktsforhandlingerne.
Det endte ikke med nogen løsning, men  

 trådglas indgik i overensstemmelse med klageren tilbud og polycarbonat i  

 overensstemmelse med byggeprogrammet.
Rangbestemmelsen var der, fordi man  

 ikke blev helt færdig med forhandlingerne.
Nogle af klageren udarbejde  

 tegninger anså vidnet for en fremadskridende proces og indklagede fortolkede  

 disse tegninger - uden diskussion - som svarende til en polycarbonatløsning.  

 Rettelserne i omfangsbeskrivelserne er indføjet af B.
Tegningen om trådglas  

 tæthed er udarbejdet til afklaring af tætheden, hvis trådglas skulle  

 anvendes.
Han erindrer imidlertid ikke at have set dette bilag.
Når der i de  

 reviderede omfangsbeskrivelser blev tilføjet »polycarbonat«  

 opfattede han det »som i eksisterende..« i overensstemmelse med  

 byggeprogrammet.
Trådglas blev ikke streget fordi man stadig ville overveje  

 denne løsning.
Det blev udkudt til senere forhandling.
Vidnet mener, at  

 prisen for trådglas er ansat alt for lavt.
I forbindelse med voldgiftssagen  

 har vidnet indhentet priser og udført overslag.
På grundlag heraf mener  

 vidnet, at prisen på trådglas burde sættes til 900-1000 kr. pr. (m2).
Klageren har gjort gældende, at man vedrørende overdækningen havde  

 valgfrihed mellem trådglas og polycarbonat som anført i omfangsbeskrivelsen  

 af 30. sep. 1988. Acceptforhandlingerne må forstås således, at klageren havde  

 valgfrihed mellem trådglas og polycarbonat i et prisniveau som trådglas.  

 Principperne om forrang må fraviges ud fra almindelig aftalefortolkning, når  

 parterne detaljeret har forhandlet på grundlag af omfangsbeskrivelsen.
Det  

 følger heraf at anvendelsen af et bestemt - og dyrere - produkt, Q er en  

 merydelse.
Indklagede bestrider at klageren har haft valgfrihed.
Der er tale om en  

 totalentreprisekontrakt med fast pris og klageren har derfor bevisbyrden for  

 at der er tale om en merpris og denne bevisbyrde er ikke løftet.
Sprogligt er  

 det klart, at tagbelægningen skal laves af polycarbonat som i eksisterende  

 butiksgade.
Det krav opfylder P ikke.
Der er ikke ved aftaleforhandlingerne  

 truffet nogen aftale der fraviger byggeprogrammet.
Klagerens  

 omfangsbeskrivelse går ikke forud for byggeprogrammet.
 Voldgiftsretten udtaler:
Da tilføjelsen »eller polycarbonat« er indsat i  

 omfangsbeskrivelsen af 30. sep. 1988 på indklagedes foranledning kan aftalen  

 ikke opfattes således, at der er givet klageren en valgfrihed, hvilket en  

 umiddelbar læsning kunne føre til.
Spørgsmålet må anses for udskudt til  

 senere forhandling mellem parterne, således at indklagede har forbeholdt sig  

 muligheden for at få en tagbelægning med polycarbonat.
 Det fremgår af forhandlingerne, at trådglas har været så langt inde i  

 forhandlingerne, at man fra bygherrens side har spurgt om  

 afvandingsforholdene, og at der herefter er udfærdiget en tegning til  

 belysning heraf.
 Indklagede, på hvis foranledning »eller polycarbonat« er blevet  

 indsat i omfangsbeskrivelsen må være den nærmeste til at bære risikoen for,  

 at beksrivelsen er tilstrækkelig præcis, hvilket også er i narturlig  

 forlængelse af B's eget krav om præcisering af den ufuldstændige  

 omfangsbeskrivelse.
Voldgiftsretten finder ikke, at der i sig selv er tale om en  

 uoverensstemmelse mellem byggeprogram og omfangsbeskrivelsen af 30. sep.
Det  

 indklagede ønsker er, at byggeprogrammet benyttes til udfyldning af dette  

 punkt som man, efter at spørgsmålet har været genstand for forhandling, selv  

 har undladt at præcisere.
Forrangsbestemmelser findes i under disse  

 omstændigheder at være uden betydning ved fortolkning af bestemmelsen.
 Trådglas og polycarbonat er herefter økonomiske ligestillede  

 forudsætninger for klagerens endelige tilbud.
 Dette indebærer, at bygherren må betale merprisen for den forlangte  

 Q-løsning, såfremt denne er væsentlig dyrere end forudsat af klageren ved  

 aftalens indgåelse.
 Da klageren ifølge ingeniør H's forklaring ved aftalens indgåelse har  

 regnet med anvendelse af trådglas kan den principale påstand allerede af  

 denne grund ikke tages til følge.
Med hensyn til den subsidiære påstand finder voldgiftsretten, at de af E  

 oplyste priser kan lægges til grund ved sagens afgørelse.
Da disse alene  

 includerer de langsgående samlinger, bør omkostningerne ved en  

 trådglasløsning dog forhøjes med omkostningerne til de tværgående bæringer  

 (anslået 100,- kr. pr. (m2)), således at de samlede omkostninger til en  

 trådglasløsning udgør 940 (m2) a 450,- kr. + 100,- kr., ialt 517.000 kr.
 Klageren krav kan herefter opgøres således:
 Dette beløb tilkendes klageren med renter som påstået.
 Med hensyn til sagens og Voldgiftsrettens omkostninger forholdes som neden  

 for bestemt.
T h i b e s t e m m e s Inden 14 dage fra modtagelsen af denne kendelse betaler indklagede,  

 Aktieselskabet A, til klageren, K 574.486,00 kr. med tillæg af renter  

 svarende til 2% over Nationalbankens diskonto fra den 5. marts 1990 til  

 betaling sker samt sagens omkostninger med 30.000 kr.
 De med Voldgiftssagens behandling af sagen forbundne omkostninger betales  

 af indklagede.
