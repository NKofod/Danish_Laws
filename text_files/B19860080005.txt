 I henhold til § 7, stk. 7, § 11, stk. 2, § 15, stk. 2, og § 21a, stk. 3, i  

 sømandsskatteloven, jfr. lovbekendtgørelse nr. 799 af 1. december 1986,  

 bestemmes:
OVERFøRSEL AF UUDNYTTEDE PERSONFRADRAG § 1.  Ved overførsel af personfradrag efter reglerne i  

 §§ 2 og 3 anvendes de personfradrag, der for det pågældende indkomstår  

 fastsættes i personskatteloven, i lov om kommunal indkomstskat og i lov om  

 udskrivning af skat til amtskommunen.
 § 2.  For indkomstår, hvor personfradrag efter  

 sømandsskattelovens § 15, stk. 1, nr. 3, ikke fuldt ud kan udnyttes ved  

 skatteberegningen i land, overføres det overskydende beløb opgjort efter  

 reglen i stk. 2, som et særligt fradrag ved beregning af sømandsskatten, jfr.  

 § 4.
Stk. 2.  Det overskydende beløb efter stk. 1 opgøres som  

 summen af skatteværdien af personfradrag, der ikke kan udnyttes ved  

 skatteberegningen i land, jfr. personskattelovens § 12, divideret med summen  

 af de procentsatser, der anvendes ved beregningen af almindelig indkomstskat  

 til staten, jfr. personskattelovens § 6, indkomstskatten til amtskommunen,  

 indkomstskatten til kommunen og den kirkelige afgift.
Det således fremkomne  

 beløb multipliceres herefter med 100.
 § 3.  For indkomstår, hvor en gift person er  

 sømandsbeskattet, og hvor ægtefællen ikke fuldt ud kan udnytte personfradrag  

 ved skatteberegningen, overføres det overskydende beløb opgjort efter reglen  

 i § 2, stk. 2, som et særligt fradrag ved beregning af sømandsskatten, jfr. §  

 4. Fradraget udgør så stor en del af det årlige fradrag, som svarer til  

 antallet af dage med tjeneste om bord.
Stk. 2.  Har sømanden ikke i hele indkomståret gjort  

 tjeneste om bord, overføres ægtefællens uudnyttede personfradrag til  

 nedsættelse af sømandens skat af indtægt i land, jfr. personskattelovens §  

 10, stk. 4. Fradraget udgør så stor en del af det årlige fradrag, som svarer  

 til antallet af dage uden tjeneste om bord.
I det omfang fradraget ikke kan  

 udnyttes ved skatteberegningen i land, overføres det til fradrag ved  

 beregning af sømandsskatten, jfr. stk. 1.
 § 4.  Fradrag, der i medfør af §§ 2 og 3 overføres som  

 et særligt fradrag ved beregning af sømandsskatten, opgøres efter reglerne i  

 sømandsskattelovens § 6c, stk. 1, 3.-7. pkt.
SKATTEBEREGNINGEN AF INDTæGT I LAND § 5.  Ved anvendelse af de udskrivningsregler, der  

 gælder for det pågældende indkomstår, beregnes indkomstskatten til staten,  

 indkomstskatten til amtskommunen, indkomstskatten til kommunen og den  

 kirkelige afgift af årets samlede skattepligtige indkomst opgjort efter  

 reglerne i sømandsskattelovens § 14 uden anvendelse af personfradrag.
Ved  

 opgørelsen af den personlige indkomst, jfr. personskattelovens § 3, medregnes  

 sømandens samlede indtægt om bord, jfr. sømandsskattelovens § 4. Ved  

 opgørelsen af den skattepligtige indkomst i forbindelse med beregning af  

 almindelig indkomstskat til staten, jfr. personskattelovens § 6,  

 indkomstskatten til amtskommunen, indkomstskatten til kommunen og den  

 kirkelige afgift medregnes sømandens indtægt om bord efter fradrag for de i  

 sømandsskattelovens § 6 a, stk. 1, 3 og 4, nævnte fradragsbeløb.
Stk. 2.  Skatten af sømandens indtægt i land udgør så  

 stor en del af de således beregnede skattebeløb, som svarer til forholdet  

 mellem indtægten i land og årets samlede skattepligtige indkomst.
De  

 beregnede skatter af sømandens indtægt i land nedsættes herefter under  

 anvendelse af personfradrag efter sømandsskattelovens § 15, stk. 1, nr. 3,  

 samt til indtægten i land overførte fradrag efter § 3, stk. 2.
FORELøBIG AFREGNING AF TILBAGEHOLDT SøMANDSSKAT § 6.  Såfremt rederiet ikke har videresendt den i  

 sømandsskattelovens § 11, stk. 1, omtalte opgørelse over de beregnede  

 sømandsskattebeløb senest 2 måneder efter udløbet af vedkommende  

 lønningsmåned, skal det foretage en foreløbig afregning af den tilbageholdte  

 sømandsskat til sømandsskattekontoret.
Beløbet, der indbetales, fastsættes i  

 forhold til det skattebeløb, der normalt afregnes fra skibet, eller til et  

 beløb, der svarer til den i forrige lønningsmåned om bord indeholdte  

 sømandsskat.
Er der ikke tidligere afregnet sømandsskat fra skibet,  

 fastsættes den foreløbige afregning til et efter de foreliggende oplysninger  

 om indtægten om bord anslået beløb.
 Stk. 2.  Beløb, der foreløbig afregnes i henhold til  

 stk. 1, skal indsættes på sømandsskattekontorets postgirokonto senest 10 dage  

 efter udløbet af den i stk. 1 nævnte frist på 2 måneder efter udløbet af  

 vedkommende lønningsmåned.
AFDRAGSVIS BETALING AF FOR LIDT BETALT SøMANDSSKAT § 7.  Sømandsskattekontoret bemyndiges til, i det  

 omfang det ud fra opkrævningsmæssige hensyn findes hensigtsmæssigt, at  

 imødekomme ansøgninger om udsættelse med betaling af for lidt betalt  

 sømandsskat ud over de i sømandsskatteloven fastsatte 3 månedlige rater, jfr.  

 sømandsskattelovens § 21a, stk. 1. Aftale om en betalingsordning må  

 fastsættes således, at sømandsskatterestancen er afviklet hurtigst muligt og  

 senest 6 måneder efter udløbet af den måned, hvori 3. rate af den for lidt  

 betalte sømandsskat forfalder til betaling.
 § 8.  Bekendtgørelsen træder i kraft d. 1. januar  

 1987.
 Stk. 2.  Fra bekendtgørelsens ikrafttræden ophæves  

 bekendtgørelse nr. 603 af 19. december 1969 som ændret ved bekendtgørelse nr.  

 499 af 26. september 1974.
