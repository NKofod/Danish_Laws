Bekendtgørelse om ændring af bekendtgørelse om visse former for kombineret godstransport § 1 I bekendtgørelse nr. 531 af 24. maj 2018 om visse former for kombineret godstransport foretages følgende ændringer:
 1. Indledningen affattes således:
»I medfør af § 2, stk. 2, og § 17, stk. 2, i lov om godskørsel, jf. lovbekendtgørelse nr. 1051 af 12. november 2012, fastsættes efter bemyndigelse i henhold til § 7 i bekendtgørelse nr. 2635 af 28. december 2021 om Færdselsstyrelsens opgaver, beføjelser og klageadgang:« 2. I § 5 indsættes efter stk. 1 som nyt stykke:
»Stk. 2. Såfremt den indledende og/eller afsluttende transport udføres i Danmark, og ikke passerer en grænse, finder reglerne om cabotagekørsel i henhold til artikel 8 i Europa-Parlamentets og Rådets forordning (EF) nr. 1072/2009 om fælles regler for adgang til markedet for international godskørsel anvendelse på transporten.« 3. I § 9, stk. 1, indsættes efter »bestemmelserne i«: »§ 5, stk. 2,«.
§ 2 Stk. 1. Bekendtgørelsen træder i kraft den 21. februar 2022.
Stk. 2. § 1, nr. 2, finder ikke anvendelse på en kombineret godstransport, som er påbegyndt inden bekendtgørelsens ikrafttræden.
For en sådan transport finder de hidtil gældende regler anvendelse.
