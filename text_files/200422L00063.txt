Fremsat den 23. februar 2005 af  

 indenrigs‑ og sundhedsministeren (Lars Løkke&nbsp  

 ;Rasmussen) Forslag til Lov om ændring af  

  

 lov om sundhedsvæsenet i Grønland (Foranstaltninger ved overtrædelse af lovgivningen på  

 sundhedsområdet) § 1 I lov om sundhedsvæsenet i Grønland, jf. lov nr. 369 af  

 6. juni 1991, foretages følgende ændringer:
 1.  

  

 I  

  

 § 3, stk. 1,  

  

 ændres »bøde og  

 konfiskation« til: »foranstaltninger eller andre retsfølger efter kriminallov  

 for Grønland«.
 2.  

  

 I  

  

 § 3, stk. 3,  

  

 ændres »bøde eller  

 konfiskation« til: »foranstaltninger eller andre retsfølger«.
§ 2 Loven træder i kraft den 1. august 2005.
Bemærkninger til lovforslaget Formål og indhold Med dette lovforslag efterkommes et ønske fra Grønlands  

 Hjemmestyre om at få bemyndigelse til at fastsætte regler om idømmelse af  

 foranstaltninger efter kriminallov for Grønland for overtrædelse af  

 landstingsforordninger  

 på sundhedsområdet.
 Det drejer sig om foranstaltninger i form af betinget dom,  

 dom til forsorg, anbringelse i anstalt i Grønland eller i Danmark, særlige  

 foranstaltninger  

 over unge lovovertrædere, særlige foranstaltninger over for psykisk abnorme  

 lovovertrædere og fortabelse af rettigheder.
Bemyndigelsen tænkes anvendt til at fastsætte idømmelse af  

 foranstaltningerne ved overtrædelse af landstingsforordning om forbud mod  

 visse  

 dopingmidler.
Overtrædelse af denne lovgivning kan i dag kun medføre bøde  

 eller  

 konfiskation, mens der for overtrædelse af den tilsvarende danske  

 dopinglovgivning kan idømmes fængsel indtil 2 år.
Bemyndigelsen tænkes endvidere anvendt på epidemiområdet,  

 hvor overtrædelse af den gældende landstingsforordning om civile  

 foranstaltninger mod smitsomme sygdomme, kun kan medføre idømmelse af bøde,  

 medmindre strengere foranstaltninger er forskyldt efter anden lovgivning.
I  

 den  

 danske lov om foranstaltninger mod smitsomme sygdomme kan overtrædelse af  

 loven  

 mv. straffes med bøde eller fængsel indtil 6 måneder, medmindre højere straf  

 er  

 forskyldt efter anden lovgivning.
 Hjemmestyret overvejer endvidere en reform af  

 lægemiddellovgivningen i Grønland, og i den forbindelse om overtrædelse af  

 denne lovgivning - ligesom i Danmark - bør kunne sanktioneres med strengere  

 foranstaltninger end bøde og konfiskation.
Nugældende lovgivning Med lov om sundhedsvæsenet i Grønland har Grønlands  

 hjemmestyre overtaget den regelfastsættende myndighed for samt  

 administrationen  

 af sundhedsvæsenet, jf. lov nr. 369 af 6. juni 1991.
 Landstinget har efter lovens § 3 alene adgang til at  

 fastsætte bestemmelser der, kan medføre idømmelse af bøde og konfiskation for  

 overtrædelse  

 af landstingsforordninger vedrørende sundhedsvæsenet og forskrifter udstedt i  

 medfør heraf.
 Med lovforslaget får Grønlands Hjemmestyre også  

 bemyndigelse til at fastsætte foranstaltninger efter kriminallov for  

 Grønland.
Lovforslagets økonomiske og administrative  

 konsekvenser Lovforslaget medfører ingen nævneværdige økonomiske eller  

 administrative konsekvenser for Danmark.
Lovforslagets miljømæssige og erhvervsmæssige  

 konsekvenser Lovforslaget har ingen miljømæssige eller erhvervsmæssige  

 konsekvenser.
Lovforslagets EU-retlige aspekter Lovforslaget indeholder ikke EU-retlige aspekter.
Høring Landstinget er hørt over lovforslaget og har anmodet om, at  

 det bliver sat i kraft.
Vurdering af konsekvenser af lovforslaget Positive  

  

 konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og amtskommuner Ingen Ingen økonomiske konsekvenser for kommuner og  

 amtskommuner.  

  

 Ingen nævneværdige økonomiske konsekvenser for staten.
Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Forholdet til EU-retten Lovforslaget indeholder ikke EU-retlige aspekter.
Bemærkninger til de enkelte bestemmelser Til § Efter lovforslagets § 1, nr. 1, kan der i landstingsforordninger,  

 der udstedes i henhold til lovens § 1, fastsættes regler om, at  

 overtrædelse  

 af bestemmelser i sådanne landstingsforordninger eller i forskrifter udstedt  

 i  

 henhold hertil, kan medføre idømmelse af foranstaltninger eller andre  

 retsfølger efter kriminallov for Grønland, jf. § 85.
 Med retsfølge forstås her konfiskation, som er omfattet af  

 den gældende lovgivning.
 Der vil således kunne idømmes bøde og konfiskation, som det  

 er tilfældet i dag samt herudover betinget dom, dom til forsorg, anbringelse  

 i  

 anstalt i Grønland eller i Danmark, særlige foranstaltninger over unge  

 lovovertrædere, særlige foranstaltninger over for psykisk abnorme  

 lovovertrædere og fortabelse af rettigheder.
 Lovforslagets § 1, nr. 2, er en konsekvensændring  

 af forslagets § 1, nr. 1.
Til § 2 Lovforslaget træder i kraft den 1. august 2005.
