Skriftlig fremsættelse (5. april 2006) Skatteministeren  

  

 (Kristian Jensen):
 Herved tillader jeg mig for Folketinget at fremsætte:
Forslag til lov om  

 ændring af registreringsafgiftsloven og ligningsloven  

 (Udenlandske firmabiler,  

 fradrag for særligt brændstoføkonomiske brugte indførte  

 personbiler og ophævelse af gebyret for vurdering af nye køretøjer  

 ) (Lovforslag nr.
L 225).
Forslaget består overordnet af 4 dele.
For det første  

 indeholder forslaget en ændring af registreringsafgiftsloven som følge af  

 EF-Domstolens dom i sag C-464/02 (firmabildommen).  

 Dette medfører en konsekvensændring af  

 ligningslovens regler om beskatning af fri bil.
Forslaget indeholder  

 endvidere  

 en forlængelse af den periode, hvor der gives nedslag i registreringsafgiften  

 for brugte biler, der opfylder kravene til nedslag i registreringsafgiften  

 for  

 særligt brændstoføkonomiske nye biler.
Endelig forslås det at ophæve gebyret  

 for vurdering af nye køretøjer.
Udenlandske firmabiler  registreringsafgiftsloven Registreringsafgiftslovens bestemmelser forslås ændret i  

 overensstemmelse med firmabildommen, således at der alene vil skulle betales  

 registreringsafgift for en udenlandsk firmabil, såfremt firmabilen i det  

 væsentlige anvendes varigt i Danmark.
Der forslås indført to objektive  

 kriterier, henhold et dagskriterium og et kilometerkriterium.
Begge kriterier  

 vurderes i  

 forhold til en samlet  

 12-måneders periode, og begge kriterier skal være opfyldt før der indtræder  

 afgiftspligt.
Forslaget omfatter både herboende arbejdstagere, der er ansat  

 ved  

 et udenlandsk selskab samt herboende selvstændige erhvervsdrivende.
Der  

 forslås  

 desuden indført en  

 dispensationsadgang,  

 hvorefter told- og skatteforvaltningen efter udløbet af en 12-måneders  

 periode  

 kan dispensere fra de nævnte kriterier.
Køretøjet bliver herved ikke  

 afgiftspligtigt.
Ligeledes foreslås det, at afgiften kan tilbagebetales, hvis  

 bilen efter udløbet af en periode ikke har været anvendt i Danmark, jf.  

 kriterierne.
Efter forslaget forudsætter anvendelsen af en udenlandsk  

 firmabil  

 afgiftsfrit i Danmark, at told- og skatteforvaltningen har givet tilladelse  

 hertil.
Skatteministeriet har på baggrund af firmabildommen haft  

 drøftelser med Kommissionen vedrørende denne del af forslaget.
Dette er  

 baggrunden for, at forslaget fremsættes nu.
Fradrag for særligt brændstoføkonomiske brugte  

 indførte personbiler Lovforslaget har til formål at hindre, at der opstår en  

 konkurrencefordrejning mellem nye og brugte indførte brændstoføkonomiske  

 biler.  

 Efter de gældende regler har særligt brændstoføkonomiske biler, der indføres  

 som brugte skulle afgiftsberigtiges som almindelige ikke særligt  

 brændstoføkonomiske  

 biler siden udgangen af 2005.  

 Det  

 foreslås at forlænge den periode, hvor der gives nedslag i  

 registreringsafgiften  

 for brugte biler, der på grund af lavt brændstofforbrug, opfylder kravene til  

 nedslag i registreringsafgiften for nye biler.
Udenlandske firmabiler  ligningsloven På grund af forslaget om ændring af  

 registreringsafgiftsloven er der behov for at konsekvensændre ligningslovens  

 regler om beskatning af privat rådighed over udenlandske firmabiler.
Den  

 foreslåede  

 ændring medfører i overensstemmelse med praksis efter gældende regler, at  

 grundlaget for beregningen af den skattepligtige værdi af fri bil er det  

 samme,  

 uanset hvor bilen er anskaffet og indregistreret, og uanset om arbejdsgiveren  

 er dansk eller udenlandsk.
Ophævelse af gebyret for vurdering af nye køretøjer I oktober 2004 rettede Kommissionen henvendelse om  

 registreringsafgiftslovens system for anmeldelse af priser.
Den danske  

 regering  

 besvarede henvendelsen i overensstemmelse med det notat om sagen, som er  

 oversendt til Folketingets Europaudvalg den 21. december 2004. Efterfølgende  

 drøftelser med Kommissionen har afdækket, at sagens kerne ikke er systemet  

 med  

 anmeldte standardpriser for biler, men at gebyret for vurdering af nye biler  

 og  

 motorcykler medfører, at ensartede situationer ofte behandles forskelligt  

 afhængigt af, om der er tale om handel gennem de sædvanlige handelskanaler  

 eller tale om direkte import.
Det foreslås derfor, at gebyrerne for vurdering  

 af nye biler og motorcykler, der skal afgiftsberigtiges her i landet,  

 ophæves.
 Med disse bemærkninger skal jeg anbefale forslaget til  

 Folketingets velvillige behandling.
