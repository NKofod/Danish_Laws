Resumé  


  

 Socialforvaltningen i K kommune blev af en børnehave underrettet om, at der  

 var mistanke om, at et 4-årigt barn B af ægteparret M og H blev misbrugt  

 seksuelt.
Underretningen blev givet gennem kommunens pædagogiske konsulent og  

 en psykolog, ligeledes ansat i kommunen.
Under en efterfølgende undersøgelse,  

 der skulle afklare denne mistanke, udarbejdede børnehaven et materiale  

 vedrørende  

 mistanken, baseret på observationer af B og samtaler med B.
Omkring 5 uger  

 efter underretningen til kommunen havde dennes sagsbehandlere - to psykologer  

 og en socialrådgiver - den første samtale med M og H, som først på mødet blev  

 gjort bekendt med mistanken og undersøgelsen.
I forbindelse med mødets  

 afslutning, hvor M og H indvilligede i at medvirke ved yderligere 5 møder,  

 fik  

 de en skriftlig tilbagemelding, som bl.a. indeholdt en opfordring om  

 "ikke  

 at tale med andre, om det I har læst og talt om i dag". Opfordringen  

 blev  

 underskrevet af de to psykologer.
Ombudsmanden fandt, at forældrene under de givne omstændigheder  

 med rette havde opfattet denne opfordring som et forbud mod at kontakte  

 udenforstående.
Samtidig fandt ombudsmanden, at M og H - set i lyset af, at  

 mødet var indledningen til en videre undersøgelse af, om der var begået  

 incest  

 - kunne have haft behov for at lade sig bistå af andre.
På denne baggrund  

 fandt  

 ombudsmanden, at kommunens tilkendegivelse krænkede princippet i  

 forvaltningslovens § 8, hvorefter en part har ret til på ethvert tidspunkt af  

 en sag at lade sig bistå af andre.
Under henvisning til at ombudsmandens  

 undersøgelse havde vist, at der var begået fejl af større betydning,  

 underrettede ombudsmanden Folketingets Retsudvalg, socialministeren og den  

 pågældende kommunalbestyrelse om sagen. (J. nr. 1991-229-060).
 Kommunes krænkelse af partsrepræsentationsprincippet under  

 sag om mulig tvangsfjernelse/politianmeldelse.
 Sagen udsprang af et møde i K  

 kommunes social- og sundhedsforvaltning den 7. november 1990 med et  

 forældrepar  

 til et da 4-årigt barn og vedrører nærmere den opfordring om "ikke at  

 tale  

 med andre om det, I har læst og talt om i dag", som forvaltningen gav  

 forældrene i tilslutning til mødet.
 Baggrunden for mødet var - i  

 korthed - følgende:
 Den 26. september 1990  

 rettede barnets børnehave gennem kommunens pædagogiske konsulent C og  

 psykolog  

 D henvendelse til forvaltningen, idet man havde mistanke om, at B blev  

 seksuelt  

 krænket.
 Under en efterfølgende  

 undersøgelse, der havde til formål at be- eller afkræfte denne mistanke,  

 udarbejdede børnehaven efter anmodning fra forvaltningen et materiale  

 vedrørende mistanken, baseret på observationer af barnet og samtaler med  

 dette.
 Den 2. november 1990 modtog  

 forældrene en indkaldelse til møde i forvaltningen.
Den nærmere baggrund for  

 mødet og formålet med dette var ikke omtalt i indkaldelsen.
Det blev herom  

 alene anført, at "(s)ocialforvaltningen er på grund af indkomne  

 oplysninger bekymret for (barnets) udvikling" og "(f)ormålet med  

 mødet er at drøfte de indkomne oplysninger med Jer som forældre." I  

 indkaldelsen var tillige anført, hvilke personer der udover forældrene skulle  

 deltage i mødet.
 For kommunen deltog psykolog  

 E, amtets børnerådgivningscenter, psykolog D, socialforvaltningen og  

 socialrådgiver F, socialforvaltningen.
 Det fremgår af et referat fra  

 mødet, at forældrene ved mødets afslutning samtykkede i at medvirke ved  

 yderligere fem samtaler på nærmere angivne datoer i december og januar,  

 sluttende med et møde den 20. februar 1991 benævnt som statusmøde.
 Umiddelbart forinden havde  

 forældrene fået udleveret en skriftlig "tilbagemelding", der blev  

 vedlagt mødereferatet som bilag.
 Tilbagemeldingen havde  

 følgende indhold:
 "Vi synes, at det er  

 godt, at I er mødt op.
 Vi synes, at I er kommet med  

 mange ideer til, hvilke forandringer I kunne foretage i Jeres familie.
 Det vidner for os om, at I er  

 interesseret i at gøre noget for at (B) skal komme til at trives bedre.
 Når man som Jer kan være  

 usikre på, hvad det er, der får (B) til at få det skidt, så har vi et  

 dilemma.
 For hvis I forandrer noget,  

 så er der risiko for, at det er det forkerte I forandrer.
 Hvis I ikke forandrer noget,  

 så vil den situation, der er nu, og som gør, at hun får det dårligt,  

 fortsætte.
 Hvis I flytter opmærksomhed  

 fra lillebror til (B) så opstår der andre problemer:
 For det første ved I ikke,  

 hvordan hun skal vises opmærksomhed, uden at hun misforstår.
 For det andet risikerer vi,  

 at lillebror føler sig overset.
 For det tredje kan al den  

 opmærksomhed til børnene tappe Jer for energi, sådan at I ikke får tid til  

 Jeres liv som voksne hver for sig og sammen.
 Vi vil opfordre Jer til ikke at tale med andre om det I har læst og  

 talt om i dag.  

  

[min fremhævelse].
 Vi vil opfordre Jer til, at I  

 taler med hinanden, når børnene er kommet i seng: Om hvordan I har det, hvad  

 I  

 er glade for, hvad I er kede af - hos Jer selv, hos hinanden - som forældre,  

 som voksne.
Hvornår har I f.eks. sidst  

 snakket med hinanden om Jeres seksuelle forhold? Vi synes, at det er vigtigt,  

 at I ikke taler med (B) om det og udspørger (B). Man kan opfatte det, der er  

 sket, som (B's) måde at bede Jer om, at I tager Jeres måde at være forældre  

 på  

 op til overvejelse.
 Vi ved, at når en familie  

 begynder at ændre på noget, påvirker det hele familien, og den kommer ind i  

 en  

 periode af ubalance, og i den proces vil vi gerne stå Jer bi ved at tilbyde  

 en  

 række samtaler.
(underskrift) (underskrift) Ovenstående udarbejdet i et  

 samarbejde mellem (D) og (E)." Om formålet med de yderligere  

 møder udtalte kommunen i en skrivelse til mig af 14. marts 1991:
"Forvaltningen var  

 indstillet på at yde familien denne hjælp med det formål at støtte, råde og  

 vejlede forældrene i forældrerollen over for (B), men også for at få sagen  

 yderligere afdækket." Den 18. december 1990 - 2  

 dage inden det andet af de fem planlagte møder - modtog forvaltningen en  

 telefonisk anmodning om aktindsigt fra familiens praktiserende læge på  

 forældrenes vegne.
Anmodningen blev imødekommet den 20. december 1990.
 Ligeledes den 20. december  

 1990 oplyste moderen over for forvaltningen, at hun afbrød "alt  

 samarbejde  

 med forvaltningen i samråd med praktiserende læge", samt at børnehaven  

 havde fået meddelelse om, at barnet "ikke mere overhovedet vil blive  

 passet (i børnehaven)", jf. journalarket.
 Den 9. januar 1991 modtog  

 forvaltningen en klageskrivelse fra advokat A.
 Det fremgår endvidere af  

 journalarket, at kontorchef G den 11. januar 1991 besluttede, at der ikke var  

 grundlag for at iværksætte tvangsmæssige hjælpeforanstaltninger i henhold til  

 bistandslovens §  

 123. G  

 besluttede den 24. januar 1991, at der ej heller skulle ske anmeldelse til  

 politiet i X-by i sagen; en beslutning som tilsyneladende blev truffet efter  

 en  

 uformel drøftelse med politiet.
 Den 5. februar 1991 modtog  

 jeg en klage fra advokaten, der på forældrenes vegne opfordrede mig til at  

 tage  

 hele sagen op af egen drift til nærmere undersøgelse, jf. ombudsmandslovens §  

 6, stk. 5. I et efterfølgende brev af 18. februar opfordrede advokaten mig  

 til  

 at anvende forældrenes og barnets navne mindst muligt for at sikre, at  

 materiale med navnene ikke senere skulle komme i forkerte hænder.
 Efter at have modtaget en  

 foreløbig redegørelse fra kommunen besluttede jeg at tage den nævnte  

 opfordring  

 fra kommunen til forældrene om tavshed op til undersøgelse i medfør af nævnte  

 bestemmelse, mens nogle yderligere klagepunkter blev afvist.
 I sin klageskrivelse til mig  

 anførte advokaten følgende om den måde, hvorpå forældrene havde opfattet  

 opfordringen:
 "Denne tilkendegivelse  

 resulterer i, at (M og H) i længere tid er meget bekymrede og usikre.
Endelig må de trodse det, de  

 anser som et påbud, eller måske også en trussel, fra en offentlig myndighed,  

 og  

 taler med begge hold forældre og en bror/svoger.
De får det råd straks at  

 søge  

 (M og H's) læge, der hurtigt konkluderer, at den bedste måde, hun kan hjælpe  

 dem på, er ved at henvise dem til at søge advokatbistand." I en senere skrivelse af 8.  

 april 1991 anførte advokaten:
 "Hertil kommer, hvad  

 mine klienter vel ikke selv helt har den fulde forståelse af, at de i enhver  

 henseende fuldstændigt er ladt i stikken uden nogen som helst form for hjælp  

 eller støtte og endda med forbud mod at kontakte andre, vedrørende anklager  

 angående forhold, hvor der kunne blive tale om alvorlig straf og fjernelse af  

 (B) fra hjemmet og med stor risiko for familiens opløsning.
Jeg henviser her nærmere til  

 principperne i Retsplejeloven om ret til at nægte at udtale sig og ret til  

 advokatbistand.
Jfr. også bistandslovens § 125 (samt Karnov 12. udg. bind 1,  

 side 609, note 364)." I den nævnte note er anført:
"I bemærkningerne til  

 forslag til L 1982 130 er det anført, at forældrene i alle sager, hvor der  

 kan blive  

 tale om at træffe afgørelse om et barns anbringelse uden for hjemmet, skal  

 have  

 tilbud om at få stillet advokatbistand til rådighed for at sikre, at  

 forældremyndighedens indehaver får tilstrækkelig adgang til at gøre  

 indsigelse  

 med hensyn til sagen faktiske og retlige omstændigheder." I samme udgave, bind 4, s.  

 4299, note 364, er citatet gengivet og følgende er tilføjet:
"Derimod har barnet ikke  

 ret til advokatbeskikkelse, og forældrenes advokat er ikke advokat for  

 barnet,  

 jf. utrykt Østre Landsretskendelse." I en udtalelse af 22. maj  

 1991, der er fremsendt af kommunen med brev af 29. maj 1991, er anført  

 følgende:
 "Opfordringen til  

 forældrene om ikke at tale med andre end hinanden og os som rådgivere om det  

 passerede skal ses i sammenhæng med, at vi ønskede at få skabt ro om  

 etableringen af samarbejdet med forældrene, samt at vi ønskede så hurtigt som  

 muligt at hjælpe forældrene til at få skabt ro i deres private situation,  

 sådan  

 at de, når de evt. begyndte at informere om og drøfte det skete med familie  

 og  

 venner, da kunne gøre det efter moden overvejelse, og ikke i øjeblikkets  

 oplevede uro og forvirring.
Det er med beklagelse, vi må  

 konstatere, at det åbenbart ikke er lykkedes for os at formulere vores  

 henvendelse til forældrene tydeligt nok som et tilbud om rådgivning." Kommunens udtalelse er  

 underskrevet af de to psykologer, der deltog i mødet den 7. november 1990.
 Efter at have gennemgået  

 advokat A's skrivelser, det materiale, jeg modtog fra advokaten og kommunen,  

 og  

 kommunens udtalelser udtalte jeg følgende:
"Det er et grundlæggende  

 princip i dansk forvaltningsret, at den, der er part i en sag i den  

 offentlige  

 forvaltning, på ethvert tidspunkt kan lade sig repræsentere eller bistå af  

 andre.
Ved forvaltningslovens gennemførelse blev denne almindelige  

 grundsætning,  

 som hidtil havde været gældende på ulovbestemt grundlag, anset for så  

 væsentlig, at den blev optaget i forvaltningslovens § 8, der er sålydende:
"  

  

 § 8.  

  

 Den, der er part i en sag, kan på ethvert tidspunkt af sagens  

 behandling lade sig repræsentere eller bistå af andre.
Myndigheden kan dog  

 kræve, at parten medvirker personligt, når det er af betydning for sagens  

 afgørelse.
Stk. 2. Bestemmelsen i stk.  

 1, 1. pkt., gælder ikke, hvis partens interesse i at kunne lade sig  

 repræsentere eller bistå findes at burde vige for væsentlige hensyn til  

 offentlige eller private interesser, eller hvor andet er fastsat ved  

 lov." Efter forvaltningslovens § 2  

 gælder bestemmelsen direkte i sager, hvori der vil blive truffet afgørelse af  

 en forvaltningsmyndighed.
 Grundsætningen må imidlertid  

 - også efter forvaltningslovens gennemførelse - antages at gælde i videre  

 omfang på ulovbestemt grundlag.
 I en sag som den foreliggende  

 må grundsætningen efter min opfattelse utvivlsomt gælde under hele  

 sagsforløbet, selv om der eventuelt - som i den konkrete sag - på forskellige  

 stadier i forløbet er mulighed for, at sagen afsluttes, uden at der bliver  

 truffet afgørelse af en forvaltningsmyndighed.
 Retten til at lade sig  

 repræsentere eller bistå af andre er særligt udbygget på visse retsområder.  

 Af  

 betydning for den foreliggende sag skal jeg navnlig pege på bistandslovens §  

 125, der indeholder følgende regel om advokatbistand i tvangsfjernelsessager:
"Under en sag om de  

 foranstaltninger, der er nævnt i §§ 123 og 124, skal forældremyndighedens  

 indehaver have tilbud om advokatbistand samtidig med, at pågældende skal  

 gøres  

 bekendt med retten til indsigt i sagens akter efter lov om offentlighed i  

 forvaltningen (nu forvaltningsloven; min bemærkning)." Bestemmelsen blev indsat i  

 loven i 1982.
 Det fremgår endvidere af  

 lovens § 127, sidste pkt., at meddelelsen om en formandsbeslutning om  

 tvangsfjernelse skal indeholde tilbud om advokatbistand.
Det bemærkes, at der også  

 uden for disse tilfælde efter omstændighederne vil kunne være pligt for en  

 forvaltningsmyndighed til at vejlede en part om retten til at lade sig  

 repræsentere eller bistå af andre.
Forpligtelsen vil da kunne følge af  

 forvaltningsmyndighedernes almindelige vejledningsforpligtelse, som den nu er  

 fastsat i forvaltningslovens § 7, eller - inden for bistandslovens område -  

 af  

 den særlige bestemmelse i bistandslovens § 28.
I den foreliggende sag har  

 jeg overvejet at rejse det spørgsmål, om forvaltningen i medfør af  

 bistandslovens § 28 og forvaltningslovens § 7 burde have vejledt forældrene  

 om  

 deres mulighed for at søge advokatbistand eller lade sig bistå af andre.  

 Spørgsmålet har en vis forbindelse til spørgsmålet om, fra hvilket tidspunkt  

 i  

 et sagsforløb bistandslovens bestemmelse om advokatbistand i  

 tvangsfjernelsessager - lovens § 125 - må antages at have virkning.
Om der,  

 forud for dette tidspunkt, består en sådan vejledningspligt for forvaltningen  

 i  

 de enkelte sager, må afhænge af de konkrete omstændigheder, herunder en  

 vurdering af de pågældende forældres mulighed for i tilstrækkelig grad selv  

 at  

 varetage deres interesser.
 Jeg har - i forbindelse med  

 nærværende sag - ikke fundet tilstrækkelig anledning til at foretage en  

 nærmere  

 undersøgelse til afklaring af dette spørgsmål.
Derimod kan man i den  

 foreliggende sag rejse det videregående spørgsmål, om kommunen ved (på mødet  

 den 7. november 1990) direkte at opfordre forældrene til ikke at tale med  

 andre  

 har handlet kritisabelt i forhold til den ovenfor fremhævede grundsætning om  

 parters ret til at lade sig repræsentere eller bistå af andre.
Herom skal jeg  

 bemærke følgende:
 Formelt fremtrådte  

 forvaltningens tilkendegivelse som en opfordring; men de givne omstændigheder  

 medførte, at tilkendegivelsen reelt måtte anses for mere end blot et godt råd  

 og af forældrene nærmest kunne opfattes som et forbud.
Som nævnt var forældrene ikke  

 i mødeindkaldelsen eller på anden måde blevet forberedt på karakteren af de  

 oplysninger vedrørende barnet, som skulle drøftes.
Forældrene havde derfor  

 ikke  

 på forhånd haft anledning til at overveje, om de skulle benytte sig af deres  

 mulighed for at lade sig bistå af andre under mødet, jf. forvaltningslovens §  

 8, stk. 1. Endvidere var forvaltningens repræsentanter i henseende til såvel  

 uddannelsesniveau som antal i en overlegen position i forhold til  

 forældreparret.
Hertil kommer, at opfordringen blev afgivet skriftligt og som  

 det første af en række råd fra forvaltningen til forældrene i den situation,  

 som de befandt sig i.
 På denne baggrund har  

 forældrene efter min mening haft anledning til at opfatte tilkendegivelsen  

 som  

 et forbud, hvilket de ifølge advokat (A's) udsagn da også gjorde.
 Endvidere skal jeg pege på,  

 at forældrene efter sagens karakter på det tidspunkt under mødet den 7.  

 november 1990, hvor opfordringen til tavshed blev fremsat, kunne have haft  

 behov for at lade sig bistå af andre.
Som ovenfor nævnt fremgår det  

 af kommunens foreløbige udtalelse af 18. marts 1991, at et af formålene med  

 de  

 efterfølgende rådgivningssamtaler var ønsket om at få afklaret mistanken om  

 seksuelle overgreb fra faderens side over for barnet.
Dette forhold  

 understreges af, at de formelle beslutninger om at opgive anmeldelse af  

 faderen  

 til politiet og at fjerne barnet fra hjemmet først blev truffet i januar  

 måned  

 1991.
Som kommunen selv er inde på  

 i udtalelsen af 22. maj 1991, er der i sager, hvor der er mistanke om  

 seksuelle  

 overgreb, en stor risiko for, at forældrene - når de konfronteres med  

 mistanken, de observationer og det eventuelle undersøgelsesforløb, der følger  

 i  

 kølvandet herpå - føler sig anklaget og dømt på forhånd.
Forældrene kan i en  

 sådan situation frygte såvel strafferetlig forfølgning som tvangsfjernelse af  

 barnet.
På begge disse områder gælder der derfor særlige regler til styrkelse  

 af retssikkerheden.
Under henvisning til det  

 anførte - særligt det forhold, at mødet den 7. november 1990 ikke bragte  

 endelig klarhed over, om mistanken mod faderen var berettiget eller ej - og  

 til  

 de retssikkerhedsprincipper, der ligger bag de omtalte regler i forvaltnings-  

 og bistandsloven, forekommer opfordringen til tavshed mig særdeles  

 betænkelig.  

 Det kommer herved yderligere i betragtning, at opfordringen efter sit indhold  

 ikke var begrænset i tid eller på anden måde.
Den var derfor egnet til at  

 give  

 forældrene det indtryk, at den var tidsubegrænset og også omfattede  

 professionelle rådgivere.
Jeg lægger ved min udtalelse til grund, at  

 opfordringen blev opfattet på denne måde, og henviser herved bl.a. til det  

 forhold, at forældrene - som beskrevet - først mere end en måned efter mødet  

 fortalte andre om, hvad der var hændt.
 Kommunen har begrundet  

 opfordringen med et hensyn til forældrene selv og har i den forbindelse i  

 generelle vendinger henvist til ønsket om at få skabt ro i forældrenes  

 private  

 situation og ro om etableringen af et samarbejde med disse.
 Kommunen har ikke angivet,  

 hvilke konkrete skadevirkninger der kunne tænkes som følge af, at  

 udenforstående ("familie og venner") fik kendskab til sagen.
Under hensyn hertil og efter  

 de foreliggende oplysninger må jeg stille mig uforstående over for  

 nødvendigheden af kommunens opfordring.
Jeg henviser i den forbindelse til,  

 at  

 en parts ret til at lade sig repræsentere eller bistå af andre kun kan  

 fraviges, såfremt "væsentlige hensyn til offentlige eller private  

 interesser" taler for det, jf. forvaltningslovens § 8, stk. 2. I den  

 forbindelse bemærker jeg yderligere, at der ikke efter de foreliggende  

 oplysninger forelå sådanne hensyn til kommunens fortsatte undersøgelser i  

 sagen, at hensyn af denne art i væsentlig grad kunne danne grundlag for  

 opfordringen; kommunen har da heller ikke gjort dette gældende.
