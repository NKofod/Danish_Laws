 I Medfør af §§ 16 og 17 i Lov Nr. 156 af 14. April 1920 om smitsomme  

 Sygdomme hos Husdyrene fastsættes herved følgende Bestemmelser:
§ 1 1. Indførsel hertil Landet af Heste, Æsler, Muldyr og  

 andre Dyr af Hesteslægten er forbudt.
2. Transitering af de i Stk. 1 nævnte Dyr er tilladt i  

 toldlukkede Jernbanevogne.
Hvis Omladning i andre Vogne maatte blive  

 nødvendig, eller Omladning i Skib skal finde Sted, skal Omladningen foregaa  

 under Veterinærpolitiets Tilsyn.
 3. Forsaavidt angaar Heste hjemmehørende i  

 Grænsezonerne ved den dansk-tyske Grænse - d.v.s. henholdsvis 6 km Syd og  

 Nord for Grænsen - er det dog - saafremt Sydslesvig og Holsten ikke af  

 Veterinærdirektoratet er erklæret for inficeret med ondartede smitsomme  

 Sygdomme hos Husdyrene - tilladt Grænsebeboerne at færdes med deres Køre- og  

 Rideheste til Arbejdsbrug frem og tilbage over Landegrænsen ved Padborg,  

 Krusaa, Sæd og Tønder, uden at disse underkastes Sundhedseftersyn m.m.,  

 saafremt Hestenes Identitet paa betryggende Maade godtgøres for Toldvæsenet,  

 jfr. iøvrigt Bekendtgørelse Nr. 240 af 31. August 1935 angaaende Ordningen af  

 Grænsetrafikken ved den dansk-tyske Grænse og Trafik med Arbejdshest m.v.  

 over Grænsen.
§ 2 Enhver, der ønsker Dispensation fra det i § 1, stk. 1, nævnte Forbud, skal  

 indsende Ansøgning herom til Veterinærdirektoratet, der er bemyndiget til,  

 saafremt Sundhedstilstanden blandt Husdyrene i det Land, hvorfra Hestene  

 ønskes indført, ikke rummer Fare for Indslæben af smitsomme Husdyrsygsomme,  

 at fastsætte de nærmere Betingelser for Dyrenes Indførsel.
§ 3.  (* 1) Indførsel af Hunde fra Storbritannien og Irland kan finde Sted efter de i  

 § 3, Stk. 2, i Bekendtgørelse Nr. 151 af 12. April 1924 angaaende Indførsel  

 af Husdyr og raa Produkter af disse m.m. fastsatte Regler for Indførsel af  

 Hunde fra Norge og Sverige.
§ 4 Denne Bekendtgørelse træder straks i Kraft.
 Samtidig ophæves § 1 i Bekendtgørelse Nr. 151 af 12. April 1924 angaaende  

 Indførsel af Husdyr og raa Produkter af disse m.m. samt § 1 i Bekendtgørelse  

 Nr. 111 af 6. April 1938 om Tillæg til nævnte Bekendtgørelse.
 Landbrugsministeriet, den 12. Februar  

 1948.
Kr.
Bording.
/Vald.
Hornslet.
