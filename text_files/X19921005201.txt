 En forbruger købte en printer med tilhørende kabel til en computer.
Inden for garantiperioden blev printeren repareret 3 gange.
I  

 forbindelse med 4. reparation inden garantiens udløb afviste sælgeren at  

 udføre en ny gaRantireparation.
Forbrugeren afgav derefter meddelelse om, at  

 han hævede købet.
Forhandleren foranledigede herefter printeren repareret.
Da  

 forhandleren ikke inden rimelig tid Havde protesteret mod hævemeddelelsen,  

 men i stedet ladet printeren reparere, kunne forbrugeren fastholde kravet om  

 at hæve købet og kræve købesummen tilbagebetalt.
En forbruger købte en printer med tilhørende kabel til en computer for  

 næsten 3.000 kr.
Ifølge salgsfakturaen var der et års garanti på printeren.  

 På grund af manglende funktion blev printeren i garantiperioden 3 gange  

 repareret af forhandleren.
Umiddelbart inden garantiens udløb indleverede  

 forbrugeren på ny printeren på grund af manglende funktion.
Ved indleveringen  

 meddelte forhandleren, at det var forkert forbindelse mellem computer og  

 printer, der var årsag til fejlen.
Han afviste derfor at foretage en ny  

 garantireparation.
Forbrugeren afviste forhandlerens påstand i et brev, og  

 han meddelte samtidig, at der var tale om en væsentlig mangel ved printeren,  

 der trods gentagne forsøg ikke var afhjulpet, hvorfor han ophævede købet og  

 krævede købesummen udbetalt.
Samtidig fastsatte han en frist på 5 dage til at  

 modtage købesummen, da printeren var i forhandlerens varetægt.
Da forbrugeren  

 ikke modtog købesummen, meddelte han i et brev, at han gik ud fra, at  

 forhandleren havde anerkendt hans begrundelse for at hæve købet.
Først  

 herefter rettede forhandleren telefonisk henvendelse og oplyste nu, at  

 printeren vederlagsfrit var blevet repareret og ville blive fremsendt til  

 forbrugeren.
Forbrugeren meddelte i et brev, at han ikke var interesseret i  

 tilbuddet om reparation, da der var givet hævemeddelelse.
Forhandleren  

 fastholdt i et brev, at printeren var blevet repareret og fremsendt til  

 forbrugeren, der imidlertid havde nægtet at modtage printeren og ladet den gå  

 retur.
Efter forhandlerens opfattelse er det muligvis forbrugerens egne forhold,  

 der har været årsag til, at printeren er blevet defekt.
Efter de tidligere  

 reparationer blev printeren testet inden udlevering, og testen viste, at der  

 ikke var fejl.
Til trods herfor lod forhandleren ved den sidste reklamation  

 printeren reparere, selv om garantien var udløbet.
Forbrugerklagenævnet lagde til grund, at printeren blev repareret efter  

 forbrugerens reklamation over manglende funktion i december 1989 og  

 yderligere 2 gange i januar og februar 1990. Nævnet lagde endvidere til  

 grund, at forbrugeren i marts 1990 indleverede printeren for 4. gang i  

 forbindelse med en ny reklamation over manglende funktion og at han, da  

 forhandleren afviste vederlagsfri reparation, skriftligt meddelte denne, at  

 han ønskede at ophæve købet.
Nævnet fandt, at forhandleren ikke havde  

 dokumenteret, at han inden rimelig tid efter modtagelsen af klagerens  

 meddelelse om ophævelse af købet havde protesteret mod forbrugerens fremsatte  

 krav. ved i stedet, uden forbrugerens tilladelse, at have foranlediget  

 printeren repareret havde forhandleren afskåret forbrugeren fra at kunne  

 dokumentere, at den manglende funktion skyldtes en mangel efter købeloven  

 eller andre forhold, der var omfattet af garantien, og sig selv fra at kunne  

 dokumentere, at årsagen til den manglende funktion ikke skyldtes en mangel  

 efter købeloven eller andet, der ikke var omfattet af garantien.
Risiko for,  

 at det efterfølgende ikke var muligt gennem en teknisk sagkyndig undersøgelse  

 at få afklaret årsagen til den manglende funktion, fandtes i denne sag at  

 påhvile forhandleren, der mod forBRUGERENS Udtrykkelige ønske alligevel lod  

 printeren reparere.
På denne baggrund fandt nævnet, at Forbrugerens ophævelse  

 af købet og krav om at få købesummen tilbagebetalt måtte stå ved magt.
 Ingen.
