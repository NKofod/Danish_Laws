§ 1 I bekendtgørelse nr. 225 af 25. marts 1997 om tilskud til miljøvenlige  

 jordbrugsforanstaltninger foretages følgende ændringer:
 1. I § 111 indsættes efter stk. 5 som nye stykker:
 »Stk. 6.  I tilfælde af forekomst af brandbæger  

 eller andre giftige ukrudtsarter ophæves forbuddet mod slæt i perioden fra  

 den 15. april til den 15. juli, jf. § 28, stk. 4, nr. 3, § 29, § 35, stk. 4,  

 nr. 2, og § 36 i bekendtgørelse nr. 251 af 11. april 1994 og § 28, stk. 6,  

 nr. 3, og § 29 i bekendtgørelse nr. 229 af 4. april 1995, jf. dog stk. 7.
Stk. 7.  I de i stk. 6 nævnte tilfælde er det en  

 betingelse, at der forinden slæt foretages, foreligger en skriftlig erklæring  

 fra en planteavlskonsulent om, at bekæmpelse af ukrudtsarten er nødvendig på  

 det pågældende areal.
Konsulenterklæringen skal med henblik på forevisning  

 for kontrolmyndigheden opbevares af tilsagnsmodtageren i den resterende del  

 af tilsagnsperioden.«.
§ 2 Bekendtgørelsen træder i kraft den 21. juni 1997.
