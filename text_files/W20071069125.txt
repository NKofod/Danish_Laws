Klage over behandlingen af barn med feber, hoste og forkølelse Nævnet fandt anledning til kritik af lægen, idet nævnet lagde vægt på, at det kan være vanskeligt at bestemme årsagen til sygdommen, men den kliniske undersøgelse kan suppleres med blodprøver og røntgenundersøgelse af lungerne.
Nævnet oplyste, at det ved en almindelig dagligdags klinisk undersøgelse ved febertilstand hos børn er normalt også at undersøge ører, hals, mave og urin.
Disse undersøgelser var ifølge journalen ikke foretaget, ligesom der ikke var foretaget vurdering af, om den igangværende penicillinbehandling var tilstrækkelig effektiv, om dosis var korrekt, og om den eventuelt skulle erstattes af en anden type, mere bredspektret antibiotikabehandling.
