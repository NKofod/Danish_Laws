Nr LSF 125 Forslag til Lov om ophævelse af lov om GiroBank A/S Fremsat af trafikministeren (Jan Trøjborg) den 6. december 1995 Vedtaget ved tredjebehandling den 15. december 1995 Lov nr. 1124 af 20/12/1995 Lov nr. 322 af 31. maj 1991 om GiroBank A/S ophæves.
Tidspunktet for lovens ophævelse fastsættes af trafikministeren.
Oprindeligt fremsat forslag Lov nr. 322 af 31. maj 1991 om GiroBank A/S ophæves.
Tidspunktet for  

 lovens ophævelse fastsættes af Trafikministeren.
Bemærkninger til lovforslaget Regeringen har indgået aftale med Venstre og Det Konservative Folkeparti  

 om ophævelse af lov om GiroBank A/S samt ændring af lov om Post Danmark.  

 Aftalen har til formål at muliggøre en fusion mellem GiroBank A/S og  

 Sparekassen Bikuben A/S samt, at Post Danmark kan indgå en  

 eneforhandlingsaftale med det nye pengeinstitut om benyttelse af  

 posthusnettet til udførelse af finansielle serviceydelser.
 Aftalen er vedlagt som bilag til det samtidigt fremsatte forslag til lov  

 om ændring af lov om Post Danmark.
 Af aftalen fremgår det, at regeringen tillige er enig med Socialistisk  

 Folkeparti om at gennemføre de i det samtidigt fremsatte forslag til lov om  

 ændring af lov om Post Danmark beskrevne ændringer, med henblik på, at  

 virksomheden kan indgå en eneforhandlingsaftale med det nye pengeinstitut.
 SF har derimod ikke del i aftalen om, at lov om GiroBank A/S ophæves og  

 det dermed tilknyttede salg af statens aktier.
 Dette lovforslag skal ses som et led i udmøntningen af aftalen mellem  

 regeringen og de nævnte partier.
 En anden del af udmøntningen består i, at trafikministeren fremlægger det  

 nævnte lovforslag om ændring af lov om Post Danmark, hvori bl.a. principperne  

 vedrørende Post Danmarks indgåelse af en eneforhandlingsaftale med et  

 pengeinstitut om benyttelsen af Post Danmarks posthusnet til udførelse af  

 finansielle serviceydelser fastlægges.
GiroBank A/S blev etableret i henhold til lov om GiroBank A/S af 31. maj  

 1991, som senere ændret ved lov nr. 473 af 30. juni 1993. Parterne er enige  

 om, at GiroBank A/S kan fusionere med Sparekassen Bikuben A/S.  

 Trafikministeren bemyndiges til at fastsætte tidspunktet for lovens  

 ophævelse.
Tidspunktet fastsættes, når der på generalforsamlingen i  

 Sparekassen Bikuben A/S er stemt ja for fusionen med GiroBank A/S og under  

 iagttagelse af de nedenfor beskrevne forhold til EU-retten.  

 Generalforsamlingen forventes afholdt den 14. december 1995.
 Generalforsamlingen i GiroBank A/S, hvor der skal tages stilling til  

 fusionen og dermed ophævelsen af selskabet, kan først finde sted efter  

 Folketingets godkendelse af dette lovforslag samt det samtidigt fremsatte  

 forslag til Lov om ændring af lov om Post Danmark.
En fusion mellem GiroBank A/S og Sparekassen Bikuben A/S forudsætter en  

 ophævelse af lov om GiroBank A/S.
Fusionen gennemføres som en skattepligtig  

 fusion.
Bikuben videreføres som det fortsættende selskab.
GiroBank opløses  

 herved.
Ved opløsningen af GiroBank A/S tilsigtes der ikke noget indgreb i de  

 tidligere tjenestemænds bestående rettigheder.
Den fusionerede bank vil  

 overtage GiroBank A/S' eksisterende overenskomstmæssige forpligtigelser med  

 hensyn til betaling af rådighedsløn/ventepenge til tidligere tjenestemænd i  

 Postgiro, der overgik til overenskomstansættelse i GiroBank A/S, i  

 overensstemmelse med det tilbud, der er omtalt i bemærkningerne til § 7 i lov  

 om GiroBank A/S.
De pågældende medarbejdere bevarer ret til pension efter  

 tjenestemandspensionsloven og kan fortsætte pensionsoptjeningen efter denne  

 lov med hjemmel i tekstanmærkning på finanslovens § 36, Pensionsvæsenet.
Ved ophævelse af Lov om GiroBank A/S ombytter staten sin nuværende  

 aktiebeholdning i GiroBank A/S til aktier i fusionsbanken.
Staten afhænder i  

 den forbindelse sine aktier i fusionsbanken.
Trafikministeren har via et aktstykke anmodet Folketingets Finansudvalg om  

 tilslutning til at ombytte statens aktiebeholdning i GiroBank A/S, 49 % af  

 aktiekapitalen på 500 mio. kr., til en aktiebeholdning i den fusionerede  

 bank, samt anmodet om tilslutning til, at den ombyttede aktiebeholdning  

 afhændes.
Aktstykket til Finansudvalget indeholder nærmere oplysninger om  

 vilkårene for afhændelsen af statens aktier.
Finansministeren vil tillige fremsætte et aktstykke til Finansudvalget  

 vedrørende indgåelse af aftale med GiroBank A/S om Statens fortsatte  

 tjenestemandspensionsdækning af medarbejdere, som er ansatte på  

 tjenestemandslignende vilkår i den fusionerede bank.
Den fusionerede bank  

 godtgør staten bankens del af udgifterne til disse pensioner.  

 Pensionsbidraget fastlægges i den nævnte aftale.
I aftalen fastsættes det, at  

 fusionsbanken over for staten har forpligtet sig til at betale rådighedsløn  

 til personer, der afskediges på grund af arbejdsmangel eller lignende,  

 ligesom selskabet til staten indbetaler pensionsbidrag af rådighedslønnen.
A.
Forhold til EU-retten Det at der gives en offentlig virksomhed adgang til at indgå en aftale med  

 et enkelt pengeinstitut, der indebærer, at det pågældende pengeinstitut, mod  

 betaling, opnår eneret på benyttelsen af posthusnettet til udførelse af  

 finansielle serviceydelser, kan indebære, at der kan rejses spørgsmål om,  

 hvorvidt aftalen og de lovforslag, der skal muliggøre indgåelsen af aftalen,  

 indeholder statstøtteelementer efter EU-rettens bestemmelser herom.
 Det er opfattelsen, at lovforslaget og det foreliggende aftalegrundlag  

 ikke indeholder sådanne statstøtteelementer, men for at imødegå, at der  

 rejses tvivl herom, notificeres i medfør af EU's statstøtteregler, jf.  

 EF-traktatens artikel 93, stk. 3, følgende:
 - Udkast til lov om ophævelse af lov om GiroBank A/S og lov om ændring af  

 lov om Post Danmark.
 - Udkast til samarbejdsaftale mellem Post Danmark og GiroBank A/S/  

 Sparekassen Bikuben A/S om anvendelse af posthusnettet.
Endvidere kan der rejses spørgsmål om, hvorvidt den påtænkte aftale, der  

 har karakter af en eneforhandlingsaftale, kan medføre en overtrædelse af  

 EF-traktatens konkurrencebestemmelser, jf.
Traktatens artikel 85 og 86.  

 Trafikministeriet vil derfor tage kontakt til Europa-Kommissionens  

 generaldirektorat for konkurrence, DG 4, med henblik på prækonsultation  

 vedrørende den pågældende aftale.
 Da lovforslaget notificeres for Kommissionen i medfør af EF-traktatens  

 artikel 93, stk. 3, skal Kommissionens godkendelse foreligge, før det  

 notificerede lovforslag kan sættes i kraft.
 Trafikministeren bemyndiges til at fastsætte tidspunktet for lovens  

 ikrafttrædelse, idet loven ikke kan træde i kraft, før Kommissionens  

 godkendelse af det notificerede lovforslag foreligger.
B.
Høring Lovforslaget har været sendt til høring hos følgende: Erhvervsministeriet,  

 herunder Finanstilsynet og Konkurrencesekretariatet, Skatteministeriet,  

 Justitsministeriet, Arbejdsministeriet, Statsministeriet, Finansministeriet,  

 Indenrigsministeriet, Økonomiministeriet, Udenrigsministeriet,  

 Socialministeriet, Posttilsynet, Post Danmark, GiroBank A/S og Sparekassen  

 Bikuben A/S.
C. Økonomiske og administrative konsekvenser Som led i den planlagte fusion mellem GiroBank A/S og Sparekassen Bikuben  

 A/S har Trafikministeren anmodet Finansudvalget om tilslutning til 1) at ombytte statens nuværende beholdning af aktier i GiroBank A/S til  

 aktier i den fusionerede bank, benævnt Bikuben GiroBank A/S, i forholdet 1 :  

 1, og i forbindelse hermed at oppebære et kontant vederlag på 115 kr. pr.  

 aktie a 100 kr.
 2) at afhænde de erhvervede aktier til Bikuben GiroBank A/S.
Statens samlede indtægt fra det kontante vederlag og fra aktiesalget  

 fremgår af aktstykket, som er mærket »Fortroligt - Bør ej  

 offentliggøres«.
Indtægten, med fradrag af de påløbne omkostninger,  

 overføres til finanslovens generelle reserver.
D.
Miljømæssige konsekvenser Lovforslagets vedtagelse har ingen miljømæssige virkninger.
E.
Erhvervsmæssige konsekvenser Der henvises til det samtidigt fremsatte forslag til lov om ændring af lov  

 om Post Danmark.
