Kriminalforsorgens anstalter, arresthuse, afdelinger og  

 pensionerne Vedrørende aflønning af ledige i jobtræning og særligt tilrettelagte  

 jobtræningsforløb.
De nærmere bestemmelser om løn- og ansættelsesvilkårene for ledige i  

 jobtræning og særligt tilrettelagte jobtræningsforløb er reguleret i  

 cirkulære af 19. april 1994 om aftale om ansættelse af ledige i jobtræning og  

 særligt tilrettelagte jobtræningsforløb.
Cirkulæret vedlægges til  

 orientering.
 Direktoratet skal henlede opmærksomheden på følgende bestemmelser:
 1. § 2. Aflønning af ledige i jobtræning.
Timelønnen under ansættelse i jobtræning hos offentlige arbejdsgivere er  

 pr. 1. januar 1994 højst 81 kr. eksl. feriepenge mv.
Beløbet reguleres  

 procentuelt i overensstemmelse med reguleringen i de offentlige satser og  

 udgør pr. 1. april 1994 højst 82,13 kr. eksl. feriepenge mv.
Se i  

 øvrigt side 3-5 i cirkulæret.
 2. § 3. Aflønning af ledige i særligt tilrettelagte  

 jobtræningsforløb.
Ved ansættelse i særligt tilrettelagte jobtræningsforløb aflønnes ledige  

 med en særlig projektydelse pr. time.
Der skal ved aflønningen sondres  

 mellem, om der er tale om dagpengemodtagere under delperiode 1 eller under  

 delperiode 2.
 2.1. § 4. Aflønning af dagpengemodtagere under delperiode 2.
 For så vidt angår dagpengemodtagere under delperiode 2, herunder  

 ansættelser omfattet af den særlige delperiode 2-kvote, der forlods er  

 indbudgetteret på finansloven for 1994, udgør projektydelsen pr. 1. januar  

 1994 følgende:
 - i stedtillægsområderne V og VI  72,40 kr. pr. time.
 - i stedtillægsområderne III og IV  70,50 kr. pr. time.
 - i stedtillægsområderne II  69,00 kr. pr. time.
 2.2. § 5. Aflønning af dagpengemodtagere under delperiode 1.
Dagpengemodtagere under delperiode 1 udbetales en projektydelse pr. time,  

 der ikke kan være lavere end satserne nævnt ovenfor, og ikke højere end 72,40  

 kr.
I øvrigt udregnes projektydelsens konkrete størrelse på grundlag af de  

 individuelle dagpengeforhold inden beskæftigelsen.
- for fuldtidsforsikrede: som 1/37 del af den hidtidige ugentlige  

 dagpengeydelse med tillæg af arbejdsmarkedsbidraget, og - for deltidsforsikrede: som den hidtidige ugentlige dagpengeydelse  

 divideret med den gennemsnitligt ugentlige arbejdstid før ledigheden, hvortil  

 lægges arbejdsmarkedsbidraget.
 Arbejdsmarkedsbidraget skal lægges til for at undgå, at betalingen af  

 dette bidrag reducerer den ansattes nettoindkomst.
2.3. § 6. Fællesbestemmelser for dagpengemodtagere under delperiode 1 og 2.
Projektydelsen erstatter overenskomstens ydelser i form af løn, tillæg,  

 pensionsbidrag mv.
Sådanne ydelser udbetales ikke, medmindre det følger af §  

 6. Feriegodtgørelse o.l. udbetales ud over projektydelsen.
Ud over projektydelsen pr. arbejdstime kan der ydes omkostningsdækkende  

 ydelser og arbejdstidsbestemte tillæg.
Det kan endvidere lokalt aftales, at  

 der herudover ydes overenskomstmæssige arbejdsbestemte tillæg.
 Arbejdstiden skal tilrettelægges således, at den samlede ydelse pr. uge  

 efter fradrag af arbejdsmarkedsbidraget og eventuelle omkostningsdækkende  

 ydelser ikke overstiger arbejdsløshedsdagpengenes højeste beløb pr. uge.  

 Dette betyder, at ugelønnen ved fuldtidsbeskæftigelse pr. 1. januar 1994  

 maksimalt må være 2.678,80 kr. før fradrag af arbejdsmarkedsbidraget på p.t.  

 5%, svarende til en gennemsnitlig timeløn på 72,40 kr.
 Denne maksimeringsregel indebærer, at hvis udbetaling af  

 arbejdstidsbestemte tillæg og eventuelle arbejdsbestemte tillæg bringer  

 ugelønnen op over 2.678,80 kr., skal arbejdstiden nedsættes på meget, at  

 ugelønnen holder sig inden for det nævnte beløb.
 Direktoratet skal beklage, at cirkulæret ikke tidligere er blevet udsendt.
 E.B.
