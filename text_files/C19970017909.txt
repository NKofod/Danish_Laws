 1. Som led i resultatet af forhandlingerne mellem  

 Finansministeriet og Centralorganisationernes Fællesudvalg pr. 1. april 1997  

 er det aftalt at ændre en række regelsæt på det statslige løn- og  

 ansættelsesområde med henblik på regelforenkling.
 I den forbindelse har Finansministeriet og tjenestemændenes  

 centralorganisationer den 6. oktober 1997 indgået en revideret aftale om  

 betaling mv. under midlertidig tjeneste i højere stilling for statens  

 tjenestemænd.
Det skal understreges, at den nye aftale ikke medfører indholdsmæssige  

 ændringer i forhold til den hidtidige funktionsaftale.
Der er alene tale om  

 en redaktionel sammenskrivning af det bestående regelsæt.
 2. Cirkulæret har virkning fra 1. april 1997. Samtidig ophæves  

 Finansministeriets cirkulære nr. 141 af 24. august 1979 om betaling m.v. til  

 tjenestemænd i staten, folkeskolen og folkekirken under midlertidig tjeneste  

 i højere stilling (* 3) og Finansministeriets cirkulære nr. 32 af 28. marts  

 1984 om ændring af § 8, stk. 1, 1. punktum, i aftale af 7. juli 1979 om  

 betaling m.v. til tjenestemænd i staten, folkeskolen og folkekirken under  

 midlertidig tjeneste i højere stilling (LP. nr. 058/84) (* 4).
Finansministeriet Den 8. december 1997 P.M.V.
 E.B.
Jane Bering Bilag AFTALE OM BETALING MV.
UNDER MIDLERTIDIG TJENESTE I HØJERE STILLING FOR STATENS  

 TJENESTEMÆND I medfør af § 45, stk. 1, i lov om tjenestemænd aftales følgende:
 § 1.  En tjenestemand, som i henhold til  

 tjenestemandslovens § 11 eller § 41, stk. 1, efter særlig ordre eller ifølge  

 en forud fastlagt tjenestefordeling gør midlertidig tjeneste i en stilling,  

 der lønmæssigt er klassificeret højere end hans egen, er berettiget til  

 betaling efter reglerne i denne aftale under forudsætning af, at han  

 overtager de arbejdsopgaver, der er forbundet med den højere stilling.
 Stk. 2.  En tjenestemand, der er ansat i en stilling, i  

 hvilken oprykning til højere lønramme ifølge lov eller anden godkendt ordning  

 finder sted efter anciennitet og under forudsætning af tilfredsstillende  

 tjenstlige forhold, er dog ikke berettiget til betaling som nævnt i stk. 1  

 under tjeneste i en anden tilsvarende stilling.
 § 2.  Retten til betaling under midlertidig tjeneste i  

 højere stilling indtræder, når tjenestemanden har varetaget sådan stilling i  

 15 dage i sammenhæng, jf. § 5.
 Stk. 2.  Er varetagelsen af højere stilling udelukkende  

 begrundet i feriefravær, jf. cirkulære af 15. maj 1997 om ferieaftalen (* 5)  

 samt § 13, stk. 3 i aftale af 23. oktober 1995 om arbejdstidsregler for  

 statens tjenestemænd (* 5), indtræder retten til betaling først, når  

 tjenestemanden har udført sådan tjeneste i 22 dage i sammenhæng.
 Stk. 3.  For nærmere angivne grupper af tjenestemænd kan  

 der, når midlertidig tjeneste i højere stilling medfører særlige ulemper,  

 herunder væsentlig ændrede tidspunkter for tjenestens begyndelse og slutning,  

 med Finansministeriets godkendelse bortses fra karensdage efter stk. 1 og 2.
§ 3.  Betaling under midlertidig tjeneste i højere  

 stilling ydes med et beløb, der udgør forskellen mellem den for  

 tjenestemandens egen stilling gældende løn med dyrtidstillæg samt eventuelt  

 stedtillæg, generelt og særligt tillæg og den løn med tillæg, han ville opnå  

 ved udnævnelse i den højere stilling på sit hidtidige tjenestested.
Overføres  

 tjenestemanden til andet tjenestested opgøres betaling dog på grundlag af  

 lønforholdene på det nye tjenestested.
 Stk. 2.  For tjenestemænd, der er ansat på prøve, og som  

 under sådan ansættelse aflønnes med en procentdel af lønrammelønnen, opgøres  

 betalingen under midlertidig tjeneste i højere stilling på grundlag af  

 forskellen mellem den procentdel af lønnen i egen stilling, som den  

 pågældende er berettiget til, og samme procentdel af lønnen i den højere  

 stilling.
 § 4.  En tjenestemand, der har opnået ret til  

 betaling, oppebærer betaling for hver dags tjeneste i højere stilling fra det  

 tidspunkt, da sådan tjeneste er påbegyndt, jf. dog § 8, stk. 1.
 § 5.  Fridag efter det tidspunkt, da midlertidig  

 tjeneste i højere stilling er påbegyndt, medregnes såvel ved opgørelse af det  

 antal dage, for hvilke der ydes betaling, som ved afgørelse af, om  

 betingelserne for ret til betaling efter § 2 er opfyldt, under forudsætning  

 af, at tjenestemanden har udført tjeneste i højere stilling på den nærmest  

 efter fridagen følgende arbejdsdag.
 § 6.  Selv om tjeneste i højere stilling har været  

 afbrudt på grund af sygdom eller ferie, bevarer tjenestemanden dog retten til  

 betaling for tjeneste i højere stilling efter fraværsperiodens ophør, såfremt  

 han efter tjenestens genoptagelse fortsat udfører tjeneste i højere stilling.  

 Tilsvarende gælder med hensyn til fravær af indtil 1 måneds varighed som  

 følge af ekstraordinær tjenestefrihed.
 Stk. 2.  Er tjeneste i højere stilling blevet afbrudt af  

 andre grunde en nævnt i stk. 1, bevarer tjenestemanden ret til betaling for  

 efterfølgende tjeneste i højere stilling, såfremt tjenesteperioderne i højere  

 stilling ikke er adskilt af mere end 15 dage.
 § 7.  Under midlertidig tjeneste i højere stilling er  

 tjenestemanden berettiget til udgiftsdækkende særlige ydelser efter de  

 satser, der er gældende for den højere stilling.
 Stk. 2.  Andre særlige ydelser udbetales efter de for  

 den højere stilling gældende satser, når tjenestemanden har varetaget sådan  

 stilling i henholdsvis 15 eller 22 dage i sammenhæng, jf. § 2, stk. 1 og 2.
§ 8.  Under fortsat midlertidig tjeneste i højere  

 stilling ud over 6 måneder oppebærer tjenestemanden betaling under fravær på  

 grund af ferie eller som følge af sygdom i indtil 28 dage.
Betalingen  

 udregnes som forskellen mellem den for tjenestemanden egen stilling gældende  

 løn, jf. § 3, og den løn, han ville opnå ved udnævnelse i den højere  

 stilling, i hvilken han under den fortsatte periode har gjort længst  

 tjeneste.
 Stk. 2.  En tjenestemand, der ansættes i en højere  

 stilling i direkte forlængelse af midlertidig tjeneste i denne stilling -  

 eller anden højere stilling af samme kategori - og som har varetaget de  

 hermed forbundne arbejdsopgaver gennem en sammenhængende periode på mindst 1  

 år, får medregnet sådan tjeneste ved fastsættelse af lønancienniteten i den  

 højere stilling, som om samtlige perioder af midlertidig tjeneste var  

 tilbagelagt i den højere stilling, hvori han ansættes.
§ 9.  For tjenestemænd i udenrigstjenesten finder  

 bestemmelserne i § 12 i normerings- og klassificeringsloven af 1958 fortsat  

 anvendelse, jf.
Finansministeriets bekendtgørelse nr. 706 af 22. oktober  

 1991.
§ 10.  Denne aftale er gældende fra den 1. april 1997  

 og samtidig ophæves Finansministeriets aftale af 7. juli 1979 om betaling m.v. til  

 tjenestemænd i staten, folkeskolen og folkekirken under midlertidig tjeneste  

 i højere stilling.
