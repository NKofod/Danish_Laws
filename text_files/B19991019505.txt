Teknisk forskrift for skibes bygning og udstyr  

 m.v., Meddelelser fra Søfartsstyrelsen B, Kapitel B II-1 B 1  

 Konstruktion   inddeling, stabilitet, maskineri og elektriske anlæg, 1.  

 juli 1997 Afsnit B Inddeling og stabilitet*) (Afsnit B finder anvendelse på passagerskibe og  

 på lastskibe, som angivet i bestemmelserne) Regel 4	Fyldningslængde i passagerskibe 1	Fyldningslængden for ethvert punkt af skibets  

 længde skal bestemmes ved en beregningsmetode, der tager hensyn til det  

 pågældende skibs form, dybgående og andre særlige  

 forhold.
 2	I et skib med gennemgående skoddæk  

 angiver fyldningslængden for et givet punkt den største del af  

 skibets længde, der med det givne punkt som midtpunkt og under de  

 bestemte forudsætninger, der er indeholdt i regel 5, kan være i  

 fri forbindelse med søen, uden at skibet synker dybere end til  

 nedsækningslinien.
 3.1	For et skib, der ikke har gennemgående  

 skoddæk, kan fyldningslængden for ethvert punkt bestemmes ud fra  

 en tænkt gennemgående nedsænkningslinie, som på intet  

 punkt ligger mindre end 76 mm under overkanten (i borde) af det dæk,  

 hvortil de pågældende skodder og yderklædningen er  

 ført vandtæt op.
 3.2	Hvor en del af en tænkt  

 nedsænkningslinie ligger væsentlig under det dæk, hvor til  

 skodderne er ført op, kan administrationen tillade en begrænset  

 lempelse med hensyn til vandtætheden af de dele af skodderne, der  

 ligger over nedsænkningslinien og umiddelbart under det højere  

 dæk.
Regel 5	Fyldbarhed i passagerskibe 1.1	De bestemte forudsætninger, der er  

 nævnt i regel 4, vedrører fyldbarheden af rummene under  

 nedsænkningslinien.
 1.2	Ved bestemmelsen af fyldningslængden benyttes  

 en ensartet middelfyldbarhed for hele længden af hver af de  

 følgende dele af skibet under nedsænkningslinien:
.1	maskinrummet, som defineret i regel 2; .2	rummene foran for maskinrummet; og .3	rummene agten for maskinrummet.
 2.1	Den ensartede middelfyldbarhed i hele maskinrummet  

 skal bestemmes efter formlen.
(a-c) 85 + 10 v hvor:
a	=	rumindholdet af de passagerrum, som defineret i  

 regel 2, der er beliggende under nedsænkningslinien inden for  

 maskinrummets grænser; c	=	rumindholdet af de mellemdæksrum under  

 nedsænkningslinien inden for maskinrummets grænser, som er  

 indrettet til befordring af last, kul eller stores; v	=	hele rumindholdet af maskinrummet under  

 nedsænkningslinien.
2.2	Hvor administrationen finder det godtgjort, at  

 middelfyldbarheden, bestemt ved en nøjagtig beregning, er mindre end  

 den, som fås ved hjælp af formlen, kan den nøjagtigt  

 beregnede værdi anvendes.
Ved en sådan beregning ansættes  

 fyldbarheden for passagerrum, som defineret i regel 2, til 95, for alle rum  

 bestemt til last, kul og stores til 60 og for dobbeltbund,  

 brændselsolietanke og andre tanke til den værdi, som i hvert  

 enkelt tilfælde måtte blive godkendt.
 3	Bortset fra bestemmelserne i stk. 4, fastsættes  

 den ensartede middelfyldbarhed for hele den del af skibet, der ligger foran  

 eller agten for maskinrummet, efter formlen:
a 63 + 35 v hvor:
a	=	rumindholdet af de passagerrum, som defineret i  

 regel 2, der er beliggende under nedsænkningslinien foran eller agten  

 for maskinrummet, og v	=	hele rumindholdet af den del af skibet, der  

 ligger under nedsænkningslinien foran eller agten for  

 maskinrummet.
 4.1	I tilfælde af en speciel inddeling, som  

 krævet i regel 6.5, fastsættes den ensartede middelfyldbarhed for  

 hele den del af skibet, der ligger foran eller agten for maskinrummet, efter  

 formlen:
b 95 - 35 v hvor:
b	=	rumindholdet af rummene under  

 nedsænkningslinien og over overkanten af bundstokke, inderbund eller  

 peaktanke, alt efter omstændighederne, som er indrettet til og anvendes  

 som lastrum, kulkasser eller brændselsolietanke, stores, baggage- og  

 postrum, kædekasser og ferskvandstanke, og som ligger foran eller agten  

 for maskinrummet; og v	=	hele rumindholdet af den del af skibet, der  

 ligger under nedsækningslinien foran eller agten for  

 maskinrummet.
 4.2	For så vidt angår skibe, der går  

 i en fart, hvor lastrummene ikke i almindelighed er optaget af større  

 lastmængder, må ingen del af lastrummene medregnes ved  

 beregningen af »b«.
5	I tilfælde af mere specielle indretninger kan  

 administrationen tillade eller kræve, at der foretages en  

 nøjagtig beregning af middelfyldbarheden for de dele af skibet, der  

 ligger foran eller agten for maskinrummet.
Ved en sådan beregning  

 ansættes fyldbarheden for passagerrum, som defineret i regel 2, til 95,  

 for rum, hvor der er opstillet maskineri, til 85, for alle rum bestemt for  

 last, kul og stores til 60 og for dobbeltbund, brændselsolietanke og  

 andre tanke til den værdi, som i hvert enkelt tilfælde  

 måtte blive godkendt.
6	Hvis et mellemdæksrum mellem to vandtætte  

 tværskibsskodder indeholder rum bestemt til passagerer eller mandskab,  

 skal hele dette rum, bortset fra rum, der er fuldstændig omgivet af  

 faste stålskodder og bestemt for andre formål, betragtes som  

 passagerrum.
Såfremt de pågældende passager- eller  

 mandskabsrum er fuldstændig omgivet af faste stålskodder,  

 behøver dog kun de således indesluttede rum at blive betragtet  

 som passagerrum.
Regel 6	Rummenes tilladelige længde i passagerskibe 1	Skibe skal inddeles så effektivt som muligt  

 under hensyn til den fart de er bestemt for.
Inddelingsgraden skal variere  

 med skibets længde og med dets fart, således at skibe med den  

 største længde, og og som hovedsagelig benyttes til transport af  

 passagerer, har den højeste inddelingsgrad.
2	Inddelingsfaktor 2.1	Den største tilladelige længde af et  

 rum, der har sit midtpunkt i et hvilket som helst punkt på skibets  

 længde, fås fra fyldningslængden ved at multiplicere denne  

 med en dertil bestemt faktor, der benævntes inddelingsfaktoren.
2.2	Inddelingsfaktoren afhænger af skibets  

 længde og varierer for en given længde efter den fart, skibet er  

 bestemt for.
Den aftager jævnt og kontinuerligt:
.1	efter som skibets længde forøges,  

 og .2	fra faktor A, der finder anvendelse på skibe,  

 som hovedsagelig benyttes til godstransport, til en faktor B, der finder  

 anvendelse på skibe, der hovedsagelig benyttes til  

 passagertransport.
 2.3	Variationerne af faktorerne A og B udtrykkes ved  

 følgende formler, 1 og 2 hvor L er skibets længde, som defineret  

 i regel 2:
58,2 A	=	           + 0,18 (L = 131 m og derover)	(1) L   60 30,3 B	=	         + 0,18 	(L = 79 m og derover)	(2) L   42 3	Typekriteriet 3.1	For et skib af en given længde bestemmes den  

 rette inddelingsfaktor af typekriterietallet (herefter kaldet  

 kriterietallet), der udledes af følgende formler (3) og (4),  

 hvor:
Cs	=	kriterietallet; L	=	skibets længde (i meter), som  

 defineret i regel 2; M	=	rumindholdet af maskinrummet (i kubikmeter), som  

 defineret i regel 2, med tillæg af rumindholdet af eventuelle faste  

 brændselsolie bunkerstanke beliggende over inderbunden og foran eller  

 agten for maskinrummet; P	=	hele rumindholdet af passagerrummene under  

 nedsænkningslinien (i kubikmeter), som defineret i regel 2; V	=	hele skibets rumindhold under  

 nedsænkningslinien (i kubikmeter); P1	=	KN, hvor:
N 	= 	det antal passagerer, som skibet  

 ifølge sit certifikat må befordre, og K 	= 	0,056 L 3.2	Hvor værdien af produktet KN er større  

 end summen af P og hele rumindholdet af de egentlige passagerrum over  

 nedsænkningslinien, skal den værdi, der anvendes som P1,  

være enten denne sum eller 2/3 KN, idet den største af  

 disse værdier skal benyttes.
 Når P1 er større end P,  

 er:
M + 2P1 Cs	= 72  

 (3) V + P1 -
P I andre tilfælde er:
M + 2P Cs	= 72 
 (4) V 3.3	For skibe uden gennemgående skoddæk  

 skal rumindholdet beregnes op til de faktiske nedsænkningslinier, der  

 benyttes ved bestemmelsen af fyldningslængderne.
4	Regler for inddeling af skibe, der ikke er omfattet af regel 5 4.1	Inddelingen agten for forpeaken i skibe med en  

 længde af 131 m og derover og med et kriterietal på 23 eller  

 derunder skal bestemmes ved faktor A, der er givet i formel (1); i skibe med  

 et kriterietal på 123 eller derover ved faktor B, der er givet i formel  

 (2), og i skibe med et kriterietal mellem 23 og 123 ved en faktor F, der  

 fås ved lineær interpolation mellem faktorerne A og B ved  

 benyttelse af formlen:
(A   B) (Cs   

 23) F	=	A                  	(5) 100 Hvor kriterietallet er 45 eller derover og den ved  

 formel (5) beregnede inddelingsfaktor samtidig er 0,65 eller derunder, men  

 over 0,50, bestemmes inddelingen agten for forpeaken ved faktoren 0,50.
 4.2	Hvor faktor F er mindre end 0,40, og det  

 godtgøres over for administrationen, at det ikke er praktisk muligt at  

 opfylde bestemmelserne for faktor F i et maskinrum i skibet, kan inddelingen  

 af dette rum bestemmes ved en højere faktor, som dog ikke må  

 overstige 0,40.
 4.3	Inddelingen agten for forpeaken i skibe med en  

 længde af under 131 m, men ikke under 79 m, og med et kriterietal  

 svarende til S, hvor:
3574   25L S	= 13 bestemmes ved faktoren 1; i skibe med et kriterietal  

 på 123 eller derover ved faktoren B, givet ved formel (2), og skibe med  

 et kriterietal mellem S og 123 ved faktoren F, der fås ved lineær  

 interpolation mellem faktoren 1 og faktoren B ved benyttelse af formlen:
(1B) (Cs  S) F	=	1              	(6) 123   S 4.4	Inddelingen agten for forpeaken i skibe med en  

 længde af under 131 m, men ikke under 79 m og med et kriterietal  

 på mindre end S, og i alle skibe med en længde af under 79 m,  

 bestemmes ved inddelingsfaktoren 1, medmindre det i begge tilfælde  

 godtgøres over for administrationen, at det ikke er praktisk muligt at  

 opfylde bestemmelserne for denne faktor i nogen del af skibet, i hvilket  

 tilfælde administrationen kan indrømme sådanne lempelser,  

 som under hensyntagen til alle foreliggende omstændigheder må  

 anses for rimelige.
 4.5	Bestemmelserne i regel 4.4 skal ligeledes finde  

 anvendelse på skibe, uanset længde, der skal have certifikat til  

 befordring af over 12 passagerer, men ikke over:
L2 eller 50, hvis dette antal er mindre.
650 5	Særlige inddelingsnormer for skibe, der opfylder  

 bestemmelserne i regel 20.1.2 i kapitel III 5.1.1	I skibe, der hovedsagelig anvendes til  

 passagerbefordring, bestemmes inddelingen agten for forpeaken ved en faktor  

 på 0,50 eller ved den faktor, der bestemmes i henhold til stk. 3 og 4,  

 hvis denne er mindre end 0,50.
 5.1.2	For sådanne skibe, hvis længde er  

 mindre end 91,5 m, kan administrationen, hvis den finder det godtgjort, at  

 det ikke ville være praktisk muligt at anvende en sådan faktor i  

 et rum, tillade, at dette rums længde bestemmes ved en højere  

 faktor, forudsat at den anvendte faktor er den laveste, som efter  

 omstændighederne er praktisk mulig og rimelig.
 5.2	Såfremt det i et skib, uanset om dets  

 længde er under 91,5 m eller ej, er nødvendigt at transportere  

 betydelige mængder af last, og dette gør det praktisk umuligt at  

 kræve, at inddelingen agten for forpeaken skal bestemmes ved en faktor,  

 der ikke overstiger 0,50, fastsættes den inddelingsnorm, der skal  

 anvendes, i overensstemmelse med underpkt. .1 til .5 nedenfor, dog  

 således at administrationen, hvis den finder det godtgjort, at  

 fastholdelse af en streng overholdelse af kravene i enhver henseende ville  

 være urimelig, kan tillade et sådant andet arrangement af de  

 vandtætte skodder, som forekommer berettiget ud fra saglige hensyn og  

 ikke vil formindske inddelingens almindelige effektivitet.
.1	Bestemmelserne i stk. 3 om kriterietallet finder  

 anvendelse med den undtagelse, at K ved beregningen af værdien  

 P1 for passagerer med køjeplads skal have den i stk. 3  

 nærmere angivne værdi eller 3,5 m3, hvis denne er  

 større.
For passagerer uden køjeplads skal K have værdien  

 3,5 m3.
 .2	Faktoren B i stk. 2 skal erstattes med faktoren BB,  

 der udledes af følgende formel:
17,6 BB	=             + 0,20 	(L = 55 m og derover) (L   33) .3	Inddelingen agten for forpeaken i skibe med en  

 længde af 131 m og derover og med et kriterietal på 23 eller  

 derunder bestemmes ved faktoren A, der er angivet ved formel (1) i stk. 2.3,  

 i skibe med et kriterietal på 123 eller derover ved faktoren BB angivet  

 ved formlen i stk. 5.2.2 og i skibe med et kriterietal mellem 23 og 123 ved  

 faktoren F, der fås ved lineær interpolation mellem faktorerne A  

 og BB ved benyttelse af formlen:
(A   BB) (Cs   

 23) F	= A 100 Hvis den således udledte faktor F er mindre end  

 0,50, skal den faktor, der benyttes, dog enten være 0,50 eller den  

 faktor, der beregnes efter bestemmelserne i stk. 4.1, hvis denne er  

 mindre.
 .4	Inddelingen agten for forpeaken i skibe med en  

 længde under 131 m, men ikke under 55 m, og med et kriterietal svarende  

 til S1, hvor:
3712   25L S1	= 19 bestemmes ved faktoren 1; i skibe med et kriterietal  

 på 123 eller derover ved faktoren BB givet ved formlen i stk. 5.2.2 og  

 i skibe med et kriterietal mellem S1 og 123 ved faktoren F, der  

 fås ved lineær interpolation mellem faktoren 1 og faktoren BB ved  

 benyttelse af formlen:
(1   BB) (Cs   

  Xs) F	= 1 123   S1 dog således at inddelingen i begge de to  

 sidstnævnte tilfælde, hvis den således opnåede faktor  

 er mindre end 0,50, kan bestemmes af en faktor, der ikke overstiger 0,50.
 .5	Inddelingen agten for forpeaken i skibe med en  

 længde af under 131 m, men ikke under 55 m, og med et kriterietal  

 mindre end S1 og i skibe med en længde af under 55 m skal  

 bestemmes ved faktoren 1, medmindre det godtgøres over for  

 administrationen, at det i enkelte rum ikke er praktisk muligt at opfylde  

 denne faktor, i hvilket tilfælde administrationen kan indrømme  

 sådanne lempelser for disse rum, som under hensyn til alle foreliggende  

 omstændigheder forekommer rimelige, dog forudsat  at det agterste rum  

 og så mange som muligt af de forreste rum (mellem forpeaken og  

 agterkanten af maskinrummet) holdes inden for  

 fyldningslængden.
 5.3	De specielle bestemmelser med hensyn til  

 fyldbarhed, som er angivet i regel 5.4, skal anvendes ved beregning af  

 flydekurven.
 5.4	Hvor administrationen under hensyn til arten og  

 beskaffenheden af de påtænkte rejser er sikker på, at  

 opfyldelsen af de øvrige betingelser i dette kapitel og i kapitel II-2  

 er tilstrækkelig, behøver kravene i dette stykke ikke at  

 opfyldes.
Regel 7	Særlige krav med hensyn til inddelingen i  

 passagerskibe 1	Hvor de vandtætte skodder i en eller flere dele  

 af skibet er ført op til et højere liggende dæk end i den  

 øvrige del af skibet, og man ønsker at drage fordel af denne  

 forlængelse af skodderne i højden ved beregningen af  

 fyldningslængden, kan der anvendes særskilte  

 nedsænkningslinier for enhver sådan del af skibet under  

 forudsætning af:
.1	at skibssiderne i hele skibets længde er  

 ført op til det dæk, der svarer til den øverste  

 nedsænkningslinie, og alle åbninger i skibssiden under dette  

 dæk i hele skibets længde betragtes som anbragt under en  

 nedsænkningslinie i henseende til regel 17; og .2	at de to rum, der støder op til  

 »forskydningen« i skoddækket, begge ligger inden for den tilladte  

 længde svarende til deres respektive nedsænkningslinier, og  

 desuden at deres samlede længde ikke overstiger den dobbelte tilladte  

 længde beregnet på grundlag af den nederste  

 nedsænkningslinie.
 2.1	Et rum kan overstige den tilladte længde,  

 bestemt efter reglerne i regel 6, forudsat at den samlede længde af  

 hvert par af sammenstødende rum, der hver omfatter det  

 pågældende rum, hverken overstiger fyldningslængden eller  

 den dobbelte tilladte længde, hvis denne er mindre.
 2.2	Hvis det ene af de to sammenstødende rum er  

 beliggende inden for maskinrummet, og det andet uden for maskinrummet, og  

 middelfyldbarheden af den del af skibet, hvor det andet er beliggende,  

 afviger fra maskinrummets fyldbarhed, skal den sammenlagte længde af de  

 to rum reguleres efter den gennemsnitlige middelfyldbarhed for de to dele af  

 skibet, hvor de pågældende rum er beliggende.
 2.3	Har de to sammenstødende rum forskellige  

 inddelingsfaktorer, skal den sammenlagte længde af de to rum bestemmes  

 forholdsmæssigt.
 3	I skibe med en længde af 100 m og derover skal  

 et af hovedtværskibsskodderne agten for forpeaken anbringes i en  

 afstand fra den forreste perpendikulær, som ikke er større end  

 den tilladte længde.
4	Recesser kan tillades i et hovedtværskibsskod,  

 forudsat at alle dele af recesserne ligger inden for lodrette flader på  

 begge sider af skibet i en afstand fra yderklædningen svarende til 1/5  

 af skibets bredde, som defineret i regel 2 og målt vinkelret på  

 diametralplanet i højde med den dybeste inddelingslastelinie.
Enhver  

 del af en reces, der ligger uden for disse grænser, skal betragtes som  

 en forskydning og er omfattet af bestemmelserne i stk. 5.
 5	Et hovedtværskibsskod kan have forskydninger,  

 forudsat at det opfylder en af følgende betingelser:
.1	den sammenlagte længde af de to rum, som er  

 adskilt af det pågældende skod, må ikke overstige enten 90%  

 af fyldningslængden eller den dobbelte tilladte længde, dog  

 således at den sammenlagte længde af de pågældende to  

 rum i skibe, hvor inddelingsfaktoren er større end 0,9, ikke må  

 overstige den tilladte længde; .2	en yderligere inddeling skal foretages ud for  

 forskydningen for at opretholde den samme sikkerhedsgrad, som opnås ved  

 et plant skod; .3	det rum, hvorover forskydningen strækker sig,  

 må ikke overstige den tilladte længde svarende til en  

 nedsænkningslinie ansat 76 mm under forskydningen.
 6	Hvor et hovedtværskibsskod er forsynet med  

 recesser eller forskydninger, skal der benyttes et ækvivalent plant  

 skod til bestemmelse af inddelingen.
 7	Hvis afstanden mellem to sammenstødende  

 hovedtværskibsskodder eller tilsvarende plane skodder eller afstanden  

 mellem de tværskibsplaner, der går igennem de nærmeste  

 forskudte dele af skodderne, er mindre end 3,0 m plus 3% af skibets  

 længde eller 11,0 m, hvis dette er mindre, skal kun det ene af disse  

 skodder anses for at udgøre en del af skibets inddeling, således  

 som foreskrevet i regel 6.
8	Hvor et vandtæt hovedtværskibsrum er  

 forsynet med lokale inddelinger, og det tilfredsstillende kan  

 godtgøres over for administrationen, at hele hovedrummets rumindhold  

 ikke vil blive fyldt med vand, selv om skibssiden måtte blive  

 beskadiget over en længde af 3,0 m plus 3% af skibets længde  

 eller 11,0 m, hvis dette er mindre,  kan der indrømmes en  

 forholdsmæssig forøgelse af den tilladte længde, som  

 ellers ville gælde for et sådant rum.
I så fald må  

 rumindholdet af den antagne effektive opdrift på den ubeskadigede side  

 ikke være større end det, der er antaget på den  

 beskadigede side.
 9	Hvor den påbudte inddelingsfaktor er 0,50 eller  

 derunder, må den sammenlagte længde af to sammenstødende  

 rum ikke overstige fyldningslængden.
Regel 8	Passagerskibes stabilitet i læk tilstand* ) 1	Under iagttagelse af bestemmelserne i regel 8-1,  er  

 stk. 2.3.1 til 2.3.4, 2.4,5 og 6.2 gældende for passagerskibe  

 køllagt den 29 april 1990 eller senere.
Stk. 7.2, 7.3 og 7.4  

 gælder for alle passagerskibe.
 1.1	Et skib skal i ubeskadiget tilstand have en  

 sådan stabilitet, at det under alle fartsforhold er i stand til at  

 modstå den endelige fyldning af et hvilket som helst hovedrum, der  

 efter kravene skal ligge inden for fyldningslængden.
 1.2	Hvor to sammenstødende hovedrum er adskilt  

 ved et skod, der er forsynet med forskydninger, der opfylder forskrifterne i  

 regel 7.5.1, skal stabiliteten for det ubeskadigede skib være  

 tilstrækkelig til at modstå fyldning af to sammenstødende  

 hovedrum.
 1.3	Hvor den påbudte inddelingsfaktor er 0,50  

 eller derunder, men over 0,33, skal stabiliteten for det ubeskadigede skib  

 være tilstrækkelig til at modstå fyldning af to  

 sammenstødende hovedrum.
 1.4	Hvor den påbudte inddelingsfaktor er 0,33  

 eller derunder, skal stabiliteten for det ubeskadigede skib være  

 tilstrækkelig til at modstå fyldning af tre sammenstødende  

 hovedrum.
2.1	Kravene i stk. 1 skal bestemmes ved beregninger,  

 der foretages i overensstemmelse med bestemmelserne i stk. 3, 4 og 6, og som  

 tager hensyn til skibets dimensions- og konstruktionsforhold samt til de  

 beskadigede rums beliggenhed og form.
Ved udførelsen af disse  

 beregninger skal skibet antages at være i den med hensyn til  

 stabiliteten værst tænkelige lastekondition.
 2.2	Hvor det påtænkes at anbringe  

 dæk, inderklædning eller langskibsskodder af tilstrækkelig  

 tæthed, således at vandindstrømningen væsentligt  

 begrænses, skal det godtgøres over for administrationen, at der  

 ved beregningerne er taget fornødent hensyn til hertil.
 2.3	Den nødvendige stabilitet i den endelige  

 kondition efter skade og efter udligning, hvor dette finder sted, skal  

 bestemmes således:
 2.3.1	Den positive reststabilitetskurve (GZ-kurve) skal  

 have en udstrækning på minimum 15° udover  

 ligevægtstilstandens krængning.
 2.3.2	Arealet under stabilitetskurven (GZ-kurven) skal  

 være mindst 0,015 radianmeter målt fra den vinkel, hvor  

 ligevægtstilstanden indtræffer, til den mindste af  

 følgende vinkler:
.1	den vinkel, hvorved fortsat fyldning  

 indtræffer; .2	22° (målt fra opretstilling) i tilfælde  

 af 1-rums fyldning, eller 27° (målt fra opret stilling) i  

 tilfælde af samtidig fyldning af to eller flere tilstødende  

 rum.
 2.3.3	Der skal opnås en reststabilitet inden for  

 det i 2.3.1 specificerede område, idet der skal tages hensyn til det  

 største af de krængningsmomenter der hidrører fra  

 følgende:
.1	sammenstimling af alle passagerer i den ene  

 side; .2	udsætning af alle nedfirbare redningsmidler  

 fuldt lastede fra den ene side; .3	påvirkning fra vindtryk; som beregnet efter formlen:
krængningsmomentet GZ (i meter) =	                   	+ 0,04 deplacementet Stabilitetsarmen GZ må dog under ingen  

 omstændigheder være mindre end 0,10 m.
 2.3.4	Med det formål at beregne  

 krængningsmomenterne i stk. 2.3.3 skal følgende  

 forudsætninger gøres:
 .1	Momenter på grund af sammenstimling af  

 passagerer:
.1.1	4 personer pr. m2; .1.2	en middelvægt af hver passager  

 på 75 kg; .1.3	passagerer skal fordeles på  

 tilgængelige dæksarealer i den ene side af skibet, på  

 dæk hvor samlingsstationerne er beliggende, og de skal fordeles  

 på en sådan måde, at de danner det værst  

 tænkelige krængningsmoment.
 .2	Momenter som skyldes udsætning af alle fuldt  

 lastede nedfirbare redningsmidler i en side:
.2.1	alle redningsbåde og  

 redningsfartøjer, som er anbragt i den side, hvortil skibet  

 krænger efter at være beskadiget, skal antages at være  

 svunget ud fuldt lastet og klar til nedfiring; .2.2	for redningsbåde, som er beregnet til at  

 blive udsat fuldt lastet fra stuvet position, gælder det, at det  

 maksimale krængningsmoment under nedfiring skal tages i  

 betragtning; .2.3	en fuldt lastet nedfirbar redningsflåde  

 ophængt i hver david på den side, hvortil skibet krænger  

 efter at være beskadiget, skal antages at være svunget ud og klar  

 til nedfiring; .2.4	personer, som ikke befinder sig i det  

 redningsmateriel, som er svunget ud, skal hverken danne yderligere  

 krængende eller oprettende moment; .2.5	redningsmateriel, som er anbragt i den modsatte  

 side, af den hvortil skibet krænger, skal forudsættes at  

 være i stuvet position.
 .3	Momenter på grund af vindtryk:
.3.1	der skal regnes med et vindtryk på 120  

 N/m2; .3.2	det areal, der skal medregnes, er det  

 projicerede areal i diametralplanet (lateral planet) af skibet over  

 vandlinien, i intakt kondition; .3.3	momentarmen skal regnes som den lodrette afstand  

 fra et punkt, beliggende i en højde af den halve middeldybgang i  

 intakt kondition, og op til tyngdepunktet af det projicerede areal i  

 diametralplanet.
2.4	Under fyldning skal den maksimale stabilitetsarm  

 være mindst 0,05 m, og udstrækningen af den positive  

 stabilitetskurve skal være mindst 7°.
I alle tilfælde er det kun  

 nødvendigt at tage hensyn til een beskadigelse af skroget og een fri  

 overflade.
 3	Ved beregningen af stabiliteten i læk tilstand  

 skal såvel rum  som overfladefyldbarheden i almindelighed  

 forudsættes således:
Rum	Fyldbarhed Bestemt for last, kul eller stores			60 Indrettet til aptering			95 Indrettet til maskinrum			85 Bestemt for væsker		        0 eller  

 95*) *) Alt efter  

 hvilken der medfører de strengeste krav.
 Større overfladefyldbarhed skal  

 forudsættes for rum, hvor der i nærheden af det beskadigede  

 vandlinieplan ikke findes aptering eller maskineri af betydning, og rum, som  

 ikke i almindelighed er optaget af væsentlige mængder last eller  

 stores.
 4	Skadens omfang antages at være  

 følgende:
.1	langskibsudstrækning 3,0 m plus 3% af skibets  

 længde eller 11,0 m, hvis dette er mindre.
Hvor den påbudte  

 inddelingsfaktor er 0,33 eller derunder, skal den tænkte  

 langskibsudstrækning af skaden forøges så meget, at den  

 omfatter ethvert af to på hinanden følgende vandtætte  

 hovedtværskibsskodder; .2	tværskibsudstrækning (målt  

 indenbords fra skibssiden, vinkelret på diametralplanet i højde  

 med den dybeste inddelingslinie): 1/5 af skibets bredde, som defineret i  

 regel 2; og .3	lodret udstrækning fra basislinien og opefter  

 uden begrænsning.
 .4	Hvis skade af mindre omfang end anført i pkt.  

 4.1, 4.2 og 4.3 ville medføre en mere alvorlig tilstand med hensyn til  

 krængning eller tab af metacenterhøjde, skal en sådan  

 skade forudsættes i beregningerne.
5	Usymmetrisk fyldning skal holdes inden for så  

 snævre grænser som muligt under hensyntagen til den effektive  

 indretning af skibet.
Hvor det er nødvendigt at korrigere store  

 krængningsvinkler, skal de anvendte midler om muligt være  

 selvvirkende, men i alle tilfælde, hvor der forudsættes betjening  

 af midler til krydsfyldning, skal betjeningen kunne ske fra et sted over  

 skoddækket.
Disse midler og deres betjening skal kunne godkendes af  

 administrationen.
Den maksimale krængningsvinkel efter fyldning men  

 før udligning må ikke overstige 15°.
Hvor midler til krydsfyldning er nødvendige,  

 må tidsrummet for udligning ikke overstige 15 minutter.
Der skal gives  

 skibets fører de fornødne oplysninger om brugen af midlerne til  

 krydsfyldning.*) 6	Skibets endelige tilstand efter en læk,  

 og i tilfælde af usymmetrisk fyldning efter at udligning er foretaget,  

 skal være følgende:
.1	i tilfælde af symmetrisk fyldning skal der  

 være en positiv metacenterhøjde på mindst 50 mm, som  

 beregnes efter den tabte opdrifts metode; .2	i tilfælde af usymmetrisk fyldning må  

 krængningsvinklen for en 1-rums fyldning ikke overstige 7°.
Ved  

 samtidig fyldning i to eller flere tilstødende rum kan  

 administrationen tillade en krængningsvinkel på 12°.
.3	nedsænkningslinien må i intet  

 tilfælde være under vand efter fyldningen.
Hvis det  

 skønnes, at nedsænkningslinien kan komme under vand under et  

 mellemliggende fyldningsstadium, kan administrationen kræve foretaget  

 sådanne undersøgelser og forholdsregler, som den anser for  

 nødvendige for skibets sikkerhed.
7	.1	Der skal gives skibets fører de  

 nødvendige oplysninger til sikring af tilstrækkelig stabilitet i  

 ubeskadiget tilstand under fartsforholdene for at gøre det muligt for  

 skibet at modstå den kritiske beskadigelse.
For skibe, hvor  

 krydsfyldning er nødvendig, skal føreren underrettes om de  

 stabilitetskonditioner, der danner grundlag for  

 krængningsberegningerne, og gøres opmærksom på, at  

 der kan opstå for stor krængning, hvis skibet få en  

 læk i mindre gunstige konditioner.
 .2	De oplysninger, der refereres til i stk. 7.1, og som  

 skal gøre det muligt for skibets fører at opretholde en  

 tilstrækkelig intakt stabilitet, skal indeholde oplysninger, som  

 angiver den højest tilladelige beliggenhed af skibets tyngdepunkt over  

 kølen (KG), eller alternativt den mindst tilladelige  

 metacenterhøjde (GM), ved en række dybgange og deplacementer,  

 således at alle skibets driftskonditioner er indbefattede.  

 Oplysningerne skal vise indflydelsen af forskellige trim, under iagttagelse  

 af de operationelle begrænsninger.
.3	Ethvert skib skal have tydeligt markerede  

 dybgangsmærker på eller ved for- og agterstævn.
I de  

 tilfælde hvor dybgangsmærkerne ikke er placeret, hvor de er let  

 læselige, eller de som følge af skibets operative  

 begrænsninger under driften er vanskelige at aflæse, skal skibet  

 også udstyres med et andet pålideligt dybgangsindikeringssystem,  

 hvorved dybgangen ved for- og agterstævn kan bestemmes.
.4	Når lastning af skibet er tilendebragt, men  

 før skibets afgang, skal skibets fører beregne skibets trim og  

 stabilitet samt sikre sig og notere, at skibet opfylder  

 stabilitetskriterierne i de gældende regler.
Bestemmelsen af skibets  

 stabilitet skal altid foretages ved beregning.
Administrationen kan acceptere  

 brugen af elektronisk laste- og stabi-litetscomputer eller tilsvarende  

 hjælpemidler til dette formål.
 8.1	Administrationen kan ikke indrømme nogen  

 lempelse af kravene om stabilitet i læk tilstand, medmindre det  

 godtgøres, at den metacenterhøjde for skibet i ubeskadiget  

 tilstand, der i enhver lastekondition er nødvendig for at opfylde  

 disse krav, er for stor for den pågældende fart.
 8.2	Lempelser af kravene om stabilitet i læk  

 tilstand vil kun blive indrømmet i undtagelsestilfælde og  

 på betingelse af, at det godtgøres over for administrationen, at  

 skibets dimensionsforhold, indretning og andre karakteristiske forhold er de  

 mest gunstige for stabiliteten i læk tilstand, som praktisk og med  

 rimelighed kan anvendes under de særlige omstændigheder.
Regel 8-1	Ro-ro passagerskibes stabilitet i læk  

 tilstand*) Ro-ro passagerskibe bygget før 1. juli 1997  

 skal opfylde kravene i regel 8, som er ændret ved resolution  

 MSC.12(56), senest på datoen for det første periodiske syn efter  

 opfyldelsesdatoen, som foreskrives herunder, alt efter værdien af den  

 beregnede faktor A/Amax, som er defineret i tillægget til  

 beregningsproceduren for bestemmelse af eksisterende ro-ro passagerskibes  

 overlevelsesevne, når der benyttes en simplificeret metode, baseret  

 på resolution A.265(VII) udviklet af den Maritime Sikkerheds  

 Komité på deres 59. møde i juni 1991 (MSC/Circ.574).
Værdi af A/Amax	Dato for opfyldelse Mindre end 85%	1. oktober 1998 85% eller mere, men mindre end 90%	1. oktober 2000 90% eller mere, men mindre end 95%	1. oktober 2002 95% eller mere, men mindre end 97,5%	1. oktober 2004 97,5% eller mere	1. oktober 2005 .1	Beregning af A/Amax, dokumenteret af en af  

 Søfartsstyrelsen autoriseret virksomhed eller person skal  

 forelægges til Søfartsstyrelsens bedømmelse.
 .2	Søfartsstyrelsen accepterer beregninger, der  

 udføres af anerkendte prøveinstitutter i andre  

 EU-medlemsstater, og som giver passende og tilfredsstillende garantier af en  

 teknisk, fagmæssig og uafhængig art.
Regel 8-2	Specielle krav til ro-ro passagerskibe, der  

 medfører 400 personer eller derover Uanset bestemmelserne i regel 8 og 8-1:
1	ro-ro passagerskibe godkendt til at medføre  

 400 personer eller derover, bygget den 1. juli 1997 eller senere, skal  

 opfylde kravene i stk. 2.3 i regel 8, idet den tilføjede skade antages  

 påført hvor som helst indenfor skibets længde L, og 2	ro-ro passagerskibe godkendt til at medføre  

 400 personer eller derover, bygget før den 1. juli 1997, skal opfylde  

 kravene i stk. 1 ved det første periodiske syn efter den  

 opfyldelsesdato som indtræffer senest i henhold til stk. 2.1, 2.2 eller  

 2.3:
.1 Mindre end 85%	1. oktober 1998 85% eller mere, men mindre end 90%	1. oktober 2000 90% eller mere, men mindre end 95%	1. oktober 2002 95% eller mere, men mindre end 97,5%	1. oktober 2004 97,5% eller mere	1. oktober 2010 .2 	Antal personer som må  

 medføres 1500 eller flere	1. oktober 2002 1000 eller flere, men færre end 1500	1. oktober 2006 600 eller flere, men færre end 1000	1. oktober 2008 400 eller flere, men færre end 600	1. oktober 2010 .3	Når skibets alder er lig med eller  

 større end 20 år, hvor skibets alder er tiden fra den dato, hvor  

 skibet blev køllagt eller fra den dato, hvor skibet befandt sig  

 på et tilsvarende byggestadium eller fra den dato, hvor skibet blev  

 ombygget til ro-ro passagerskib.
Regel 9	Ballastning af passagerskibe 1	Vandballast bør normalt ikke føres i  

 tanke bestemt til brændselsolie.
I skibe, hvor det ikke er praktisk  

 muligt at undgå at fylde vand i brændselsolietanke, skal der  

 findes et anlæg til adskillelse af olie og vand, som administrationen  

 finder tilfredsstillende, eller der skal findes andre midler, f.eks.  

 faciliteter til at pumpe olieholdig vandballast i land, der kan godkendes af  

 administrationen, til fjernelse af den olieholdige vandballast.
 2	Bestemmelserne i stk. 1 berører ikke  

 bestemmelserne i den gældende internationale konvention om forebyggelse  

 af forurening fra skibe.
Regel 10	Peak- og maskinrumsskodder, akselgange etc. i  

 passagerskibe 1	Der skal forefindes et forpeak- eller kollisionsskod,  

 som skal være vandtæt op til skoddækket.
Dette skod skal  

 være anbragt i en afstand fra den forreste perpendikulær af  

 mindst 5% af skibets længde og højst 3 m plus 5% af skibets  

 længde.
 2	Hvor en del af skibet under vandlinien strækker  

 sig foran for den forreste perpendikulær, f.eks. en bulbstævn,  

 skal de i stk. 1 fastsatte afstande måles fra et punkt enten:
.1	fra midten af denne forlængelse; eller .2	i en afstand af 1,5% af skibets længde foran  

 for den forreste perpendikulær; eller .3	i en afstand af 3 m foran for den forreste  

 perpendikulær; alt efter hvilket punkt, der giver det mindste  

 mål.
 3	Hvor der findes en lang overbygning forude, skal  

 forpeak- eller kollisionsskoddet på alle passagerskibe forlænges  

 vejrtæt til det næste fulde dæk over skoddækket.  

 Denne forlængelse skal udføres således, at muligheden  

 udelukkes for, at bovporten forårsager skade på  

 kollisionsskoddets forlængelse i tilfælde af, at bovporten bliver  

 beskadiget eller river sig løs.
 4	Den i stk. 3 krævede forlængelse  

 behøver ikke anbringes direkte over det underliggende skod, forudsat  

 at alle dele af forlængelsen ikke er anbragt foran for den forreste  

 begrænsning, angivet i stk. 1 eller stk. 2. På skibe bygget  

 før 1. juli 1997 gælder dog følgende.:
.1	hvor en skrånende lasterampe udgør en  

 del af forlængelsen, kan den del af rampen, der ligger mere end 2,3 m  

 over skoddækket, strække sig højst 1m foran  den forreste  

 begrænsning, specificeret i stk. 1 eller stk. 2, og .2	Hvor den eksisterende rampe ikke opfylder kravene  

 for godkendelse til en forlængelse af kollisionsskoddet og rampens  

 placering forhindrer anbringelse af en sådan forlængelse indenfor  

 de i stk. 1 eller stk. 2 specificerede begrænsninger, kan  

 forlængelsen anbringes indenfor en begrænset afstand agten for  

 den agterste begrænsning specificeret i stk. 1 eller stk.2. Denne  

 begrænsede afstand mod agter må ikke være længere end  

 nødvendigt for at sikre, at forlængelsen ikke kan komme i  

 karambolage med rampen.
Forlængelsen af kollisionsskoddet skal  

 åbne forefter, opfylde bestemmelserne i stk. 3 og skal anbringes  

 således, at muligheden udelukkes for beskadigelse fra rampen, i  

 tilfælde af, at rampen bliver beskadiget eller river sig  

 løs.
 5	Ramper, som ikke opfylder ovennævnte  

 bestemmelser, må ikke betragtes som en forlængelse af  

 kollisionsskoddet.
 6	På skibe bygget før 1. juli 1997 skal  

 bestemmelserne i stk.3 og 4 opfyldes senest ved det første periodiske  

 syn efter 1. juli 1997.
7	Der skal være anbragt et agterpeakskod og  

 skodder, der adskiller maskinrummet, som defineret i regel 2, fra last- og  

 passagerrum for og agter, og disse skodder skal være vandtætte op  

 til skoddækket.
Agterpeakskoddet må imidlertid gerne have en  

 forskydning under skoddækket, forudsat at skibets sikkerhed med hensyn  

 til inddeling ikke derved formindskes.
 8	Stævnrør skal i alle tilfælde  

 være anbragt i vandtætte rum, der har et moderat rumindhold.  

 Pakdåsen skal være anbragt i en vandtæt akselgang eller  

 andet vandtæt rum adskilt fra det vandtætte rum omkring  

 stævnrøret og af et sådant rumindhold, at  

 nedsænkningslinien ikke kommer under vand, selv om dette rum på  

 grund af lækage i pakdåsen fyldes med vand.
Regel 11	Peak- og maskinrumsskodder samt stævnrør i  

 lastskibe Stk. 8 og 9 i denne regel gælder for skibe  

 køllagt på eller efter den 1. februar 1992 .
 1	I denne regel har »fribordsdæk«, »skibets  

 længde« og »forreste perpendikulær« de betydninger, der er  

 defineret i den gældende internationale konvention om lastelinier.
2	Der skal forefindes et kollisionsskod, der skal  

 være vandtæt op til fribordsdækket.
Dette skod skal  

 anbringes i en afstand fra den forreste perpendikulær af mindst 5% af  

 skibets længde eller 10 m, hvis dette er mindre, og højst 8% af  

 skibets længde, medmindre administrationen tillader en større  

 afstand.
 3	Hvor en del af skibet under vandlinien strækker  

 sig foran for den forreste perpendikulær, f.eks. en bulbstævn,  

 skal de i stk. 2 fastsatte afstande måles fra et punkt enten:
.1	fra midten af denne forlængelse; eller .2	i en afstand af 1,5% af skibets længde foran  

 for den forreste perpendikulær; eller .3	i en afstand af 3 m foran for den forreste  

 perpendikulær; alt efter hvilket punkt, der giver det mindste  

 mål.
4	Skoddet kan have forskydninger eller recesser,  

 forudsat at de i stk. 2 eller 3 foreskrevne begrænsninger overholdes.  

 Rør, der er ført igennem kollisionsskoddet, skal være  

 forsynet med passende ventiler, der kan betjenes over fribordsdækket,  

 og ventilhuset skal være anbragt på skoddet inde i forpeaken.  

 Ventilerne kan anbringes på agtersiden af kollisionsskoddet, forudsat  

 at de er let tilgængelige under alle driftsforhold, og at det rum,  

 hvori de er anbragt, ikke er et lastrum.
Alle ventiler skal være af  

 stål, bronze eller andet godkendt sejt materiale.
Ventiler af  

 almindeligt støbejern eller lignenede materiale kan ikke godkendes.
I  

 dette skod må der ikke anbringes døre, mandehuller,  

 ventilationskanaler eller andre åbninger.
5	Hvor der findes en lang overbygning forude, skal  

 kollisionsskoddet forlænges vejrtæt til det dæk, der ligger  

 umiddelbart over fribordsdækket.
Denne forlængelse behøver  

 ikke at være anbragt direkte over det underliggende skod, forudsat at  

 det er anbragt inden for de i stk. 2 eller 3 foreskrevne begrænsninger  

 med den i stk. 6 tilladte undtagelse, og den del af dækket, der danner  

 forskydningen, er gjort effektivt vandtæt.
6	Hvor der er anbragt bovdøre og en  

 skrånende lasterampe udgør en del af kollisionsskoddets  

 forlængelse over fribordsdækket, kan den del af rampen, der  

 ligger mere end 2,3 m over fribordsdækket, strække sig foran for  

 den i stk. 2 eller 3 nærmere anførte begrænsning.
Rampen  

 skal være vejrtæt over hele dens længde.
7	Antallet af åbninger i kollisionsskoddets  

 forlængelse over fribordsdækket skal begrænses så  

 meget, som er foreneligt med skibets konstruktion og normale drift.
Alle  

 sådanne åbninger skal kunne lukkes vejrtæt.
 8	Maskinrummet skal adskilles fra last og passagerrum  

 med skodder på for- og agterkant, og disse skodder skal være  

 vandtætte op til fribordsdækket.
9	Stævnrør skal være indesluttet i  

 et eller flere vandtætte rum af begrænset størrelse.
Der  

 kan efter Administrationens skøn tages andre forholdsregler for at  

 begrænse faren ved indtrængning af vand i skibet i tilfælde  

 af beskadigelse af stævnrørsarrangementet.
Regel 12	Dobbeltbund i passagerskibe 1	Der skal findes en dobbeltbund, der skal  

 strække sig fra forpeakskoddet til agterpeakskoddet, for så vidt  

 dette er praktisk muligt og foreneligt med skibets konstruktion og normale  

 drift.
 .1	Skibe, hvis længde er 50 m og derover, men  

 under 61 m, skal være forsynet med dobbeltbund, der mindst  

 strækker sig fra maskinrummet til forpeakskoddet eller så  

 nær dertil som praktisk muligt.
 .2	Skibe, hvis længde er 61 m og derover men  

 under 76 m, skal mindst være forsynet med dobbeltbund uden for  

 maskinrummet, og denne dobbeltbund skal strække sig til for- og  

 agterpeakskodderne eller så nær til disse som praktisk  

 muligt.
 .3	Skibe, hvis længde er 76 m og derover, skal  

 midtskibs have dobbeltbund, der strækker sig til for- og  

 agterpeakskodderne eller så nær til disse som praktisk  

 muligt.
 2	Hvor dobbeltbund er foreskrevet, skal dennes dybde  

 godkendes af administrationen, og inderbunden skal føres ud til  

 skibssiden, således at den beskytter bunden ud til kimingens runding.  

 Denne beskyttelse anses for tilfredsstillende, hvis skæringslinien  

 mellem tanksidens yderkant og kimingspladerne ikke noget sted ligger under et  

 vandret plan, der går igennem det punkt, hvor middelspantet  

 skærer en tværskibs diagonal linie, der danner en vinkel på  

 25° med basislinien og skærer denne i et punkt, der er beliggende i en  

 afstand af en halv gang skibets største bredde på spant fra  

 midterlinien.
3	Små brønde, der er indbygget i  

 dobbeltbunden i forbindelse med lastrummenes lænseanordninger, må  

 ikke være dybere end nødvendigt.
Brøndens dybde må  

 i intet tilfælde være større end dobbeltbundens dybde ved  

 diametralplanet minus 460 mm, ligesom brønden ikke må  

 fortsætte længere ned end til det i stk. 2 omhandlede vandrette  

 plan.
En brønd, som går helt ned til yderbunden, er dog tilladt  

 i agterenden af akselgangen.
Andre brønde, f.eks. til smøreolie  

 under hovedmaskiner, kan tillades af administrationen, hvis den finder det  

 godtgjort, at indretning af sådanne brønde yder samme  

 beskyttelse som en dobbeltbund, der opfylder bestemmelserne i denne  

 regel.
 4	Dobbeltbund er ikke påkrævet under  

 vandtætte rum af moderat størrelse, når disse udelukkende  

 anvendes til transport af væsker, forudsat at skibets sikkerhed i  

 tilfælde af skade på bund eller skibsside ikke efter  

 administrationens skøn derved forringes.
 5	For så vidt angår skibe, der er omfattet  

 af bestemmelserne i regel 1, stk. 5 og som går i rutefart inden for  

 grænserne af en kort international rejse, som defineret i regel  

 III/3.16, kan administrationen tillade, at kravet om dobbeltbund frafaldes i  

 de dele af skibet, som er inddelt ved en faktor, der ikke overstiger 0,50,  

 såfremt den finder det godtgjort, at anbringelsen af en dobbeltbund i  

 den pågældende del af skibet ville være uforenelig med  

 skibets konstruktion og normale drift.
Regel 12-1	Dobbeltbund i lastskibe bortset fra tankskibe Denne regel gælder for skibe køllagt på  

 eller efter den 1. februar 1992.
 1	Der skal findes en dobbeltbund, der skal  

 strække sig fra forpeakskoddet til agterpeakskoddet, såfremt  

 dette er praktisk muligt og foreneligt med skibets konstruktion og normale  

 drift.
 2	Hvor der kræves dobbeltbund, skal dens dybde  

 være til Administrationens tilfredshed, og inderbunden (tanktoppen)  

 skal fortsætte ud til skibssiden, således at den beskytter bunden  

 ud til kimingens runding.
 3	Små brønde, der er indbygget i  

 dobbeltbunden i forbindelse med lastrummenes lænseanordninger, må  

 ikke være dybere end nødvendigt.
En brønd, der strækker sig til  

 yderklædningen, kan imidlertid tillades ved agterenden af skibets  

 akseltunnel.
Andre brønde kan tillades af Administrationen, hvis den  

 finder det godtgjort at arrangementet giver tilsvarende beskyttelse som en  

 dobbeltbund, der opfylder bestemmelserne i denne regel.
 4	Dobbeltbund er ikke påkrævet under  

 vandtætte rum der udelukkende anvendes til transport af væsker,  

 forudsat at skibets sikkerhed, i tilfælde af skade på bunden,  

 ikke efter Administrationens skøn derved forringes.
Regel 12-2	Adgang til rum inden for olietankskibes  

 lastområde 1	Denne regel gælder for olietankskibe bygget  

 på eller efter 1. oktober 1994.
2	Adgang til kofferdamme, ballasttanke, lasttanke og  

 andre rum inden for lastområdet skal være direkte fra det  

 åbne dæk og således, at muligheden for fuldstændig  

 inspektion er sikret.
Adgang til rum i dobbeltbunden kan være gennem et  

 lastpumperum, pumperum, høj kofferdam, rørtunnel eller  

 tilsvarende rum, på betingelse af hensyntagen til  

 ventilationsforholdene.
3	Ved adgange gennem vandrette åbninger, luger  

 eller mandehuller, skal dimensionerne være tilstrækkelige til at  

 tillade en person iført friskluftsapparat med komprimeret luft og  

 beskyttelsesudstyr at gå ned og op ad lejderen uden hindring og til at  

 tilvejebringe en fri åbning, som muliggør, at en skadet person  

 kan hejses op fra bunden af rummet.
Den mindste frie åbning må  

 ikke være mindre end 600 mm x 600 mm.
 4	Udgør adgange gennem lodrette åbninger  

 eller mandehuller den gennemgående passage i rummets længde eller  

 bredde, må den mindste frie åbning ikke være mindre end 600  

 mm x 800 mm i en højde, der ikke overstiger 600 mm fra bundpladerne,  

 med mindre der findes ristværk eller andet fodfæste.
 5	For olietankskibe mindre end 5.000 tons  

 dødvægt kan mindre dimensioner godkendes af administrationen  

 under særlige omstændigheder, hvis muligheden for at bevæge  

 sig gennem sådanne åbninger, eller til at få en skadet  

 person væk, kan påvises til administrationens tilfredshed.
Regel 13	Fastsættelse, mærkning og angivelse af  

 inddelingslastelinier i passagerskibe 1	For at sikre overholdelse af den påbudte  

 inddelingsgrad skal der tildeles en lastelinie svarende til den godkendte  

 inddelingsdybgange, og denne linie skal påmærkes på skibets  

 sider.
Et skib med rum, der er således indrettet, at de skiftevis kan  

 anvendes til passagerbefordring og godstransport, kan, hvis rederiet  

 ønsker det, få påmærket en eller flere yderligere  

 lastelinier, som svarer til de inddelingsdybgange, som administrationen kan  

 godkende for de skiftende transportforhold.
 2	De tildelte og påmærkede  

 inddelingslastelinier skal anføres i sikkerhedscertifikatet for  

 passagerskibe, således at betegnelsen C.1 skal anvendes, når  

 skibet hovedsagelig benyttes til passagerbefordring, og C.2, C.3 etc. for de  

 forskellige andre tilfælde.
 3	Det fribord, der svarer til hver af disse  

 lastelinier, skal måles på samme sted og fra samme  

 dækslinie som de fribord, der er beregnet i overensstemmelse med den  

 gældende internationale konvention om lastelinier.
 4	Der skal klart angives i sikkerhedscertifikatet for  

 passagerskibe, hvilket fribord der svarer til hver enkelt godkendt  

 inddelingslastelinie, og hvilke transportforhold de er godkendt til.
 5	Et inddelingslasteliniemærke må i intet  

 tilfælde anbringes over den dybeste lastelinie for saltvand,  

 således som denne er fastsat efter skibets styrke og/eller den  

 gældende internationale konvention om lastelinier.
 6	Uanset inddelingslasteliniemærkernes placering  

 må et skib under ingen omstændigheder nedlastes så dybt, at  

 det for årstiden og stedet gældende lasteliniemærke,  

 beregnet i overensstemmelse med den gældende internationale konvention  

 om lastelinier, kommer under vand.
 7	Et skib må i intet tilfælde lastes  

 så dybt, at dets inddelingslasteliniemærke, der gælder for  

 vedkommende rejse og transportforhold, kommer under vand, når skibet  

 befinder sig i saltvand.
Regel 14	Konstruktion og første afprøvning af  

 vandtætte skodder etc. i passager- og lastskibe 1	Hvert enkelt vandtæt inddelingskod, hvad enten  

 det er et tværskibs- eller langskibsskod, skal være således  

 konstrueret, at det med en passende styrkemargin kan modstå trykket af  

 den største vandsøjle, det måtte blive udsat for i  

 tilfælde af en læk på skibet, men mindst trykket af en  

 vandsøjle, der når op til nedsænkningslinien.
Disse  

 skodders konstruktion skal tilfredsstille administrationens krav.
 2.1	Forskydninger og recesser i skodder skal være  

 vandtætte og have samme styrke som skoddet på det sted, hvor de  

 findes.
 2.2	Hvor spanter eller bjælker føres  

 igennem et vandtæt dæk eller skod, skal vandtætheden sikres  

 uden brug af træ eller cement.
3	Afprøvning af hovedrum ved at fylde dem med  

 vand er ikke obligatorisk.
Når en sådan afprøvning ikke  

 finder sted, skal der foretages en sprøjteprøve.
Denne  

 prøve skal foretages så sent som muligt under udrustningen af  

 skibet.
Der skal i alle tilfælde foretages en nøje  

 undersøgelse af de vandtætte skodder.
 4	Forpeaken, dobbeltbundene (herunder kanalkøle)  

 og inderklædninger skal trykprøves med en vandsøjle, hvis  

 højde svarer til kravene i stk. 1.
5	Tanke, som er bestemt til opbevaring af væsker  

 og indgår i skibets inddeling, skal tæthedsprøves med en  

 vandsøjle, der når op til den dybeste inddelingslastelinie,  

 eller som svarer til 2/3 af højden fra kølens overkant til  

 nedsænkningslinien ud for tankene, hvis denne højde er  

 større.
Vandsøjlen må dog i intet tilfælde  

 være under 0,9 m over tankens top.
 6	De i stk. 4 og 5 omhandlede prøver har til  

 formål at sikre, at inddelingens opbygning er vandtæt, og skal  

 ikke betragtes som en prøve på et rums egnethed til opbevaring  

 af væsker eller til andre særlige formål, hvortil der  

 måtte kræves en strengere prøve, afhængig af den  

 højde, hvortil væsken kan stige i tanken eller dennes  

 forbindelser.
Regel 15	Åbninger i vandtætte skodder i  

 passagerskibe Denne regel gælder for skibe køllagt  

 på eller efter den 1. februar 1992.
1	Antallet af åbninger i vandtætte skodder  

 skal begrænses så meget, som det er foreneligt med skibets  

 konstruktion og normale drift.
Disse åbninger skal forsynes med  

 tilfredsstillende lukkemidler.
 2.1	Hvor rør, spygatter, elektriske kabler etc.  

 føres igennem vandtætte inddelingsskodder, skal der  

 træffes foranstaltninger til at sikre, at skoddernes vandtæthed  

 opretholdes.
 2.2	Ventiler, der ikke hører til et  

 rørsystem, må ikke findes i vandtætte  

 inddelingsskodder.
 2.3	Bly eller andre ikke-varmebestandige materialer  

 må ikke anvendes i systemer, der gennembryder vandtætte  

 inddelingsskodder, hvor en forringelse af sådanne systemer i  

 tilfælde af brand ville svække skoddernes vandtæthed.
 3.1	Der må ikke findes døre, mandehuller  

 eller adgangsåbninger:
.1	i kollisionsskoddet under  

 nedsænkningslinien; .2	i vandtætte tværskibsskodder, der  

 adskiller et lastrum fra et tilstødende lastrum eller fra en fast  

 kulkasse eller reservekulkasse, undtagen som foreskrevet i stk. 10.1 og i  

 regel 16.
 3.2	Bortset fra, hvad der er foreskrevet i stk. 3.3,  

 må der højst føres ét rør gennem  

 forpeakskoddet under nedsænkningslinien til lænsning fra  

 forpeaktanken og kun på betingelse af, at røret er forsynet med  

 en skrueventil, der kan betjenes fra et sted over skoddækket, og at  

 ventilhuset er anbragt på forpeakskoddet inde i forpeaken.  

 Administrationen kan dog tillade, at denne ventil monteres på  

 agtersiden af kollisionsskoddet, forudsat at ventilen er let  

 tilgængelig under alle driftsforhold, og at det rum, hvori den er  

 anbragt, ikke er et lastrum.
 3.3	Hvis forpeaken er inddelt til opbevaring af to  

 forskellige slags væsker, kan administrationen tillade, at der gennem  

 kollisionsskoddet under nedsænkningslinien føres to rør,  

 der begge er anbragt som påbudt i stk. 3.2 forudsat, at det er  

 godtgjort over for administrationen, at der ikke findes noget praktisk  

 alternativ til anbringelse af det andet rør, og at skibets sikkerhed  

 under hensyntagen til den yderligere inddeling i forpeaken opretholdes.
 4.1	Vandtætte døre, der anbringes i  

 skodderne mellem de faste kulkasser og reservekulkasserne, skal altid  

 være tilgængelige, bortset fra de i stk. 9.4 omhandlede  

 døre til kulkasser på mellemdækket.
 4.2	Der skal ved skærme eller på anden  

 måde træffes betryggende foranstaltninger for at undgå, at  

 kullet kommer i vejen for lukning af de vandtætte døre til  

 kulkasserne.
5	Som angivet i stk. 11 må der ikke findes mere  

 end en dør, bortset fra døre til kulkasser og akseltunneller i  

 hvert tværskibsskod inden for rum der indholder  

 hovedfremdrivningsmaskineri og hjælpemaskineri herunder kedler, som er  

 nødvendige til fremdrivningen, og alle faste kulkasser.
Hvor der  

 findes to eller flere skrueaksler, skal tunnelen forsynes med en indbyrdes  

 forbindelse.
Der må kun findes én gennemgangsdør mellem  

 maskinrummet og tunnelen, hvor der er to skrueaksler, og kun to døre,  

 hvor der er flere end to skrueaksler.
Alle disse døre skal være  

 skydedøre og skal anbringes således, at  

 tærskelhøjden bliver så høj som praktisk muligt.  

 Håndmekanismen til betjening af disse døre fra et sted over  

 skoddækket skal være anbragt uden for de rum, hvor maskineriet  

 findes.
6.1	Vandtætte døre skal, med undtagelse af  

 døre som foreskrevet i stk. 10.1 eller regel 16, være maskinelt  

 drevne skydedøre, der opfylder kravene i stk.7, og som kan lukkes  

 samtidigt fra den centrale betjeningskonsol på kommandobroen inden for  

 højst 60 sekunder, når skibet er uden trim og  

 krængning 6.2	Midlerne til at drive en maskinelt dreven  

 vandtæt skydedør, hvadenten det sker ved maskinkraft eller ved  

 håndkraft, skal være i stand til at lukke døren med skibet  

 krænget 15° til en hvilken som helst side.
Der skal også tages  

 hensyn til de kræfter, som kan virke på en hvilken som helst side  

 af døren, og som fremkommer når vandet strømmer gennem  

 åbningen og påfører en statisk trykhøjde svarende  

 til en vandsøjle på mindst 1 m over tærsklen i midten af  

 døren.
 6.3	Betjeningssystemer (controls) for  

 vandtætte døre, inklusive hydraulikrør og elektriske  

 kabler, skal føres så tæt som praktisk muligt, på  

 det skod hvori døren sidder, for at begrænse sandsynligheden for  

 at de bliver impliceret ved en skade, som skibet kan modstå.  

 Placeringen af vandtætte døre og deres betjeningssystemer skal  

 være således, at betjeningen af den vandtætte dør,  

 som er uden for den beskadigede del af skibet, ikke er forringet, dersom  

 skibet holder til en beskadigelse inden for 1/5 af skibets bredde, som  

 defineret i regel 2, og hvis afstand måles vinkelret på  

 centerlinien i højde med den dybeste inddelingslastelinie.
6.4	Alle maskinelt betjente vandtætte  

 skydedøre skal være forsynet med indikatorer på alle  

 fjernbetjeningssteder, der viser om dørene er åbne eller  

 lukkede.
Fjernbetjeningsteder må kun findes på kommandobroen, som  

 krævet i stk. 7.1.5, og på det sted over skoddækket hvor  

 håndbetjening er krævet i stk. 7.1.4.
6.5	På skibe bygget før 1. februar 1992  

 skal døre, som ikke opfylder kravene i stk. 6.1-6.4, være  

 lukkede før rejsens påbegyndelse og skal holdes lukkede under  

 sejlads.
Tidspunktet for åbning af sådanne døre i havn og  

 for lukning af disse før skibet forlader havnen skal indføres i  

 skibets dagbog.
 7.1	Hver maskinelt betjent vandtæt  

 skydedør:
.1	skal have en lodret eller vandret  

 bevægelse, .2	åbningsbredden skal, som anført i stk.  

 11, normalt begrænses til en maksimal fri åbningsbredde på  

 1,2 m.
Administrationen kan tillade større døre, men kun i den  

 udstrækning den anser det for nødvendigt af hensyn til skibets  

 effektive drift og forudsat, at der er truffet andre  

 sikkerhedsforanstaltninger, inklusive de følgende:
.1	Der skal tages særligt hensyn til styrken  

 af døren og dens lukkemidler for at forebygge lækage, .2	døren skal være placeret uden for  

 beskadigelseszonen B/5, .3	døren skal holdes lukket, når  

 skibet er til søs, undtagen i begrænsede perioder når det  

 er absolut nødvendigt som afgjort af administrationen, .3	skal være monteret med det nødvendige  

 udstyr til at åbne og lukke døren ved hjælp af elektrisk,  

 hydraulisk  eller enhver anden form for energi, der kan tillades af  

 administrationen, .4	skal være forsynet med en særskilt  

 hånddrevet mekanisme.
Det skal være muligt ved selve døren  

 fra begge sider, at åbne og lukke døren ved håndkraft, og  

 endvidere at lukke døren fra et tilgængeligt sted over  

 skoddækket med en almindelig rundtgående bevægelse eller en  

 anden bevægelse, forudsat den samme grad af sikkerhed opnås og  

 kan godtages af administrationen.
Omdrejningsretningen eller anden  

 bevægelse skal være tydeligt angivet ved alle betjeningssteder.  

 Ved betjening med håndkraft må den tid, der er nødvendig  

 til fuldstændig lukning af døren ikke overstige 90 sekunder,  

 når skibet er uden trim og krængning, .5	skal på begge sider af døren være  

 forsynet med betjeningshåndtag til maskinel åbning og lukning af  

 døren, og ligeledes betjeningshåndtag til maskinel lukning fra  

 den centrale betjeningskonsol på kommandobroen, .6	skal forsynes med en hørlig (akustisk) alarm,  

 forskellig fra andre alarmer i området, som lyder nårsomhelst  

 døren lukkes maskinelt ved fjernbetjening, og som lyder i mindst 5  

 sekunder, men ikke over 10 sekunder, før døren begynder at  

 bevæge sig, og som fortsætter med at lyde indtil døren er  

 helt lukket.
I de tilfælde, hvor døren bliver fjernbetjent med  

 håndmekanismen, er det tilstrækkeligt at den hørlige alarm  

 kun lyder, når døren bevæger sig.
Derudover kan  

 administrationen i passagerområder og områder med høj  

 baggrundsstøj kræve, at den akustiske alarm suppleres med et  

 intermitterende synligt signal ved døren og .7	skal have en omtrentlig ensartet lukkehastighed ved  

 maskinel lukning.
Lukketiden fra det tidspunkt, hvor døren begynder at  

 bevæge sig til, den er helt lukket, må i ingen tilfælde  

 være mindre end 20 sekunder eller mere end 40 sekunder når skibet  

 er uden trim og krængning.
7.2	Den elektriske energi, som kræves for  

 maskinelt drevne vandtætte skydedøre, skal leveres fra  

 nødstrømtavlen enten direkte eller over en særlig  

 fordelingstavle placeret over skoddækket.
De tilhørende styre-,  

 indikerings-, og alarmstrømkredse skal forsynes fra  

 nødstrømtavlen, enten direkte eller over en særlig  

 fordelingstavle, anbragt over skoddækket og de skal i tilfælde af  

 svigt i den elektriske energiforsyning fra enten hoved - eller  

 nødenergikilden automatisk kunne forsynes fra den  

 nødenergikilde for overgangsforsyning, som kræves i regel  

 42.3.1.3.
 7.3	Maskinelt betjente vandtætte skydedøre  

 skal have enten:
.1	et centralt hydraulisk system med to  

 uafhængige energikilder, der hver består af en motor og en pumpe,  

 der er i stand til at lukke alle døre samtidigt.
Yderligere skal der  

 til hele installationen være hydrauliske akkumulatorer med  

 tilstrækkelig kapacitet til at betjene alle dørene mindst 3  

 gange, for eksempel lukke-åbne-lukke, mod en ugunstig krængning  

 på 15°.
Denne arbejdscyklus skal kunne udføres, når  

 akkumulatoren er ved pumpens starttryk.
Den væske, der anvendes, skal  

 vælges under hensynstagen til de temperaturer, installationen kan  

 forventes at komme ud for under dens drift.
Det maskinelt drevne system skal være designet  

 med henblik på at minimere muligheden for, at en enkelt fejl i det  

 hydrauliske rørsystem uønsket påvirker funktionen af mere  

 end én dør.
Det hydrauliske system skal forsynes med en alarm  

 for lav væskestand i hydraulikvæskebeholderen, som betjener det  

 maskinelt betjente system og en alarm for lavt gastryk eller andre effektive  

 midler, der overvåger tab af akkumuleret energi i  hydrauliske  

 akkumulatorer.
Disse alarmer skal være både hørlige  

 (akustiske) og synlige (visuelle) og skal placeres på det centrale  

 betjeningskonsol på kommandobroen, eller .2	et selvstændigt hydraulisk system for hver  

 dør med egen energikilde bestående af en motor og pumpe, der er  

 i stand til at åbne og lukke døren.
Yderligere skal der  

 være en hydraulisk akkumulator af tilstrækkelig kapacitet til at  

 betjene døren mindst 3 gange, for eksempel lukke-åbne-lukke mod  

 en ugunstig krængning på 15°.
Denne arbejdscyklus skal akkumulatoren kunne  

 udføre, når akkumulatoren er ved pumpens starttryk.
Den  

 væske, der anvendes, skal vælges med hensynstagen til de  

 temperaturer installationen kan forventes at komme ud for under dens drift.  

 På den centrale betjeningskonsol på kommandobroen skal findes en  

 gruppealarm for lavt gastryk, eller andre effektive midler der viser tab af  

 akkumuleret energi.
Indikering for tab af akkumuleret energi skal endvidere  

 findes ved hvert lokalt betjeningssted, eller .3	et selvstændigt elektrisk system og motor for  

 hver dør med egen energikilde bestående af en motor, der er i  

 stand til at åbne og lukke døren.
I tilfælde af svigt af  

 energiforsyningen i enten den elektriske hovedenergiforsyning eller  

 nødenergikilden, skal energiforsyningen automatisk leveres fra den  

 nødenergikilde for overgangsforsyning, som kræves i regel  

 42.4.2, og skal have tilstrækkelig kapacitet til at kunne bevæge  

 døren mindst 3 gange, for eksempel lukke-åbne-lukke mod en  

 ugunstig krængning på 15°.
 For de systemer, der er angivet i 7.3.1, 7.3.2 og 7.3.3,  

 skal der tages følgende forholdsregler:
Energisystemet for maskinelt drevne vandtætte  

 skydedøre skal være adskilt fra alle andre energisystemer.
En  

 enkelt fejl i det elektrisk eller hydraulisk drevne system, med undtagelse af  

 den hydrauliske aktuator, må ikke forhindre håndbetjening af  

 nogen dør.
7.4	Betjeningshåndtag skal findes på begge  

 sider af skoddet placeret i en minimum højde på 1,6 m over  

 dørken og således, at det er muligt for personer, der passerer  

 igennem døren, at holde begge betjeningshåndtag i åben  

 position uden at kunne sætte det maskinbetjente lukke system i gang ved  

 et uheld.
Betjeningshåndtagenes bevægelsesretning ved  

 åbning og lukning af døren skal være i samme retning som  

 dørens bevægelser, og skal være klart angivet.
 7.5	I den udstrækning det er praktisk muligt,  

 skal elektrisk udstyr og komponenter for vandtætte døre  

 være placeret over skoddækket og uden for farlige områder  

 og rum.
7.6	Kapslingen af elektriske komponenter, som  

 nødvendigvis må placeres under skoddækket, skal give en  

 passende beskyttelse mod indtrængning af vand.*) 7.7	Elektriske kraft-, styre-, indikations- og  

 alarmstrømkredse skal være beskyttet mod fejl på en  

 sådan måde, at en fejl i en dørs strømkreds ikke  

 forårsager fejl i nogen anden dørs strømkreds.  

 Kortslutning eller andre fejl i en dørs alarm- eller  

 indikatorstrømkredse må ikke resultere i tab af energi til  

 maskinel drift af denne dør.
Arrangementet skal være  

 således, at en indstrømning af vand ind i det elektriske udstyr  

 placeret under skoddækket ikke får døren til at  

 åbne.
 7.8	En enkelt elektrisk fejl i energi- eller  

 betjeningssystemet på en maskinelt drevet vandtæt skydedør  

 må ikke resultere i, at en lukket dør åbner.  

 Tilstedeværelsen af disponibel energi skal uafbrudt overvåges  

 på et sted i den elektriske strømkreds, så nær som  

 praktisk muligt, ved hver af de motorer, der kræves i stk. 7.3. Tab af  

 enhver sådan energitilførsel skal aktivere en hørlig  

 (akustisk) og synlig (visuel) alarm ved den centrale betjeningskonsol  

 på kommandobroen.
8.1	Den centrale betjeningskonsol på  

 kommandobroen skal have en hovedfunktionsomskifter (master mode  

 switch) med to indstillinger, en indstilling for »lokal betjening«, som  

 skal tillade, at enhver dør bliver åbnet og lukket lokalt efter  

 brug uden automatisk lukning, og en »døre lukkede« indstilling, som  

 automatisk skal lukke en hvilken som helst dør som er åben.  

 »Døre lukkede« indstillingen skal tillade at døre kan  

 åbnes lokalt, og skal automatisk lukke dørene igen, når  

 den lokale betjening slippes.
Hovedfunktionsomskifteren skal normalt  

 stå i indstillingen »lokal betjening«.
Indstillingen »døre  

 lukkede« skal kun anvendes i nødstilfælde, eller med henblik  

 på afprøvning.
Der skal tages særligt hensyn til  

 hovedfunktionsomskifterens pålidelighed.
8.2	Det centrale betjeningskonsol på  

 kommandobroen skal være forsynet med et diagram, der viser placeringen  

 af hver dør med synlige indikation for hver dør, der viser om  

 den er åben eller lukket.
Et rødt lys skal markere, at en  

 dør er helt åben, og et grønt lys skal markere, at en  

 dør er helt lukket.
Når døren bliver lukket ved  

 fjernbetjening, skal det røde lys markere de mellemliggende stadier  

 ved at blinke.
Indikatorstrømkredsen skal være uafhængig  

 af hver dørs betjeningsstrømkreds.
 8.3	Det skal ikke være muligt at fjernåbne  

 nogen dør fra den centrale betjeningskonsol.
9.1	Alle vandtætte døre skal holdes  

 lukkede under sejlads med undtagelse af, at de må åbnes under den  

 sejlads der er specificeret i stk 9.2, 9.3 og 9.4. Vandtætte  

 døre med en bredde på mere end 1,2 m som tilladt i stk. 11  

 må kun åbnes under de omstændigheder, der er angivet i  

 dette stk.
Enhver dør, som åbnes i overensstemmelse med dette  

 stk., skal være klar til at kunne lukkes øjeblikkelig.
9.2	En vandtæt dør må åbnes  

 under sejlads for at tillade, at passagerer eller besætningsmedlemmer  

 passerer, eller når arbejde i dørens umiddelbare omgivelser  

 nødvendiggør, at den åbnes.
Døren skal straks  

 lukkes når passage igennem døren er afsluttet, eller når  

 det arbejde, der nødvendiggjorde åbningen af døren, er  

 afsluttet.
9.3	Det kan kun tillades, at bestemte vandtætte  

 døre forbliver åbne under sejlads, hvis dette anses som absolut  

 nødvendigt; hermed menes, såfremt det er absolut  

 nødvendigt, at døren er åben af hensyn til den sikre og  

 effektive betjening af skibets maskineri, eller for at tillade passagerers  

 normalt ubegrænsede adgang til hele passagerområdet.  

 Sådanne afgørelser kan kun træffes af administrationen  

 efter omhyggelig vurdering af indvirkningen på skibets drift og dets  

 overlevelsesmuligheder.
En vandtæt dør, der således  

 tillades at stå åben, skal være klart angivet i skibets  

 stabilitetsoplysninger og skal altid være klar til at blive lukket  

 omgående.
 9.4	Vandtætte skydedøre, anbragt imellem  

 kulkasser på mellemdækkene under skoddækket, må  

 undertiden være åbne til søs for at lempe kul.  

 Åbningen og lukningen af disse døre skal noteres i den af  

 administrationen foreskrevne skibsdagbog.
10.1	Hvis administrationen er overbevist om, at  

 sådanne døre er absolut nødvendige, kan vandtætte  

 døre af tilfredsstillende konstruktion anbringes i vandtætte  

 skodder, der adskiller mellemdækslastrum.
Disse døre kan  

 være hængslede døre, rulledøre eller  

 skydedøre, men behøver ikke være fjernbetjente.
De skal  

 anbringes så højt, og så langt fra yderklædningen  

 som muligt, men den lodrette kant i borde må i intet tilfælde  

 være anbragt i en afstand fra yderklædningen, der er mindre end  

 1/5 af skibets bredde, som defineret i regel 2. Denne afstand skal  

 måles vinkelret på skibets centerlinie i højde med den  

 dybeste inddelingslastelinie.
10.2	Disse døre skal lukkes før rejse  

 påbegyndes, og skal holdes lukket under sejladsen; tidspunktet for  

 dørenes åbning i havn og lukning før skibet forlader  

 havnen skal indføres i skibsdagbogen.
Dersom nogen af dørene er  

 tilgængelige under rejsen, skal de forsynes med en anordning, der  

 forhindrer, at de åbnes af uvedkommende.
Når det  

 påtænkes at anbringe sådanne døre, skal disses antal  

 og deres nærmere anbringelse være genstand for en nøje  

 undersøgelse fra administrationens side.
11	Anvendelse af aftagelige plader i skodder er kun  

 tilladt i maskinrum.
Sådanne plader skal altid være på  

 plads, før skibet forlader havnen, og må ikke fjernes under  

 sejladsen, medmindre dette er tvingende nødvendigt efter  

 skibsførerens skøn.
Tidspunktet for fjernelse og genanbringelse  

 af en sådan aftagelig plade skal indføres i skibsdagbogen, og  

 der skal træffes de fornødne foranstaltninger for at sikre at  

 samlingerne er vandtætte, når de genanbringes.
Administrationen  

 kan til erstatning for disse aftagelige plader tillade én maskinelt  

 betjent vandtæt skydedør i hvert tværskibshovedskod, som  

 er større end de døre, der er angivet i stk. 7.1.2, forudsat at  

 disse døre er lukkede, før skibet forlader havnen, og forbliver  

 lukkede under sejlads, undtagen i tilfælde af, at åbning er  

 tvingende nødvendigt efter skibførerens skøn.
Disse  

 døre behøver ikke at opfylde kravene i stk. 7.1.4 med hensyn  

 til fuldstændig lukning med håndkraft i løbet af 90  

 sekunder.
Tidspunkt for åbning og lukning af disse døre,  

 både når skibet er til søs og i havn, skal indføres  

 i skibsdagbogen.
12.1	Hvis trunke eller tunneller, der tjener til adgang  

 fra besætningens opholdsrum til fyrpladsen, til rørledninger  

 eller et hvilket som helst andet formål, føres igennem  

 vandtætte hovedtværskibsskodder, skal de være  

 vandtætte og opfylde kravene i regel 19. Adgangen til fyrpladsen, i det  

 mindste den ene ende af hver enkelt af disse trunke eller tunneller skal,  

 hvis de benyttes til gennemgang under rejser, foregå igennem en trunk,  

 der strækker sig så højt op, at indgangen findes over  

 nedsænkningslinien.
Adgangen til den anden ende af trunken eller  

 tunnellen kan ske gennem en vandtæt dør af den type, som dens  

 placering i skibet kræver.
Sådanne trunke eller tunneller  

 må ikke føres igennem det første inddelingsskod agten for  

 kollisionsskoddet.
 12.2	Hvor det påtænkes at føre  

 tunneller igennem vandtætte hovedtværskibsskodder, skal planen  

 gøres til genstand for en nøje undersøgelse fra  

 administrationens side.
12.3	Hvis trunke i forbindelse med kølelast og  

 ventilation eller kunstigt træk føres igennem mere end et  

 vandtæt skod, skal lukkemidlerne ved sådanne åbninger  

 være maskinelt betjente og kunne lukkes fra et centralt sted placeret  

 over skoddækket.« 12.4	For betjeningsarrangementer til vandtætte  

 døre gælder følgende supplerende bestemmelser:
 12.5	Elektriske betjeningskontakter for lokal  

 lukkefunktion må ikke være selvarreterende ved indtrykning, og  

 trykknapperne skal være anbragt i beskyttet position, f.eks. være  

 beskyttet med en omgående ring.
 12.6	Hydrauliske betjeningshåndtag skal,  

 såfremt der kun skal udføres et greb for at starte dørens  

 lukkebevægelse, være anbragt således, at mindre børn  

 ikke kan betjene dem, f.eks. bag panellåger med et skydebeslag anbragt  

 mindst 160 cm over dørk.
12.7	Der skal på begge sider af hver dør  

 forefindes et skilt med instruktion om, hvordan dørarrangementet skal  

 betjenes.
Endvidere skal der på begge sider af hver dør  

 forefindes et skilt, hvis tekst eller billede tilkendegiver faren ved at  

 opholde sig i døråbningen, når døren har  

 påbegyndt lukkebevægelsen.
Skiltene skal være udført  

 af holdbart materiale, og skal være solidt opsat.
Teksten i  

 instruktionsskilt eller i advarselsskilt skal indeholde oplysninger om den  

 pågældende dørs lukketid.
Regel 16	Passagerskibe, der befordrer lastvogne med ledsagende  

 personale 1	Denne regel finder anvendelse på passagerskibe,  

 uanset hvornår de er bygget, der er konstrueret eller indrettet til  

 befordring af lastvogne med ledsagende personale, når det samlede antal  

 ombordværende personer, bortset fra dem, der er nævnt i regel  

 I/2(e)(i) og (ii), overstiger 12.
2	Hvis det samlede antal passagerer i et sådant  

 skib, iberegnet det personale, der ledsager vognene, ikke overstiger N = 12 +  

 A/25, hvor A = det samlede dæksareal (m2) af rum bestemt til  

 anbringelse af lastvogne, og hvor den frie højde ved det sted, hvor de  

 er anbragt, og ved indgangen til de pågældende rum er mindst 4 m,  

 finder bestemmelserne i regel 15.10 om vandtætte døre  

 anvendelse, dog således at dørene kan anbringes i enhver  

 højde i vandtætte skodder, der adskiller lastrum.
Endvidere  

 kræves der indikatorer på kommandobroen, som automatisk viser,  

 når hver enkelt dør er lukket og alle dørholdere er  

 sikret.
 3	Ved anvendelsen af bestemmelserne i dette kapitel  

 på et sådant skib, skal N betrages som maksimum for det antal  

 passagerer, som skibet kan godkendes til i henhold til denne regel.
4	Ved anvendelsen af regel 8 under de værste  

 driftsforhold skal fyldbarheden for lastrum bestemt til anbringelse af  

 lastvogne og containere udledes ved en beregning, hvor lastvognene og  

 containerne antages ikke at være vandtætte, og deres fyldbarhed  

 ansættes til 65. Hvad angår skibe, der går i en  

 nærmere bestemt fart, kan den faktiske fyldbarhedsværdi for  

 lastvogne eller containere anvendes.
Fyldbarheden af de lastrum, hvori  

 lastvogne og containere overføres, må i intet tilfælde  

 ansættes til under 60.
Regel 17	Åbninger i passagerskibes yderklædning under  

 nedsænkningslinien 1	Antallet af åbninger i yderklædningen  

 skal begrænses til det mindst mulige under hensyntagen til skibets  

 konstruktion og normale drift.
 2	De midler, der benyttes til lukning af åbninger  

 i yderklædningen, skal være anbragt og virke på en  

 måde, der svarer til deres påtænkte anvendelse og det sted,  

 hvor de er anbragt, og indretningen skal i det hele tilfredsstille  

 administrationens krav.
 3.1	Der må ikke anbringes noget koøje  

 på et sådant sted, at dets underkant ligger under en linie  

 trukket parallelt med skoddækket i borde og med laveste punkt 2,5% af  

 skibets moulded bredde over den dybeste inddelingslastelinie eller 500 mm,  

 hvis dette er højere, jfr. dog kravene i den gældende  

 internationale konvention om lastelinier.
 3.2	Alle koøjer, hvis underkant ligger under  

 nedsænkningslinien, skal under iagtttagelse af stk. 3.1 være  

 således konstrueret, at ingen kan åbne dem uden tilladelse fra  

 skibsføreren.
3.3.1	Såfremt der i et mellemdæksrum findes  

 koøjer som omhandlet i stk. 3.2, hvis underkant ligger under en linie  

 trukket parallelt med skoddækket i borde og med laveste punkt 1,4 m  

 plus 2,5% af skibets bredde over vandlinien, skal alle koøjerne i  

 dette mellemdæksrum lukkes vandtæt og låses, når  

 skibet forlader en havn, og de må ikke åbnes, før skibet  

 ankommer til næste havn.
Ved anvendelsen af denne bestemmelse kan der  

 tages fornødent hensyn til, at skibet befinder sig i ferskvand.
 3.3.2	Tidspunktet for åbning af disse  

 koøjer i havn samt for lukning og aflåsning af dem, før  

 skibet forlader havnen, skal indføres i den dagbog, som måtte  

 blive foreskrevet af administrationen.
3.3.3	For ethvert skib, der har et eller flere  

 koøjer anbragt således, at kravene i stk. 3.3.1 ville finde  

 anvendelse, når skibet ligger på sin dybeste  

 inddelingslastelinie, kan administrationen angive den begrænsede  

 middeldybgang, ved hvilken disse koøjer vil have deres underkant over  

 en linie trukket parallelt med skoddækket i borde og med laveste punkt  

 1,4 m plus 2,5% af skibets moulded bredde over den vandlinie, der svarer til  

 den begrænsede middeldybgang, og ved hvilket det derfor vil være  

 tilladt at forlade en havn uden i forvejen at have lukket og låst dem,  

 og at åbne dem under rejsen til næste havn på  

 skibsførerens ansvar.
I tropiske zoner, som defineret i den  

 gældende internationale konvention om lastelinier, kan den  

 begrænsede dybgang forøges med 0,3 m.
4	Solide hængslede stormklapper skal anbringes  

 på indersiden af alle koøjer på en sådan måde,  

 at de let og effektivt kan lukkes vandtæt.
Agten for 1/8 af skibets  

 længde fra den forreste perpendikulær og over en linie trukket  

 parallelt med skoddækket i borde, der har sit laveste punkt i en  

 højde af 3,7 m plus 2,5% af skibets bredde over den dybeste  

 inddelingslastelinie, kan stormklapper i passagerapteringen, bortset fra  

 stormklapper i rum, der benyttes af dækspassagerer, dog være  

 aftagelige, medmindre det i henhold til den gældende internationale  

 konvention om lastelinier kræves, at de skal være fast anbragt  

 på deres rette plads.
Sådanne aftagelige stormklapper skal  

 opbevares i umiddelbar nærhed af de koøjer, de hører  

 til.
 5	Koøjer med dertil hørende stormklapper,  

 som ikke er tilgængelige under sejladsen, skal være lukket og  

 sikret, før skibet forlader havn.
 6.1	Koøjer må ikke anbringes i rum, der  

 udelukkende er bestemt til transport af last eller kul.
 6.2	Koøjer kan dog anbringes i rum, der  

 skiftevis anvendes til godstransport og passagerbefordring, men  

 koøjerne i sådanne rum skal være af en konstruktion, der  

 effektivt forhindrer nogen person i åbne dem eller deres stormklapper  

 uden skibsførerens tilladelse.
 6.3	Hvis der føres last i sådanne rum,  

 skal koøjerne med tilhørende stormklapper lukkes vandtæt  

 og aflåses, før lasten indtages, og en sådan lukning og  

 aflåsning skal indføres i den dagbog, som måtte være  

 foreskrevet af administrationen.
 7	Koøjer i yderklædningen under  

 nedsænkningslinien må ikke uden særlig tilladelse fra  

 administrationen forsynes med vindfang.
 8	Antallet af spygatter, sanitærafløb og  

 andre lignende åbninger i yderklædningen skal begrænses til  

 det mindst mulige, enten ved at lade hver afgangsåbning betjene  

 så mange af disse installationer som muligt eller på anden  

 tilfredsstillende måde.
 9.1	Alle tilgang- og afgangsåbninger i  

 yderklædningen skal være forsynet med effektive og  

 tilgængelige anordninger, således at tilfældig  

 indtrængen af vand i skibet forhindres.
9.2.1	Under iagttagelse af kravene i den gældende  

 internationale konvention om lastelinier og bortset fra bestemmelserne i stk.  

 9.3 skal hver enkelt afløbsrør, der er ført gennem  

 skibssiden fra rum under nedsænkningslinien, være forsynet enten  

 med en automatisk virkende kontraventil udstyret med en sikker  

 lukkemekanisme, der kan betjenes fra et sted over skoddækket, eller med  

 to automatisk virkende kontraventiler uden nogen sikker lukkemekanisme,  

 forudsat at indenbordsventilen er anbragt over den dybeste  

 inddelingslastelinie og altid er tilgængelig for undersøgelse  

 under skibets normale drift.
Hvor der er anbragt en ventil med sikker  

 lukkemekanisme, skal betjeningsstedet over skoddækket altid være  

 let tilgængeligt, og der skal findes midler, der viser, om ventilen er  

 åben eller lukket.
 9.2.2	Kravene i den gældende internationale  

 konvention om lastelinier finder anvendelse på afløb, der er  

 ført gennem skibssiden fra rum over nedsænkningslinien.
9.3	Hoved- og hjælpesøforbindelser i  

 afgangsåbninger i forbindelse med betjening af maskineriet skal  

 være forsynet med let tilgængelige ventiler mellem rørene  

 og yderklædningen eller mellem rørene og opbyggede kasser  

 anbragt på yderklædningen.
Ventilerne kan være lokalt  

 betjent og skal være forsynet med indikatorer, der viser, om de er  

 åbne eller lukkede.
9.4	Alle fittings i yderklædningen og ventiler,  

 som er påbudt ifølge denne regel, skal være af stål,  

 bronze eller andet godkendt sejt materiale.
Ventiler af almindeligt  

 støbejern eller lignende materiale kan ikke godkendes.
Alle  

 rør, der er omhandlet i denne regel, skal være af stål  

 eller andet tilsvarende materiale, der tilfredsstiller administrationens  

 krav.
9.5.1	Alle søforbindelser samt  

 afgangsåbninger i skibssiden med forbindelse til maskineriet skal  

 være forsynet med let tilgængelige haner eller ventiler, der skal  

 anbringes direkte på yderklædningen eller på  

 stålkasser opbygget på denne.
Afstandsstykker af kraftig  

 stålkonstruktion, der skal være så korte som muligt, kan  

 tillades anbragt mellem afspærringsmidlet og yderklædningen.
Alle  

 sådanne haner og ventiler skal kunne betjenes lokalt og være  

 forsynet med indikator, der viser, om hanen eller ventilen er åben  

 eller lukket.
9.5.2	Søforbindelsernes håndhjul eller  

 håndtag skal være let tilgængelige for betjening.
Alle  

 ventiler, der anvendes som søforbindelser, skal lukke for en  

 højregående bevægelse af deres håndhjul.
9.5.3	Afgangshane eller -ventil på skibsside for  

 udblæsningsvand fra kedler skal være anbragt på et let  

 tilgængeligt sted og ikke under dørkplader.
Hane eller ventil  

 skal være således indrettet, at man let kan se, om den er  

 åben eller lukket.
Haner skal være forsynet med  

 sikkerhedsskærm, de er således indrettet, at nøglen ikke  

 kan løftes af, når hanen er åben.
 9.5.4	Alle ventiler og haner i rørsystemer,  

 såsom lænse- og ballastsystemer, brændsels- og  

 smøreoliesystemer, brandsluknings- og spulesystemer, kølevand-  

 og sanitære systemer m.v. skal være tydeligt mærket med  

 deres funktioner.
9.5.5	Andre afløbsrør skal, såfremt  

 de udmunder under dybeste inddelingslastelinie, være forsynet med  

 tilsvarende afspærringsmidler på skibssiden; udmunder de over  

 dybeste inddelingslastelinie, skal de være forsynet med en almindelig  

 stormventil.
I begge tilfælde kan ventilerne undlades, såfremt  

 der benyttes rør med samme tykkelse som klædningen, idet direkte  

 afløb fra klosetter, håndvaske samt gulvafløb fra  

 vaskerum o.lign. altid skal være forsynet med stormklap eller på  

 anden måde være sikret mod vandslag.
Godstykkelsen i  

 sådanne rør behøver dog ikke at være over 14  

 mm.
 9.5.6	Hvor en ventil med direkte lukkemekanisme er  

 anbragt, skal stedet, hvorfra den kan betjenes, altid være let  

 tilgængeligt, og der skal findes midler, der viser om ventilen er  

 åben eller lukket.
 9.5.7	Når ventiler med direkte lukkemekanisme er  

 anbragt i maskinrum, er det tilstrækkeligt, at de kan betjenes fra det  

 sted, hvor de er anbragt, forudsat at stedet er let tilgængeligt under  

 alle forhold.
10.1	Landgangs-, last- og kulporte, der er anbragt  

 under nedsænkningslinien, skal være af fornøden styrke.
De  

 skal være effektivt lukket og sikret vandtætte, før skibet  

 forlader havn, og skal holdes lukket under sejladsen.
 10.2	Disse porte må i intet tilfælde  

 være anbragt således, at de har deres laveste punkt under den  

 dybeste inddelingslastelinie.
 11.1	Indenbordsåbningen til enhver aske- og  

 affaldsskakt etc. skal være forsynet med et forsvarligt  

 dæksel.
 11.2	Hvis indenbordsåbningen er beliggende under  

 nedsænkningslinien, skal dækslet være vandtæt, og  

 desuden skal der i skakten på et let tilgængeligt sted over den  

 dybete inddelingslastelinie anbringes en automatisk virkende kontraventil.  

 Når skakten ikke er i brug, skal både dækslet og ventilen  

 holdes lukket og sikret.
Søfartsstyrelsen, den 26. juni 1997 *  )	Der henvises til MSC/Circ.541: Vejledning  

 om integriteten af begrænsninger mod fyldning over skoddækket  

 på passagerskibe, for korrekt opfyldelse af regel II-1/8 og 20, stk. 1,  

 SOLAS 1974, med senere ændringer.
