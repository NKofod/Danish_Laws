Orienteringsskrivelse om billigere frivillige  

 syn og dyrere løse prøveskilte Ved forslaget til lov om ændring af  

 færdselsloven (L 80), som Folketinget vedtog ved 3. behandlingen den  

 12. december 2000, ændres betalingen for frivillige syn,  

 således at betalingen herfor bliver den samme som for lovpligtige  

 syn.
Lovændringen træder i kraft den 1. januar 2001.
 Ved forslaget til lov om ændring af  

 færdselsloven (L 4), som Folketinget vedtog ved 3. behandlingen den 15.  

 december 2000, forhøjes betalingen for leje af løse  

 prøveskilte fra de nuværende 20 kr. til 100 kr.  

 Lovændringerne medfører en ændring af  

 bekendtgørelsen om regulering af betalingsbeløb  

 (bekendtgørelse nr. 988 af 3. november 2000).
 På baggrund af ændringerne af  

 færdselsloven har Færdselsstyrelsen den 18. december 2000 udstedt  

 en ny bekendtgørelse om registrering og syn af køretøjer  

 mv. (registreringsbekendtgørelsen), som træder i kraft den 1.  

 januar 2001.
 Registreringsbekendtgørelsen indeholder  

 følgende ændringer:
- Tilladelse til at leje løse prøveskilte  

 begrænses til højst 14 dage.
- Løse prøveskilte af selvklæbende  

 plastfolie kan tidligst udstedes 5 dage før gyldighedsperiodens  

 begyndelse.
- Det tillades nu, at der også kan udleveres  

 ønskenummerplader til personbil, registreret til beboelse.
 Bekendtgørelsen indeholder desuden en  

 sammenskrivning af de ændringer, der er udstedt siden december 1997,  

 samt enkelte redaktionelle ændringer.
 Færdselsstyrelsen vil eftersende  

 bekendtgørelserne, så snart særtrykkene foreligger.
