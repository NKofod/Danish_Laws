Betænkning afgivet af Kulturudvalget den  

 8. maj 2002 Betænkning over Forslag til folketingsbeslutning om  

 vederlagsordning for privatkopiering på blanke medier og  

 optageudstyr [af  

 Ole Sohn (SF) og Aage Frandsen (SF)] 1. Ændringsforslag Der er stillet 1 ændringsforslag til  

 beslutningsforslaget af Socialistisk Folkepartis medlem af udvalget.
2. Udvalgsarbejdet Beslutningsforslaget blev fremsat den 15. januar 2002 og  

 var til 1. behandling den 2. april 2002. Beslutningsforslaget blev efter 1.  

 behandling henvist til behandling i Kulturudvalget.
Møder Udvalget har behandlet beslutningsforslaget i 3  

 møder.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Copy-Dan, Dansk Artist Forbund, Dansk Musiker Forbund, Dansk Skuespillerforbund, Danske Filminstruktører, IFPI Danmark og FILMRET, ITbutikken.dk KODA og Medlemsorganisationerne i BÅNDKOPIs  

 bestyrelse.
 Kulturministeren har over for udvalget kommenteret de  

 skriftlige henvendelser til udvalget.
Spørgsmål Udvalget har stillet 11 spørgsmål til  

 kulturministeren til skriftlig besvarelse, som denne har besvaret.
3. Indstillinger og politiske bemærkninger Et flertal i udvalget (S, SF, RV, EL og KRF)  

 indstiller beslutningsforslaget til vedtagelse med det stillede  

 ændringsforslag.
Socialdemokratiets, SF s og Det Radikale Venstres  

 medlemmer af udvalget henviser til, at da Folketinget ændrede loven om  

 ophavsret, blev kunstnerne lovet, at de skulle have kompensation på  

 anden vis.
Og det er nødvendigt.
Pladesalget blev fra 2000 til 2001  

 reduceret med 4,8 mio. cd-albums blandt andet som følge af  

 privatkopiering, og intet tyder på, at øget digitalisering  

 fremover vil ændre den udvikling, tværtimod.
Socialdemokratiet, SF og Det Radikale Venstre finder  

 samtidig, at kunstnerne er ramt dobbelt hårdt for øjeblikket,  

 fordi kulturområdet er blevet så voldsomt beskåret.
Derfor  

 er det nødvendigt at støtte kunstnerne og udvide de  

 eksisterende afgiftsordninger, selv om it-branchen advarer imod afgifter  

 på apparatur.
 Socialdemokratiet, SF og Det Radikale Venstre vil derfor  

 opfordre til, at en arbejdsgruppe med repræsentanter for parterne  

 færdiggør det arbejde, den tidligere arbejdsgruppe   nedsat af  

 den forrige regering påbegyndte, for at afdække, hvordan man kan  

 tilgodese de skabende og udøvende kunstnere gennem apparaturafgifter,  

 og om og hvordan en sådan afgift kan gennemføres i praksis,  

 herunder hvordan man kan afgrænse, hvilket apparatur der skal  

 være omfattet af afgiften.
Samtidig bør arbejdsgruppen pålægges at  

 finde ud af præcis, hvor høj en afgift man kan  

 pålægge apparatur, uden at det bliver konkurrenceforvridende.
I  

 forhold til it-branchens skepsis vil Socialdemokratiet, SF og Det Radikale  

 Venstre påpege, at it-branchen også er afhængig af det  

 kunstneriske indhold.
Hvis vi ikke støtter udviklingen af selve  

 indholdet, vil det også hæmme udviklingen af it-samfundet.
 Et mindretal i udvalget (V, DF og KF) indstiller  

 beslutningsforslaget til forkastelse og vil stemme imod det stillede  

 ændringsforslag.
 Dansk Folkepartis medlemmer af udvalget henviser til, at i  

 2001 lovliggjorde Folketinget privatkopiering af bl.a. musik og film, hvilket  

 naturligvis har givet en negativ økonomisk udvikling for de  

 berørte kunstnere, producenter og udgivere.
 Da lovforslaget i sin tid blev behandlet i Folketinget  

 ((2000-01) L 141, Forslag til lov om ændring af ophavsretsloven),  

 fremførte Dansk Folkeparti, at spørgsmålet om  

 økonomisk kompensation burde afklares, før loven blev vedtaget,  

 men ingen andre partier lyttede dengang til dette, men henviste sagen til  

 behandling i en nedsat arbejdsgruppe, hvilket den tidligere regering tog  

 initiativ til.
Da folketingsvalget kom den 20. november 2001, havde  

 arbejdsgruppen endnu ikke afsluttet sit arbejde.
Den nye regering har derfor  

 overtaget problemstillingen, og det foreligger oplyst, at kulturministeren  

 har nedsat en gruppe bestående af blandt andet repræsentanter for  

 hele 3 ministerier samt de berørte parter for at finde en  

 løsning i den aktuelle sag.
 Dansk Folkeparti kan ikke støtte SF s  

 beslutningsforslag, men vil afvente, at regeringen kommer med et oplæg.  

 I forbindelse med udarbejdelsen af et sådant oplæg er det utrolig  

 vigtigt, at de berørte parter inddrages, og det må være op  

 til disse parter igennem de forhandlinger, der nu kommer, at gøre  

 deres indflydelse gældende med henblik på at få en rimelig  

 kompensation.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
En oversigt over Folketingets sammensætning er  

 optrykt i betænkningen.
Der gøres opmærksom på, at  

 et flertal eller et mindretal i udvalget ikke altid vil afspejle et  

 flertal/mindretal ved afstemning i Folketingssalen.
4. Ændringsforslag med bemærkninger Ændringsforslag Til teksten Af	et mindretal (SF), tiltrådt af et mindretal (S,  

 RV, EL og KRF):
1) Efter ordene »pålægger regeringen« ændres teksten »inden den 1. april 2002« til: »i begyndelsen af folketingsåret 2002-03« [Ændret tidspunkt for fremsættelse af  

 lovforslag] Bemærkninger Til nr. 1 Det oprindeligt foreslåede tidspunkt for regeringens  

 fremsættelse af lovforslag udskydes til begyndelsen af næste  

 folketingsår.
Kim Andersen (V) fmd.  

  Ester Larsen (V)  Leif Mikkelsen (V)  

  Preben Rudiengaard (V)  Poul Nødgaard (DF)  

  Louise Frevert (DF) nfmd.
Carina Christensen (KF)  

  Charlotte Dyremose (KF)  Bodil Kornbek (KRF)  

  Frode Sørensen (S)  Jytte Andersen (S)  

  Jytte Wittrock (S)  Mette Frederiksen (S)  

 Poul Qvist Jørgensen (S)  Ole Sohn (SF)  

  Naser Khader (RV)  

  Søren Søndergaard (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende B 49 Bilagsnr.
