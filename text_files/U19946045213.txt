 Resume (udarbejdet af Socialministeriet) En afgørelse fra Den Sociale  

 Ankestyrelse om at anbringe et barn uden for hjemmet blev tilsidesat som  

 ugyldig allerede fordi den udarbejdede plan, der skal foreligge forud for  

 selve beslutningen om tvangsfjernelsen, ikke opfyldte væsentlige indholdskrav  

 i henhold til bistandslovens § 66 b, stk. 2.
Af sag 9. afd. nr.
B-1737-94 - H og M (adv.
Jens Graven Nielsen, Ølgod,  

 e.o.) mod Den sociale Ankestyrelse (km.adv. v/adv.
Hanne Kragh Ingvardsen) -  

 fremgik, at sagsøgte den 19. juli 1994 tiltrådte, at børn og unge-udvalget i  

 Esbjerg Kommune den 2. maj 1994 havde truffet beslutning i medfør af  

 bistandslovens § 35, stk. 1, 1. pkt., nr. 1 og 4, jf. 2. pkt., om anbringelse  

 uden for hjemmet af sagsøgernes H og M barn B, der er født den 3. august  

 1992. Ankestyrelsen tiltrådte endvidere børn og unge-udvalgets afgørelse om,  

 at sagsøgernes samvær med B for en periode på et år fra udvalgsbeslutningen  

 kun må foregå under tilstedeværelse af en repræsentant fra kommunen, jf.  

 bistandslovens § 67, stk. 3, 1. pkt., jf. stk. 4, 1. pkt.
Sagsøgerne, på hvis  

 begæring Ankestyrelsens afgørelse blev indbragt for landsretten, nedlagde  

 principalt påstand om, at Ankestyrelsens afgørelse om anbringelse uden for  

 hjemmet ophævedes.
 Sagsøgte påstod stadfæstelse af Ankestyrelsens afgørelse.
 I et oplæg til børn og unge-udvalget den 2. maj 1994, udarbejdet af  

 Esbjerg Kommunes Socialforvaltning, er blandt andet gengivet følgende:
»Handleplan for B i.h.t.
BL's § 66B:
- at B snarest muligt kommer på døgninstitution imens - der arbejdes på at finde egnet familiepleje til B, som kan sikre B den  

 stabilitet, forudsigelighed og ro som han har brug for, for at kunne udvikle  

 sig i forhold til det potentiale han er i besiddelse af.
- At samkvem foregår overvåget i 2 timer ugentligt i  

 døgninstitution/familiepleje i.h.t.
BL's § 67, stk. 3 og 4.« I V.L.D. 30. november 1994 siges bl.a.:
Sagsøgerne har til støtte for den principale påstand i første række  

 anført, at betingelserne i bistandslovens § 35 ikke er opfyldt.
Sagsøgerne  

 har i anden række anført, at den af Esbjerg Kommune udarbejdede handleplan  

 ikke opfylder kravene i bistandslovens § 66b, hvorfor der ikke foreligger en  

 gyldig afgørelse.
Sagsøgte har til støtte for den principale påstand i første række anført,  

 at betingelsen i bistandslovens § 35 er opfyldt.
Over for sagsøgernes  

 subsidiære anbringende har sagsøgte anført, at handleplanen må antages at  

 opfylde kravene i bistandslovens § 66b, idet der ikke kan stilles krav om en  

 detaljeret plan.
Uanset om kravene i § 66b ikke kan antages at være opfyldt  

 på alle punkter, kan der ikke antages at foreligge så væsentlige mangler ved  

 sagsbehandlingen, at afgørelsen må anses for ugyldig.
 Landsretten udtaler:
Det fremgår af bistandslovens § 66b, stk. 1, at kommunalbestyrelsen,  

 forinden der træffes beslutning om at anbringe et barn uden for hjemmet, skal  

 udarbejde en plan for barnets ophold uden for hjemmet.
Af samme bestemmelses  

 andet stykke fremgår, at planen skal angive formålet med anbringelsen, samt  

 under hensyn til dette formål tillige angive anbringelsens forventede  

 varighed, særlige forhold vedrørende barnets pleje, behandling, uddannelse  

 m.v. samt foranstaltninger til støtte for familien under barnets ophold uden  

 for hjemmet og i tiden derefter.
 Det fremgår endvidere af bistandslovens § 123, nr. 4, at indstillingen til  

 børn og unge-udvalget skal indeholde en redegørelse for planen for  

 anbringelsen, jf. § 66b, stk. 2, herunder den støtte og de initiativer, som  

 er påtænkt for barnet og dettes familie under anbringelsen uden for hjemmet  

 og i tiden derefter.
Da den i sagen foreliggende plan hverken indeholder en angivelse af den  

 forventede varighed af anbringelsen eller en beskrivelse af den påtænkte  

 behandling af barnet samt ej heller en angivelse af, hvilke foranstaltninger  

 der påtænkes iværksat for familien, findes planen ikke at opfylde  

 betingelserne i bistandslovens § 66b, stk. 2, hvilket burde have været påset  

 af Den Sociale Ankestyrelse.
Herefter findes Den Sociale Ankestyrelses  

 afgørelse at lide af så væsentlige mangler, at den må tilsidesættes som  

 ugyldig.
Det bemærkes herved, at landsretten ikke i øvrigt har til taget stilling  

 til, om betingelserne i bistandslovens § 35 for at anbringe B uden for  

 hjemmet er opfyldt. - - - Den Sociale Ankestyrelses afgørelse ophæves.
