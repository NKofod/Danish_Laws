Fremsat den 5. oktober 2000 af  

 Preben Rudiengaard (V), Gyda Kongsted (V), Henriette  

 Kjær (KF),   

 Birthe Skaarup (DF), Jens Ove Kjeldsen (KRF) og Tom Behnke  

 (FRI) Forslag til folketingsbeslutning om nationale strategiplaner for forebyggelse af visse  

 folkesygdomme Folketinget pålægger regeringen at  

 fremsætte lovforslag om fastlæggelse og iværksættelse  

 af nationale strategiplaner for forebyggelse af:
Knogleskørhed (osteoporose) Hjerte-kar-sygdomme Overfølsomhedssygdomme (astma/allergi) Aldersdiabetes Strategiplanerne skal fastlægges og  

 iværksættes ved:
1.	Opprioritering af den forebyggende indsats over for befolkningen som  

 helhed, men især den del af befolkningen, som lider af de nævnte  

 sygdomme, eller som har risiko for at udvikle disse.
Den forebyggende indsats  

 skal baseres på information, vejledning og rådgivning.
 2.	Opprioritering af behandlingen hos læger, på hospitaler  

 og hos statslige og amtskommunale sundhedsmyndigheder.
Bemærkninger til forslaget 1. Baggrund Den 18. maj 1999 fremlagde regeringen det  

 tværministerielle program »Regeringens folkesundhedsprogram 1999-2008«  

 med det formål at forbedre folkesundheden.
Den 28. oktober 1999 afgav  

 sundhedsministeren en redegørelse vedrørende  

 folkesundhedsprogrammet med efterfølgende fremlæggelse af de  

 initiativer, regeringen påtænker at sætte i værk i  

 forbindelse hermed.
Forslagsstillerne er af den opfattelse, at regeringens  

 program på folkesundhedsområdet indeholder mange gode  

 intentioner.
Men forslagsstillerne er samtidig af den opfattelse, at der for  

 en række sygdomme, som rammer store dele af befolkningen, er behov for  

 en langt mere målrettet og koordineret indsats.
Regeringens folkesundhedsprogram har nogle meget  

 overordnede målsætninger såsom længere liv med  

 højere livskvalitet samt et ønske om en reducering af den  

 sundhedsmæssige sociale ulighed.
Programmet rummer ganske vist en  

 række tiltag på forskellige niveauer, der kan medvirke til at  

 hæve danskernes generelle sundhedstilstand.
Men efter  

 forslagsstillernes opfattelse er programmet alt for overordnet, bredt og  

 løst defineret til, at det vil kunne have en synlig effekt på  

 omfattende folkesygdomme.
Over for disse sygdomme er det nødvendigt  

 med en mere direkte indsats.
 Forslagsstillerne ønsker på den baggrund, at  

 der iværksættes særlige strategiplaner vedrørende  

 knogleskørhed (osteoporose), hjerte-kar-sygdomme,  

 overfølsomhedssygdomme (astma/allergi) samt type 2-diabetes  

 (aldersdiabetes). Disse sygdomme har det fællestræk, at de alle  

 er sygdomme, som en meget stor del af den danske befolkning er eller vil  

 blive ramt af.
Et samfundsproblem af denne karakter bør  

 myndighederne gøre en betydelig indsats for at forebygge gennem  

 nationale forebyggelsesstrategier.
Uden en struktureret indsats vil  

 sygdommene ramme en stadig større del af den danske befolkning.
 Ud over de negative menneskelige konsekvenser af disse  

 sygdomme betyder behandlingen af disse og deres følgevirkninger hvert  

 år milliardudgifter for den danske sundheds- og socialsektor.  

 Forslagsstillerne er af den opfattelse, at en relativt lille investering i at  

 iværksætte nationale forebyggelsesstrategier mod disse fire  

 sygdomme på sigt vil kunne sikre det danske samfund betydelige  

 besparelser i både sundheds- og socialsektoren.
Ved udarbejdelse af målrettede nationale  

 strategiplaner for de store folkesygdomme vil det blive muligt at  

 følge op på, hvorvidt forebyggelsesindsatsen har målbare  

 virkninger, hvilke metoder der fungerer i forebyggelsen, samt hvilke der ikke  

 gør.
Der bør derfor opstilles nogle målsætninger  

 omkring udviklingen i og reduceringen af sygdommenes udbredelse.
Af hensyn til troværdigheden over for borgerne i  

 forebyggelsesindsatsen er det ligeledes vigtigt, at der kan måles en  

 positiv effekt af initiativerne.
En evaluering af indsatsen vil ikke blot  

 løbende kunne forbedre forebyggelsesindsatsen mod de  

 pågældende sygdomme, men vil også kunne sikre  

 sundhedsvæsenet relevant viden om brugbare strategier i forebyggelsen  

 af andre sygdomme.
Forslagsstillerne er af den opfattelse, at regeringens  

 folkesundhedsprogram vil være vanskeligt at implementere, da det er  

 meget løst og overordnet.
En indsats mod de store folkesygdomme vil  

 være væsentlig lettere at implementere, da man har et klart  

 fokus.
2. Fakta vedr. de fire folkesygdomme 2.1. Knogleskørhed Knap 400.000 personer herhjemme er ramt af  

 knogleskørhed.
Hver tredje kvinde over 50 år og hver syvende  

 mand over 50 år lider af sygdommen.
Grundet den demografiske udvikling  

 vil der i de kommende år være endnu flere personer, der vil blive  

 ramt af knogleskørhed.
Knogleskørhed giver/kan give en række  

 følgesygdomme, typisk brud på hofte, håndled og  

 rygsøjle. 30.000 brud ud af 80.000 årligt skyldes  

 knogleskørhed.
En stor del af disse personer vil herefter ikke  

 være i stand til at klare sig uden hjælp.
Alene hoftebrud som følge af knogleskørhed  

 skønnes årligt at koste det danske samfund ca. 1 mia. kr. til  

 sygehusrelaterede udgifter samt ca. 2,4 mia. kr. i den kommunale sektor til  

 hjemmehjælp, plejehjem og genoptræning.
Dvs. i alt ca. 3,4 mia.  

 kr. årligt.
Det anslås, at den stigende ældrebefolkning i  

 løbet af de næste 20 år vil føre til en fordobling  

 af omkostningerne ved knogleskørhed, såfremt der ikke bliver  

 iværksat en forebyggelsesstrategi på området.
2.2. Hjerte-kar-sygdomme Hjerte- og karsygdomme er en stor belastning for mange  

 danskere og for sundhedsvæsenet.
I Danmark er der ca. 150.000  

 mennesker, der lider af iskæmisk hjertesygdom, der langt hyppigst  

 skyldes forkalkning af kranspulsåren.
Hvert år får ca. 16.000 danskere blodprop i  

 hjertet.
Af disse dør ca. 8.000 i umiddelbar relation til blodproppen.  

 Dertil kommer mange patienter, der lider af hjertekrampe.
Desuden er der  

 patienter med nedsat hjertepumpefunktion.
Deres antal er voksende, bl.a.  

 på grund af stigende alder og bedre behandlingsmuligheder for patienter  

 med blodprop i hjertet.
Det betyder, at flere patienter overlever blodproppen  

 i hjertet, men ofte får følger i form af nedsat  

 pumpefunktion.
2.3. Overfølsomhedssygdomme Sygdomme forårsaget af overfølsomhed  

 (høfeber, anden allergisk snue, eksem og astma) rammer en stadig  

 større del af den danske befolkning.
Fra 1987 til 1994 er andelen af  

 danskere med en overfølsomhedssygdom steget fra 18,3 pct. til 24,8  

 pct.
Intet tyder på, at denne udvikling er blevet vendt siden da.
Især blandt børn og unge er andelen stor,  

 hvilket indikerer, at der kommer omfattende problemer med disse sygdomme i  

 fremtiden.
En undersøgelse lavet af Dansk Institut for Klinisk  

 Epidemiologi fra 1998 viste, at 9,5 pct. af landets gymnasie- og hf-elever  

 havde fået konstateret astma.
Det er på denne baggrund  

 nødvendigt at gribe aktivt ind for at vende udviklingen og  

 undgå, at fremtidige generationer i samme grad bliver ramt af  

 overfølsomhedssygdomme.
Det skønnes, at overfølsomhedssygdomme  

 årligt koster det danske samfund 6-7 mia. kr. i form af  

 hospitalsindlæggelser og sygedage på arbejdspladsen.
Dertil  

 kommer, at overfølsomhedssygdomme kan have en stærk negativ  

 effekt på folks livskvalitet.
2.4. Aldersdiabetes (type 2-diabetes) Der er 80-100.000 erkendte type 2-diabetes-patienter i  

 Danmark.
Dette svarer til ca. 2 pct. af den danske befolkning. 6-8000 nye  

 tilfælde diagnosticeres årligt.
Herudover skønner  

 lægefaglig ekspertise, at ca. 2 pct. af befolkningen har uerkendt type  

 2-diabetes, hvorfor denne del af befolkningen ikke er sat i behandling.  

 Tidligere var den kliniske erfaring, at hvis en patient på  

 diagnosetidspunktet var over 40 år og overvægtig, kunne dette  

 indikere type 2-diabetes.
 Blandt patienter med type 2-diabetes eksisterer en  

 overdødelighed, der er 2 til 4 gange større end  

 dødeligheden blandt den »almindelige« befolkning.
I dag ser vi   på grund af den stigende grad af  

 overvægt   meget yngre patienter med type 2-diabetes.
Fortsætter  

 udviklingen, vil omkring 252.000 danskere i år 2010 være ramt af  

 sygdommen.
3. Forslag til handlingsplan Sygdommenes omkostninger, herunder såvel  

 menneskelige som økonomiske, tilsiger, at der bør  

 iværksættes særlige nationale strategier målrettet  

 mod forebyggelse af de fire sygdomme.
 Disse nationale strategier bør være  

 tosidige:
4. Forslag til målrettet forebyggelsesindsats rettet mod  

 offentligheden Det bør endelig overvejes, hvordan det offentlige  

 sundhedsvæsen bedst muligt opnår kontakt til de ovenstående  

 målgrupper.
5. Forslag til opprioritering af den lægelige behandling 5.1. Den praktiserende læge Der er behov for et øget fokus på oplysning  

 til og efteruddannelse af de praktiserende læger, der dagligt  

 møder patienter med disse sygdomme.
 b)	Der skal tilskyndes til en intensiveret læge-patient-dialog om  

 at leve med en hjertesygdom, herunder hvilke initiativer den enkelte patient  

 kan tage for at forbedre sin situation.
c)	Praksislægen skal tilskyndes til at opspore  

 overfølsomhedssygdomme, iværksætte behandlinger og  

 forebyggende foranstaltninger samt til at følge op på de  

 initiativer, der er sat i gang.
Derfor bør det sikres, at den  

 privatpraktiserende læge efteruddannes i  

 overfølsomhedssygdomme.
d)	I relation til aldersdiabetes bør der tages initiativ til  

 regelmæssige patient/læge-samtaler (motiverende samtaler) om  

 eventuel livsstilsomlægning og efterlevelse af denne kombineret med  

 jævnlig kontrol af patienten.
Der bør sikres mulighed for, at de  

 praktiserende læger efteruddannes til denne type motiverende samtaler,  

 samt at der i overenskomsterne sikres finansiering af dette.
f)	Praktiserende læger skal have stillet  

 pc-kvalitetssikringsprogrammer til rådighed 5.2. Hospitalssektoren Der bør etableres egentlige kvalitetsprogrammer til  

 pc-brug på hospitalet, der sikrer et hensigtsmæssigt  

 forløb også efter udskrivelsen af den enkelte patient.  

 Udgangspunktet skal være anvendelse af evidensbaseret medicin i  

 forbindelse med behandling.
Elementer i et kvalitetssikringsprogram kan  

 være:
5.3. De statslige og amtslige sundhedsmyndigheder Der er behov for at fastlægge nationale  

 målsætninger for forebyggelsen af de fire sygdomme.  

 Målsætningerne bør opstilles efter parametre, der lader  

 sig underkaste en efterfølgende evaluering.
Målbare faktorer kan  

 være:
6. Særligt vedrørende de enkelte folkesygdomme 6.1. Særligt vedrørende knogleskørhed 6.1.1. Oprettelse af »Det Nationale Osteoporotiske Råd« Det nuværende Osteoporotiske Råd, der er  

 finansieret af medicinalindustrien, bør frigives fra industrien med  

 henblik på at etableres i skikkelse af en rådgivningsenhed til de  

 sundhedsfaglige myndigheder.
Et sådant råd bør udpeges og  

 sammensættes af ministeren.
Rådet bør bl.a. arbejde  

 med:
6.1.2. Forslag til medicinsk forebyggelse Osteoporotiske brud kan forebygges og behandles medicinsk  

 med de såkaldte bisfosfonater.
Derfor bør osteoporotiske  

 patienter med forudgående lavenergifrakturer sikres bedre adgang til  

 medicinsk behandling med bisfosfonater.
Der bør derfor indføres et klausuleret  

 generelt tilskud til bisfosfonater for osteoporotiske patienter.
Dette  

 kræver en ændring af retningslinjerne fra december 1998 om  

 medicinsk behandling af knogleskørhed, hvor der af  

 Lægemiddelstyrelsen efter indstilling fra Medicintilskudsnævnet  

 og efter lægens forudgående skriftlige ansøgning herom kan  

 ydes individuelt tilskud til patienter med lavenergifrakturer.
Dvs. der skal  

 ansøges på trods af, at knogleskørheden allerede er  

 veldokumenteret.
Herudover er selve tilskudsansøgningen forbundet med  

 en for patienten betydelig egenbetaling (150-300 kr.).
Lavenergifrakturer skyldes imidlertid alene  

 knogleskørhed.
Tilstanden er som anført allerede godtgjort som  

 følge af bruddet og bør ikke derudover dokumenteres over for  

 Medicintilskudsnævnet.
Et generelt klausuleret tilskud vil endvidere  

 hindre medicinsk overforbrug, da der er tale om en veldefineret og  

 umiddelbart identificeret gruppe.
6.1.3. Forslag til samarbejdspartnere ved udarbejdelse af strategisplan  

 til forebyggelse af osteoporose Nationale kvindeorganisationer skal inddrages, f.eks.
DDH  

 (forening af aktive kvinder), Danske Kvinders Nationalråd samt  

 arbejdsmarkedets parter, herunder Kvindeligt Arbejderforbund og andre faglige  

 organisationer med stor kvindeandel.
6.2. Særligt vedrørende hjerte-kar-sygdomme Hjerteforeningen og Dansk Kardiologisk Selskab har  

 udarbejdet en rapport om behandling og genoptræning af patienter.
Her  

 er der lagt op til nye og forbedrede retningslinjer.
Denne strategi  

 bør indarbejdes i den nationale strategi på  

 hjerte-kar-området.
Ligeledes har Dansk Selskab for Almen Medicin  

 udgivet retningslinjer for behandling af patienterne, som også  

 bør indgå i den nationale strategi (retningslinjerne fokuserer  

 på en intensiveret indsats mod risikofaktorerne samt en forbedret  

 fysisk og psykisk behandling).
Hjørnestenen i den forebyggende behandling af hele  

 hjerte-kar-området er ikke medicinsk, men livsstilsændringer.  

 Derigennem bliver risikoen mindre for, at raske udvikler iskæmisk  

 hjertesygdom.
Tilsvarende bliver risikoen mindre for, at patienter med  

 iskæmisk hjertesygdom udvikler blodprop i hjertet.
Den nationale  

 strategi for forebyggelse af hjertesygdomme bør således  

 være en tosidig strategi, som nævnt ovenfor.
6.2.1. Forslag til samarbejdspartnere ved udarbejdelse af handlingsplan  

 til forebyggelse af hjerte-kar-sygdomme Inddragelse af befolkningen og sikring af fornemmelsen af  

 medansvar for egen sundhed er essentiel for en succesfuld forebyggelsesplan.  

 Derfor bør Hjerteforeningen   og andre relevante parter som f.eks.  

 Diabetesforeningen og Ernæringsrådet   inddrages i en  

 udmøntning af den nationale strategi.
6.3. Særligt vedrørende overfølsomhedssygdomme De store stigninger i overfølsomhedssygdomme  

 understreger behovet for at styrke forebyggelsesindsatsen på en  

 række områder, som vi i dag ved har stor betydning for  

 udviklingen af sygdommene.
Desuden er der behov for at forbedre udrednings-  

 og behandlingsindsatsen samt øge forskningen i årsager og  

 forebyggelse inden for området.
Et nøglebegreb i bekæmpelsen af  

 overfølsomhedssygdomme er forebyggelse både hos de mennesker,  

 der allerede har én eller flere overfølsomhedssygdomme, og hos  

 dem, som har risiko for at udvikle en.
Denne forebyggelse bør  

 tænkes ind overalt på arbejdspladser, i daginstitutioner, i  

 dagplejen, på skoler og i de enkelte hjem, men bestemt også i  

 forbrugerpolitik og lovgivning.
En styrket forebyggelsesindsats kan bl.a. opnås  

 gennem formidling og efterlevelse af de store mængder af viden om  

 forebyggelse, der allerede i dag eksisterer.
Denne vidensformidling til  

 befolkningen kan f.eks. dreje sig om:
 Undervisning af sundhedsplejersker i amterne.
 Tværfaglig undervisning af sundhedsplejersker, privat  

 praktiserende læger og jordemødre.
 Undervisning af studievejledere om erhvervsvejledning til unge om  

 overfølsomhedssygdomme.
 Undervisning af personalet i dagpleje og i daginstitutioner om  

 overfølsomme børn.
 Eksempler på forslag til  

 forebyggelsesaktiviteter:
 Udvidelse af tilbud om kurser i alle amter til sundhedspersonale,  

 institutionspersonale, skoler og kommunale sagsbehandlere.
 Udvidelse af tilbud om kurser, eksempelvis udgående  

 privatpersoner.
 Fortsættelse af samarbejdet med pressen, som til stadighed er  

 med til at sætte fokus på hele  

 overfølsomhedsproblematikken.
 Information og anden vidensformidling via internet.
Mennesker med overfølsomhedssygdomme møder  

 eksempelvis hospitalssystemet og indlægges ved akut astmaanfald,  

 forværring af kronisk obstruktiv lungelidelse og eksemudbrud.  

 Genindlæggelser af mennesker med overfølsomhedssygdomme kan  

 reduceres væsentligt gennem en mere målrettet indsats.
Derfor  

 bør det sikres at:
6.3.1. Forslag til bedre udredning af folk med  

 overfølsomhedssygdomme Alle allergikere bør udredes, så de får  

 bedre mulighed for selv at forebygge og opnå optimal behandling.
I dag  

 udredes kun 5-6 pct. af allergikerne.
Der bør også oplyses bedre  

 om symptomer på overfølsomhedssygdomme, således at folk  

 ikke går rundt med »skjulte« sygdomme, der ikke behandles.
6.3.2. Forslag til samarbejdspartnere I forhold til overfølsomhedssygdomme er der mange  

 relevante samarbejdspartnere.
Eksempelvis kan nævnes patientforeninger,  

 herunder Astma-Allergi Forbundet, sundhedspersonale, Statens  

 Byggeforskningsinstitut, Danmarks Meteorologiske Institut, faglige  

 organisationer, amter og kommuner, forbrugerorganisationer, styrelser og  

 ministerier.
6.4. Særligt vedrørende aldersdiabetes (type  

 2-diabetes) Forebyggelse af type 2-diabetes kan finde sted på  

 flere felter, og følgende forslag bør indgå i  

 overvejelserne i forbindelse med udfærdigelse af en national strategi  

 til forebyggelse af type 2-diabetes:
Skriftlig fremsættelse Preben Rudiengaard (V):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om nationale  

 strategiplaner for forebyggelse af visse folkesygdomme.
(Beslutningsforslag nr.
B 2).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
