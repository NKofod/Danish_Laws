 Efter § 16, stk. 5, i forvaltningsloven, jf. lov nr. 571 af 19. december  

 1985, som ændret ved lov nr. 347 af 6. juni 1991, § 15, stk. 3, i  

 offentlighedsloven, jf. lov nr. 572 af 19. december 1985, som ændret senest  

 ved lov nr. 504 af 30. juni 1993, og § 38 i skattestyrelsesloven, jf. lov nr.  

 824 af 19. december 1989, som ændret ved lov nr. 445 af 1. juni 1994,  

 bestemmes:
 § 1.  Denne bekendtgørelse finder anvendelse på  

 afgørelser om aktindsigt efter forvaltningsloven, offentlighedsloven og § 80,  

 stk. 1, 2. pkt., i kildeskatteloven, jf. lovbekendtgørelse nr. 765 af 16.  

 september 1993, som ændret senest ved lov nr. 443 af 1. juni 1994, der  

 træffes i forbindelse med sager, som efter deres art kan indbringes for  

 Landsskatteretten.
 Stk. 2.  Bekendtgørelsen finder endvidere anvendelse på  

 afgørelser om aktindsigt efter de nævnte love i forbindelse med afgørelser  

 efter § 4, stk. 4-6, i skattekontrolloven, jf. lovbekendtgørelse nr. 500 af  

 13. juni 1993, og efter § 32 D, stk. 1, i ligningsloven, jf.  

 lovbekendtgørelse nr. 809 af 7. oktober 1993, som ændret senest ved lov nr.  

 445 af 1. juni 1994.
 § 2.  Afgørelser om aktindsigt, der træffes af den  

 kommunale skattemyndighed, et skatteankenævn, et vurderingsråd eller et  

 skyldråd, kan påklages til den stedlige told- og skatteregion.
 Stk. 2.  Told- og skatteregionens afgørelse efter stk. 1  

 kan ikke indbringes for anden administrativ myndighed.
 § 3.  Told- og skatteregioners afgørelser om  

 aktindsigt, der ikke er omfattet af § 2, kan påklages til Told- og  

 Skattestyrelsen.
Stk. 2.  Afgørelser om aktindsigt i ligningsrådssager  

 træffes af Told- og Skattestyrelsen som sekretariat for Ligningsrådet Stk. 3.  Afgørelser truffet af Told- og Skattestyrelsen  

 efter stk. 1 og 2 og afgørelsen om aktindsigt truffet af Landsskatteretten  

 kan ikke indbringes for anden administrativ myndighed.
 § 4.  Bekendtgørelsen træder i kraft den 1. juli 1994.
 Stk. 2.  Bekendtgørelsen har virkning for klager, der  

 modtages efter ikrafttrædelsestidspunktet.
 Stk. 3.  Samtidig ophæves bekendtgørelse nr. 653 af 18.  

 september 1990.
