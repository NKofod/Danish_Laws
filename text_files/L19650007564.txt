 Overenskomst mellem Danmarks regering og Spaniens regering angående  

 luftruter.
Danmarks regering og Spaniens regering, i det efterfølgende benævnt de  

 kontraherende parter, som er parter i konventionen om international civil luftfart og i  

 overenskomsten om transitrettigheder for internationale luftruter, begge  

 undertegnet i Chicago den 7. december 1944, og som ønsker at indgå en overenskomst til fremme af luftfartsforbindelserne  

 mellem og udover deres respektive territorier, er kommet overens om følgende:
Artikel 1 I nærværende overenskomst skal:
Artikel 2 Hver kontraherende part tilstår den anden kontraherende part de i  

 nærværende overenskomst angivne rettigheder med henblik på at oprette  

 regelmæssige internationale luftruter på de i tillægget hertil angivne  

 strækninger.
Sådanne ruter og strækninger er i det efterfølgende benævnt  

 henholdsvis »de aftalte ruter« og »de angivne  

 strækninger«.
De af hver kontraherende part udpegede luftfartsselskaber  

 nyder ved driften af en aftalt rute på en angiven strækning følgende  

 rettigheder:
Artikel 3 1. Hver kontraherende part har ret til skriftligt over  

 for den anden kontraherende part at udpege et eller flere luftfartsselskaber  

 til at beflyve de aftalte ruter på de angivne strækninger.
 2. Ved modtagelsen af meddelelse om sådan udpegelse  

 skal den anden kontraherende part under hensyntagen til bestemmelserne i  

 nærværende artikels stk. 3 og 4 uopholdeligt give vedkommende udpegede  

 luftfartsselskab eller luftfartsselskaber de behørige driftstilladelser.
 3. Den ene kontraherende parts luftfartsmyndigheder  

 kan forlange, at et af den anden kontraherende part udpeget luftfartsselskab  

 over for dem godtgør, at det er i stand til at opfylde de krav, der er  

 foreskrevet ifølge de love og bestemmelser, som normalt og med rimelighed  

 anvendes af nævnte myndigheder på driften af internationale luftruter i  

 overensstemmelse med konventionens bestemmelser.
 4. Hver kontraherende part er berettiget til at nægte  

 at give de i nærværende artikels stk. 2 omhandlede driftstilladelser eller  

 til at opstille sådanne betingelser, som den måtte anse for påkrævede for et  

 udpeget luftfartsselskabs udøvelse af de i artikel 2 omhandlede rettigheder,  

 i ethvert tilfælde, hvor nævnte kontraherende part ikke finder det godtgjort,  

 at en væsentlig del af ejendomsretten til og den effektive kontrol med dette  

 luftfartsselskab beror hos den kontraherende part, som udpeger  

 luftfartsselskabet, eller hos dens statsborgere.
 5. Når et luftfartsselskab er blevet således udpeget  

 og bemyndiget, kan det når som helst påbegynde driften af de aftalte ruter,  

 forudsat at en takst, fastsat i overensstemmelse med bestemmelserne i  

 nærværende overenskomsts artikel 9, er i kraft for den pågældende rutes  

 vedkommende.
Artikel 4 1. Den kapacitet, der ydes af begge kontraherende  

 parters udpegede luftfartsselskaber, skal være nøje afpasset efter  

 trafikbehovet.
 2. Begge kontraherende parters udpegede  

 luftfartsselskaber skal gives en rimelig og ligelig behandling, således at de  

 har samme muligheder for at beflyve de aftalte ruter på de angivne  

 strækninger.
 3. Ved driften af de aftalte ruter på de fælles  

 angivne strækninger skal begge kontraherende parters udpegede  

 luftfartsselskaber tage hensyn til deres gensidige interesser, således at de  

 respektive strækninger ikke berøres på utilbørlig måde.
 4. De aftalte ruter skal have til hovedformål at yde  

 en kapacitet svarende til trafikbehovet mellem det territorium, der tilhører  

 den kontraherende part, som har udpeget luftfartsselskabet, og  

 bestemmelseslandene.
 5. De udpegede luftfartsselskabers ret til i  

 international trafik på en eller flere pladser på de angivne strækninger  

 inden for den anden kontraherende parts territorium at optage eller afsætte  

 passagerer, fragt og post, bestemt for eller kommende fra et tredjeland, skal  

 udøves i overensstemmelse med de almindelige principper for den civile  

 luftfarts planmæssige udvikling, som er accepteret af begge kontraherende  

 parter, og under hensyntagen til, at kapaciteten afpasses efter:
Artikel 5 1. Hver kontraherende part er berettiget til at  

 tilbagekalde en driftstilladelse eller til at suspendere et af den anden  

 kontraherende part udpeget luftfartsselskabs udøvelse af de i nærværende  

 overenskomsts artikel 2 angivne rettigheder, eller til at foreskrive sådanne  

 betingelser, som den måtte anse for påkrævede for udøvelsen af disse  

 rettigheder:
 2. Medmindre øjeblikkelig tilbagekaldelse, suspension  

 eller pålæggelse af de i nærværende artikels stk. 1 omhandlede betingelser er  

 nødvendig for at forebygge yderligere overtrædelser af love eller  

 bestemmelser, skal denne ret kun gøres gældende efter drøftelse med den anden  

 kontraherende part.
Artikel 6 1. Luftfartøjer, der af hver kontraherende parts  

 udpegede luftfartsselskaber benyttes på internationale ruter, såvel som deres  

 sædvanlige udstyr, forsyninger af brændstof og smøreolie samt  

 luftfartøjsforråd (herunder levnedsmidler, drikkevarer og tobak) ombord i  

 disse luftfartøjer er ved ankomst til den anden kontraherende parts  

 territorium fritaget for samtlige toldafgifter, undersøgelsesafgifter og  

 andre afgifter eller skatter under forudsætning af, at sådant udstyr og  

 sådanne forsyninger forbliver ombord i luftfartøjerne, indtil de genudføres.
 2. Fritaget for de samme afgifter og skatter, med  

 undtagelse af vederlag svarende til den ydede tjeneste, er desuden:
 De i ovenstående stk. (a), (b) og (c) omhandlede effekter kan forlanges  

 opbevaret under toldopsyn eller -kontrol.
Artikel 7 Det sædvanlige luftfartøjsudstyr samt de materialer og forsyninger, som  

 beholdes ombord i luftfartøjer tilhørende den ene kontraherende part, kan kun  

 udlades på den anden kontraherende parts territorium med tilladelse fra dette  

 territoriums toldmyndigheder.
I så fald kan de undergives nævnte myndigheders  

 opsyn, inden de genudføres eller på anden måde afhændes i overensstemmelse  

 med toldbestemmelserne.
Artikel 8 Passagerer i transit gennem en kontraherende parts territorium skal kun  

 underkastes en meget forenklet kontrol.
Bagage og fragt i direkte transit er  

 fritaget for toldafgifter og andre lignende skatter.
Artikel 9 1. De takster, som skal anvendes af en kontraherende  

 parts luftfartsselskaber for befordring til eller fra anden kontraherende  

 parts territorium, skal fastsættes på et rimeligt niveau under behørig  

 hensyntagen til alle i betragtning kommende faktorer, herunder  

 driftsomkostninger, rimelig fortjeneste, forhold, som karakteriserer driften,  

 og andre luftfartsselskabers takster.
 2. De i nærværende artikels stk. 1 omhandlede takster  

 skal såvidt muligt aftales mellem begge kontraherende parters udpegede  

 luftfartsselskaber i samråd med andre luftfartsselskaber, der beflyver hele  

 strækningen eller en del deraf, og en sådan aftale skal, såfremt det er  

 muligt, indgås gennem IATA's organ for takstfastsættelse.
3. De således aftalte takster, tillige med de vilkår,  

 hvoraf disse takster afhænger, og betingelserne for sådanne øvrige  

 foranstaltninger, som er forbundet med anvendelsen af disse takster, skal  

 forelægges de kontraherende parters luftfartsmyndigheder til godkendelse  

 mindst tredive (30) dage før deres foreslåede ikrafttrædelsesdato.
I særlige  

 tilfælde kan denne tidsfrist forkortes, forudsat at nævnte myndigheder  

 samtykker heri.
 4. Såfremt de udpegede luftfartsselskaber ikke kan  

 blive enige om nogen af disse takster, eller såfremt en takst af nogen anden  

 grund ikke kan fastsættes i overensstemmelse med bestemmelserne i nærværende  

 artikels stk. 2, eller såfremt en kontraherende part i løbet af de første 15  

 dage af den i nærværende artikels stk. 3 omhandlede 30-dages periode giver  

 den anden kontraherende part meddelelse om sin utilfredshed med en takst,  

 hvorom der er opnået enighed i overensstemmelse med nærværende artikels stk.  

 2, skal de kontraherende parters luftfartsmyndigheder efter konsultation med  

 en hvilken som helst anden luftfartsmyndighed, hvis råd de anser for nyttigt,  

 forsøge at fastsætte taksten ved aftale sig imellem.
 5. Såfremt luftfartsmyndighederne ikke kan blive enige  

 om godkendelsen af en takst, der er forelagt dem i henhold til nærværende  

 artikels stk. 3, og om fastsættelsen af en takst i henhold til stk. 4, skal  

 tvisten afgøres i overensstemmelse med bestemmelserne i nærværende  

 overenskomsts artikel 15.
 6. Med forbehold af bestemmelserne i nærværende  

 artikels stk. 3 kan ingen takst træde i kraft, medmindre begge de  

 kontraherende parters luftfartsmyndigheder har godkendt den.
 7. De i henhold til bestemmelserne i nærværende  

 artikel fastsatte takster skal forblive i kraft, indtil nye takster er blevet  

 fastsat i overensstemmelse med nærværende artikels bestemmelser.
Artikel 10 Hver kontraherende part forpligter sig til at tilstå den anden part fri  

 overførsel til officiel kurs af den del af de på dens territorium oppebårne  

 indtægter, som overstiger udgifterne, i forbindelse med befordring af  

 passagerer, bagage, postforsendelser og fragt udført af den anden parts  

 udpegede luftfartsselskab.
Såfremt betalingssystemet mellem de kontraherende  

 parter er underkastet en særlig aftale, skal sådan aftale finde anvendelse.
Artikel 11 I det nære samarbejdes ånd skal de kontraherende parters  

 luftfartsmyndigheder periodisk rådføre sig med hinanden med henblik på at  

 sikre, at bestemmelserne i nærværende overenskomst og tillæggene dertil  

 gennemføres og overholdes på tilfredsstillende måde.
 Artikel 12.
1. Såfremt en af de kontraherende parter finder det  

 ønskeligt at ændre nogen bestemmelse i nærværende overenskomst, kan den  

 anmode om konsultation med den anden kontraherende part.
En sådan  

 konsultation, som kan finde sted mellem luftfartsmyndighederne, og som kan  

 foregå mundtligt eller skriftligt, skal påbegyndes inden for et tidsrum af  

 tres (60) dage fra anmodningens dato.
Enhver ændring, hvorom der således er  

 opnået enighed, træder i kraft, når den er blevet stadfæstet ved udveksling  

 af diplomatiske noter.
 2. Ændringer i tillægget til nærværende overenskomst  

 kan foretages ved direkte aftale mellem de kontraherende parters kompetente  

 luftfartsmyndigheder.
Artikel 13 Nærværende overenskomst og dens tillæg vil blive ændret således, at de  

 bringes i overensstemmelse med enhver multilateral konvention, som måtte  

 blive bindende for begge kontraherende parter.
Artikel 14 Hver kontraherende part kan til enhver tid give den anden kontraherende  

 part meddelelse om sin beslutning om at bringe nærværende overenskomst til  

 ophør; en sådan opsigelse skal samtidig tilstilles Den internationale  

 Organisation for civil luftfart.
I så fald skal overenskomsten ophøre tolv  

 (12) måneder efter datoen for den anden kontraherende parts modtagelse af  

 opsigelsen, medmindre opsigelsen ifølge aftale trækkes tilbage før denne  

 periodes udløb.
Såfremt den anden kontraherende part undlader at anerkende  

 modtagelsen, skal opsigelsen anses som modtaget fjorten (14) dage efter, at  

 Den internationale Organisation for civil luftfart har modtaget den.
Artikel 15 1. Såfremt der mellem de kontraherende parter opstår  

 nogen tvist angående fortolkningen eller anvendelsen af nærværende  

 overenskomst, skal de kontraherende parter i første instans søge at bilægge  

 den ved forhandling.
2. Dersom det ikke lykkes de kontraherende parter at  

 opnå en ordning ad forhandlingens vej, kan de enes om at henvise tvisten til  

 afgørelse af en person eller institution, eller tvisten kan efter anmodning  

 af en af de kontraherende parter indbringes for en voldgiftsdomstol af tre  

 voldgiftsmænd, hvoraf een udpeges af hver kontraherende part og den tredje  

 vælges af de to således udpegede voldgiftsmænd.
Hver af de kontraherende  

 parter skal udpege en voldgiftsmand inden for et tidsrum af tres (60) dage  

 fra datoen for den ene kontraherende parts modtagelse af en af den anden part  

 ad diplomatisk vej fremsendt anmodning om tvistens afgørelse ved voldgift, og  

 den tredje voldgiftsmand skal udpeges inden for et yderligere tidsrum af tres  

 (60) dage.
Såfremt en af de kontraherende parter undlader at udpege en  

 voldgiftsmand inden for det angivne tidsrum, eller såfremt den tredje  

 voldgiftsmand ikke udpeges inden for det angivne tidsrum, kan præsidenten for  

 Den internationale Organisation for civil luftfart's råd af hver af de  

 kontraherende parter anmodes om at udpege en eller flere voldgiftsmænd efter  

 behov.
I så fald skal den tredje voldgiftsmand være statsborger i et  

 tredjeland og fungere som formand for voldgiftsdomstolen.
 3. De kontraherende parter forpligter sig til at  

 efterkomme enhver i henhold til nærværende artikels stk. 2 afsagt kendelse.
Artikel 16 De afgifter, som en kontraherende part pålægger luftfartøjer tilhørende  

 den anden parts udpegede luftfartsselskab for benyttelsen af lufthavne og  

 luftfartshjælpemidler, må ikke være højere end de afgifter, der betales af  

 dens nationale luftfartøjer, som beflyver internationale ruter.
Artikel 17 Nærværende overenskomst, enhver ændring deri samt enhver udveksling af  

 noter i medfør af nærværende overenskomst skal tilsendes Den internationale  

 Organisation for civil luftfart til registrering.
Artikel 18 Nærværende overenskomst træder i kraft på undertegnelsesdatoen.
 Til bekræftelse heraf har undertegnede, som er behørigt bemyndiget af  

 deres respektive regeringer, underskrevet nærværende overenskomst.
 Udfærdiget i Madrid den 5. maj 1965 i to eksemplarer på det engelske og  

 det spanske sprog, idet begge tekster har samme gyldighed.
Sigurd Christensen For Danmarks regering.
Fernando Maria Castiella y Maiz For Spaniens regering.
TILLÆG I - Strækninger, der skal beflyves af Danmarks udpegede luftfartsselskab.
1.a.
Pladser i Skandinavien-Düsseldorf eller Stuttgart-Nice-Madrid v.  

 v. (* 1) b.
Pladser i Skandinavien-Düsseldorf eller Stuttgart-Nice-Las Palmas  

 v. v. (* 1) (* 2) c.
Pladser i Skandinavien-Düsseldorf eller Stuttgart-Nice-Barcelona  

 v. v. (* 1) d.
Pladser i Skandinavien-Amsterdam eller Bruxelles-Nice-Palma de Mallorca  

 v. v. (* 1) (* 2) 2. Pladser i Skandinavien - via mellemliggende pladser  

 - Madrid eller Las Palamas - pladser i Afrika v. v., idet de mellemliggende  

 pladser og pladserne i Afrika skal fastsættes ved aftale mellem  

 luftfartsmyndighederne.
 II - Strækninger, der skal beflyves af Spaniens udpegede luftfartsselskab.
1.a.
Pladser i Spanien-Bruxelles-København-Oslo eller Stockholm v. v.
b.
Pladser i Spanien-Amsterdam-København-Oslo eller Stockholm v. v.
c.
Pladser i Spanien-Düsseldorf-København -Oslo-Stockholm v. v.
d.
Pladser i Spanien-Frankfurt-København-Oslo eller Stockholm v. v.
 2. Pladser i Spanien-København - via mellemliggende  

 pladser - Tokio-Manilla v. v., idet de mellemliggende pladser og pladserne i  

 Asien skal fastsættes ved aftale mellem luftfartsmyndighederne.
III - 1. Den ene kontraherende parts udpegede luftfartsselskab kan  

 foretage landinger på pladser uden for den anden kontraherende parts  

 territorium, som ikke er indeholdt i nærværende tillæg, idet sådanne  

 landinger ikke betragtes som udgørende en ændring i tillægget.
Imidlertid kan  

 nævnte luftfartsselskab ikke nyde kommercielle rettigheder i forhold til den  

 anden kontraherende part i forbindelse med sådanne landinger.
 2. Enhver plads på de i nærværende tillæg angivne  

 strækninger kan efter det udpegede luftfartsselskabs valg udelades på en  

 eller samtlige flyvninger.
 3. Strækningerne I. 2 og II. 2 kan ikke beflyves, før  

 aftale er truffet mellem den danske og den spanske regering.
TILLÆGSPROTOKOL I forbindelse med de i Madrid den 2.-8. februar 1965 afholdte  

 forhandlinger om nye og reviderede luftfartsoverenskomster mellem Spanien og  

 de skandinaviske lande opnåedes der mellem de nævnte landes  

 luftfartsmyndigheder enighed om følgende:
1. Såfremt et medlem af besætningen i et luftfartøj,  

 der er registreret i eet land, overtræder et andet lands luftfartslove og  

 -bestemmelser, skal sidstnævnte lands luftfartsmyndighed træde i forbindelse  

 med luftfartøjets registreringsland for at sætte denne myndighed i stand til  

 at træffe behørige foranstaltninger til at undgå gentagelse af sådan  

 overtrædelse.
Det samme gælder en hvilken som helst anden i et udpeget  

 luftfartsselskab ansat person.
2. De udpegede luftfartsselskaber skal forelægge de  

 civile luftfartsmyndigheder deres fartplaner til godkendelse inden for de  

 tidsfrister, der er foreskrevet i de gældende nationale bestemmelser.
De  

 civile luftfartsmyndigheder skal snarest muligt underrette hinanden, såfremt  

 fartplanen ikke godkendes.
 3. Det er en forudsætning, at befordring af post  

 udføres af de respektive postmyndigheder i overensstemmelse med de principper  

 og inden for de rammer i Verdenspostkonventionen.
 Udfærdiget i Madrid den 5. maj 1965 i to eksemplarer på det engelske og  

 det spanske sprog, idet begge tekster har samme gyldighed.
Sigurd Christensen For Danmarks regering.
Fernando Maria Castielle y Maiz For Spaniens regering.
 Samtidig med overenskomstens undertegnelse er der udvekslet følgende  

 noter:
KONGELIG DANSK AMBASSADE Madrid, den 5. maj 1965.
Sir, Under henvisning til den i dag undertegnede overenskomst mellem Danmarks  

 regering og Spaniens regering har jeg den ære at meddele Dem, at den danske  

 regering i overensstemmelse med overenskomstens artikel 3 udpeger Det Danske  

 Luftfartselskab (DDL) til at beflyve de i det til overenskomsten knyttede  

 tillæg angiv ne strækninger.
 I denne forbindelse har jeg den ære på min regerings vegne at bekræfte  

 følgende aftale:
 1. Det Danske Luftfartselskab (DDL), der samarbejder  

 med Det Norske Luftfartselskab (DNL) og Aktiebolaget Aerotransport (ABA)  

 under betegnelsen Scandinavian Airlines System (SAS), kan beflyve de ruter,  

 der er tildelt det i medfør af overenskomsten, med luftfartøjer, besætninger  

 og udstyr tilhørende det ene af de to andre luftfartsselskaber eller dem  

 begge.
 2. I det omfang Det Danske Luftfartselskab (DDL)  

 benytter luftfartøjer, besætninger og udstyr tilhørende de andre i  

 Scandinavian Airlines System (SAS) deltagende luftfartsselskaber, finder  

 overenskomstens bestemmelser anvendelse på sådanne luftfartøjer, besætninger  

 og udstyr på samme måde, som hvis de tilhørte Det Danske Luftfartsselskab  

 (DDL), og de kompetente danske myndigheder og Det Danske Luftfartselskab  

 (DDL) påtager sig det fulde ansvar herfor i henhold til overenskomsten.
 Modtag forsikringen om min mest udmærkede højagtelse.
 Sigurd Christensen.
Til Hans Excellence hr. udenrigsminister Fernando Maria Castiella y Maiz.
 Madrid, den 5. maj 1965.
Deres Excellence, Jeg har den ære at anerkende modtagelsen af Deres brev af dags dato, hvis  

 afsnit 1 og 2 i oversættelse lyder som følger:
2. I det omfang Det Danske Luftfartselskab (DDL)  

 benytter luftfartøjer, besætninger og udstyr tilhørende de andre i  

 Scandinavian Airlines System (SAS) deltagende luftfartselskaber, finder  

 overenskomstens bestemmelser anvendelse på sådanne luftfartøjer, besætninger  

 og udstyr på samme måde, som hvis de tilhørte Det Danske Luftfartselskab  

 (DDL), og de kompetente danske myndigheder og Det Danske Luftfartselskab  

 (DDL) påtager sig det fulde ansvar herfor i henhold til overenskomsten.« Jeg har den ære at tilkendegive min regerings godkendelse af ovenstående.
 Jeg beder Dem, hr. ambassadør, modtage forsikringerne om min udmærkede  

 højagtelse.
 Fernando Maria Castiella y Maiz.
Hans Excellence Sigurd Christensen, Danmarks overordentlige og befuldmægtigede ambassadør.
 Madrid.
 Madrid, den 5. maj 1965.
Deres Excellence, Under henvisning til den i dag undertegnede luftfartoverenskomst mellem  

 Spaniens regering og Danmarks regering har jeg den ære at meddele Dem, at den  

 spanske regering i overensstemmelse med nævnte overenskomsts artikel 2  

 udpeger IBERIA Lineas Aereas de Espana S.A. til at beflyve de ruter, som er  

 specificeret i de bestemmelser, der indeholdes i det til overenskomsten  

 knyttede tillæg.
 Jeg beder Dem, hr. ambassadør, modtage forsikringerne om min udmærkede  

 højagtelse.
 Fernando Maria Castiella y Maiz.
Hans Excellence Sigurd Christensen, Danmarks overordentlige og befuldmægtigede ambassadør.
 Madrid.
 Udenrigsministeriet, den 10. juli 1965.
J.O.
Krag.
 (* 1) De endelige mellemliggende pladser vil være at fastsætte ved  

 mundtlige aftaler mellem luftfartsmyndighederne.
 (* 2) Uden trafikrettigheder Nice-Las Palmas v. v. og Nice-Palma de  

 Mallorca v. v.
