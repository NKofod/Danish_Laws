 Klageren K's far F hævede indestående på K's børneopsparingskonto.
 Udbetalingen ikke sket med frigørende virkning for kontoførende  

 pengeinstitut.
 -Kendelse af 15. juni 1992 i sag 27/1992 (Børneopsparing, ihændehaverbog  

 udbetaling til ikke berettiget.
Den 11. juli 1985 blev klageren K's børneopsparingskonto hos  

 pengeinstituttet P opgjort, og indestående med renter på 49.036,72 kr.  

 overførtes efter anmodning af K's far F til dennes konto.
K var født den 2.  

 juli 1964 og bindingsperioden for børneopsparingskontoen udløb den 2. juli  

 1985. Den til kontoen knyttede bog var en ihændehaverbog og var på forsiden  

 påført: »Børneopsparing«.
 K indbragte sagen for Ankenævnet med påstand om, at P tilpligtedes, at  

 betale hende 49.306,72 kr.
 P nedlagde påstand om frifindelse.
 Ankenævnet tog K's påstand til følge med disse bemærkninger:
»Bankbogen har påtegning om, at kontoen var en børneopsparingskonto.  

 Når endvidere henses til, at F anmodede om overførsel af det samlede -  

 betydelige - indestående til sin egen konto, findes der at have foreligget  

 sådanne særlige omstændigheder, at P's medarbejder burde have anmodet F om  

 bevis for hans ret til at hæve på kontoen.
P er herefter ikke frigjort ved  

 den foretagne udbetaling, jfr. gældsbrevslovens § 33, stk. 2.« P pålagdes at betale K 49.306,72 kr. med tillæg af rente svarende til P's  

 til enhver tid gældende rente af børneopsparingskonti, for hvilke  

 bindingsperioden er udløbet.
