 1. Efter bistandslovens § 29, stk. 2, bistår de under  

 Socialstyrelsen hørende konsulenter for åndssvage, blinde, døve, tunghøre og  

 vanføre kommunernes og amtskommunernes vejledere og særligt sagkyndige.
De konsulentordninger, som er etableret i henhold til denne bestemmelse,  

 har været gennemgået af en arbejds gruppe med repræsentanter fra staten,  

 amtskommuner, kommuner og De samvirkende Invalideorganisationer.
I denne  

 arbejdsgruppe er der enighed om en række ændringer, som hermed gennemføres  

 ved udsendelse af denne vejledning.
 Denne vejledning afløser Socialstyrelsens vejledning nr. 1 af 26. januar  

 1980 om de statslige specialkonsulentordninger for fysisk og psykisk  

 handicappede.
 De 5 ordninger er:
- den statslige specialkonsulentordning for blinde - den statslige specialkonsulentordning for døve og svært tunghøre - den statslige specialkonsulentordning for hørehæmmede og døvblevne - den statslige specialkonsulentordning for udviklingshandicap - den statslige specialkonsulentordning for bevægelseshandicap.
 Der vedlægges en oversigt over de enkelte konsulentordninger optrykt som  

 bilag til denne vejledning.
Efter Socialministeriets bekendtgørelse nr. 57 af 1. februar 1990 yder de  

 statslige specialkonsulentordninger sagkyndig bistand og rådgivning  

 vedrørende de nævnte handicapgruppers særlige problemer og behov, dels over  

 for kommuner og amtskommuner, dels over for den enkelte, idet konsulenterne  

 naturligt vil indgå som et bindeled mellem den enkelte person med vidtgående  

 handicap og/ eller dennes pårørende og de kommunale og amtskommunale  

 myndigheder.
Konsulenterne skal også bistå amtskommunerne med de specielle  

 rådgivningsopgaver over for personer med vidtgående handicap.
 Det påhviler såvel kommunerne (opholdskommunerne) som amtskommunerne at  

 inddrage de statslige specialkonsulenter i behandlingen af spørgsmål, hvor  

 konsulenternes særlige sagkundskab kan medvirke til det nødvendige  

 beslutningsgrundlag for den enkelte person med handicap.
De statslige specialkonsulenters sagkundskab skal inddrages på det  

 tidligst mulige tidspunkt i sagsbehandlingen af kommuner og amtskommuner.
Det  

 er i denne forbindelse en forudsætning, at (amts)kommunen selv udfører  

 sagsarbejdet, således at special konsulenten alene er en bistand og støtte  

 til (amts)kommunen og den pågældende person med handicap.
 De statslige specialkonsulentordninger medfører ikke nogen begrænsning i  

 kommuners og amtskommuners forpligtelse til at yde specialrådgivning efter  

 bistandslovens § 29, stk. 1.
Henvendelse om bistand fra en specialkonsulent kan ske direkte fra  

 klienten eller dennes pårørende eller fra offentlige myndigheder, først og  

 fremmest social- og sundhedsforvaltningerne i kommuner og amtskommuner.
Men  

 også fra sygehuse, skoler samt specialskoler og institutioner for personer  

 med vidtgående handicap.
 Endelig kan henvisning ske fra praktiserende læger og speciallæger eller  

 fra arbejdsgivere.
 2. ORGANISATION.
 De 5 specialkonsulentordninger er etableret som selvejende institutioner,  

 med hvilke staten indgår overenskomst og med hver sin bestyrelse.
 Fra 1. januar 1990 består bestyrelserne af 2 repræsentanter for den  

 pågældende handicaporganisation, 1 fra konsulenterne og 1 fra  

 Socialstyrelsen.
 Med henblik på ordningernes udvikling og koordinationen med  

 amtskommunernes og kommunernes virksomhed afholdes endvidere et årsmøde hvori  

 - udover bestyrelserne og konsulenterne - deltager  

 Socialministeriet/Socialstyrelsen, De Kommunale Organisationer, Københavns og  

 Frederiksberg kommuner samt De Samvirkende Invalideorganisationer.
 3. OM ORDNINGERNE.
 De statslige specialkonsulenters hovedopgave angår konkrete klientforhold  

 (den konkrete virksomhed), men omfatter også opgaver med hensyn til generel  

 information om de enkelte handicapgruppers særlige problemer og behov (den  

 generelle virksomhed) i forhold til offentlige myndigheder og private kredse.
 Konsulenternes specialrådgivning omfatter bl.a. vejledning og rådgivning  

 om:
- handicappets årsager, karakter, konsekvenser - regelsæt inden for lovgivningerne, som kan medvirke til at afbøde  

 virkningen af handicappet - behovet for hjælpemidler - visitation til sociale og sundhedsmæssige foranstaltninger,  

 specialinstitutioner, skoler, uddannelser og revalidering - koordination mellem forskellige sociale, sundhedsmæssige og  

 undervisningsmæssige tilbud.
Konsulenterne står således til rådighed med vejledning om såvel almene som  

 specielle tilbud, der kan afhjælpe den foreliggende situation, ligesom de  

 afgiver udtalelser til kommuner og amtskommuner om de særlige følger af  

 handicappet og om, hvad der specielt er afgørende i den enkeltes eller  

 familiens situation.
I en del tilfælde består indsatsen hovedsagelig i  

 henvisning til relevante hjælpeinstanser eller behandlingsorganer o.s.v.
 Det er en hovedopgave for konsulenterne at sørge for, at indsatserne over  

 for den enkelte og/eller familien bliver tilstrækkeligt koordinerede.
 3.1. DE STATSLIGE SPECIALKONSULENTER FOR BLINDE (blindekonsulenterne).
 Der er 11 blindekonsulenter.
 Blindekonsulenterne er fortrinsvis et tilbud til personer over 18 år, der  

 har/får en synsnedsættelse af et sådant omfang, at den i væsentlig grad  

 begrænser deres personlige og sociale udfoldelse.
 Blindekonsulenterne fungerer som et vigtigt bindeled til det almene  

 sociale system og til lokale foranstaltninger og netværk for synshandicappede  

 og yder opsøgende virksomhed og vejledning til den enkelte person, som ofte i  

 en sen alder har mistet synet, med henblik på afhjælpning af de psykiske og  

 praktiske problemer, der opstår.
 Blindekonsulentordningen prioriterer besøg hos alle nytilkomne, voksne  

 blinde eller svagsynede, meget højt, således at alle i denne gruppe normalt  

 får 2 besøg af konsulenter.
Blindekonsulenten er ofte den første vejleder, som blinde eller svagsynede  

 kommer i kontakt med efter handicappets indtræden, og vejledningen omfatter  

 den personlige støtte og rådgivning om almene og specielle tilbud, der kan  

 afhjælpe i den foreliggende situation.
Konsulenterne afgiver ligeledes  

 udtalelser til kommuner og amtskommuner til forklaring af de særlige følger  

 af handicappet og om, hvad der specielt er afgørende i forbindelse med en  

 foreliggende ansøgning, f.eks. om hjælpemidler, dagtilbud o.lign.
De fleste henvisninger af blinde og svagsynede til blindekonsulenterne  

 kommer fra øjenlæger og omfatter også mange med synsnedsættelse i området  

 6/36 til 6/60, hvis væsentligste problem er, at de ikke kan læse.
Det samme  

 gælder for en del, der selv henvender sig.
Det er blindekonsulenternes opgave at sluse folk videre til de almene og  

 specielle (amts)kommunale tilbud, f.eks. mobilitytræning regionalt i  

 amtskommunerne.
Af ressourcemæssige grunde kan blindekonsulenterne ikke følge  

 alle sagerne op.
 3.2. DE STATSLIGE SPECIALKONSULENTER FOR DØVE OG SVÆRT TUNGHØRE  

 (døvekonsulenterne).
 Der er 14 døvekonsulenter.
 Døvekonsulenterne er det vigtigste relevante specialrådgivningstilbud  

 vedrørende revalidering, uddannelse og erhvervsplacering samt  

 familierådgivning for døve og svært tunghøre, herunder specialrådgivning til  

 voksne døve med hørende børn.
 Døvekonsulenterne skal beherske tegnsprog, fordi det er de døves  

 modersmål.
 Ud over den centrale placering, som "revalideringskonsulenter"  

 for døve og svært tunghøre, bistår konsulenterne også med anden  

 specialrådgivning for døve og deres pårørende, ligesom de afgiver udtalelser  

 til kommuner og amtskommuner om de særlige følger af handicappet og om, hvad  

 der specielt er afgørende i forbindelse med en foreliggende ansøgning, som  

 døvekonsulenten i øvrigt ofte bistår med at udforme.
 De statslige specialkonsulenter for døve medvirker endvidere ved  

 formidling af tolkebistand til døve og svært tunghøre.
 3.3. DE STATSLIGE SPECIALKONSULENTER FOR HØREHÆMMEDE OG DØVBLEVNE  

 (tunghørekonsulenterne).
 Der er 6 specialkonsulenter for hørehæmmede og døvblevne.
Konsulenterne er først og fremmest et tilbud til unge og voksne  

 hørehæmmede og døvblevne med behov for specialbistand i forbindelse med valg  

 af uddannelse, erhvervsplacering og omskoling.
Konsulentordningen prioriterer  

 denne funktion som "revalideringskonsulenter" meget højt.
 Konsulenterne afgiver udtalelser til kommuner og amtskommuner,  

 uddannelsessteder og arbejdspladser om de særlige følger af handicappet,  

 f.eks. i forbindelse med ansøgninger om hjælpemidler, tolkebistand,  

 specialundervisning, revalideringshjælp og pensionsydelser, især den særlige  

 invaliditetsydelse til personer med alvorlig hørenedsættelse.
 Konsulenternes opgave er først og fremmest at bistå med revalidering og  

 erhvervsplacering og medvirke til, at den enkelte person, som har et  

 alvorligt høretab, får et realistisk syn på handicappets konsekvenser og  

 mulighederne for videreudvikling.
 Specialkonsulenterne for hørehæmmede og døvblevne behersker  

 mundhåndsystemet.
 3.4. DE STATSLIGE SPECIALKONSULENTER FOR UDVIKLINGSHANDICAP (tidligere  

 specialkonsulenter for psykisk udviklingshæmmede).
 Der er 4 specialkonsulenter for udviklingshandicap.
 Specialkonsulenterne for udviklingshandicap er fortrinsvis konsulenter,  

 som med specialviden og som uvildig instans kan supplere den kommunale og  

 amtskommunale specialrådgivning og rådgive kommuner, amtskommuner og familier  

 om de særlige behov, den enkelte person kan have på grund af særlige  

 omstændigheder i familien eller på grund af kompleksitet i handicappet.  

 Hertil kommer rådgivning i sager, som af en eller anden grund er gået i  

 hårdknude.
 Den statslige specialkonsulentordning for udviklingshandicap sætter især  

 ind på følgende punkter: 1) Ved fødsel og hjemtagelse af barnet, dvs. tidlig  

 stimulering samt formidling af kontakt til familien i den nyopståede  

 krisesituation, den befinder sig i. 2) Ved skoleplacering og senere  

 udslusning af skolesystemet med bl.a. erhvervsvalg, beskæftigelse og  

 fritidsaktiviteter. 3) Ved vejledning omkring bosituation (bofællesskab,  

 pensionatstilbud m.v.).
Disse specialkonsulenter prioriterer især familier, som har vanskeligt ved  

 at leve med konsekvenserne af handicappet, højt, ikke mindst familier, som  

 har vanskeligt ved at henvende sig til eller gøre sig forståelig over for de  

 kommunale og amtskommunale myndigheder, således at der er opstået  

 misforståelser eller uoverensstemmelser.
Endvidere sætter de især ind i  

 forbindelse med problemer for voksne med udviklingshandicap, som i mange år  

 har boet hos ældre eller gamle forældre.
De fungerer som formidlere i sager,  

 hvor den pågældende selv eller familien ikke er tilfredse med de tilbud, de  

 får af kommunen og amtskommunen og herunder på initiativ af de pågældende  

 myndigheder.
Hertil kommer opgaven med generel erfaringsformidling, hvor der  

 lægges vægt på oplysning over for uddannelses- og  

 efteruddannelsesinstitutioner.
 3.5. DE STATSLIGE SPECIALKONSULENTER FOR BEVÆGELSESHANDICAP (tidligere  

 vanførekonsulenterne).
 Der er 6 specialkonsulenter for bevægelseshandicap.
Konsulenterne er specialrådgivere for børn og voksne med  

 bevægelseshandicap af et sådant omfang, at det i væsentlig grad begrænser  

 deres personlige og sociale udfoldelse.
De stiller ekspertise til rådighed  

 for kommuner og amtskommuner om specialrådgivning vedrørende børn og voksne  

 med alvorlige bevægelseshandicap.
Konsulenterne fungerer som rådgivere for  

 forældre, kommuner, amtskommuner og de pågældende selv i disse sager om  

 omfattende bevægelseshandicap, hvor der er et ganske særligt behov for viden  

 om konsekvenserne.
Konsulenternes specialrådgivning for børn og voksne indeholder bl.a.  

 vejledning og rådgivning om lidelsernes årsager, konsekvenser og karakter,  

 herunder henvisning til genetisk rådgivning samt om kriseintervention og  

 sorgarbejde.
Hertil kommer vejledning om behovet for særlige hjælpemidler og  

 kommunikationsudstyr, tilpasning af de fysiske rammer og transportmuligheder  

 samt om specialer inden for sygehussektoren og den primære sundhedstjeneste.
Ordningen må prioritere børn med sjældne, men meget indgribende handicap  

 og unge med vidtgående bevægelseshandicap højt.
Endvidere prioriterer  

 ordningen rådgivning om forskellige problemer for voksne med  

 bevægelseshandicap, hvor det drejer sig om en særlig indsats for at undgå  

 institutionsophold, sikre udskrivning, eller hvor handicappet i øvrigt  

 medfører betydelige sociale konsekven ser, som ikke har kunnet imødegås inden  

 for det almindelige og specielle system.
 Konsulenterne bidrager til den stigende afinstitutionalisering og  

 integrering i det almindelige samfund af børn og voksne med vidtgående  

 bevægelseshandicap, og specialrådgivningen ydes i vidt omfang i sammenhæng  

 med den kommunale forvaltning som konsulentbistand direkte i forbindelse med  

 sagsbehandlingen.
 Socialstyrelsen den 1. marts 1990.
