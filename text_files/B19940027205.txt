 I medfør af § 4, stk. 2, og § 16 i lov om erhvervsuddannelser, jf.  

 lovbekendtgørelse nr. 789 af 28. september 1993, fastsættes:
Uddannelsen § 1.  Uddannelsens formål er, at eleven gennem  

 skoleundervisning og praktikuddannelse opnår kompetence som  

 beklædningshåndværker inden for det valgte speciale.
 Stk. 2.  Uddannelsen afsluttes inden for et af følgende  

 specialer: Herreskrædder, kjoleskrædder, buntmager, modist, hue- og  

 kasketmager eller handskemager.
 Stk. 3.  Det faglige udvalg for uddannelsen er Det  

 Faglige Udvalg for Beklædning, jf. § 37 i erhvervsuddannelsesloven.
 § 2.  For uddannelsen gælder bekendtgørelse om  

 erhvervsuddannelser (hovedbekendtgørelsen), bekendtgørelse om eksamensordning  

 for erhvervsuddannelser (eksamensbekendtgørelsen) og de regler, som  

 Undervisningsministeriet i øvrigt fastsætter i medfør af  

 erhvervsuddannelseslovens § 4, stk. 1.
 Uddannelsens varighed og struktur m.v.
 § 3.  Uddannelsen varer i alt 3 år og 9 måneder.
 Stk. 2.  Efter en uddannelsestid på 2 1/2 år og efter  

 gennemført 4. skoleperiode opnås kompetence som håndsyer inden for et af  

 specialerne buntmager eller hue- og kasketmager.
 Stk. 3.  Uddannelsen indledes i praktikvirksomheder  

 eller med 2. skoleperiode.
 § 4.  Skoleundervisningen varer 50 uger, jf. dog § 5.  

 Skoleundervisning veksler med praktikuddannelse som vist i figuren og som  

 anført nedenfor:
Fritagelse for dele af uddannelsen § 5.  Elever, der er fyldt 21 år, kan indgå  

 uddannelsesaftale med afkortning af uddannelsestiden i de tilfælde, hvor  

 eleverne har erhvervserfaring som anført i bilaget, jf. dog stk. 2.
 Stk. 2.  Håndsyere, jf. § 3, stk. 2, kan ikke få  

 afkortning af uddannelsestiden, for så vidt angår praktiktiden.
 Stk. 3.  Det faglige udvalg kan dispensere fra alders-  

 eller beskæftigelseskravet, hvis udvalget efter samråd med  

 praktikvirksomheden og eleven skønner, at eleven har de fornødne  

 forudsætninger for at gennemføre uddannelsen.
 Stk. 4.  Afgørelser efter stk. 1-3 skal så vidt muligt  

 træffes inden indgåelse af uddannelsesaftalen.
 § 6.  Elever er fritaget for 2. og 3. skoleperiode på  

 grundlag af gennemført anden uddannelse som anført i bilaget.
 Stk. 2.  Elever, der er fyldt 21 år, og som har bevis  

 for gennemført AMU-kursusrække som syoperatør eller har tilsvarende  

 kvalifikationer, kan fritages for dele af skoleundervisningen efter skolens  

 konkrete afgørelse, der træffes på grundlag af et supplerende kursus af højst  

 2 ugers varighed.
 Stk. 3.  Afgørelser efter stk. 1 og 2 skal så vidt  

 muligt træffes inden indgåelse af uddannelsesaftalen.
 Stk. 4.  Fritagelse for dele af uddannelsen kan i øvrigt  

 ske efter §§ 8 og 9 i hovedbekendtgørelsen.
Uddannelsens mål og indhold § 7.  Den uddannede håndsyer inden for specialet  

 buntmager skal selvstændigt kunne samle, bånde, pikere og fore en cape, jakke  

 eller kåbe samt kunne sy rykninger og galloneringer.
Den uddannede håndsyer  

 inden for specialet hue- og kasketmager skal selvstændigt kunne fremstille  

 bløde og hårde huer.
 Stk. 2.  Den uddannede beklædningshåndværker med  

 speciale som herreskrædder skal selvstændigt kunne forarbejde og færdiggøre  

 en tilskåret en-radet jakke eller smoking samt kunne betjene områdets  

 værktøjer og maskiner.
 Stk. 3.  Den uddannede beklædningshåndværker med  

 speciale som kjoleskrædder skal selvstændigt efter en arbejdsskitse kunne  

 forarbejde og færdiggøre en kjole eller kjoledragt med tilsat ærme samt kunne  

 betjene områdets værktøjer og maskiner.
Stk. 4.  Den uddannede beklædningshåndværker med  

 speciale som buntmager skal selvstændigt kunne sortere, klargøre, skære,  

 zwecke, renskære, sy, samle og fore en cape, jakke eller kåbe.
Endvidere skal  

 den uddannede kunne identificere de enkelte mønsterdele og kunne betjene  

 områdets værktøjer og maskiner.
 Stk. 5.  Den uddannede beklædningshåndværker med  

 speciale som modist skal selvstændigt kunne fremstille hatte i filt, stof,  

 pels og andre egnede materialer og beherske områdets hånd- og  

 maskinsyningsteknikker.
 Stk. 6.  Den uddannede beklædningshåndværker med  

 speciale som hue- og kasketmager skal selvstændigt kunne fremstille bløde og  

 hårde huer og kasketter og beherske områdets hånd- og maskinsyningsteknikker.
 Stk. 7.  Den uddannede beklædningshåndværker med  

 speciale som handskemager skal selvstændigt kunne udføre fransk handskemageri  

 samt have kendskab til skindtyper, garvningsprocesser og håndens anatomi.
Skoleundervisningen § 8.  Undervisningen skal under hele  

 uddannelsesforløbet på en helhedsorienteret måde omfatte både praktisk og  

 teoretisk undervisning med henblik på at give eleverne fornødne generelle og  

 specielle kvalifikationer.
Der skal gives eleverne forudsætninger for at  

 varetage de funktioner, uddannelserne tager sigte på.
Desuden skal  

 undervisningen bidrage til elevernes personlige udvikling og give eleverne  

 forståelse af samfundet og dets udvikling.
Endelig skal der gives eleverne  

 forudsætninger for ved efter- og videreuddannelse at udbygge deres  

 kvalifikationer.
 Stk. 2.  Den vejledende uddannelsestid er følgende:
Grundfag § 9.  Undervisningen i 2. skoleperiode omfatter  

 følgende grundfag: Branchekendskab og teknologiudvikling, dansk (A) (60  

 timer), design og billedkommunikation (40 timer), stil, form og farve (80  

 timer), værkstedsteknik (80 timer) og økonomi.
 Stk. 2.  Undervisningen i 3. skoleperiode omfatter  

 grundfaget erhverv og samfund.
 Stk. 3.  Undervisningen i 4. og 5. skoleperiode omfatter  

 følgende grundfag: Kundebetjening, kvalitetsbevidsthed og kvalitetskontrol og  

 virksomhedslære (B).
 Stk. 4.  Mål, indhold og vejledende uddannelsestid for  

 de enkelte grundfag følger reglerne om grundfag.
Områdefag § 10.  Undervisningen i områdefag i 2. skoleperiode  

 har følgende mål, rammer for undervisningens indhold og vejledende  

 uddannelsestid:
 Mål: At give eleverne en grundlæggende forståelse af og indsigt i  

 materialernes struktur, herunder de fysiske og kemiske egenskaber og  

 indvirkningen på miljøet.
 Rammer for undervisningens indhold: Råmaterialerne, test- og  

 analysemetoder, behandling, farvning, efterbehandling, miljøbeskyttelse og  

 sikkerhed.
 Vejledende uddannelsestid: 2,5 uger.
 Mål: At give eleverne kendskab til og færdigheder i brugen af de maskiner,  

 der anvendes i fremstillings- og bearbejdningsprocessen.
Rammer for undervisningens indhold: Materialebearbejdning: læder,  

 skind, plast og tekstiler.
Maskinkendskab: nålebærende maskiner, strikke- og  

 vævemaskiner, pressemaskiner, skære-, stanse- og hjælpeværktøjer.  

 Arbejdspladsindretning.
Personlig planlægning.
Sikkerhed og miljø.
 Vejledende uddannelsestid: 3,7 uger.
 Stk. 2.  Undervisningen i områdefag i 3. skoleperiode  

 har følgende mål, rammer for undervisningens indhold og vejledende  

 uddannelsestid:
 Mål: At eleverne kan sy efter rationelle metoder og har indsigt i  

 brancherelevante produktions- og arbejdsforhold.
 Rammer for undervisningens indhold: Syoperationer,  

 tilrettelægning, metodeforbedring, kvalitetskontrol, sikkerhed og ergonomi.
 Vejledende uddannelsestid: 4,4 uger.
 Mål: At eleverne opnår færdigheder i grundkonstruktion for mænd og  

 kvinder.
 Rammer for undervisningens indhold: Manuel konstruktion,  

 snitudvikling og snitændring.
 Vejledende uddannelsestid: 1,2 uge.
 Stk. 3.  Undervisningen i områdefag i 4. og 5.  

 skoleperiode har følgende mål, rammer for undervisningens indhold og  

 vejledende uddannelsestid:
 Mål: At eleverne udbygger deres færdigheder i modelkonstruktion og kan  

 udføre cad-processer.
 Rammer for undervisningens indhold: Snitudvikling, snitændring og  

 cad ved brug af pc.
 Vejledende uddannelsestid: 1,2 uge.
 Mål: At give eleverne overblik over den dragthistoriske udvikling,  

 kendskab til dragtkarakteristika i de enkelte stilperioder og forståelse af  

 stiludvikling på dragtområder som udtryk for alment kulturelle og  

 samfundsmæssige udviklingstendenser.
 Rammer for undervisningens indhold: Stiludvikling inden for  

 fodtøj, dragt, hovedbeklædning og accessoirer.
 Vejledende uddannelsestid: 2,5 uger.
 Mål: At eleverne opnår færdigheder i håndarbejdnings- og  

 håndsyningsteknikker.
 Rammer for undervisningens indhold: Stodsning, staffering,  

 understaffering, trokling, hæftning, pikering, presning, kaste-sting,  

 ri-sting, mærke-sting, bag-sting, knaphulssting, tunge-sting, trensning og  

 finesse-syning.
 Vejledende uddannelsestid: 1,9 uge.
Specialefag § 11.  Undervisningen i specialefag for  

 beklædningshåndværkere har følgende mål og rammer for undervisningens indhold  

 i 4. og 5. skoleperiode:
 Mål: At eleverne kan fremstille herrebeklædning med vægt på en-radet  

 jakke, herunder anvende ulddug og fikseringsmaterialer.
 Rammer for undervisningens indhold: Maskin-, presse- og  

 indretningsteknikker, materialelære, sikkerhed og ergonomi.
 Mål: At eleverne kan fremstille kjoler eller kjoledragter efter  

 arbejdsskitse.
 Rammer for undervisningens indhold: Maskin-, presse- og  

 indretningsteknikker, materialelære, sikkerhed og ergonomi.
 Mål: At eleverne kan fremstille en cape, jakke eller kåbe i mink, ræv,  

 persianer og lignende skindtyper samt sy rykninger og galloneringer.
 Rammer for undervisningens indhold: Sortering, skæring,  

 renskæring, zweckning, samling, foring, syning, materialelære, sikkerhed og  

 ergonomi.
 Mål: At eleverne kan fremstille hatte i filt, stof, pels og andre egnede  

 materialer samt anvende indlægsstoffer.
 Rammer for undervisningens indhold: Hånd- og maskinsyningsteknik,  

 formning, drapering, garnering, kantning, kopiering, mønsteridentifikation,  

 materialelære, sikkerhed og ergonomi.
 Mål: At eleverne kan fremstille bløde og hårde huer og kasketter i egnede  

 materialer samt anvende indlægsstoffer.
 Rammer for undervisningens indhold: Hånd- og maskinsyningsteknik,  

 tilskæring, zweckning, samling, montering, opbygning af stel,  

 mønsteridentifikation, materialelære, sikkerhed og ergonomi.
 Mål: At eleverne kan udføre fransk handskemageri og få viden om  

 garvningsprocesser og kendskab til håndens anatomi.
 Rammer for undervisningens indhold: Sortering, strækning,  

 dollering, depecering, etabnering, stråleskæring, tilskæring af pelsfor,  

 materialelære, anatomi, sikkerhed og ergonomi.
Valgfag § 12.  Undervisningen i valgfag følger reglerne i  

 hovedbekendtgørelsen.
Undervisningsplan § 13.  Skolen fastsætter i overensstemmelse med  

 hovedbekendtgørelsen det nærmere indhold af undervisningen.
Samlæsning § 14.  Der kan samlæses med  

 beklædningsoperatøruddannelsen i 2. og 3. skoleperiode.
Der kan endvidere  

 samlæses med beklædningsoperatøruddannelsen i grundfag og områdefag i 4.  

 skoleperiode.
Praktikuddannelsen § 15.  Virksomheden skal gennemføre praktikuddannelsen  

 således, at eleven med gennemført skoleundervisning kan nå uddannelsens mål,  

 jf. § 7.
 § 16.  I den første praktikperiode skal eleven  

 orienteres om de arbejdsopgaver, som forekommer under uddannelsen og det  

 valgte speciale, og under instruktion beskæftiges med simple  

 arbejdsdiscipliner.
 Stk. 2.  I de praktikperioder, der følger efter en  

 skoleperiode, skal uddannelsen i virksomheden endvidere tilrettelægges  

 således, at skoleundervisningen og praktikuddannelsen supplerer hinanden, og  

 således at eleven videreudvikler de færdigheder og rutiner, som er gennemført  

 i den forudgående skoleperiode.
 Stk. 3.  Det skal tilstræbes, at uddannelsen i  

 virksomheden tilrettelægges således, at der arbejdes efter stigende  

 sværhedsgrad, således at eleven ved afslutningen af den sidste praktikperiode  

 opnår et niveau, der svarer til de krav, der stilles til en uddannet  

 beklædningshåndværker med det pågældende speciale.
Stk. 4.  Under praktikuddannelsen arbejdes der med de  

 normalt forekommende arbejdsopgaver inden for uddannelsen og det pågældende  

 speciale.
I øvrigt kan eleven beskæftiges med arbejdsopgaver og discipliner,  

 der er relevante og værdifulde for uddannelsen.
 Stk. 5.  Under praktikuddannelsen indskærpes  

 nødvendigheden af, at de sikkerhedsregler, der gælder i virksomheden  

 vedrørende personlig sikkerhed og sikkerhed over for udstyr, værktøj og  

 maskiner, efterleves.
Stk. 6.  I den sidste praktikperiode arbejder eleven  

 selvstændigt med alle i virksomheden forekommende udviklings-,  

 vedligeholdelses-, reparations- og arbejdsopgaver inden for specialet.
Eleven  

 anvender alle former for arbejdsdiscipliner og metoder og udfører arbejdet ud  

 fra sit kendskab til det nødvendige kvalitetsniveau.
§ 17.  Ved afslutningen af en praktikperiode, undtagen  

 den sidste, meddeler virksomheden i en erklæring til skolen og eleven, hvilke  

 arbejdsområder og funktioner eleven har været beskæftiget med i  

 praktikperioden.
I denne erklæring anføres endvidere, om praktikvirksomheden  

 skønner, at eleven har særlige behov med hensyn til skoleundervisning.
 Stk. 2.  Virksomheden udsteder en praktikerklæring i  

 overensstemmelse med hovedbekendtgørelsen, når praktiktiden i en virksomhed  

 er afsluttet.
 Stk. 3.  Det faglige udvalg udfærdiger i  

 overensstemmelse med hovedbekendtgørelsen blanketter til brug for de  

 erklæringer, som er nævnt i stk. 1 og 2, jf. hovedbekendtgørelsen.
 Stk. 4.  Det faglige udvalg udsender de blanketter, der  

 skal anvendes jf. stk. 1, til praktikvirksomhederne, jf.  

 hovedbekendtgørelsen.
 Stk. 5.  Virksomhederne rekvirerer de blanketter, der  

 skal anvendes jf. stk. 2, hos det faglige udvalg, jf. hovedbekendtgørelsen.
 Bedømmelse m.v.
Skolens bedømmelse § 18.  I forbindelse med undervisningens gennemførelse  

 foretager skolen en løbende bedømmelse af eleven i overensstemmelse med  

 skolebedømmelsesplanen, jf. hovedbekendtgørelsen.
 Stk. 2.  Formålet med den løbende bedømmelse er at  

 hjælpe og vejlede eleverne og at evaluere undervisningens indhold og metoder.
 § 19.  Ved en skoleperiodes afslutning udsteder  

 skolen, hvis eleven anmoder om det, eksamensbevis for grundfag og valgfag,  

 som er afsluttet med eksamen i den pågældende skoleperiode, når eksamen er  

 gennemført.
 Stk. 2.  I øvrigt udsteder skolen, hvis eleven anmoder  

 om det, bevis for den gennemførte undervisning.
 Stk. 3.  For områdefag og specialefag udsteder skolen  

 bevis for den gennemførte undervisning med angivelse af en karakter som  

 udtryk for elevens standpunkt i faget i forhold til undervisningens mål på  

 det tidspunkt, hvor karakteren afgives.
 Stk. 4.  Eksamensbeviser, der ikke er udstedt ved en  

 skoleperiodes afslutning, jf. stk. 1, udstedes af skolen senest ved  

 afslutningen af sidste skoleperiode.
Skolevejledning § 20.  Ved en skoleperiodes afslutning, jf. dog stk.  

 3, udsteder skolen en skolevejledning til eleven og til praktikvirksomheden.
Stk. 2.  Skolevejledningen, der udfærdiges i  

 overensstemmelse med hovedbekendtgørelsen, skal indeholde oplysning om,  

 hvilke emner der er gennemgået i den pågældende skoleperiode.
For elever, der  

 ikke har opfyldt et eller flere af undervisningsmålene (dvs. har fået  

 karakteren 5 eller derunder), udarbejder skolen en vejledning, der  

 tilkendegiver elevens behov for supplerende oplæring i praktiktiden og  

 eventuelt supplerende skoleundervisning.
Stk. 3.  Efter sidste skoleperiode udsteder skolen kun  

 en skolevejledning, hvis betingelserne for udstedelse af skolebevis, jf. §  

 24, ikke er opfyldt.
Endvidere kan skolen udstede en skolevejledning efter  

 sidste skoleperiode med angivelse af elevens eventuelle behov for supplerende  

 oplæring i praktikvirksomheden.
 Stk. 4.  Hvis eleven har gennemført 2. skoleperiode uden  

 forudgående praktikuddannelse, udstedes skolevejledning alene til eleven.
Skolens afsluttende bedømmelse § 21.  Skolen afholder eksamen i grundfag, hvis det  

 følger af reglerne om disse fag.
 Stk. 2.  Skolen afholder eksamen i specialefag, jf. §  

 22. I håndsyning afholdes eksamen ved afslutningen af 4. skoleperiode og  

 ellers ved afslutningen af 5. skoleperiode.
 Stk. 3.  Skolen giver standpunktskarakterer i  

 grundfagene efter reglerne om grundfag.
 Stk. 4.  I områdefag og specialefag giver skolen  

 standpunktskarakterer i forhold til målene for undervisningen, jf. §§ 10 og  

 11.
 Stk. 5.  Bedømmelsesformer og karaktergivning i valgfag  

 følger reglerne om disse fag.
 Stk. 6.  I de undervisningsfag, hvor der ikke afholdes  

 eksamen, giver skolen ved uddannelsens afslutning eleven skriftlig meddelelse  

 om de afgivne karakterer, jf. stk. 3 og 4, hvis karaktererne ikke fremgår af  

 skolebeviset.
§ 22.  Eksamen i specialefag gennemføres enten som et  

 projektarbejde af højst 30 lektioners varighed eller som et projektarbejde  

 kombineret med en bunden opgave af praktisk eller teoretisk art af tilsammen  

 højst 30 lektioners varighed.
Eksamensformen bestemmes af skolen efter samråd  

 med det lokale uddannelsesudvalg.
Der må ikke anvendes hjælpemidler ved  

 prøven.
Stk. 2.  Projektbeskrivelsen udarbejdes af eleven i  

 samråd med praktikvirksomheden og godkendes af læreren.
Den bundne opgave  

 tilvejebringes af skolen.
Såvel projektarbejde som den bundne opgave  

 tilrettelægges af skolen efter regler, der udarbejdes i samråd med det lokale  

 uddannelsesudvalg.
 Stk. 3.  Hvis eksamen, jf. stk. 1, består af flere  

 prøver, foretages der en samlet bedømmelse af prøverne.
Stk. 4.  Bedømmelsen foretages af 1 af skolens lærere  

 (eksaminator) og 2 censorer udpeget af det faglige udvalg.
Karakteren  

 fastsættes efter drøftelse mellem censorerne og eksaminator, jf.  

 eksamensbekendtgørelsen.
 Stk. 5.  Skolen skal tilbyde eleven en ny eksamen,  

 eventuelt efter supplerende praktik- eller skoleophold, såfremt eleven ikke  

 opnår tilfredsstillende resultat, eller såfremt eleven kan godtgøre, at  

 vedkommende på grund af sygdom eller af anden gyldig grund ikke har kunnet  

 møde eller gennemføre opgaverne til eksamen.
Karakterskala § 23.  Ved bedømmelsen anvendes 13-skalaen, jf.  

 eksamensbekendtgørelsen.
Skolebevis § 24.  Når alle skoleperioder er gennemført, udsteder  

 skolen et skolebevis, hvis mindst karakteren 6 er opnået i specialefag, jf. §  

 22, stk. 3, og hvis mindst karakteren 6 er opnået som gennemsnit bestående af  

 eksamenskarakteren, jf. § 21, stk. 1, og alle standpunktskaraktererne, jf. §  

 21, stk. 3-5. Hvis 13-skalaen ikke er anvendt ved bedømmelsen, jf. § 21, stk.  

 5, ses der bort fra faget ved gennemsnitsberegningen.
 Stk. 2.  Skolebeviset skal indeholde oplysning om de  

 standpunktskarakterer og eksamenskarakterer, som skolen har meddelt eleven.
Uddannelsesbevis § 25.  Uddannelsesbevis udstedes af Det Faglige Udvalg  

 for Beklædning og affattes i overensstemmelse med hovedbekendtgørelsen, når  

 skolebevis og praktikerklæring er udstedt.
Ikrafttræden § 26.  Bekendtgørelsen træder i kraft den 1. maj 1994.
Stk. 2.  Bekendtgørelse af 10. december 1990 om  

 uddannelsen til beklædningshåndværker ophæves.(* 1) Undervisningsministeriet, den 15. april  

 1994 Ole vig Jensen / Sonja Lundqvist Bilag Fritagelse for dele af uddannelsen, jf. §§ 5 og 6 Bekendtgørelse om uddannelsen til beklædningshåndværker 15. april 1994 Der gives merit efter følgende skema:
 * Ved erhvervserfaring forstås beskæftigelse som syerske eller anden  

 beskæftigelse, der kan sidestilles hermed.
 Ved en af de andre syuddannelser forstås følgende uddannelser:
 Beklædningsoperatør, farverioperatør, ortopædist, sejl- og  

 boligmonteringsuddannede, skomager, strikkeoperatør og tekstiloperatør.
 * Skole- og uddannelsestiden nedsættes svarende til fritagelserne i  

 henhold til § 6, jf. § 7, stk. 4, i hovedbekendtgørelsen.
 (* 1) Bekendtgørelsen er ikke optaget i Lovtidende, jf. anordning nr. 746  

 af 8. november 1990, men forefindes i Retsinformation.
