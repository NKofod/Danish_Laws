Betænkning afgivet af Udlændinge- og Integrationsudvalget den 14. marts 2023 Betænkning over Forslag til lov om ændring af udlændingeloven.
(Indberetning i Schengeninformationssystemet (SIS) af tredjelandsstatsborgere, som er genstand for en afgørelse om tilbagesendelse, og bemyndigelse til udlændinge- og integrationsministeren til at fastsætte regler om udlændingemyndighedernes kompetence til at foretage indberetninger og forestå konsultationer i medfør af SIS-forordningen og SIS-tilbagesendelsesforordningen) [af udlændinge- og integrationsministeren (Kaare Dybvad Bek)]:
1. Ændringsforslag Udlændinge- og integrationsministeren har stillet 4 ændringsforslag til lovforslaget.
2. Indstillinger Et flertal i udvalget (S, V, SF, M, DD, LA, KF, RV og DF) indstiller lovforslaget til vedtagelse med de stillede ændringsforslag.
Et mindretal i udvalget (EL og ALT) vil stemme hverken for eller imod lovforslaget ved 3. behandling.
Mindretallet vil stemme for de stillede ændringsforslag.
 Et andet mindretal i udvalget (NB) vil ved 2. behandling af lovforslaget redegøre for sin stilling til lovforslaget og til de stillede ændringsforslag.
 Et tredje mindretal i udvalget (SIU) vil ved 2. behandling af lovforslaget redegøre for sin stilling til lovforslaget og til de stillede ændringsforslag.
 Inuit Ataqatigiit, Sambandsflokkurin og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
3. Politiske bemærkninger Alternativet ALTs medlemmer af udvalget går ind for et styrket Eu samarbejde om modtagelse af flygtninge, der skal hjælpes i sikkerhed i EU.
ALT kan imidlertid ikke gennemskue, om denne lov vil få utilsigtede negative konsekvenser for flygtninge, hvorfor ALT hverken kan stemme for eller imod lovforslaget, før man er blevet klogere på konsekvenserne  særlig i den nuværende situation, hvor EU-landene har forskellige regler på asylområdet.
4. Ændringsforslag med bemærkninger Ændringsforslag Til § 1 Af udlændinge- og integrationsministeren, tiltrådt af et flertal (S, V, SF, M, DD, LA, KF, RV og DF):
 1) I nr. 1 affattes den indledende tekst således: »§ 58 g, stk. 3 og 4, affattes således:«.
[Lovteknisk ændring som følge af ikrafttræden af § 1, nr. 12 og 13, i lov nr. 2623 af 28. december 2021] 2) I nr. 2 affates den indledende tekst således: »§ 58 h, stk. 3, affattes således:«.
[Lovteknisk ændring som følge af ikrafttræden af § 1, nr. 12 og 13, i lov nr. 2623 af 28. december 2021] Til § 2 3) Paragraffen udgår.
[Lovteknisk ændring som følge af ikrafttræden af § 1, nr. 12 og 13, i lov nr. 2623 af 28. december 2021] Til § 3 4) Paragraffen affattes således:
»§ 3 Loven træder i kraft den 1. april 2023.« [Fastsættelse af ikrafttrædelsestidspunkt] Bemærkninger Til nr. 1-3 Ændringerne i Schengeninformationssystemet (SIS) blev efter Europa-Kommissionens beslutning herom idriftsat den 7. marts 2023, samtidig med at SIS-forordningen og SIS-tilbagesendelsesforordningen blev taget i anvendelse.
Den ændring af udlændingeloven vedrørende SIS-tilbagesendelsesforordningen, der indebar, at stk. 3 og 4 i § 58 g og stk. 3 i § 58 h blev indsat i loven, og som blev vedtaget ved lov nr. 2623 af 28. december 2021, er derfor blevet sat i kraft af udlændinge- og integrationsministeren ved bekendtgørelse nr. 204 af 27. februar 2023 om ikrafttræden af § 1, nr. 12 og 13, og § 2 i lov om ændring af udlændingeloven, integrationsloven og lov om danskuddannelse til voksne udlændinge m.fl. (Ændring af reglerne om særlig rejselegitimation til udlændinge, bemyndigelse til at fastsætte regler om udlændingemyndighedernes kompetence til at varetage opgaver efter SIS-tilbagesendelsesforordningen, straf i sager om forkert afsætning af passagerer m.v., ændring af reglerne om betaling for erstatningsopholdskort, ændring af Rådet for Etniske Minoriteters virke, ophævelse af Online Dansk og pligt til digital selvbooking af jobsamtaler for aktivitetsparate m.v.).
 De ændringer i bestemmelserne i udlændingelovens § 58 g, stk. 3 og 4, og § 58 h, stk. 3, der ønskes gennemført med dette lovforslag, skal derfor ikke ske, ved at der indsættes nye bestemmelser, men ved at de nu ikrafttrådte bestemmelser nyaffattes.
 Samtidig skal der ikke ske ophævelse af § 1, nr. 12 og 13, i lov nr. 2623 af 28. december 2021, der indsatte stk. 3 og 4 i § 58 g og stk. 3 i § 58 h.
Til nr. 4 Da SIS-forordningen og SIS-tilbagesendelsesforordningen efter Europa-Kommissionens beslutning herom er blevet taget i anvendelse og ændringerne af Schengeninformationssystemet (SIS) blev idriftsat den 7. marts 2023, er der ikke længere usikkerhed om tidspunktet for lovens ikrafttrædelse.
Ikrafttræden af lovforslaget bør derfor ikke ske ved udlændinge- og integrationsministerens fastsættelse, men så snart som muligt efter vedtagelsen af lovforslaget.
Det foreslås derfor, at loven træder i kraft den 1. april 2023.
5. Udvalgsarbejdet Lovforslaget blev fremsat den 9. februar 2023 og var til 1. behandling den 21. februar 2023. Lovforslaget blev efter 1. behandling henvist til behandling i Udlændinge- og Integrationsudvalget.
Oversigt over lovforslagets sagsforløb og dokumenter Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.
Møder Udvalget har behandlet lovforslaget i 1 møde.
Høringssvar Et udkast til lovforslaget har inden fremsættelsen været sendt i høring, og udlændinge- og integrationsministeren sendte den 17. januar 2023 dette udkast til udvalget, jf.
UUI alm. del  bilag 11. Den 14. februar 2023 sendte udlændinge- og integrationsministeren høringssvarene og et høringsnotat til udvalget.
Bilag Under udvalgsarbejdet er der omdelt 7 bilag på lovforslaget.
Skriftlige henvendelser Udvalget har under udvalgsarbejdet modtaget 1 skriftlig henvendelse om lovforslaget.
Spørgsmål Udvalget har under udvalgsarbejdet stillet 3 spørgsmål til udlændinge- og integrationsministeren til skriftlig besvarelse, som ministeren har besvaret.
Birgitte Vind (S) fmd.
Bjørn Brandenborg (S) Camilla Fabricius (S) Fie Hækkerup (S) Kasper Sand Kjær (S) Malte Larsen (S) Rasmus Stoklund (S) Thomas Jensen (S) Mads Fuglede (V) Morten Dahlin (V) Erling Bonnesen (V) Lars Christian Lilleholt (V) Mohammad Rona (M) Nanna W.
Gotfredsen (M) Aki-Matilda Høegh-Dam (SIU) Peter Skaarup (DD) Inger Støjberg (DD) Steffen Larsen (LA) Helena Artmann Andresen (LA) Brigitte Klintskov Jerkel (KF) Per Larsen (KF) Peter Seier Christensen (NB) Pia Kjærsgaard (DF) nfmd.
Carl Valentin (SF) Anne Valentina Berthelsen (SF) Karina Lorentzen Dehnhardt (SF) Rosa Lund (EL) Christian Friis Bach (RV) Helene Liliendahl Brydensholt (ALT) Inuit Ataqatigiit, Sambandsflokkurin og Javnaðarflokkurin havde ikke medlemmer i udvalget.
