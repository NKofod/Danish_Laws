 Direktoratet kan i medfør af ækvivalensbestemmelsen i § 4, litra a, i  

 handelsministeriets bekendtgørelse nr. 387 af 7. juli 1969 om forskrifter for  

 maskinanlæg m.v. i skibe tillade, at de i § 12 i nævnte bekendtgørelse  

 omhandlede brændselsolietanke med rensedæksler er udført af glasfiberarmeret  

 polyester i ikke-passagerskibe under 20 tons (lastskibe, herunder fiskeskibe  

 og udlejningsfartøjer).
 Nedenstående fortolkninger og bestemmelser skal dog i så fald iagttages:
1. Fortolkninger 1.1. Ved en ikke-bundtank forstås i denne forbindelse en tank, der indgår  

 i skibets konstruktion og har karakter som sidetank eller lign.
 1.2. Ved en bundtank forstås en i bunden af skibet fast indbygget tank,  

 hvis topbegrænsning ikke har recesser, der overstiger 100 mm i dybden, og som  

 i siderne begrænses af skibets sidebeklædning samt enderne af det pågældende  

 rums endeskodder.
2. Bestemmelser 2.1. Såfremt der forefindes ikke-bundtanke i maskinrummet, skal disse  

 udvendig isoleres på de dele, som ikke afgrænses af en skibsside.
 2.1.1. Isoleringen skal være udført med 15 mm hård mineraluldplade, som  

 skal afdækkes vand- og olietæt med glasfiberarmeret polyester af en maksimal  

 tykkelse på 2 mm.
 2.2. Ikke-bundtanke anbragt uden for maskinrum skal isoleres i henhold til  

 pkt. 2.1. og 2.1.1., såfremt de ved deres placering nær kabys,  

 oliefyringsinstallation eller lignende kan blive udsat for ydre  

 varmepåvirkning af tilsvarende karakter, som hvis de var anbragt i et  

 maskinrum.
 Opmærksomheden henledes på, at omhandlede tanke skal trykprøves i henhold  

 til bestemmelserne i § 365 i handelsministeriets bekendtgørelse nr. 173 af  

 21. maj 1965 om forskrifter for skibes bygning og udstyr m.v.
 Trykprøverne bør foretages i forbindelse med fremstilling af skibet.
