Generelt 1. Officerer af reserven og stampersonel har, når de  

 pågældende er ansat på kortidskontrakt, i fritiden adgang til deltagelse i  

 offentlig godkendte brevskolekursus betalt af forsvaret inden for følgende  

 rammer og betingelser.
 2. For stampersonel gælder adgangen fra det tidspunkt,  

 hvor konstabelelevtiden/værnepligtstiden er afsluttet.
 For officerer af reserven ved kontraktperiodens begyndelse.
Tilmelding og gennemførelse 3. Brevskolekursus skal have et omfang af mindst 5  

 breve.
 4. Ved tilmelding til brevskolekursus skal den  

 pågældende selv betale et depositum, der svarer til det grundbeløb, den  

 enkelte brevskole kræver som betingelse for kursusstart, dog mindst 15 pct.  

 af kursusprisen.
 5. Brevskolekursus kan kun påbegyndes, såfremt dette  

 kan gennemføres inden for kontraktperioden.
 6. Til besvarelsen beregnes 14 dage i gennemsnit pr.  

 lektion/brev samt 14 dage til indledende ekspeditionstid.
 Forsvarets Civiluddannelse (FCU) kan, hvor specielle forhold gør sig  

 gældende, afvige fra denne bestemmelse efter nærmere fastsatte regler aftalt  

 med Forsvarskommandoen.
 7. FCU gennemfører orientering om offentligt godkendte  

 brevskolekursus ved distriktsvejleder/vejleder/vejlederkontakt, der endvidere  

 ved ønske om deltagelse i brevskolekursus udfylder og ekspederer  

 kursustilmeldingsblanketten (PCU-E).
 FCU er ansvarlig for, at de stillede betingelser er opfyldt.
Økonomi 8. Ved tilmeldingen indeholdes det i pkt. 4 nævnte  

 depositum i den kursussøgendes løn ved FCU foranstaltning.
Beløbet posteres  

 til indtægt på konto nr. 5470.53, FEL nr. 032417 og formålskontonr.  

 8690.0000.
 9. Den øvrige del af kursusprisen betales herefter  

 ratevis af FCU.
 10. Såfremt den pågældendes kontrakt bringes til ophør  

 inden et påbegyndt brevskolekursus er afsluttet, eller såfremt den fastsatte  

 gennemsnitlige tid til besvarelse ikke overholdes, vil den ratevise betaling  

 fra FCU blive bragt til ophør.
 I sådanne tilfælde kan den enkelte, eventuelt bistået af FCU, selv træffe  

 aftale med brevskolen om for egen regning at videreføre kursus.
 11. Gennemføres et brevskolekursus inden for den  

 beregnede tidsramme, vil det, jf. pkt. 8, indeholdte depositum blive  

 tilbagebetalt via kursusdeltagerens lønkonto ved FCU foranstaltning.
Ikrafttrædelse 12. Nærværende bestemmelse træder i kraft ved  

 modtagelsen.
