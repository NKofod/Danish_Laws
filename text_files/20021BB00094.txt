Fremsat den 21. februar 2003 af  

 Ritt Bjerregaard (S), Inger Bierbaum (S),  

 Ole Vagn Christensen (S),  

 Henrik Dam Kristensen (S), Erik Mortensen (S),  

 Lone Møller (S),  

 Niels Sindal (S) og Nicolai Wammen (S) Forslag til folketingsbeslutning om promille- og produktionsafgiftsfondene Folketinget pålægger hermed regeringen at  

 fremsætte lovforslag og foretage de nødvendige ændringer  

 af administrative forskrifter, herunder i bemyndigelsesloven og i  

 vedtægterne for de enkelte promille- og produktionsafgiftsfonde inden  

 for fødevare,- landbrugs- og fiskerierhvervene. Ændringerne skal  

 sikre:
 1.	At fondene omfattes helt eller delvis af lov om fonde og visse  

 foreninger.
2.	At personsammensætningen i de pågældende fondes  

 bestyrelser bliver mere alsidig.
Dette skal gøres ved, at hver  

 interesseorganisation højst må indstille to medlemmer til en  

 fondsbestyrelse.
Desuden må de bestyrelsesmedlemmer, der  

 repræsenterer landbrugets interesseorganisationer, tilsammen  

 højst udgøre 40 pct. af en fonds bestyrelsesmedlemmer.
Endelig  

 må maksimalt 25 pct. af bestyrelsens medlemmer have tilknytning til en  

 bestemt virksomhed.
Samlet skal 60 pct. af bestyrelsesmedlemmerne altså  

 være personer, som er uden direkte eller indirekte tilknytning til  

 selskaber eller interesseorganisationer inden for landbruget.
Dermed kommer  

 bestyrelsernes sammensætning i højere grad til at  

 repræsentere en bred vifte af interesser og hensyn såsom hensynet  

 til forskning, til at sikre forbrugernes interesser, til at styrke  

 konkurrencen, til naturen og til at styrke de små  

 produktionsvirksomheders produktionsvilkår og distributionsmuligheder.  

 For at give mulighed for at sikre, at reglerne bliver overholdt, skal  

 bestyrelsesmedlemmerne oplyse tilsynsmyndigheden om relevant tilknytning til  

 virksomheder og organisationer.
3.	At udvikling og fremme af økologisk fødevareproduktion  

 som minimum støttes med fondsmidler, der svarer til det beløb,  

 som de økologiske producenter indbetaler gennem produktionsafgifter.  

 Disse midler skal sammen med en forholdsmæssigt tilsvarende del af  

 promilleafgiftsfondens midler indgå i en selvstændig,  

 særligt adskilt produktionsafgiftsfond med betegnelsen  

 Økologiafgiftsfonden.
Den i dag eksisterende Fond for Økologisk  

 Landbrug lever ikke op til de krav til uvildighed og adskillelse af midler,  

 som bør stilles til fonde.
 4.	At der i højere grad sker en målretning af  

 promilleafgiftsfondenes midler (som hovedsagelig hidrører fra  

 pesticidafgifter og CO2- afgifter), dels for at støtte de  

 produktionsafgiftsfonde, som har behov for en særlig indsats som for  

 eksempel Fjerkræafgiftsfonden og Produktionsfonden for frugt og  

 gartneriprodukter, dels for at støtte forskning i og  

 afsætningsfremme af produkter, som produceres uden brug af pesticider,  

 og som er uden CO2-problemer.
 5.	At administrationen af promille- og produktionsafgiftsfondene  

 forestås af en uvildig, kompetent instans og ikke af de enkelte  

 (største) brancheorganisationer (som for eksempel  

 Mejeriforeningen).
6.	At fondene får et mere effektivt og korrekt tilsyn fra  

 Civilretsdirektoratet og/eller fra Erhvervs- og Selskabsstyrelsen med blandt  

 andet habilitetsspørgsmål i relation til bestyrelsesmedlemmerne  

 og med fondenes administrative forhold.
Valget af Erhvervs- og  

 Selskabsstyrelsen som tilsynsmyndighed er begrundet i fondenes særegne  

 beskaffenhed, herunder deres store indflydelse på de relevante  

 landbrugssektores erhvervsforhold.
7.	At promille- og produktionsafgiftsfondenes virke bliver mere  

 gennemskueligt, blandt andet ved, at oplysninger om  

 bestyrelsessammensætning og regnskab bliver umiddelbart  

 tilgængelige i Erhvervs- og Selskabsstyrelsen på lige fod med  

 oplysninger om anparts- og aktieselskaber og andre fonde omfattet af  

 fondslovgivningen.
Desuden skal fondene bidrage til gennemskueligheden ved at  

 være forpligtede til at lægge de ovennævnte oplysninger ud  

 på nettet sammen med angivelse af de enkelte bestyrelsesmedlemmers  

 eventuelle tilknytning til virksomheder og organisationer inden for  

 erhvervet.
Det samme skal gælde mere detaljerede beskrivelser af de  

 projekter, som fondene vælger at støtte, og beskrivelser af  

 ansøgninger, som har fået afslag på støtte, sammen  

 med en begrundelse for afslaget.
 8.	At fondenes virksomhed ophører med at være på  

 kollisionskurs med fondslovgivningens og forvaltningslovens regler om  

 habilitet og med regler i konkurrenceloven.
Bemærkninger til forslaget Forslagets baggrund De to promilleafgiftsfonde og de 15  

 produktionsafgiftsfonde uddeler hvert år tilsammen midler i  

 størrelsesordenen 550 mio. kr.
Det overordnede formål med de  

 foreslåede lovændringer er at sikre, at fordelingen af disse  

 betydelige offentlige midler sker på en måde, der er til gavn for  

 en alsidig fødevareproduktion og for forbrugerne.
Dette mål nås ikke, når store selskaber  

 og organisationer inden for landbrugserhvervet sidder på et flertal af  

 bestyrelsesposterne i fondene.
Selskaberne og organisationerne får  

 uforholdsmæssig stor indflydelse på fordelingen af midlerne.
Og  

 der opstår risiko for, at pengene i overvejende grad bliver uddelt til  

 de selvsamme organisationer og til formål, som organisationerne og  

 selskaberne har en særlig interesse i.
Det er uacceptabelt, at der ikke udøves bedre  

 offentlig kontrol med midlerne.
Fondene er ikke underlagt  

 Civilretsdirektoratets kontrol   herunder kontrol af  

 fondsbestyrelsesmedlemmernes habilitet   således som andre fonde er.  

 Disse problemer skal lovændringerne rette op på.
 Lovændringerne skal sikre, at fondenes virksomhed  

 gøres mere gennemskuelig, at de økologiske producenter sikres  

 en forholdsmæssig del af fondsmidlerne, og at nogle af midlerne i  

 promilleafgiftsfondene målrettes de produktionsafgiftsfonde som for  

 eksempel Fjerkræafgiftsfonden og Produktionsafgiftsfonden for frugt og  

 gartneriprodukter, som har behov for en særlig indsats.
Reglerne om promille- og produktionsafgiftsfondene blev  

 udarbejdet i begyndelsen af 1970erne.
På det tidspunkt var  

 fødevareproduktionen ikke som i dag præget af få, meget  

 store producenter.
Den ensidige sammensætning af fondsbestyrelserne var  

 derfor ikke et problem på daværende tidspunkt.
Problemet er  

 opstået i takt med, at landbrugserhvervet har gennemgået et  

 betydeligt antal fusioner og opkøb.
Efter at Kløvermælk i 1999 blev opslugt af MD  

 Foods og MD Foods året efter blev slået sammen med det svenske  

 selskab Arla, er Arla Foods blevet næsten enerådende inden for  

 dansk mælkeproduktion.
På slagteriområdet er billedet det  

 samme.
Som følge af fusioner står Danish Crown i dag for at  

 slagte ca. 92 pct. af de svin, der slagtes i Danmark.
Desuden  

 gennemfører Danish Crown 58,5 pct. af det samlede antal slagtninger  

 på oksekødsmarkedet.
Og på det danske sukkermarked  

 står Danisco for 99 pct. af det samlede salg af sukker.
En følge af den ovennævnte udvikling er, at  

 det i dag er nogle enkelte store selskaber, som sidder med den  

 afgørende indflydelse i de store interesseorganisationer inden for  

 fødevareerhvervene.
Og da det er disse organisationer, der indstiller  

 flertallet af bestyrelsesmedlemmerne i promille- og  

 produktionsafgiftsfondenes bestyrelser, har de store selskaber dermed  

 efterhånden fået tilegnet sig afgørende indflydelse i  

 fondene.
 Lovgivningen skal kunne hamle op med samfundsudviklingen.  

 Det gør den eksisterende lovgivning vedrørende promille- og  

 produktionsafgiftsfondene imidlertid ikke i dag.
Fondsbestyrelserne Mælkeafgiftsfonden er et illustrerende eksempel  

 på problemstillingen vedrørende store selskabers og  

 organisationers betydelige indflydelse på fondene.
Den største  

 producent inden for mejerierhvervet, det private selskab Arla Foods,  

 bestemmer således reelt over fordelingen af midlerne i  

 Mælkeafgiftsfonden.
Dette er i direkte strid med fondslovgivningens  

 grundsætninger og bemyndigelseslovens ånd og bogstav.
Arla Foods bestemmende indflydelse følger af,  

 at Arla Foods sidder på et flertal af bestyrelsesposterne i  

 Mælkeafgiftsfonden.
Syv af de nuværende 14 bestyrelsesmedlemmer  

 har tilknytning til Arla Foods, herunder også bestyrelsesformanden,  

 hvis stemme ved stemmelighed er udslaggivende.
Tilknytningen til Arla Foods  

 består i, at de pågældende bestyrelsesmedlemmer i  

 Mælkeafgiftsfonden også er bestyrelses- eller direktionsmedlemmer  

 i Arla Foods selskaber, produktchef i Arla Foods og/eller  

 bestyrelsesmedlem i Mejeriforeningen på vegne af Arla Foods.
Fire af de  

 syv Arla Foods-tilknyttede bestyrelsesmedlemmer er både  

 bestyrelsesmedlemmer i Arla Foods, i Mejeriforeningen og i  

 Mælkeafgiftsfonden. (Se bilag 1 om bestyrelsessammensætningen i  

 Mælkeafgiftsfonden, bilag 2 om bestyrelsessammensætningen i  

 Mejeriforeningen og bilag 3 om direktions- og  

 bestyrelsessammensætningen i en række Arla Foods-selskaber).
Arla Foods majoritet i Mælkeafgiftsfondens  

 bestyrelse hænger sammen med selskabets bestemmende indflydelse i  

 Mejeriforeningen.
Mejeriforeningen indstiller således 11 ud af  

 Mælkeafgiftsfondens 14 bestyrelsesmedlemmer. (Forbrugerrådet har  

 på grund af nedskæringer trukket det 15. medlem). Arla Foods har  

 flertal i Mejeriforeningens bestyrelse, idet selskabet i henhold til  

 vedtægterne har adgang til at indsætte syv af foreningens 11  

 bestyrelsesmedlemmer.
Det er fødevareministeren, der har kompetence til  

 at foretage den endelige udpegning af bestyrelsesmedlemmerne i fondene.  

 Så vidt vides, har ministeren imidlertid i alle tilfælde fulgt  

 interesseorganisationernes indstillinger.
Fødevareministeren har  

 således ikke foretaget den habilitetsbedømmelse, som  

 Civilretsdirektoratet foretager i relation til andre fonde, heller ikke selv  

 om bemyndigelsesloven forudsætter, at fødevareministeren skal  

 føre et tilsyn med promille- og produktionsafgiftsfondene, som svarer  

 til det tilsyn, som ellers foretages af Civilretsdirektoratet under  

 Justitsministeriet.
Udformningen af reglerne, som regulerer, hvorledes  

 bestyrelsen i Mælkeafgiftsfonden skal udpeges, resulterer dermed i, at  

 det reelt er et stort, privat, multinationalt selskab, som bestemmer,  

 hvorledes betydelige offentlige midler skal bruges.
I 2001 uddelte  

 bestyrelsen 111 mio. kr.
Heraf fik Mejeriforeningen 78 mio. kr. til at  

 benytte til Mejeriforeningens projekter.
Det vil sige, at pengene reelt gik  

 til foreningen selv.
Kun 1,8 mio. kr. af fondsmidlerne gik til  

 økologiske projekter, hvilket svarer til 1,6 pct. af de uddelte midler  

 i fonden.
Til sammenligning udgjorde andelen af økologisk mælk i  

 2001 10,21 pct. af den samlede mælkeproduktion.
Det bemærkes i  

 øvrigt, at det ikke er alle mejerier, der er medlemmer af  

 Mejeriforeningen.
Billedet går igen for eksempel i  

 sammensætningen af Svineafgiftsfondens bestyrelse. (Svineafgiftsfonden  

 uddelte i 1999 omkring 240 mio. kr.). Foreningen Danske Slagterier udpeger  

 således 15 af Svineafgiftsfondens i alt 17 bestyrelsesmedlemmer.
Danish  

 Crown har imidlertid fuldstændig kontrol over Danske Slagterier, idet  

 ni af Danske Slagteriers ti bestyrelsesmedlemmer repræsenterer Danish  

 Crown.
Det betyder, at også flertallet af bestyrelsesmedlemmerne i  

 Svineafgiftsfonden har tæt tilknytning til Danish Crown.
P.t. er  

 Svineafgiftsfondens bestyrelse kun på 15 medlemmer.
Heraf er ni  

 også medlemmer af Danish Crowns bestyrelse, og yderligere to har en  

 anden tilknytning til Danish Crown.
Fondene skal være med til at sikre, at  

 erhvervsudøverne inden for den enkelte sektor solidarisk medvirker til  

 at finansiere aktiviteter og opgaver inden for den pågældende  

 sektor, opgaver, som den enkelte erhvervsudøver ikke selv har mulighed  

 for at iværksætte.
Fondene støtter imidlertid,  

 særlig i forbindelse med afsætningsfremme og forskningsindsatsen,  

 en lang række initiativer, som primært er til gavn for de store  

 virksomheder.
Det er for eksempel åbenlyst, at forskning i  

 fuld-automatisering af produktionen alene tilgodeser store virksomheder, der  

 har råd til at foretage store teknologiske investeringer.
Disse  

 virksomheder er imidlertid af en størrelse, der gør, at de i  

 forvejen har mulighed for at finansiere forskning.
De offentlige fondsmidler  

 kan derfor med fordel anvendes andetsteds og dermed øge sektorens  

 fælles udbytte af investeringerne i forhold til den nuværende  

 situation.
Hertil kommer, at der ikke forskes i kvaliteten af de produkter,  

 der er resultatet af en øget automatisering af produktionen.
I forbindelse med afsætningsfremme har de  

 økologiske producenter interesse i tiltag, der specifikt er rettet mod  

 økologiske produkter.
Hvorimod generel reklameindsats for sektorens  

 produkter ikke er til synderlig gavn for denne gruppe producenter.
Det er  

 imidlertid langt overvejende den sidste type afsætningsfremme, der  

 nyder godt af fondstilskud.
At situationen er uholdbar, understreges af, at  

 sammensætningen af fondsbestyrelserne og disses uddeling af midler er  

 på kant med fondslovgivningens og forvaltningslovens regler om  

 habilitet og på kollisionskurs med regler i konkurrenceloven.  

 Overordnet er formålet med habilitetsreglerne at bevare borgernes  

 tillid til offentlige myndigheders afgørelser.
Denne tillid er  

 imidlertid i fare for at blive nedbrudt, når et stort, privat selskab  

 eller organisation overtager styringen af en offentlig myndighed,  

 således at selskabet eller organisationen kan sætte dagsordenen,  

 når midlerne i fonden skal uddeles.
Habilitetsproblemet skærpes,  

 når fondsuddelingerne giver det pågældende selskab eller  

 organisationen selv betydelige konkrete fordele i form af besparelser  

 på egne budgetter, fordi midlerne uddeles til formål, som  

 selskabet eller organisationen uden fondsmidlerne selv måtte investere  

 penge i.
Da de store selskabers og organisationers interesser imidlertid  

 langtfra altid deles af de mindre og de økologiske producenter,  

 opstår der desuden problemer i relation til  

 konkurrencelovgivningen.
Formålet med fondene og deres finansiering Formålet med promille- og produktionsafgiftsfondene  

 er i henhold til bemyndigelsesloven og fondenes vedtægter at yde  

 tilskud til erhvervs- og fødevarerelaterede aktiviteter inden for  

 jordbrug og fiskeri.
Det skal ske i form af støtte til  

 afsætningsfremme, forskning og forsøgsvirksomhed,  

 produktudvikling, rådgivning, uddannelse, sygdomsforebyggelse,  

 sygdomsbekæmpelse og kontrol.
Promilleafgiftsfondene finansieres hovedsagelig med en  

 andel af provenuet fra pesticidafgifter.
Derudover får promillefondene  

 andel i CO2-afgifterne som led i afgifternes tilbageførelse  

 til erhvervene.
En mindre del af fondens midler udbetales direkte til  

 tilskudsmodtagere, mens hovedparten anvendes som tilskud til  

 produktionsafgiftsfondene.
Produktionsafgiftsfondene finansieres primært af  

 produktionsafgifter, der udgør en fast sum pr. produceret enhed, som  

 producenterne indbetaler inden for deres respektive produktområde.
For  

 mælkeområdets vedkommende indbetaler mælkeproducenterne for  

 eksempel 1,6 øre pr. kilo indvejet mælk.
Indtægterne fra  

 de enkelte produktionsfonde skal anvendes inden for samme område, som  

 de er opkrævet i.
Ud over produktionsafgifter modtager  

 produktionsafgiftsfondene tilskud fra promilleafgiftsfondene.
 Endelig modtager fondene andre midler i  

 størrelsesorden 50 mio. kr. fra forskellige kilder som  

 agromonetær kompensation fra EU, overskydende pesticidafgiftsprovenu  

 m.v.
Behov for særlig indsats I løbet af de sidste par år har der  

 været gentagne eksempler på, at besætninger er blevet ramt  

 af sygdomsudbrud, som har sendt økonomiske chokbølger gennem de  

 respektive landbrugssektorer.
Formålet med at tilføre for  

 eksempel Fjerkræafgiftsfonden flere midler er at hjælpe med til  

 at etablere en forsikringsordning, der skal sikre branchen mod  

 økonomiske trakasserier ved fremtidige tilfælde af for eksempel  

 Newcastle disease.
Desuden kan tiltaget dermed gennemføres, uden at  

 der pålægges forbrugerne yderligere udgifter, således som  

 branchens forslag p.t. går ud på.
Også andre områder ville have gavn af at  

 få tilført yderligere midler.
Det gælder for eksempel  

 Produktionsafgiftsfonden for frugt og gartneriprodukter, som yder  

 støtte til en lille, men arbejdskrævende sektor.
Som  

 følge af erhvervets lidenhed og den deraf følgende  

 begrænsede tilgang af produktionsafgifter til fonden har fonden  

 vanskeligt ved at finansiere den fornødne forskning.
Dette vil et  

 særligt tilskud fra promilleafgiftsfonden imidlertid kunne rette op  

 på.
Desuden er det hensigtsmæssigt at anvende en stor  

 del af de midler, der stammer fra CO2- og pesticidafgifter til  

 forskning i produktion og afsætningsfremme af produkter, hvortil der  

 ikke bruges pesticider eller involveres CO2-problemer.
Dermed  

 forstærkes den ønskede virkning af afgifterne.
Skriftlig fremsættelse Ritt Bjerregaard Som ordfører for forslagsstillerne tillader jeg mig  

 herved at fremsætte:
Forslag til folketingsbeslutning om promille- og  

 produktionsafgiftsfondene (Beslutningsforslag nr.
B 94).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
Bilag 1 Mælkeafgiftsfondens bestyrelse, skriftligt oplyst af  

 Mejeriforeningen November 2002 1-11 er indstillet af Mejeriforeningen, 1-7 har tilknytning til Arla 1. Kaj Ole Pedersen (formand) Formand for Mejeriforeningen, næstformand i bestyrelsen for  

 Mælkeudvalget, bestyrelsesmedlem i Arla Foods a.m.b.a.
2. Jan Toft Nørgaard Bestyrelsesmedlem i Arla Foods a.m.b.a. (indstillet) 3. Jens Bigum Bestyrelsesmedlem i Mejeriforeningen, administrerende direktør i  

 Arla Foods a.m.b.a., bestyrelsesmedlem i Arla Foods International A/S og Arla  

 Foods Holding A/S og bestyrelsesformand i Arla Foods Leasing A/S 4. Knud Erik Jensen Bestyrelsesmedlem i Mejeriforeningen, næstformand i Arla Foods  

 a.m.b.a.s bestyrelse 5. Kristian Nielsen Bestyrelsesmedlem i Mejeriforeningen som repræsentant for Arla  

 Foods 6. Bent Juul Sørensen Næstformand i Mejeriforeningen og bestyrelsesmedlem i Arla Foods  

 a.m.b.a.
7. Karsten Jeppesen Repræsenterer økologisk mejeribrug, produktchef i Arla  

 Foods 8. Niels Bruun Andelsmejeriet Sædager, bestyrelsesmedlem i Mejeriforeningen som  

 repræsentant for "andre andelsmejerier end Arla"  

 (indstillet) 9. Hans Henrik Lund Bestyrelsesmedlem i Mejeriforeningen som repræsentant for  

 privatmejerierne, bestyrelsesmedlem i Tholstrup Cheese A/S,  

 direktør i Tholstrup Cheese Holding A/S 10. Peder Philipp Repræsentant for Dansk Kvæg, bestyrelsesmedlem i Danish Crown,  

 næstformand for bestyrelsen i Kødbranchens Fællesråd  

 som repræsentant for Danish Crown, bestyrelsesmedlem i  

 Landboforeningerne, Mejeriforeningen og Mælkeudvalget 11. Jens Kristoffersen Husmand, repræsentant for Dansk Kvæg, bestyrelsesmedlem i  

 Kødbranchens Fællesråd som repræsentant for Dansk  

 Familielandbrug, bestyrelsesmedlem i Mejeriforeningen og  

 Mælkeudvalget 12. Niels Hansen Gårdejer, udpeget af Landboforeningerne, formand for De Fynske  

 Landboforeninger, bestyrelsesmedlem i Landboforeningerne 13. Peder Nielsen Husmand, udpeget af Dansk Familielandbrug 14. Poul Kronvold Udpeget af Arbejderbevægelsens Erhvervsråd, gruppeformand i  

 Nærings- og Nydelsesmiddelarbejder Forbundet 15.
Forbrugerrådet har meddelt Fødevareministeren, at rådet  

 ikke længere ønsker at være repræsenteret Bilag 2 Mejeriforeningens bestyrelse (ifølge foreningens hjemmeside, Erhvervs- og Selskabsstyrelsen og  

 skriftligt oplyst af foreningen) November 2002 For Arla:
1. Kaj Ole Pedersen Bestyrelsesmedlem i Arla Foods a.m.b.a. og bestyrelsesformand for  

 Mælkeafgiftsfonden 2. Bent Juul Sørensen Bestyrelsesmedlem i Arla Foods a.m.b.a. og Mælkeafgiftsfonden 3. Jens Bigum Administrerende direktør i Arla Foods a.m.b.a. m.v. og  

 bestyrelsesmedlem i Mælkeafgiftsfonden 4. Knud Erik Jensen Næstformand i Arla Foods a.m.b.a.s bestyrelse, bestyrelsesmedlem i  

 Mælkeafgiftsfonden 5. Kristian Nielsen Bestyrelsesmedlem i Mælkeafgiftsfonden 6. Jan Toft Nørgaard Bestyrelsesmedlem i Arla Foods a.m.b.a. og Mælkeafgiftsfonden Arla Foods  har p.t kun udpeget seks medlemmer til  

 Mælkeafgiftsfondens bestyrelse, men har ifølge vedtægterne  

 ret til at udpege syv.
 Øvrige andelsmejerier:
7. Niels Bruun Andelsmejeriet Sædager Privatmejerier:
8. Hans Henrik Lund Bestyrelsesmedlem i Tholstrup Cheese A/S, direktør i Tholstrup  

 Cheese Holding A/S Dansk Kvæg:
9. Peder Philipp Bestyrelsesmedlem i Danish Crown 10. Jens Kristoffersen Husmand Som observatør:
(jf. hjemmeside) Andreas Lundby Koncerndirektør i Arla Sekretær:
Ole Willemann Administrerende direktør i Mejeriforeningen fra juli 2002. Inden da  

 ansat 31 år i Arla Foods, heraf 11 år som  

 koncerndirektør Bilag 3 ARLA FOODS A.M.B.A.
Bestyrelse og direktion november 2002, jf.
Erhvervs- og  

 Selskabsstyrelsen Jens Bigum, administrerende direktør Åke Modig, viceadministrerende direktør Lars Lomberg, formand Knud Erik Jensen, næstformand Karl Bertil Andersson Leif Backstad Kaj Winther Christensen Christer Eliasson Anders Ericsson Leif Eriksson Elisabeth Gauffin Åke Hantoft Tommy Jacobsson Thomas Erling Johansen (ny) Nils Søren Kihlberg Kristen Ole Kristensen Ove Møberg Hans Peter Lindberg Nielsen Per Norstedt Jan Toft Nørgaard Kaj Ole Pedersen Søren Rasmussen Peter Andersen Søndergaard (ny) Bent Juul Sørensen Bilag 4 ARLA FOODS INGREDIENTS A.M.B.A.
Bestyrelse og direktion, jf.
Erhvervs- og Selskabsstyrelsen Peter Lauritzen, direktør og bestyrelsesmedlem Andreas Lundby, bestyrelsesformand ARLA FOODS DISTRIBUTION A.M.B.A.
