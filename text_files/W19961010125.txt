Arb.mark.bidrag, kontor i DK Reference: KSL § 43, stk. 1, § 46, stk. 5, AMFL § 7, stk. 1, litra a, § 8,  

 stk. 1, litra a, § 21, stk. 2 En udenlandsk virksomhed, der havde oprettet et  

 repræsentationskontor her klagede over Told- og Skatteregionens  

 afgørelse om, at deres medarbejdere skulle betale  

 arbejdsmarkedsbidrag.
Repræsentationskontorets opgaver består ifølge det  

 oplyste i at formidle kontakt til danske kunder, med fokus på  

 virksomheder, som har samhandel med det pågældende udland.
Alle  

 aftaler om kundens køb af virksomhedens produkter indgås direkte  

 mellem kunden og den udenlandske virksomhed.
På repræsentationskontoret arbejder der 3 personer, som er  

 ansat og lønnet af den udenlandske virksomhed.
Disse 3 personer er  

 alle fuldt skattepligtige jf.
KSL § 1. Der opkræves A-skat af dansk  

 befuldmægtiget ifølge KSL § 46, stk. 5.
 Den udenlandske virksomhed har ikke hjemting her og får  

 ifølge det oplyste heller ikke fast driftssted her, idet der er tale  

 om et repræsentationskontor, hvor de ansatte ikke kan indgå  

 bindende aftaler på den udenlandske virksomheds vegne.
 På baggrund af disse oplysninger var Told- og Skattestyrelsen enig  

 med virksomheden og dennes repræsentant i, at der ikke er hjemmel til  

 at opkræve - hverken ved indeholdelse eller efterfølgende  

 på grundlag af selvangivelseoplysninger - arbejdsmarkedsbidrag af  

 lønindkomster m.v., der udbetales som A-indkomst gennem en  

 befuldmægtiget efter KSL § 46, stk. 5. Den nærmere begrundelse  

 følger nedenfor.
De 3 medarbejdere er alle som beskæftiget her i landet og fuldt  

 skattepligtige ifølge KSL § 1 også bidragspligtige jf.
AMFL § 7,  

 stk. 1, litra a.
 Bidragsgrundlaget efter AMFL § 8, stk. 1, litra a, er knyttet til  

 A-indkomst ifølge KSL § 43, stk. 1. Ifølge KSL § 46, stk. 5, er  

 indkomst, der udbetales af en befuldmægtiget A-indkomst uanset KSL §  

 44, litra b, og A-indkomst defineres f.s.a. løn m.v. i KSL § 43, stk.  

 1.
§ 4, stk. 2, i bek. nr. 827 af 20. September 1994 om arbejdsmarkedsbidrag  

 blev ophævet ved bek. nr. 636 af 20. Juli 1985, idet bestemmelsen  

 vedrørte opkrævning i tilfælde, hvor arbejdsgiveren ikke  

 er omfattet af eller er fritaget for pligt til at lade løn m.v.  

 udbetale gennem en befuldmægtiget.
I disse tilfælde, hvor der  

 ifølge KSL § 44, litra b, udbetales B-indkomst, som ikke er omfattet  

 af AMFL § 8, stk. 1, litra a, kunne der imidlertid ikke pålægges  

 bidrag.
I konsekvens heraf blev der iværksat tilbagebetaling jf.  

 meddelelse i TfS 1996 .258.
 For så vidt angår KSL § 46, stk. 4, er der tale om A-indkomst,  

 der som udgangspunkt skal udbetales gennem en befuldmægtiget, og der er  

 med hjemmel i AMFL § 21, stk. 2, fastsat nærmere regler om bidraget i  

 bek. nr. 827 af 20. September 1994 § 4, stk. 1.
Der er ikke tilsvarende hjemmel f.s.a.
A-indkomst udbetalt af en  

 befuldmægtiget, jf.
KSL § 46, stk. 5, og der er heller ikke i AMFL §§  

 11-13 fastsat regler om, at de statslige told- og skattemyndigheder kan  

 opkræve bidrag af løn m.v., der udbetales som A-indkomst af en  

 befuldmægtiget efter KSL § 46, stk. 5, på baggrund af de  

 oplysninger, der er lagt til grund ved skatteansættelsen.
