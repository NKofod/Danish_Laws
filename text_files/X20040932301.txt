Anmodning om ændring af et valg i selvangivelsen Skatteyder der anvender virksomhedsordningen  

 påklagede den skatteansættende myndigheds, afgørelse af 15. september 2003,  

 vedrørende anmodning om ændring af selvangivelsen, jf. skattestyrelseslovens  

 §  

 37 D.
Skatteyder solgte den 30. november 2000 en bil,  

 der var i virksomhedsordningen.
Det beroede imidlertid på en fejl, at bilen  

 ikke blev ført ud af virksomheden til privatøkonomien primo 2000, men først  

 den  

 30. november 2000.
Det forhold, at bilen ikke blev overført primo  

 2000 medførte, at han blev ansat af fri bil i alt 70.016 kr., med et fradrag  

 for driftsudgifter på 30.429 kr.
Skatteansættelsen for indkomståret 2000 blev  

 således forhøjet med i alt 39.587 kr.
 Skatteyderen anmodede derfor om tilladelse til at  

 føre bilen ud af virksomhedsordningen primo 2000.
 Det var endvidere oplyst, at skatteyderen havde  

 tilkendegivet, at bilen var en privat benyttet bil, idet de løbende  

 omkostninger,  

 for hele indkomståret 2000, var selvangivet som private udgifter.
Den skatteansættende myndigheds indstilling og  

 begrundelse "Ændring af disponering i  

 virksomhedsordningen er ikke omfattet af bestemmelsen i skattestyrelseslovens  

 §  

 37 D, i det omgørelse af disponeringen positivt forhindres af anden  

 lovgivning,  

 jf. virksomhedsskattelovens § 2, stk. 2.
 Disponeringen i virksomhedsskatteordningen har  

 efter ligningsafdelingens opfattelse, ikke haft utilsigtede skattemæssige  

 virkninger, idet reglerne for blandet bil i virksomhedsordningen er kendt af  

 både dig og din revisor, og værdi af fri bil i tidligere indkomstår korrekt  

 er  

 selvangivet efter Ligningslovens § 16, stk. 4.
Ligningsafdelingen har ikke ændret på  

 disponeringen i virksomhedsordningen, men alene fulgt op på den selvangivne  

 disponering." Told- og Skattestyrelsens indstilling og  

 begrundelse Hvis forudsætningen om, at bilen i år 2000 ikke  

 var blandet benyttet, men udelukkende privat anvendt, som anført af  

 skatteyder,  

 er korrekt, skal anmodningen ikke forelægges Ligningsrådet.
Biler som alene  

 er  

 privat benyttet kan ikke indgå i virksomhedsordningen.
Dette fremgår af  

 virksomhedsskattelovens § 1. Ved forelæggelsen for Ligningsrådet forudsatte  

 styrelsen således, at bilen i indkomståret 2000 var blandet benyttet, som  

 anført af den skatteansættende myndighed.
Af skattestyrelseslovens § 37 D, stk. 1 fremgår,  

 at Skatteministeren kan tillade, at en skattepligtig kan ændre et valg i  

 selvangivelsen, i det omfang skattemyndighederne har foretaget en  

 skatteansættelse  

 af betydning for valget og valget som følge heraf har fået utilsigtede  

 skattemæssige  

 konsekvenser.
Ifølge lovens stk. 2, skal anmodning om tilladelse efter stk. 1  

 fremsættes af den skattepligtige inden 6 måneder efter, at den skattepligtige  

 er kommet til kundskab om den skatteansættelse, der begrunder anmodningen.  

 Skatteministeren kan efter anmodning fra en skattepligtig dispensere fra  

 fristen, hvis der foreligger særlige omstændigheder.
 Af bemærkningerne til lovforslaget fremgår, at der  

 ikke vil kunne opnås tilladelse, hvis der foreligger strafbare forhold, eller  

 hvis der er tale om forsøg på skatteunddragelse.
 Af bemærkningerne fremgår endvidere, at det er en  

 betingelse for tilladelsen, at det tidligere trufne valg som følge af  

 myndighedernes korrektion eller ændring af skatteansættelsen ikke har de  

 skattemæssige  

 virkninger, der var forudsat, da valget blev truffet, og at den  

 skattepligtige  

 kan godtgøre, at det vil have økonomiske konsekvenser, såfremt valget  

 opretholdes.
I bemærkningerne til lovforslaget er der nævnt et  

 eksempel, hvori det fremgår, at skatteyderen kan ændre sit tidligere valg med  

 hensyn til dispositioner i virksomhedsordningen.
På dette grundlag kan  

 styrelsen ikke tilslutte sig den skatteansættende myndigheds begrundelse for  

 indstillingen.
I nærværende sag vil en ændring af valget, således  

 at bilen føres ud af virksomhedsordningen primo 2000 medføre, at forhøjelsen  

 bortfalder, og skatteansættelsen skal foretages under anvendelse af reglerne  

 for blandet benyttede biler udenfor virksomhedsordningen.
En bil, der føres  

 ud  

 af virksomhedsordningen, skal overføres i hæverækkefølgen efter reglerne i  

 virksomhedsskattelovens § 5, stk. 1, medmindre værdien bogføres på  

 mellemregningskontoen.
 Styrelsen finder, at der er hjemmel i  

 skattestyrelseslovens § 37 D, stk. 1 til at foretage et sådan valg, og at  

 betingelserne i lovens stk. 1 er opfyldt.
Styrelsen finder endvidere, at betingelserne i  

 skattestyrelseslovens § 37 D, stk. 2 er opfyldt.
Den 5. maj 2003 ændrede den  

 skatteansættende myndighed skatteansættelserne for indkomstårene 2000 og  

 2001.  

 Den 8. september 2003 anmodede skatteyder om ændring af valget i henhold til  

 skattestyrelseslovens § 37 D.
Skatteyder havde således fremsendt sin  

 anmodning  

 om ændring af selvangivelsen, indenfor fristen af 6 måneder Det er styrelsens vurdering, at der ikke  

 foreligger strafbare forhold, eller forsøg på skatteunddragelse.
 Da betingelserne i skattestyrelseslovens § 37 D  

 således i det hele er opfyldt, indstilles, anmodningen i henhold til  

 skattestyrelseslovens  

 § 37 D imødekommes.
 Ligningsrådet  

  

 tiltrådte indstillingen.
