Baggrund I denne vejledning beskrives, hvorledes opgørelsen af moms foretages i  

 forbindelse med udbetaling af saneringslån og tilskud (kap. 2),  

 byfornyelsesrefusion (kap. 3), støttegrundlag (kap. 4), tilsagnsramme (kap.  

 5) og ikrafttræden og overgangsbestemmelser (kap. 6).
 Som bilag til vejledningen er optrykt Bygge- og Boligstyrelsens cirkulære  

 af 30. marts 1992 om opgørelse af moms i forbindelse med sanerings- og  

 byfornyelsesaktiviteter.
Saneringslån og tilskud For opgørelse af traditionelle saneringsudgifter, der dækkes ved  

 optagelse af midlertidige statslån og tilskud efter saneringslovens §§ 49-51  

 (jf. lovbekendtgørelse nr. 385 af 4. august 1983) gælder følgende:
Ved kommunens hjemtagelse af statslån til selskabssanering anmeldes kun  

 92,5 pct. af det samlede lånebehov, da kommunen modtager 7,5 pct. af  

 lånebehovet fra den kommunale momsudligningsordning.
Dette gælder for alle  

 låneanvisninger fra og med regnskabsåret 1987 og til og med 1991. Fra og med  

 regnskabsåret 1992 anmeldes 91,5 pct., idet kommunen har fået 8,5 pct. fra  

 udligningsordningen. Ændringen skyldes forhøjelse af momsen fra 22 til 25  

 pct. fra 1. januar 1992. Det bemærkes, at refusionsprocenten er fast og  

 uafhængig af den faktisk afholdte moms.
 For traditionelle saneringsudgifter, som afholdes fra og med 1987 i  

 tilfælde, hvor kommunen selv forestår saneringen (altså uden en rådgivers  

 medvirken), skal kommunen anmode om statslån til udgifterne ekskl. den  

 faktisk afholdte moms.
 Af hensyn til fremtidige regnskabsafslutninger er det væsentligt, at  

 kommunen sondrer mellem lån ydet før og efter 1. januar 1987 og før og efter  

 1. januar 1992, hvor momsprocenten steg fra 22 til 25.
 Det understreges i øvrigt, at de tidligere ydede ombygningslån i henhold  

 til saneringslovens § 52 - jf. lovbekendtgørelse nr. 356 af 3. juli 1975 -  

 ikke er omfattet af momsudligningsordningen, idet sådanne lån optages i  

 kommunernes budget- og regnskabssystem under de såkaldte finansforskydninger.
Byfornyelsesrefusion For refusionsberettigede byfornyelsesudgifter efter byfornyelseslovens §  

 66, stk. 3, (jf. lovbekendtgørelse nr. 498 af 28. juni 1990 med senere  

 ændringer) gælder, at kommunen skal anmode om statslig refusion på 50 pct. af  

 de refusionsberettigede udgifter ekskl. den faktisk afholdte moms.
Momsen  

 anmeldes derimod til refusion i den kommunale momsudligningsordning.
Det skal bemærkes, at der i forbindelse med visse nedrivningssager, dvs.  

 refusionsberettigede aktiviteter, hvor der i udgifterne modregnes for  

 indtægter fra grundsalg, kan opstå et særligt momsproblem.
I de tilfælde,  

 hvor salgsprisen overstiger købsprisen, bliver en del af  

 nedrivningsudgifterne herved dækket.
Såfremt grunden sælges til private, skal  

 momsen af denne del af nedrivningsudgiften tilbagebetales til den kommunale  

 momsudligningsordning.
 Kommuner, der benytter et byfornyelsesselskab eller en anden rådgiver,  

 skal i øvrigt være opmærksomme på, at selskabets/rådgivers  

 administrationshonorar skal udmåles i forhold til de rammebelastende udgifter  

 inkl. moms, jf. afsnit II, pkt. 2.9.f i Boligstyrelsens cirkulære af 3. juli  

 1986 om offentlig støtte til byfornyelse og boligforbedring m.v.
 Det er fortsat uden betydning for refusionsgrundlaget i henhold til lovens  

 § 66, stk. 3, om honoraret tillægges moms eller ej, da kommunen skal anmelde  

 de refusionsberettigede udgifter ekskl. moms.
Støttegrundlaget For ombygning af privat ejede ejendomme, herunder ejendomme der ejes af  

 et byfornyelsesselskab, opgøres støttegrundlaget inkl. faktisk afholdt moms.
 For ombygninger af kommunale beboelsesejendomme og ejendomme, som kommunen  

 har overtaget med henblik på istandsættelse (råde over-ejendomme), gælder, at  

 kommunen løbende får refunderet moms af ombygningsudgifterne i  

 gennemførelsesfasen via den kommunale momsudligningsordning.
Med henblik på at sikre, at leje- og brugsværdien og dermed huslejen  

 beregnes ens, uanset om det er kommunen eller en privat udlejer, der ejer  

 ejendommen, skal ombygningsudgifterne opgøres inkl. moms ved låne- og  

 støtteudmålingen.
Bestemmelsen gælder, uanset at kommunen får refunderet  

 momsen i gennemførelsesfasen, og uanset om kommunen sælger ejendommen eller  

 regner med at beholde den i kommunalt eje.
I forbindelse med låneoptagelsen opstår imidlertid et merprovenu, idet  

 kommunen for en del af de samlede udgifter opnår såvel finansiering via  

 låneoptagelsen som via refusionen fra momsudligningsordningen.
Dette  

 merprovenu skal derfor tilbagebetales.
 Helt generelt gælder, at afhændes ejendommen i forbindelse med den  

 endelige låneoptagelse, tilbagebetales den refunderede moms umiddelbart til  

 den kommunale momsudligningsordning.
 Kommunen kan som ejer a'conto hjemtage realkreditlån i overensstemmelse  

 med reglerne i Bygge- og Boligstyrelsens cirkulæreskrivelse af 19. december  

 1990 om a'conto låneoptagelse til finansiering af ombygningsarbejder, der  

 støttes efter reglerne i lov om byfornyelse og boligforbedring.
Der er ikke i forhold til cirkulæreskrivelsen indskrænkninger i adgangen  

 til at a'conto hjemtage realkreditlån, der finansierer de værdiforøgende  

 ombygningsudgifter.
Disse kan altså hjemtages inden for 80 pct. af det  

 meddelte tilsagn.
Med hensyn til de ikke-værdiforøgende ombygningsudgifter er det vigtigt,  

 at der ikke a'conto hjemtages et større realkreditlån, end der er behov for,  

 hvis ejendommen forbliver i kommunalt eje.
Der kan derfor ikke a'conto  

 hjemtages større realkreditlån end 80 pct. af det meddelte tilsagn om  

 ydelsesstøtte til ikke-værdiforøgende ombygningsudgifter fratrukket den  

 refunderede moms på de afholdte udgifter vedrørende hele ombygningen.
Herudover foretages tilbagebetalingen rent praktisk således, at kommunen,  

 jf. cirkulærets § 5, stk. 1, og § 6, stk. 1, udover at optage lån også skal  

 indhente et lånetilbud hos det långivende realkreditinstitut.
Lånetilbudet  

 skal vedrøre indekslån type IS 35 med en længste løbetid på 501/2 år.
 Kommunalbestyrelsen bør i forbindelse med godkendelsen af  

 ombygningsregnskabet tage stilling til, om ejendommen skal forblive i  

 kommunalt eje i mindst 5 år, idet der i så fald ikke i de støtteberettigede  

 ombygningsudgifter skal medtages låneomkostninger i forbindelse med det  

 tilbudte lån.
 Da lån og lånetilbud afhænger af både størrelsen af den refunderede moms  

 på hele ombygningen og de ikke-værdiforøgende udgifter, skelnes der mellem  

 følgende situationer:
I ejendomme, hvor de ikke-værdiforøgende udgifter, jf. byfornyelseslovens  

 § 59, stk. 5, overstiger den refunderede moms, og hvor der ikke senest på  

 tidspunktet for lånets berigtigelse er indgået aftale om salg af ejendommen,  

 skal der optages et indekslån til dækning af forskellen mellem de  

 ikke-værdiforøgende udgifter og den refunderede moms.
Til dette lån ydes  

 ydelsesstøtte på sædvanlig måde efter byfornyelseslovens § 59 a, stk. 2.
Endvidere skal kommunalbestyrelsen indhente et lånetilbud på et indekslån  

 type IS 35 hos realkreditinstituttet på et beløb, hvis nettoprovenu svarer  

 til den refunderede moms af hele ombygningsudgiften.
Lånetilbuddet skal  

 således give mulighed for ud over momsen at finansiere omkostningerne i  

 forbindelse med låneoptagelsen.
Kommunalbestyrelsen skal i forbindelse med  

 opgørelsen af de støtteberettigede ombygningsudgifter være opmærksom herpå.  

 Kommunalbestyrelsen må give et tilsagn af en sådan størrelse, at der i givet  

 fald kan ydes ydelsesstøtte til hele det tilbudte lån.
Kommunalbestyrelsen skal stille krav om, at instituttet i lånetilbuddet  

 forpligter sig til at udbetale lånet, såfremt ejendommen afhændes senest 5 år  

 efter kommunalbestyrelsens godkendelse af ombygningsregnskabet.
Lånetilbuddet  

 kan således kun benyttes i indtil 5 år efter kommunalbestyrelsens godkendelse  

 af ombygningsregnskabet.
 Sælges ejendommen inden for en periode af 5 år regnet fra tidspunktet for  

 godkendelsen af ombygningsregnskabet, skal kommunen optage det tilbudte lån.  

 Til dette lån ydes ydelsesstøtte på sædvanlig måde efter byfornyelseslovens §  

 59 a, stk. 2. Nettoprovenuet af lånet skal med virkning fra overtagelsesdagen  

 indbetales til den kommunale momsudligningsordning.
 Ejer kommunen fortsat ejendommen 5 år efter godkendelsen af  

 ombygningsregnskabet, må kommunen ikke benytte lånetilbuddet, og tilsagnet om  

 ydelsesstøtte til det tilbudte lån bortfalder.
 Såfremt kommunen på låneoptagelsestidspunktet med sikkerhed ved, at  

 ejendommen kan forblive i kommunalt eje, kan de støtteberettigede  

 ikke-værdiforøgende udgifter umiddelbart reduceres med den refunderede moms.  

 Det er derfor ikke nødvendigt at indhente ovennævnte lånetilbud.
I ejendomme, hvor de ikke-værdiforøgende udgifter, jf. byfornyelseslovens  

 § 59, stk. 5, er mindre end den refunderede moms, og hvor der ikke senest på  

 tidspunktet for lånets berigtigelse er indgået aftale om salg af ejendommen,  

 skal kommunalbestyrelsen i et realkreditinstitut indhente et lånetilbud på et  

 indekslån type IS 35 med et nettoprovenu på et beløb, der svarer til de  

 ikke-værdiforøgende udgifter.
Lånetilbuddet skal således give mulighed for ud  

 over momsen at finansiere omkostningerne ved låneoptagelsen.  

 Kommunalbestyrelsen skal i forbindelse med opgørelsen af de støtteberettigede  

 ombygningsudgifter være opmærksom herpå.
Kommunalbestyrelsen må give et  

 tilsagn af en sådan størrelse, at der i givet fald kan ydes ydelsesstøtte til  

 hele det tilbudte lån.
Kommunalbestyrelsen skal stille krav om, at instituttet i lånetilbuddet  

 forpligter sig til at udbetale lånet, såfremt ejendommen afhændes senest 5 år  

 efter kommunalbestyrelsens godkendelse af ombygningsregnskabet.
Lånetilbuddet  

 kan således kun benyttes i indtil 5 år efter kommunalbestyrelsens godkendelse  

 af ombygningsregnskabet.
 Forskellen mellem den refunderede moms og de ikke-værdiforøgende  

 ombygningsudgifter skal umiddelbart indbetales til den kommunale  

 momsudligningsordning.
 Afhændes ejendommen inden for en periode af 5 år regnet fra tidspunktet  

 for kommunalbestyrelsens godkendelse af ombygningsregnskabet, skal kommunen  

 optage det tilbudte lån, idet nettoprovenuet af lånet med virkning fra  

 overtagelsesdagen skal indbetales til den kommunale momsudligningsordning.  

 Til dette lån ydes ydelsesstøtte på sædvanlig måde efter byfornyelseslovens §  

 59 a, stk. 2.
 Ejer kommunen fortsat ejendommen 5 år efter godkendelsen af  

 ombygningsregnskabet, må kommunen ikke benytte det ovennævnte lånetilbud, og  

 tilsagnet om ydelsesstøtte til det tilbudte lån bortfalder.
 Såfremt kommunen på låneoptagelsestidspunktet med sikkerhed ved, at  

 ejendommen kan forblive i kommunalt eje, skal der ikke indhentes lånetilbud  

 vedrørende finansiering af de støtteberettigede ikke-værdiforøgende udgifter.
Belastning af tilsagnsrammen Kommunens tilsagnsramme belastes som følge af de ændrede regler således:
 Kommunen skal i forbindelse med ansøgning om både vejledende og bindende  

 tilsagnsrammer tage højde for ovennævnte bestemmelser.
Ikrafttrædelses- og overgangsbestemmelser Cirkulæret træder i kraft den 15. april 1992, men har virkning fra og med  

 regnskabsåret 1992. Samtidig ophæves cirkulære nr. 29 af 9. marts 1988 om  

 opgørelse af moms i forbindelse med sanerings- og byfornyelsesaktiviteter.
 For så vidt angår de kommunale ejendomme, hvortil der er givet tilsagn før  

 1. januar 1990, eller som er finansieret i regnskabsårene 1987-1991 i  

 overensstemmelse med de hidtil gældende bestemmelser i det nu ophævede  

 cirkulære om opgørelse af moms, er der fastsat overgangsregler i det omfang,  

 der er anført nedenfor.
 For kommunalt ejede ejendomme, hvor endelig finansiering er foretaget  

 inden 1. april 1992, og hvor kommunen fortsat opbevarer obligationer svarende  

 til den refunderede moms, gælder følgende:
 Afhændes ejendommen inden 5 år efter regnskabsgodkendelsen, indbetales  

 nettoprovenuet af de opbevarede obligationer med tillæg af oppebårne renter  

 og afdrag til den kommunale momsudligningsordning.
Er ejendommen ikke afhændet inden udløbet af 5-årsfristens udløb,  

 foretages der et ekstraordinært afdrag på det lån, som er optaget til dækning  

 af de ikke-værdiforøgende udgifter.
Afdraget skal bestå af dels de opbevarede  

 obligationer dels obligationer af samme serie for et beløb, der svarer til de  

 oppebårne renter og afdrag på de opbevarede obligationer med fradrag af  

 omkostninger ved opkøbet af de obligationer, der erhverves.
Ydelsen på lånet  

 til finansiering af de ikke-værdiforøgende ombygningsudgifter vil herefter  

 blive nedsat tilsvarende.
 Er nettoprovenuet af de opbevarede obligationer med tillæg af oppebårne  

 renter og afdrag større end det ikke-værdiforøgende lån, indfries lånet helt  

 og fuldt, og den resterende del af nettoprovenuet indbetales til den  

 kommunale momsudligningsordning.
 For kommunalt ejede ejendomme, hvortil der er opnået tilsagn om rente- og  

 afdragsbidrag til indekslån type IS 20 før 1. januar 1990, men hvor endelig  

 finansiering ikke har fundet sted før cirkulærets ikrafttræden, gælder  

 følgende:
 Der gælder de samme regler om finansiering af ombygningsudgifterne via  

 låneoptagelse, evt. lånetilbud og momsrefusion som nævnt i kapitel 4, men med  

 den ændring, at der optages indekslån type IS 20 i stedet for type IS 35.
 Da der kun i et begrænset tidsrum fremover vil kunne ydes indekslån type  

 IS 20, idet disse serier - afhængigt af realkreditinstitut - lukkes ved  

 udgangen af 1995 eller udgangen af august 1996, vil det ikke være muligt at  

 indhente et 5-årigt lånetilbud fra et realkreditinstitut på denne lånetype.  

 Såfremt der efter §§ 5 og 6 skal indhentes et lånetilbud, vil det derfor være  

 nødvendigt i stedet at indhente et lånetilbud på et indekslån type IS 35.
Såfremt kommunalbestyrelsen ikke ved regnskabsgodkendelsen er sikker på,  

 at ejendommen kan forblive i kommunalt eje i 5 år, skal kommunalbestyrelsen  

 være opmærksom på, at der skal gives tilsagn om offentlig støtte i form af  

 ydelsesstøtte til det tilbudte lån, uanset om det hjemtages.
Bortfalder  

 lånetilbuddet, fordi ejendommen forbliver i kommunalt eje i 5 år, medfører  

 dette samtidig, at støttetilsagnet til det tilbudte lån bortfalder.
