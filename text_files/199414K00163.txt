Nr BTL 163 Betænkning over Forslag til lov om ændring af lov om social bistand  

 (Anciennitetsprincip ved optagelse i daginstitutioner)   

 Nr L 163 1994-95, 1. samling Afgivet af Socialudvalget Afgivet: 19950524 Udvalget har behandlet lovforslaget i nogle møder og har herunder stillet spørgsmål til socialministeren, som denne har besvaret skriftligt.
 Der er af et mindretal stillet et ændringsforslag, hvorom henvises til de  

 ledsagende bemærkninger.
Herefter indstiller et flertal (Socialdemokratiets, Venstres, Det  

 Konservative Folkepartis, Fremskridtspartiets, Det Radikale Venstres og  

 Centrum-Demokraternes medlemmer af udvalget) lovforslaget til  

forkastelse ved 3. behandling.
Flertallet vil stemme imod det stillede  

 ændringsforslag.
 Et mindretal (Socialistisk Folkepartis medlem af udvalget)  

 indstiller lovforslaget til vedtagelse med det stillede  

 ændringsforslag.
 Mindretallet finder, at Enhedslistens lovforslag har et alt for begrænset  

 sigte, og har derfor stillet ændringsforslaget.
 Et andet mindretal (Enhedslistens medlem af udvalget) indstiller  

 lovforslaget til vedtagelse med det stillede ændringsforslag.  

 Mindretallet skal ganske som ved afstemningen i Folketinget den 11. maj 1995  

 om beslutningsforslag om børnepasningsgaranti, afvikling af ventelister og  

 uddannelse af pædagoger (B 2) give sin tilslutning til SF's ændringsforslag,  

 der her ses affattet som en ændring til bistandslovens § 69, stk. 1.
Enhedslisten er enig med SF i, at en lovfæstet pasningsgaranti for alle  

 børn er målet.
Med de seneste udmeldinger fra kommunerne er det imidlertid  

 klart, at der i en rum tid fremover vil være mange kommuner, som fortsat vil  

 have ventelister.
 Der vil i lang tid fremover være kommuner, der ikke opfatter det som deres  

 opgave at anvise plads til børn af arbejdsløse ud fra forskellige argumenter.
Det vil for de arbejdsløse forældre, hvis børn nedprioriteres, være en  

 vanskelig sag at skulle dokumentere, at man er udsat for diskrimination,  

 medmindre kommunen åbent erkender, at det er kommunens visitationspolitik at  

 foretage denne nedprioritering.
Kommunerne er imidlertid efter flere påtaler  

 fra tilsynsrådene holdt op med at skilte med, at nedprioriteringen foregår.  

 Samtidig er ventelister undtaget fra offentlighedslovens regler om  

 aktindsigt, jf. § 7, hvilket nærmest gør det umuligt at skaffe sig  

 dokumentation for, at diskriminering faktisk foregår.
 Såfremt SF's ændringsforslag ikke bliver vedtaget, vil Enhedslisten  

 naturligvis stemme for sit eget lovforslag, der vil styrke de arbejdsløses  

 børns stilling ganske betragteligt, idet forslaget reelt gør det umuligt for  

 kommunerne at videreføre diskrimineringen af de arbejdsløses børn.
 ÆndringsforslagAf et mindretal (SF), tiltrådt af et  

mindretal (EL):
 Til § 1 1) Den foreslåede ændring udgår, og i stedet indsættes:
 »§ 69, stk. 1, affattes således:
»Kommunalbestyrelsen er forpligtet til at sørge for, at der er det  

 nødvendige antal pladser på daginstitutioner for børn og unge, herunder  

 socialpædagogiske fritidsforanstaltninger, jf. dog § 95 a.
Alle børn og unge  

 har ret til en plads som nævnt i 1. pkt.«» Bemærkninger Til nr. 1 Med ændringsforslaget opnås en lovfæstet garanti for, at  

 forældre kan få deres børn passet i et kommunalt dagtilbud.
På den måde gøres  

 der en gang for alle op med den usikkerhed, mange forældre og børn må leve i.  

 Pasningsgarantien er et indgreb i det kommunale selvstyre.
Men indgrebet  

 svarer helt til det indgreb, der findes i folkeskoleloven, hvorefter kommuner  

 skal give tilbud om plads i skolen.
Der henvises i øvrigt til Socialistisk  

 Folkepartis beslutningsforslag om børnepasningsgaranti, afvikling af  

 ventelister og uddannelse af pædagoger (B 2), som er fremsat den 12. oktober  

 1994.
Jørn Pedersen (S) Else Marie Mortensen (S) Jan Petersen (S) Peder Sass (S)  

 Grete Schødts (S) Villy Søvndal (SF) fmd.
Bjørn Elmquist (RV) Bruno Jerup  

 (EL) Sonja Albrink (CD) Erik Larsen (V) Else Winther Andersen (V) Flemming  

 Oppfeldt (V) Lars Løkke Rasmussen (V) Bendt Bendtsen (KF) Karen Højte Jensen  

 (KF) Jens Jørgensen (KF) Tom Behnke (FP) nfmd.
