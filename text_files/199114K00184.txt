Nr BTL 184 Betænkning over Forslag til lov om ændring af retsplejeloven,  

 straffeloven, færdselsloven og udlændingeloven (Anklagemyndighedens struktur)  

  

 Nr L 184 1991-92, 1. samling Afgivet af Retsudvalget Afgivet: 19920508 Udvalget har behandlet lovforslaget i en række møder og har herunder stillet spørgsmål til justitsministeren, som denne har besvaret skriftligt.
Nogle af udvalgets spørgsmål til justitsministeren og dennes svar herpå er optrykt som bilag til betænkningen.
 Der er af justitsministeren stillet et ændringsforslag, hvorom henvises  

 til de ledsagende bemærkninger.
 Herefter indstiller et flertal (udvalget med undtagelse af  

 Socialdemokratiets og Socialistisk Folkepartis medlemmer) lovforslaget til  

vedtagelse med det af justitsministeren stillede ændringsforslag.
 Flertallet finder, at de nye bestemmelser om anklagemyndighedens struktur  

 vil betyde en mere tidssvarende og hensigtsmæssig kompetencefordeling inden  

 for anklagemyndigheden og dermed en bedre udnyttelse af anklagemyndighedens  

 ressourcer.
Flertallet ønsker i den forbindelse at fremhæve vigtigheden af, at også  

 hensynet til retssikkerheden tilgodeses ved nyordningen af  

 anklagemyndighedens organisation.
Flertallet finder, at det foreslåede  

 rekurssystem med to instanser er hensigtsmæssigt og i overensstemmelse med  

 det almindelige princip i dansk ret, idet det indebærer en almindelig adgang  

 til fuldstændig prøvelse af en sag i to instanser.
Endvidere har den øverste  

 anklagemyndighed fortsat adgang til i kraft af sin overordnede stilling at  

 gribe ind i behandlingen og afgørelsen af konkrete straffesager.
Flertallet  

 har tillid til, at disse principper for klagesagers behandling også i praksis  

 vil muliggøre, at klagesagerne også fremover behandles på en betryggende og  

 saglig måde, således at hensynet til retssikkerheden tilgodeses.
Flertallet lægger endvidere vægt på, at der med forslaget om en  

 kompetenceoverførsel fra de regionale statsadvokater til de lokale  

 politimestre opnås en decentralisering af anklagemyndighedens arbejdsopgaver  

 og hermed en bedre og mere effektiv kompetencefordeling inden for  

 anklagemyndigheden i overensstemmelse med kravene til smidighed og nærhed i  

 forvaltningen.
Det administrative regelsæt, der efter lovforslaget skal  

 udarbejdes med henblik bl.a. på, at visse sagstyper forelægges den  

 overordnede anklagemyndighed, bør udformes bl.a. under iagttagelse af  

 hensynet til sigtedes eller tiltaltes retssikkerhed og den ensartede  

 behandling af sagerne.
Et mindretal (Socialdemokratiets medlemmer af udvalget) vil  

 redegøre for sin stilling til lovforslaget ved 2. behandling.
Mindretallet  

 kan stemme for det af justitsministeren stillede ændringsforslag.
 Et andet mindretal (Socialistisk Folkepartis medlemmer af udvalget)  

 indstiller lovforslaget til vedtagelse med det af justitsministeren  

 stillede ændringsforslag.
Mindretallet kan tilslutte sig lovforslaget med de forenklinger af  

 anklagemyndighedens struktur, det indebærer.
Mindretallet ønsker at  

 understrege, at det af bemærkningerne til lovforslaget fremgår, at det ikke  

 er hensigten med lovforslaget at nedsætte antallet af sager, hvori der skal  

 være medvirken af domsmænd, selv om flere sager herefter bliver politisager.
 Mindretallet har endvidere bemærket, at flere høringssvar beskæftiger sig  

 med ønsket om at få en fuldstændig beskrivelse af alle sager, hvori domsmænd  

 skal medvirke, indføjet i retsplejeloven og henviser i denne sammenhæng til  

 justitsministerens svar på udvalgets spørgsmål nr. 1.
 Da den endelige rekursadgang efter lovforslaget ikke mere i alle tilfælde  

 er landsdækkende, ønsker mindretallet at fremhæve rigsadvokatens forpligtelse  

 til at føre tilsyn og udsende informationer samt rigsadvokatens og  

 justitsministerens mulighed for at gribe ind i konkrete sager, således som  

 det fremgår af svar på udvalgets spørgsmål nr. 5, 10 og 11.
 ÆndringsforslagAf justitsministeren , tiltrådt af udvalget:
 Til § 2 1) Nr. 3 og 4 udgår.
Bemærkninger Til nr. 1 Bestemmelserne i straffelovens §§ 110 f og 118 a, som findes i  

 henholdsvis straffelovens kapitel 12 om forbrydelser mod statens  

 selvstændighed og sikkerhed og i kapitel 13 om forbrydelser mod  

 statsforfatningen og de øverste statsmyndigheder, har fået deres nuværende  

 affattelse ved lov nr. 225 af 7. juni 1952.
 Justitsministeren finder det rigtigst, at det direkte af loven fremgår, at  

 afgørelse om påtale af forbrydelser mod statens ydre og indre sikkerhed  

 træffes af justitsministeren under sædvanlig parlamentarisk kontrol.
Ændringsforslaget indebærer, at tiltalerejsning for overtrædelse af  

 bestemmelserne i straffelovens kapitel 12 og 13 kun kan ske efter  

 justitsministerens beslutning herom.
Det er således ikke nødvendigt, at det i  

 de administrative regler, der fastsættes i medfør af § 720, stk. 1, pålægges  

 anklagemyndigheden at forelægge sådanne sager for justitsministeren, men af  

 hensyn til overskueligheden af regelsættet på dette område vil det være  

 naturligt at gentage de ovennævnte regler i straffeloven i det administrative  

 regelsæt.
Justitsministerens kompetence med hensyn til beslutning om  

 tiltalerejsning i de nævnte sager vil selvsagt ikke kunne ophæves ved  

 administrative bestemmelser herom.
Træffer justitsministeren beslutning om  

 tiltalerejsning i sager om overtrædelse af bestemmelserne i straffelovens  

 kapitel 12 og 13, tilkommer påtalen statsadvokaten, jf. § 719, stk. 2, nr. 2.
Dorte Bennedsen (S) Erling Christensen (S) Lise Hækkerup (S) Frank Jensen  

 (S) Birte Weiss (S) Karen Jespersen (S) Ebba Strange (SF) nfmd.
Gert  

 Petersen (SF) Sonja Albrink (CD) Grove (KF) fmd.
Helge Adam Møller  

 (KF) Inge Dahl-Sørensen (V) Birthe Rønn Hornbech (V) Svend Aage Jensby (V)  

 Tom Behnke (FP) Niels Helveg Petersen (RV) Inger Stilling Pedersen (KRF)
Bilag Nogle af udvalgets spørgsmål til justitsministeren og dennes besvarelse  

 heraf Spørgsmål nr. 1:
»Ad bilag 1 Ad pkt. 3. Påtalekompetencens betydning for procesmåden, afsnit 2 Vil ministeren foranledige, at ønskerne i pågældende afsnit imødekommes?  

 I benægtende fald ønskes teknisk bistand til udarbejdelse af  

 ændringsforslag.« Svar:
 Justitsministeriet har i forbindelse med udarbejdelsen af lovforslaget  

 nøje overvejet de udtalelser og ønsker bl.a. vedrørende reglerne om domsmænds  

 medvirken, som er fremsat fra domstolenes side.
 For så vidt angår den foreslåede udvidelse af området for skønsmæssige  

 afgørelser vedrørende spørgsmålet om domsmænds medvirken har  

 Justitsministeriet forsøgt at vurdere omfanget af denne udvidelse.
 De foreslåede ændringer i kriterierne for domsmænds medvirken indebærer,  

 at domsmænd skal medvirke i alle sager, hvor der bliver spørgsmål om højere  

 straf end bøde, eller som i øvrigt skønnes at være af særlig indgribende  

 betydning for tiltalte eller af særlig offentlig interesse.
Også efter de i dag gældende regler afhænger det af domstolens  

 skønsmæssige vurdering, om der i bødepolitisager skal medvirke domsmænd.
Den  

 foreslåede ændring har derfor ikke betydning for de nuværende  

politisager, men alene for statsadvokatsagerne.
 Da domsmænds medvirken efter forslaget er obligatorisk i sager, hvor der  

 bliver spørgsmål om frihedsstraf, berører forslaget alene de  

statsadvokatsager, hvor der enten bliver spørgsmål om bødestraf, eller  

 hvor der hverken bliver tale om frihedsstraf eller bøde.
Den sidstnævnte gruppe omfatter sager, hvor der bliver spørgsmål om  

 anvendelse af straffelovens §§ 68-70 og § 73 (vedr. f.eks. behandlingsdomme  

 eller dom til anbringelse på hospital eller i institution), sager om  

 ophævelse af en forening samt rene konfiskationssager.
Der er her tale om en  

 relativt begrænset sagsgruppe.
For så vidt angår den førstnævnte gruppe - bødesagerne - er en præcis  

 afgrænsning af de omfattede sager mere vanskelig.
Dette hænger sammen med, at  

 kriteriet for domsmænds medvirken ikke er knyttet til strafferammen for den  

 enkelte lovovertrædelse, men til den konkret forskyldte straf, i  

 almindelighed anklagemyndighedens strafpåstand.
Da en meget betydelig del af  

 statsadvokatsagerne har en strafferamme spændende fra bøde til fængsel, er  

 der i princippet et meget stort antal statsadvokatsager, som kan blive berørt  

 af forslaget.
Spørgsmålet er imidlertid, om der også i praksis vil være tale  

 om et stort antal sager.
 Ved den nærmere vurdering heraf kan statsadvokatbødesagerne opdeles i  

 straffelovsovertrædelser og overtrædelser af særlovgivningen.
 For så vidt angår straffelovsovertrædelser har mange af de  

 bestemmelser i straffeloven, som i dag er statsadvokatsager - eller behandles  

 som sådan, jf. retsplejelovens § 721, stk. 2, - en strafferamme, der spænder  

 fra bøde til fængsel.
Der foreligger imidlertid ikke nogen statistik eller talmæssigt materiale  

 i øvrigt til belysning af, hvilke statsadvokatsager der afgøres med  

 bødestraf.
Som påpeget af retsplejerådet er det nærliggende at antage, at  

 spørgsmålet i relation til straffeloven formentlig oftest vil foreligge i  

 forbindelse med sager om overtrædelse af straffelovens § 241 om uagtsomt  

 manddrab og § 266 b om racediskrimination, og at der i disse sager ofte bør  

 medvirke domsmænd.
Der er således ikke tale om en stor sagsgruppe eller  

 sager, hvor anvendelsen af domsmænd i praksis kan antages at ville give  

 anledning til større tvivl.
For så vidt angår særlovsovertrædelserne er det den overvejende  

 hovedregel, at særlovssager er politisager, uanset at mange særlove hjemler  

 fængselsstraf.
Som undtagelse herfra findes navnlig særlovene vedrørende  

 sundhedspersonel.
Inden for særlovsområdet får retsplejerådets forslag derfor  

 kun betydning for relativt få love, f.eks. lægeloven, tandlægeloven og lov om  

 sygeplejersker, og overtrædelserne af disse love er relativt fåtallige.
 Af politiets seneste årsberetning fremgår, at der i 1990 blev truffet  

 afgørelse i i alt 297.297 sager vedrørende overtrædelse af særlovgivningen.  

 Heraf medvirkede domsmænd i 1.674 sager. 1.095 af disse 1.674 sager var  

 færdselslovsovertrædelser med spørgsmål om ubetinget frakendelse af  

 førerretten i henhold til færdselslovens § 126. Da spørgsmålet om domsmænds  

 medvirken i færdselssager efter lovforslaget skal reguleres i færdselsloven,  

 har det her behandlede spørgsmål ikke betydning for  

 færdselslovsovertrædelser.
 Blandt de resterende 579 sager er dels de overtrædelser af færdselslovens  

 § 53, hvor domsmænd i henhold til retsplejelovens § 688, stk. 3, nr. 2, skal  

 medvirke (bestemmelsens anvendelsesområde blev indsnævret med virkning fra 1.  

 juli 1990), dels bødepolitisager, hvor der i medfør af det eksisterende  

 kriterium om særlig indgribende betydning for tiltalte eller særlig betydning  

 for det offentlige har medvirket domsmænd.
 Det må på denne baggrund antages, at det reelle tal for domsmænds  

 medvirken i særlovssagerne er beskedent, såvel absolut som set i forhold til  

 det samlede antal særlovsafgørelser på knap 300.000.
 På denne baggrund er det Justitsministeriets opfattelse, at den foreslåede  

 ændring af reglerne om domsmænds medvirken vil medføre en vis forøgelse af de  

 skønsmæssige afgørelser om, hvorvidt domsmænd skal medvirke i en sag, men der  

 vil næppe være tale om en så betydelig forøgelse, at det vil medføre mærkbart  

 administrativt besvær for domstolene.
Vedrørende muligheden for i lovteksten at opregne de straffelovs- og  

 særlovsovertrædelser, hvor domsmænd bør medvirke, må det i overensstemmelse  

 med retsplejerådets enstemmige anbefaling og i lighed med retsplejerådets  

 tidligere overvejelser om kriterier for domsmænds medvirken i bødepolitisager  

 (betænkning nr. 994/1983, s. 47 ff) antages, at en udtømmende opregning af de  

 straffebud i straffeloven og særlovgivningen, hvor domsmænd skal medvirke ved  

 pådømmelsen, vil være vanskelig og navnlig tilfældig.
Sagerne inden for de  

 enkelte sagstyper kan i de konkrete tilfælde udvise store forskelle, og nogle  

 af sagerne vil være af bagatelagtig karakter og uden særlig samfundsmæssig  

 interesse.
Hertil kommer, at den forenkling af bestemmelserne, der også  

 tilsigtes opnået ved retsplejerådets forslag, vil gå tabt, hvis de  

 forskellige bestemmelser i straffeloven og særlovgivningen, hvor domsmænd  

 skal medvirke, udtømmende skal angives i retsplejelovens regel herom.
 En udtrykkelig angivelse i loven af sagsområder eller enkelte  

 lovovertrædelser, som skal behandles under medvirken af domsmænd, vil derfor  

 efter Justitsministeriets opfattelse ikke være egnet som middel til  

 afgrænsning af, hvilke sager der bør behandles af domsmænd.
 Det er i nogle af høringssvarene angivet som en mulig løsning på det  

 ovennævnte problem, at de foreslåede bestemmelser i retsplejelovens § 686,  

 stk. 2, 2. led, og § 689, stk. 2, nr. 2, 2. led, suppleres med en bestemmelse  

 om, at retten tager stilling til, om de pågældende sager skal behandles under  

 medvirken af domsmænd efter påstand fra anklagemyndigheden eller forsvareren,  

 og at en sådan begæring skal fremsættes inden udløbet af en bestemt frist,  

 der regnes fra et nærmere angivet tidspunkt.
 Efter Justitsministeriets opfattelse bryder et sådant forslag imidlertid  

 med et hidtidigt grundprincip i retsplejen, hvorefter det er retten, der  

 afgør procesmåden og herunder af egen drift påser, om domsmænd skal medvirke.
 Forslaget indebærer endvidere, at ansvaret for at påse, om domsmænd skal  

 medvirke i den enkelte sag, deles mellem på den ene side anklagemyndigheden  

 og forsvareren, som har ansvaret for de »skønsmæssige tilfælde«,  

 hvor domsmænd skal medvirke, og på den anden side domstolene, som efter  

 forslaget stadig af egen drift skal påse, om domsmænd som følge af muligheden  

 for frihedsstraf skal medvirke ved en sags behandling, jf. § 691, som ikke  

 foreslås ændret på dette punkt.
Hertil kommer, at en regel, hvorefter forsvareren eller anklageren inden  

 en vis tid inden domsforhandlingen skal nedlægge påstand herom, hvis domsmænd  

 skal medvirke i »skønstilfældene«, må suppleres med en regel om  

 virkningen af, at sådan påstand ikke nedlægges.
Den naturlige regulering  

 synes at måtte være, at forsvareren eller anklagemyndigheden afskæres fra  

 senere at gøre gældende, at domsmænd skal medvirke eller burde have  

 medvirket.
 Fastsættelse af en frist for anklagemyndigheden og forsvareren til at  

 nedlægge påstand om domsmænds medvirken vil således kunne indebære, at  

 konsekvensen af en fristoverskridelse, som måske ikke kan tilregnes tiltalte,  

 bliver, at tiltalte afskæres fra at få sin sag behandlet under medvirken af  

 domsmænd, uanset at sagen er af særlig indgribende betydning for tiltalte  

 eller af særlig offentlig interesse.
 Endelig vil forslaget kunne medføre unødige og ressourcekrævende  

 procedurer, herunder om fristberegning og eventuel fristoverskridelse.
Justitsministeriet har af disse grunde valgt ved udformningen af  

 lovforslaget at følge det forslag, som retsplejerådet, hvor også domstolene  

 er repræsenterede, i enighed er fremkommet med.
Justitsministeriet vil  

 imidlertid være indstillet på at undersøge mulighederne for at iværksætte en  

 ordning, hvor anklagemyndigheden ved sagens fremsendelse til retten angiver,  

 om sagen efter anklagemyndighedens opfattelse bør behandles under medvirken  

 af domsmænd.
 Spørgsmål nr. 5:
»Har ministeren gjort sig overvejelser om, hvorvidt der er visse  

 typer af sager, der bør kunne videreføres til rigsadvokaten uafhængigt af  

 hans kompetence i § 714?» Svar:
Efter lovforslagets § 1, nr. 5, foreslås retsplejelovens kapitel 64  

 »Den offentlige anklagemyndighed«, herunder § 714, ophævet.
I det  

 omfang bestemmelserne i kapitel 64 opretholdes, er de indsat i forslaget til  

 et nyt kapitel 10 »Anklagemyndigheden« (§§ 95-107).
 Den gældende bestemmelse i § 714 foreslås således afløst af lovforslagets  

 § 99. Efter denne bestemmelses andet stykke kan rigsadvokaten - som hidtil -  

 af egen drift og uafhængigt af forslaget om rekursbegrænsning gribe ind i  

 konkrete sager.
 På denne baggrund har Justitsministeriet forstået spørgsmålet således, at  

 der under hensyn til forslaget om gennemførelse af et toinstanssystem for  

 klager over anklagemyndighedens afgørelser spørges, om Justitsministeriet har  

 overvejet at fastsætte undtagelsesbestemmelser til toinstansprincippet,  

 således at visse afgørelser truffet af politimesteren kan indbringes for  

 statsadvokaten og derefter for rigsadvokaten og evt. også for  

 Justitsministeriet.
Som nævnt i bemærkningerne til lovforslaget er størsteparten af de klager  

 over politiets efterforskning og afgørelser i straffesager, som indbringes  

 for rigsadvokaten og Justitsministeriet, uden principiel betydning.
Sagerne  

 har været undergivet en fuldstændig prøvelse ved vedkommende statsadvokatur,  

 og behandlingen i rigsadvokaturen og i Justitsministeriet fører kun meget  

 sjældent til ændring af de påklagede afgørelser.
På denne baggrund finder Justitsministeriet - i overensstemmelse med  

 retsplejerådets overvejelser og enstemmige forslag - ikke grundlag for at  

 fastsætte særlige undtagelsesbestemmelser til toinstansprincippet.
Efter  

 Justitsministeriets opfattelse er der ikke retssikkerhedsmæssige  

 betænkeligheder herved, idet der efter forslaget fortsat er adgang for  

 rigsadvokaten og justitsministeren til - eventuelt efter henvendelse fra en  

 klager - at gribe ind i konkrete sager, herunder sager, som indeholder  

 principielle spørgsmål, eller som af andre grunde findes at burde undergives  

 en fornyet behandling.
 Spørgsmål nr. 10:
»Ministeren bedes uddybe sin besvarelse af spørgsmål 5, side 9, 4.  

 afsnit.« Svar:
Det fremgår af det nævnte afsnit i besvarelsen af spørgsmål 5, at  

 størsteparten af de klager over politiets efterforskning og afgørelser i  

 straffesager, som indbringes for Rigsadvokaten og Justitsministeriet er uden  

 principiel betydning.
Sagerne har været undergivet en fuldstændig prøvelse  

 ved vedkommende statsadvokatur, og behandlingen i rigsadvokaturen og i  

 Justitsministeriet fører meget sjældent til ændringer af de påklagede  

 afgørelser.
Dette forhold og hensynet til at etablere en mere tidssvarende og effektiv  

 klageordning for så vidt angår klager over politiets efterforskning og  

 afgørelse i straffesager ligger til grund for forslaget om et  

 toinstansprincip for behandlingen af sådanne klager.
Dette princip indebærer,  

 at en beslutning truffet af en underordnet anklagemyndighed kan påklages til  

 vedkommende umiddelbart overordnede anklagemyndighed.
Afgørelser truffet af  

 politimesteren i forbindelse med behandlingen af straffesager kan f.eks.  

 indbringes for statsadvokaten, hvis afgørelse af klagesagen er endelig.
 Dette hovedprincip suppleres imidlertid af forskellige regler, der i  

 konkrete situationer kan føre til, at sagen behandles også af f.eks.  

 Rigsadvokaten og Justitsministeriet.
For det første har såvel Rigsadvokaten som Justitsministeriet adgang til  

 af egen drift at gribe ind i behandlingen af konkrete sager eller visse  

 grupper af konkrete sager.
Sådant indgreb kan være foranlediget af  

 henvendelser fra borgeren, af medieomtale eller af den overordnede  

 anklagemyndigheds almindelige interesse i f.eks. at følge påtalepraksis på et  

 bestemt område.
De sager, der kan være tale om at den overordnede  

 anklagemyndighed indfordrer til gennemgang, kan såvel være sager, hvor  

 påtalekompetencen efter det foreliggende lovforslag udlægges til  

 politimesteren, som sager, hvor politimesteren allerede i dag har  

 påtalekompetence.
For det andet kan det ved administrative forskrifter bestemmes, at  

 beslutninger om påtale i bestemte sagstyper skal forelægges den overordnede  

 anklagemyndighed.
Sådan forelæggelse indebærer, at afgørelse om påtale anses  

 for truffet af den overordnede anklagemyndighed, for hvem sagen er forelagt.
 Som nævnt i de særlige bemærkninger til § 99 og § 101 anses som  

 førsteinstansafgørelser også afgørelser truffet af en statsadvokat som følge  

 af forelæggelse fra en politimester eller afgørelser truffet af rigsadvokaten  

 som følge af en forelæggelse fra en statsadvokat eller en politimester, selv  

 om afgørelsen meddeles af politimesteren eller statsadvokaten.
Som eksempel kan nævnes, at rigsadvokaten tiltræder en indstilling fra  

 politimesteren og statsadvokaten om tiltalerejsning i en sag, hvor tiltale  

 efter de for anklagemyndigheden gældende interne forelæggelsesregler  

 forudsætter rigsadvokatens tiltræden.
I disse tilfælde udfærdiges  

 anklageskriftet af politimesteren eller statsadvokaten, men en klage over  

 afgørelsen om tiltalerejsning må behandles efter reglerne om klage over  

 afgørelser truffet af rigsadvokaten som førsteinstans med den følge, at  

 afgørelsen kan påklages til justitsministeren.
Såfremt en foreskrevet  

 forelæggelse for den overordnede myndighed er undladt eller det ikke kan ses,  

 om den overordnede myndighed har realitetsbehandlet sagen, medfører dette, at  

 afgørelsen kan påklages, som om forelæggelse var sket.
 Spørgsmål nr. 11:
»Ministeren bedes oplyse, om en klage til en tredje instans efter  

 lovforslagets gennemførelse vil blive afvist under henvisning til, at den  

 påklagede afgørelse er endelig.« Svar:
Adgangen for justitsministeren og rigsadvokaten til i kraft af deres  

 overordnede stilling at give tjenestebefalinger i konkrete sager medfører, at  

 enkeltsager kan tages op til behandling på ethvert stade i sagen.
En af de  

 måder, hvorpå ministeren eller rigsadvokaten kan få kendskab til konkrete  

 sager, er henvendelser fra de berørte eller andre eller presseomtale.
En klage til den overordnede anklagemyndighed kan derfor medføre, at sagen  

 - i kraft af den pågældende myndigheds overordnede stilling og ikke i  

 kraft af klageregler - undergives en fornyet behandling.
Finder den  

 overordnede myndighed imidlertid ikke grundlag for at realitetsbehandle  

 sagen, kan klagen afvises under henvisning til, at den påklagede afgørelse er  

 endelig.
Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde.
 Herefter indstiller udvalget lovforslaget til vedtagelse i  

 den affattelse, hvori det foreligger efter 2. behandling.
Et flertal (Socialdemokratiets, Socialistisk Folkepartis og  

 Fremskridtspartiets medlemmer af udvalget) finder det uheldigt, at en påtale  

 kan opgives eller en tiltale frafaldes i situationer, hvor det på trods heraf  

 tilkendegives, at den sigtede er skyldig i den pågældende lovovertrædelse.  

 Det betyder i realiteten, at den pågældende »dømmes« af staten uden  

 at have krav på en domstolsbehandling.
Der er med andre ord ikke tale om, at  

 man anses for uskyldig, indtil man er dømt.
I tilfælde, hvor et  

 tiltalefrafald betinges af vilkår, kræves, at den sigtede har afgivet en  

 uforbeholden tilståelse.
Men dette kræves ikke, hvis der ikke fastsættes  

 vilkår.
På den baggrund opfordrer flertallet regeringen til i efteråret at  

 fremsætte forslag, der søger dette problem løst.
Et mindretal (Socialdemokratiets medlemmer af udvalget) har tiltrådt de af  

 ministeren i udvalgets betænkning over lovforslaget stillede ændringsforslag.  

 Mindretallet har tidligere protesteret mod de af justitsministeren til  

 udvalget fremsendte ændringsforslag vedrørende nedsættelse af antallet af  

 dommere i landsretterne dels ud fra et retssikkerhedshensyn, dels fordi der  

 efter mindretallets opfattelse ikke forelå identitet mellem det oprindelige  

 forslag om anklagemyndighedens struktur og ændringsforslagene om domstolenes  

 struktur.
Justitsministeren har tilbagetaget disse ændringsforslag.
For så  

 vidt angår ændringsforslaget i betænkningen om, at justitsministeren bevarer  

 kompetencen til at beslutte tiltale i tilfælde af, at straffelovens kapitel  

 12 eller 13 menes overtrådt, har mindretallet foreslået denne ændring, idet  

 mange af de pågældende bestemmelser forudsættes at blive anvendt restriktivt  

 henset til deres relativt vage formulering og på den baggrund anvendt under  

 direkte politisk ansvar.
Mindretallet nærer betænkeligheder ved nedskæringen af klagemulighederne  

 fra 3 instanser til 1 instans.
Det betvivles, at der opnås de  

 rationaliseringsgevinster, som justitsministeren hævder.
At de kun ca. 100  

 enkeltsager, der indbringes hvert år, skulle nødvendiggøre 3 årsværks  

 indsats, lyder ikke overbevisende.
 Mindretallet ser en klar modsigelse mellem bemærkningernes angivelse af,  

 at borgerne vil kunne henvende sig til ministeren eller Rigsadvokaten og opnå  

 fornyet behandling i konkrete tilfælde, og ministerens svar til Retsudvalget  

 (svar på spørgsmål 15), hvori der gives udtryk for, at der ikke skal ske  

 ændringer i ministerens tilbageholdenhed med hensyn til at gribe ind i  

 konkrete sager.
Når mindretallet alligevel stemmer for lovforslaget, skyldes det, at det  

 indeholder en lang række forenklinger og moderniseringer inden for et område  

 i retsplejeloven, som er præget af en del uklarheder.
Mindretallet vil  

 imidlertid nøje følge udviklingen, herunder vurdere det tilsyn, Rigsadvokat  

 og ministerium vil føre med den nye anklagestruktur, og herunder også vurdere  

 den mulighed, det hævdes at borgerne fortsat har for at få konkrete sager  

 behandlet.
