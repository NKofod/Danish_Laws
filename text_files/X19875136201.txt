 Nogle pengeinstitutter ville stifte et A/S, der skulle eje og drive et  

 handelshus.
 Tilsynet udtalte, at det ikke var i overenstemmelse med loven.
 Tilsynets skrivelse af 6. januar 1987 vedrørende nogle pengeinstitutters  

 stiftelse af et aktieselskab, som skulle eje og drive et handelshus.
 Af vedtægternes § 2 fremgik det, at selskabets formål var »at drive  

 handel og rådgivning over for eksportorienterede virksomheder og anden i  

 forbindelse hermed stående virksomhed«.
 Tilsynet udtalte, at da pengeinstitutterne tilsammen har en dominerende  

 indflydelse i selskabet, kan selskabet efter tilsynets opfattelse kun udføre  

 aktiviteter indenfor rammerne af bank- og sparekasselovens § 1, stk. 3 og 4.
Handelsvirksomhed er ikke - hverken i eget eller agenturgivers navn -  

 pengeinstitutvirksomhed, hvorfor selskabet efter tilsynets opfattelse ikke  

 kan varetage salget af virksomheders produkter til udlandet.
Tilsynet finder  

 derfor, at selskabets formålsbestemmelse ikke er i overensstemmelse med bank-  

 og sparekasselovens § 1, stk. 3, så længe den nuværende aktiefordeling  

 bibeholdes.
