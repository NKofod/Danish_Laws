I henhold til § 138 b i lov om social bistand, jf. lovbekendtgørelse nr. 1024 af 13. december 1994, meddeles:
 § 1.  Socialministeren har den 17. januar 1995  

 godkendt, at der efter aftale mellem Vejle Amtsråd og Horsens Byråd kan  

 træffes aftale om fravigelse af den almindelige udgiftsfordeling, såvel hvad  

 angår den direkte drift af et cafe-projekt som med hensyn til finansieringen  

 af de til projektet knyttede beskyttede enkeltpladser.
 § 2.  Forsøgsordningen indebærer, at § 135, stk. 6 i  

 lov om social bistand kan fraviges i Vejle Amt i relation til dette projekt,  

 således at amtskommunen kan afholde den fulde udgift.
 § 3.  Forsøgsgodkendelsen træder i kraft 28. januar  

 1995 og har virkning fra 1. januar 1995. Forsøgsgodkendelsen gælder til og  

 med 31. december 1997.
Stk. 2.  Forsøgsgodkendelsens nærmere indhold fremgår af  

 Socialministeriets skrivelse af 17. januar 1995 til Vejle Amt.
Skrivelsen kan  

 rekvireres i Socialministeriet, Holmens Kanal 22, 1060 København K, tlf. 33  

 92 93 00.
