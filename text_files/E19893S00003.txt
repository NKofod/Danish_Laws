1. Aktie- og anpartsselskaber samt selskaber, der er  

 omfattet af SSL § 1, stk. 1, nr. 2 2. Sparekasser 3. Brugsforeninger 4. Investeringsforeninger 5. Fonde 6. Registreringspligtige foreninger 7. Institutter m.v.
8. Beskatning på grundlag af særlig beregnet indkomst 9. Skattepligtig indkomst begrænset til visse indtægtsarter 1. Aktie- og anpartsselskaber samt selskaber, der er omfattet af SSL § 1,  

 stk. 1, nr. 2 1.1. Almindelige regler Ifølge SSL § 8, stk. 1, skal aktie- og anpartsselskaber samt de af SSL §  

 1, stk. 1, nr. 2, omfattede selskaber opgøre deres skattepligtige almindelige  

 indkomst efter skattelovgivningens almindelige regler, for så vidt disse  

 efter deres indhold er anvendelige på sådanne selskaber.
Selskaber betaler ikke særlig indkomstskat, jfr.
SSL § 8, stk. 2, men den  

 særlige indkomst, der opgøres efter reglerne i lov om særlig indkomstskat  

 m.v., jfr.
LOSI § 13, sammenlægges med selskabets almindelige indkomst,  

 således at summen udgør selskabets skattepligtige indkomst.
 Det bemærkes, at henlæggelse til investeringsfond af selskaber kan  

 foretages på grundlag af den skattepligtige indkomst, d.v.s. også af evt.  

 særlig indkomst, jfr. lsr. 1980.66.
1.1.1. Afgrænsning af selskabsindkomsten over for fysiske personers indkomst I SA 1.1. er opregnet de lovregler, der bestemmer, at visse særlige former  

 for virksomhed ikke kan drives af et selskab, men kun af en fysisk person.  

 Skattemyndighederne skal ikke påse overholdelsen af disse lovregler, idet  

 denne kontrol henhører under andre offentlige myndigheder.
I det omfang det  

 konstateres, at en virksomhed i strid med de nævnte lovbestemmelser drives i  

 selskabsform, skal der dog ske regulering, således at indkomsten ved  

 erhvervets udøvelse beskattes hos den fysiske person, der må antages at have  

 erhvervet indkomsten - typisk selskabets hovedaktionær, jfr. lsr. 1980.63. Om  

 reguleringen af personens og selskabets indkomstansættelser se nedenfor.
Bortset fra disse lovregulerede tilfælde må formodningen være, at en  

 indkomst, der fremtræder som selskabsindkomst, også i skattemæssig henseende  

 anerkendes som værende selskabets indkomst.
Der kan dog forekomme tilfælde,  

 hvor indkomsterhvervelsen er så nær knyttet til en bestemt fysisk person, at  

 man må anse indkomsten for erhvervet af personen, uanset at den rent faktisk  

 er indtægtsført i selskabet.
Endvidere kan det undertiden, på grund af de  

 faktiske forhold, være vanskeligt at konstatere, hvem derhar erhvervet  

 indkomsten, hvorfor der må foretages en egentlig bevisvurdering ud fra de  

 konkret foreliggende oplysninger.
Disse situationer forekommer typisk i hovedaktionærforhold, hvor der kan  

 være en vis sammenblanding af selskabets og personens dispositioner.
Således  

 blev provisionsindtægter oppebåret af en advokats hovedanpartsselskab, og som  

 udbetaltes af et forsikringsselskab i de tilfælde, hvor advokaten  

 forårsagede, at hans klienter ved køb af fast ejendom videreførte den  

 tidligere ejendomsforsikring til forsikringsselskabet eller nytegnede en  

 sådan forsikring i selskabet, anset for at være så nært knyttet til  

 hovedanpartshaverens virksomhed som advokat, at provisionsindtægten reelt  

 ansås erhvervet af ham.
Se tillige HD af 21.juni 1983, U.f.R 1983.699,  

 Skd.67.414 (Bohart), hvor en direktørs opspaltning af sit arbejdsvederlag fra  

 hovedaktionærselskab - iværksat ved oprettelsen af nyt selskab, hvis  

 hovedformål var at give mulighed for skattemæssige besparelser - ikke blev  

 anset bindende for skattevæsenet.
Har den fysiske person ikke den bestemmende  

 indflydelse i det selskab, der indtægtsfører vederlaget for det af personen  

 udførte arbejde, må indtægtsførsel og beskatning alene i selskabet normalt  

 godkendes, idet personen betragtes som ansat i selskabet.
Det her behandlede problem må ikke forveksles med det i SD-cirk. nr.437 af  

 5. november 1975 og SC 1.2.6. omhandlede vedrørende  fiksering af  

 vederlag.  Ved fiksering af vederlag er det godkendt, at  

 indkomsterhvervelsen sker i selskabet.
Ved fikseringen sker der blot en  

 regulering af hovedaktionærens vederlag for arbejde udført for selskabet,  

 jfr. ØLD af 20.aug. 1987, Skat 1987.10.710. I denne afgørelse blev der ikke  

 taget stilling til, om indkomsten var person- eller selskabsindkomst, men  

 alene spørgsmålet om fiksering af vederlag.
 Læger, tandlæger m.v.
 I den gældende landsoverenskomst om almindelig lægegerning er det  

 fastslået, at honorarer og andre ydelser, som er fastsat ved kollektiv  

 overenskomst mellem Den almindelige Danske Lægeforening og den offentlige  

 sygesikring, skal anses for personlig indkomst for lægen, jfr. lsr. 1980.62  

 samt SD-cirk. 1979-23, hvorfor disse ydelser skal beskattes hos lægen  

 personligt.
 Den offentlige sygesikring er ikke pligtig at anerkende  

 transporterklæringer, afgivet af læger vedrørende honorarkrav.
Tandlægevirksomhed, virksomhed som kiropraktorer og fra 1.jan. 1989  

 speciallægevirksomhed kan udøves i selskabsform.
For sidstnævnte virksomheds  

 vedkommende såfremt selskabets vedtægter er godkendt af Foreningen af  

 Speciallæger.
 Kunstnere m.fl.
Når kunstnere, forfattere, professionelle sportsfolk m.fl. organiserer  

 deres virksomhed i selskabsform, må der foretages en vurdering af, om det er  

 en enkelt person eller selskabet, der er den egentlige forpligtede over for  

 medkontrahenten.
Som typisk tilfælde, hvor en given indkomst ikke bør  

 anerkendes som selskabsindkomst, kan nævnes honoraret til en solist med et  

 program, der ikke kan udføres af andre.
Omvendt må man sædvanligvis  

 anerkende, at større grupper f.eks. et orkester eller et fodboldhold, der  

 ikke skønnes at miste sin karakter ved udskiftning af et enkelt medlem, kan  

 godkendes organiseret i selskabsform, således at indkomster alene beskattes i  

 selskabet.
I lsr. 1986.44 blev en professionel sportsudøver anset som rette  

 indkomstmodtager af et sponsorhonorar, som var indtægtsført i et selskab, i  

 hvilket han var eneanpartshaver, og hvis formål var at drive fabrikation,  

 handel- og reklamevirksomhed.
I Skat 1986.9.564 fandt skattedepartementet, at  

 virksomhed som professionel bokser og evt. hertil knyttet PR-virksomhed ikke  

 kan drives i selskabsform.
I utrykt lsr.-kendelse af 2.febr. 1987, fandt  

 lsr., at nogle af selskabet indtægtsførte reklame- og forfatterindtægter var  

 så nært knyttet til hovedanpartshaveren som internationalt kendt  

 sportsstjerne, at indtægterne måtte anses for indtjent af ham personligt.
Lønmodtagerlignende forhold Hvis en lønmodtager aftaler med sin arbejdsgiver, at lønnen skal  

 indbetales til et af ham selv behersket aktieselskab, må lønnen skattemæssigt  

 betragtes som udbetalt til lønmodtageren selv.
Lønmodtageren kan således ikke  

 »sætte sig selv på aktier« med den virkning, at han alene bliver  

 beskattet personligt af det udbytte, selskabet udbetaler, jfr. lsr. 1978.61,  

 1982.161 og 162.  Se også Skat 1989.1.72.
 Den nævnte situation må ikke forveksles med de sædvanlige tilfælde, hvor  

 tidligere lønmodtagere opretter deres eget hovedaktionærselskab og lader  

 dette påtage sig entrepriser, konsulentopgaver m.v.
Man må som udgangspunkt respektere indgåede aftaler.
I tvivlstilfælde må  

 man foretage en konkret vurdering af, om selskabet eller personen er  

 aftalepartner, herunder om instruktionsbeføjelsen over for personen reelt  

 ligger hos hovedaktionærselskabet eller dettes medkontrahent.
Endvidere må  

 der henses til, hvem et erstatningsansvar for misligholdelse af kontrakt  

 eller et funktionærretligt krav kan gøres gældende mod.
Regulering af personens og selskabets indkomstansættelser Den fysiske person, der udfører arbejde for selskabet, vil som oftest have  

 modtaget et vederlag herfor.
Indkomstansættelsen for  personen  skal  

 derfor kun forhøjes med differencen mellem det selvangivne vederlag og den  

 samlede indtægt, der skal henføres til beskatning hos personen.
 Selskabet,  der har modtaget indtægten, vil have selvangivet  

 denne, og selskabets indkomstansættelse skal derfor ikke ændres, medmindre  

 det over for ligningsmyndigheden godtgøres, at forholdet er berigtiget ved,  

 at beløbet er udbetalt eller godskrevet personen.
1.2. Specielle regler På visse områder gælder desuden særlige regler, der omtales i det  

 følgende, idet der i øvrigt henvises til skd.cirk. af 7.nov. 1988, pkt. 47:
 1.2.1. Overkurs m.v.
Overkurs - kurs ud over pari - som et selskab opnår ved udstedelse af  

 aktier ved stiftelse eller ved senere udvidelse af aktiekapitalen, skal ikke  

 medregnes til selskabets skattepligtige indkomst, jfr.
SSL § 13, stk.1, nr.1.
 Skattefriheden gælder såvel en officiel overkurs, hvor det beløb, som  

 aktionæren indbetaler udover aktiens pålydende værdi, bogføres i selskabet  

 som egenkapital, som en uofficiel overkurs, hvor merværdien ikke bogføres som  

 egenkapital, men foreligger som en skjult reserve.
 Den omstændighed, at overkursen i forbindelse med en kapitaludvidelse  

 overstiger, hvad en uafhængig køber ville betale for de nytegnede aktier,  

 medfører ikke i sig selv, at overkursen falder uden for  

 skattefritagelsesbestemmelsen i SSL § 13, stk.1, nr.1.
1.2.1.1. Salg af egne aktier Det beløb, som aktionærerne indbetaler til selskabet i forbindelse med  

 selskabets salg af dets beholdning af egne aktier til aktionærerne i samme  

 forhold, hvori disse i forvejen ejer aktier, sidestilles med overkurs ved  

 aktieemission og er derfor skattefri.
 Såfremt salget sker i et andet forhold, behandles selskabets salg af de  

 egne aktier skattemæssigt efter de gældende aktieavancebeskatningsregler.
 Uafhentede fondsaktier m.v.
Efter aktieselskabslovens § 40 gælder en særlig regel om fondsaktier, der  

 ikke begæres udleveret af aktionæren. 5 år efter udstedelsen opfordres  

 aktionæren ved bekendtgørelse i Statstidende til at afhente fondsaktien inden  

 6 måneder.
Overskrides denne frist, kan selskabets bestyrelse afhænde  

 fondsaktien, men provenuet fra salget skal i yderligere 5 år være til  

 disposition for aktionæren.
Er beløbet ikke afhentet inden disse 5 år,  

 tilfalder beløbet selskabet.
En tilsvarende regel gælder efter  

 aktieselskabslovens § 134 l for aktieselskaber, som omdannes til  

 anpartsselskaber, når aktionærer i selskabet ikke melder sig som  

 anpartshavere.
Beløb, som efter disse regler tilfalder selskabet, anses for  

 skattepligtige på det tidspunkt, hvor selskabet har erhvervet endelig ret til  

 dem, dvs. når salgsprovenuet for aktierne efter de 5 år ikke er afhentet af  

 aktionæren.
De udgifter, som et selskab afholder efter aktieselskabslovens §  

 40, er ikke fradragsberettigede.
1.2.2. Rekonstruktion af selskaber Spørgsmålet vedrørende de skattemæssige konsekvenser af rekonstruktion af  

 selskaber er især blevet aktuelt som følge af bestemmelserne i  

 aktieselskabslovens § 69a og anpartsselskabslovens § 85a.
Ifølge de nævnte bestemmelser skal bestyrelsen foranledige  

 generalforsamling afholdt inden 6 måneder efter, at selskabet har tabt  

 halvdelen af indskudskapitalen.
På generalforsamlingen skal der for  

 aktieselskaber stilles forslag om foranstaltninger, der bør træffes, medens  

 der for anpartsselskaber skal stilles forslag, der fører til fuld dækning af  

 indskudskapitalen.
 Rekonstruktioner, som finder sted under henvisning til de nævnte  

 bestemmelser, behandles efter samme retningslinjer, som gælder for  

 rekonstruktioner i øvrigt.
 De skattemæssige konsekvenser af forskellige rekonstruktionsmodeller  

 behandles nedenfor.
Tilskud Kapitaltilførsel fra en aktionær til et selskab i form af tilskud - som  

 ikke har tilknytning til en aktieemission - er skattepligtig for selskabet.
Med tilskud sidestilles overdragelse af aktiver fra aktionæren til  

 selskabet til en lavere værdi end handelsværdien.
I lsr.1948.123 blev et  

 selskab således anset for skattepligtig af fordelen ved at købe  

 hovedaktionærens ejendom til en pris, der lå under handelsværdien.
 Tilskud til et selskab er i almindelighed ikke fradragsberettiget for  

 yderen, jfr. f.eks. ØLD af 8.sept. 1987 (Skat 1987.11.778). Der kan dog være  

 situationer, hvor fradraget indrømmes.
I en HD af 28.nov. 1975, U.f.R.1976.60 H (ESSO-dommen), er der således  

 indrømmet et moderselskab inden for oliebranchen, som havde en række  

 datterselskaber, der drev tankstationer, fradrag for løbende årlige tilskud  

 til dækning af underskud i datterselskaberne hidrørende fra disses  

 virksomhed.
Betragtningen var, at datterselskabernes aktiviteter havde  

 direkte reklame- og omsætningsmæssig betydning for moderselskabet, således at  

 de af datterselskaberne afholdte udgifter naturligt hørte hjemme i  

 moderselskabet.
 Dommen omtaler alene løbende årlige tilskud, og det kan således ikke  

 herfra sluttes, at eengangstilskud til dækning af flere års underskud i  

 datterselskaberne kan fradrages, jfr. tillige SE 3.
I en HD af 6.januar 1984, U.f.R 1984.160, Skd.69.331 (træsko-dommen),  

 indrømmedes to interessenter fradrag for et beløb overført til et af dem ejet  

 aktieselskab, som stod for produktion af varer, som interessentskabet  

 handlede med.
Interessenterne solgte tidligere importerede varer, men  

 begyndte på et tidspunkt selv produktionsvirksomhed i selskabsform.  

 Afregningsprisen aftaltes foreløbigt.
Under disse omstændigheder ansås  

 overførelsen fra interessentskabet til aktieselskabet, for at være et sådant  

 ledi interessentskabets virksomhed, at der kunne tillades fradrag.
 Fradrag indrømmedes endvidere i lsr.1984.20.
Gældseftergivelse Gældseftergivelse over for et selskab behandles på samme måde som  

 gældseftergivelse over for personer, se nærmere ligningsvejledningen L 3.6.6.
Dette gælder uanset, om det er en hovedaktionær, der eftergiver selskabets  

 gæld.
Som følge interessefællesskabet mellem aktionær og selskab må det dog  

 godtgøres, at gælden ikke nedskrives til et lavere beløb end dens reelle  

 værdi, og at nedskrivningen er båret af forretningsmæssige motiver.
Der vil i  

 almindelighed ikke ske beskatning af selskabet, når gældseftergivelsen ikke  

 bringer selskabsformuen op over et beløb svarende til aktiekapitalens  

 pålydende.
Vurderingen heraf sker på grundlag af de bogførte værdier,  

 medmindre helt specielle forhold gør sig gældende.
Hvis det ikke er selskabets manglende betalingsevne, men derimod et ønske  

 om at begunstige selskabet, som begrunder gældseftergivelsen, er selskabet  

 skattepligtig af den opnåede fordel.
Gældseftergivelsen vil i sådanne  

 tilfælde have karakter af en gave, et tilskud eller lignende og behandles i  

 så fald efter reglerne herom.
Er hovedaktionæren et moderselskab, som er sambeskattet med  

 datterselskabet, vil datterselskabets underskud fra tiden før  

 gældseftergivelsen ofte være anvendt helt eller delvist ved sambeskatningen  

 med moderselskabet.
En gældseftergivelse, som opfylder de almindelige  

 betingelser for skattefrihed, medfører hverken regulering af  

 sambeskatningsindkomsten for tidligere år eller begrænsning af  

 datterselskabets evt. ubenyttede underskud.
Se Skat 1989.9.742.
Opskrivning og nedskrivning af aktiekapitalen En udvidelse af aktiekapitalen ved kontant indskud eller ved konvertering  

 af tilgodehavende til pari kurs kan ske uden skattemæsige konsekvenser for  

 selskabet, uanset at der i forbindelse med opskrivningen foretages en  

 nedskrivning af aktiekapitalen, og uanset at egenkapitalen i givet fald  

 herved bringes op over aktiekapitalens pålydende.
1.2.3. Reducerede fradrag.
Stiftelsesomkostninger m.v.
 Et selskabs udgifter i forbindelse med at tilvejebringe kapitalgrundlaget  

 har karakter af ikke-fradragsberettigede anlægs-/eller etableringsudgifter,  

 se nærmere ligningsvejledningen C 2.1.2.
 Vedrørende udgifter til generalforsamling se SD-cirk.1984-24.
1.2.3.1. Bygningsafskrivning Efter § 15 i lov nr.197 af 18.maj 1982 gælder der for selskaber  

 begrænsning i anvendelse af reglerne om pristalsregulering og  

 kontantværdiansættelse for bygninger og installationer.
Hvis bygninger m.v.  

 er overdraget fra en person til et selskab eller mellem selskaber indbyrdes,  

 og en af parterne har en bestemmende indflydelse på den anden parts  

 handlemåde, kan de anførte regler kun anvendes for bygninger m.v., som den  

 hidtidige ejer har erhvervet den 1.jan. 1982 eller senere.
1.2.4. Skattefri udbytteindtægter. 1.2.4.1. Udbytte af egne aktier De beløb, som aktieselskaber m.v. oppebærer som udbytte af egne aktier,  

 medregnes ikke til selskabets skattepligtige indkomst, jfr.
SSL § 13, stk. 1,  

 nr. 4. Udbytte, der ikke bliver hævet af aktionæren, og som tilfalder  

 selskabet efter en vis årrække som forældet, er ifølge praksis ikke  

 skattepligtigt for selskabet.
 Se nærmere skd.cirk. af 7.nov. 1988, pkt.47.
1.2.4.2. Investeringsselskaber I henhold til bestemmelsen i SSL § 13, stk.1, nr.3, skal udbytte, som de i  

 SSL § 1, stk.1, nr.1, nævnte selskaber modtager fra andre sådanne selskaber,  

 ikke medregnes til den skattepligtige indkomst.
 Det er en forudsætning, at det udbyttemodtagende selskab er børsnoteret,  

 og at dets formål og faktiske virke udelukkende er at eje og administrere  

 aktier i andre selskaber, omfattet af SSL § 1, stk.1, nr.1.
 Endvidere er det en betingelse, at det udbyttemodtagende selskab ifølge  

 sine vedtægter er forpligtet til at udlodde de i indkomståret indtjente  

 udbytter inden fristen for indgivelse af selvangivelse for det pågældende  

 indkomstår.
 Det udbyttemodtagende selskab må som udgangspunkt ikke eje andre  

 formuegoder end de nævnte værdipapirer.
Selskabet kan dog have bankindeståender i et vist omfang.
Driften af  

 selskabet vil kræve løbende udbetalinger, ligesom de udbytter, som selskabet  

 modtager, ikke nødvendigvis vil blive udloddet straks ved modtagelsen.  

 Selskabet vil endvidere kunne erhverve fast ejendom, hvis formålet alene  

 eller i al væsentlighed er at erhverve lokaler til eget brug.
I øvrigt vil  

 selskabet ikke kunne erhverve andre aktiver - herunder almindelige og  

 konvertible obligationer - end de nævnte værdipapirer.
 Kravet om udlodning af det indtjente udbytte gælder med de begrænsninger,  

 der følger af aktieselskabslovens regler om adgangen til at udlodde udbytte.
Hvis et nystartet investeringsaktieselskab af omhandlede karakter har et  

 skattepligtigt overskud i en periode, inden børsnotering kan opnås, kan  

 Statsskattedirektoratet bestemme, at den pålignede skat ikke opkræves, men  

 føres til afgang, når selskabet optages på Fondsbørsen.
Det vil være en  

 forudsætning, at selskabet udfolder de fornødne bestræbelser for at blive  

 optaget så hurtigt som muligt.
I den forbindelse må det kræves, at selskabet  

 etableres med mindst den aktiekapital, der er nødvendig for optagelse på  

 Aktiemarked III, og at selskabets vedtægter straks udformes på en sådan måde,  

 at de ikke indeholder bestemmelser, der stiller sig hindrende for optagelse  

 på Fondsbørsen.
1.2.4.3. Salg af aktier til det udstedende selskab Vederlag for aktier, der er solgt til det udstedende selskab, jfr.
LL § 16  

 B, stk.1, anses som udbytte i henhold til SSL § 13, stk.1, nr.2 og stk.3.
 Vederlaget skal således ikke medregnes til moderselskabets skattepligtige  

 indkomst, hvis moderselskabet i hele indkomståret har ejet mindst 25 % af  

 aktiekapitalen i datterselskabet.
 Et selskab, der siden regnskabsårets begyndelse havde ejet mere end 25 %  

 af kapitalen i et datterselskab, men som solgte hele aktieposten på  

 regnskabsårets sidste dag til det udstedende selskab, opfyldte betingelsen i  

 SSL § 13, stk.1, nr.2, for skattefritagelse, Skat 1985.4.113 (SD).
Hvis salget af aktierne til det udstedende selskab bringer  

 aktiebesiddelsen ned under 25 %, anses betingelsen for skattefrihed efter SSL  

 § 13, stk.1, nr.2, jfr. stk.3, ikke for opfyldt, jfr.
Skd.60.24 (SKD).
 Vedrørende salg af moderselskabsaktier til datterselskaber, se afsnit SH  

 1.2.
1.2.4.4. Udbytte fra datterselskab Ifølge SSL § 13, stk.1, nr.2 og § 13, stk.3, er det udbytte, som et  

 moderselskab modtager fra sit datterselskab, hvori moderselskabet ejer mindst  

 25 % af aktierne, ikke skattepligtig indkomst for moderselskabet.
 Se også SE 2.3.
 For fonde, foreninger og institutter m.v., omfattet af FBL, se den  

 tilsvarende regel i FBL § 10.
Ved opgørelsen af datterselskabets aktiekapital og moderselskabets  

 aktiepost i datterselskabet bortses fra eventuelle konvertible obligationer,  

 udstedt af datterselskabet, så længe obligationerne ikke er ombyttet med  

 aktier/anparter i selskabet.
Indtil dette tidspunkt indgår obligationerne  

 alene i datterselskabets fremmedkapital.
Skat 1987.6.451 (SKD).
 Reglerne i SSL § 13, stk.1, nr.2, og stk.3, finder ikke anvendelse, hvis  

 forholdet er omfattet af LL § 16 B, stk.5.
En aktionærs afkald på vedtægtsbestemt minimumsudbytte til fordel for  

 andre aktionærer indebar en gave til disse andre aktionærer, ikke - via  

 selskabet - et yderligere udbytte.
Gaven kunne ikke karakteriseres som  

 udbytte, der i medfør af SSL § 13, stk.1, nr.2, ville være fritaget for  

 beskatning, SO 1988.177 (LSR).
1.2.4.4.1. Udenlandske datterselskaber For udenlandske selskaber skal moderselskabet godtgøre, at den til grund  

 for udbyttet liggende udenlandske selskabsindkomst beskattes efter regler,  

 der ikke i væsentlig grad afviger fra reglerne her i landet.
 Ved afgørelsen af, om den til grund for det modtagne udbytte liggende  

 selskabsindkomst beskattes efter regler, der ikke i væsentlig grad afviger  

 fra reglerne her i landet, foretages en samlet vurdering af det pågældende  

 udenlandske selskabsskattesystem.
 Der vil være tale om en væsentlig afvigelse fra reglerne her i landet  

 såfremt:
 1) Den udenlandske selskabsbeskatning ikke er en egentlig  

 indkomstbeskatning, men derimod en beskatning i form af afgifter eller  

 lignende, der opkræves uafhængigt af indkomstens størrelse.
 2) Det udenlandske selskabsskattesystem indrømmer fuldt fradrag for  

 udloddede udbytter.
 3) Den selskabsskat, der kan pålignes efter reglerne i det pågældende  

 udland, er væsentligt mindre, end den tilsvarende danske skat ville have  

 været, såfremt datterselskabet havde været fuldt skattepligtigt her i landet,  

 jfr. bek.nr. 580 af 4.12.1984 og Skd.cirk. af 7.nov. 1988, pkt.48.
 Om hvilke landes selskabsskattesystemer, der som udgangspunkt kan  

 godkendes, se Skat 1988.12.720 (Skd). Se tillige Skd.67.384, 72.68 Skat  

 1988.10.612 (Skd)  og Skat 1989.8.619  .
Når udbyttet ikke skal medregnes til modtagerselskabets skattepligtige  

 indkomst, kan der ikke opnås  skattegodtgørelse,  jfr.
SSL § 17 A og  

 Skd.cirk. af 7.nov. 1988, pkt.76.
 SSL § 17, stk.3, om datterselskabslempelse opretholdes og vil fortsat  

 finde anvendelse i de tilfælde, hvor den til grund for udbyttet liggende  

 selskabsindkomst beskattes efter regler, der væsentligt afviger fra de  

 danske.
 Lempelsen efter § 17, stk.3, kan ikke omfatte et større beløb end det, som  

 det udenlandske datterselskab skal udrede i skat af udbyttet.
 Hvis det udenlandske datterselskab ikke betaler skat, f.eks. fordi det er  

 et holdingsselskab, der er fritaget for at betale skat af udbytter fra  

 datterselskaber, kan der ikke ske lempelse efter § 17, stk.3, uanset at  

 datterselskabet er fuldt skattepligtig i udlandet.
 Disse tilfælde vil dog være omfattet af bestemmelsen i § 13, stk.3,  

 forudsat, at datter-datterselskabet beskattes efter regler, der ikke  

 væsentligt afviger fra de danske.
1.2.5. Begrænset fradrag for tab på datterselskabsaktier I tilknytning til reglen om skattefrihed for modtaget udbytte er der  

 indført en begrænsning i adgangen til at fradrage tab på aktier i  

 datterselskaber.
Tab ved salg af aktier i et datterselskab eller ved likvidation af  

 datterselskabet kan kun fradrages i det omfang, tabet overstiger de skattefri  

 udbytter, som moderselskabet har modtaget fra det pågældende datterselskab,  

 jfr.
ABL § 5, stk.5.
 Det bemærkes i denne forbindelse, at selskaber efter 1.jan. 1984 ikke er  

 omfattet af hovedaktionærreglerne.
 Aktiesalg til holdingselskab m.v.
 Et selskabs afståelse af aktier er under visse omstændigheder omfattet af  

 holdingreglerne i LL § 16 B, stk.5. Se herom SH 3.4.
1.2.6. Underskudsbegrænsning for visse selskaber For selskaber, der er skattepligtige efter § 1, stk.1, nr.1 og 2, dvs.  

 aktie- og anpartsselskaber samt aktieselskabslignende selskaber, er der i LL  

 § 15, stk.3-6, fastsat visse begrænsninger i adgangen til at fremføre  

 underskud.
Efter LL § 15, stk.3, kan et underskud fra et tidligere indkomstår  

 ikke nedbringe den skattepligtige indkomst til et beløb mindre end selskabets  

 positive nettokapitalindtægter, hvis mere end 50 pct. af aktiekapitalen ved  

 indkomstårets udløb ejes af andre aktionærer end ved begyndelsen af  

 underskudsåret.
Tilsvarende gælder, hvis andre aktionærer ved indkomstårets  

 udløb end ved begyndelsen af underskudsåret råder over mere end 50 pct. af  

 den samlede stemmeværdi.
Bestemmelsen regulerer alene adgangen til at fremføre underskud fra  

 tidligere år.
Der er således ingen begrænsninger ved modregning af indtægter  

 og udgifter, der vedrører samme indkomstår, når den skattepligtige indkomst  

 for dette indkomstår skal opgøres.
 Til bestemmelsen knytter sig skd.cirk.nr.136 af 7.nov. 1988, pkt.63-64.
Væsentlig ændring i aktionærkredsens sammensætning Begrænsningen  i underskudsfremførsel sker kun, hvis  

aktionærkredsens sammensætning er væsentligt ændret.  Bedømmelsen  

 heraf sker ved at sammenligne aktionærkredsen ved begyndelsen af det  

 indkomstår, der udviser underskud, med aktionærkredsen ved udløbet af det  

 indkomstår, hvori underskuddet ønskes fradraget.
Handel med aktierne i  

 selskabet i den mellemliggende periode får kun betydning, hvis  

 akionærkredsens sammensætning ved indkomstårets udløb påvirkes heraf.  

 Bedømmelsen skal foretages særskilt for hvert enkelt indkomstår.
 Ved bedømmelsen af, om andre aktionærer råder over mere end 50 pct. af  

 aktiekapitalen eller stemmeværdien, er det uden betydning, hvorledes  

 indflydelsen er opnået.
 Fordelingen af aktier eller stemmeværdi mellem de enkelte aktionærer skal  

 være ændret med mere end 50 pct. før retten til underskudsfremførsel  

 begrænses.
 Eksempel på ændring i den procentvise fordeling af aktiekapital i et  

 selskab.
 I eksemplet er den samlede ændring større end 50 pct., og underskuddet kan  

 derfor ikke nedbringe indkomstårets skattepligtige indkomst til et beløb  

 mindre end selskabets nettokapitalindtægter.
Nettokapitalindtægter Begrænsningen af retten til at fremføre underskud omfatter alene  

 nettokapitalindtægter.
Der er ingen begrænsninger i retten til at fremføre  

 underskud til modregning i erhvervsmæssig indkomst uanset, at selskabets  

 aktionærkreds ændres væsentligt.
Nettokapitalindtægter opgøres efter LL § 15, stk.4, som summen af 1) renteindtægter og renteudgifter, 2) skattepligtige kursgevinster og fradragsberettigede kurstab efter KGL, 3) udbytter og skattegodtgørelse efter LL § 16 A og SSL § 17 A, 4) skattepligtig fortjeneste eller fradragsberettigede tab ved afståelse  

 af aktier efter ABL og LL § 16 B og 5) de i LL § 8, stk.3, omhandlede provisioner m.v.
 Der indgår kun indtægter og udgifter, der har betydning for opgørelsen af  

 den skattepligtige indkomst.
Selskaber ikke omfattet af begrænsningsreglen - Børsnoterede I LL § 15, stk.5, er anført 3 undtagelser fra begrænsingen af  

 underskudsfremførsel.
Børsnoterede selskaber er ikke omfattet og kan fremføre underskud efter  

 den almindelige femårsregel uden begrænsninger.
Det er ikke tilstrækkeligt,  

 at selskabet er børsnoteret ved underskudsårenes start samt på det tidspunkt,  

 hvor mere end 50 pct. af aktiekapitalen skifter ejer, men det må også kræves,  

 at det er det ved udgangen af dette indkomstår.
 - Overdragelser som led i generationsskifte m.v.
 Begrænsningsreglerne finder ikke anvendelse, hvis ændringen i ejerkredsen  

 skyldes overdragelse af aktier til personer omfattet af arveafgiftslovens §  

 2, stk.1, litra A og B, dvs. ægtefælle, børn, forældre og søskende m.v.
Ved bedømmelsen af ændringen i selskabets aktionærkreds ses bort fra  

 sådanne overdragelser.
Dette gælder også overgang af aktierne ved arv.
 - Virksomhed omfattet af KGL § 2, 2.pkt.
Endelig er underskud hidrørende fra indkomstår, hvori selskabet i hele  

 indkomståret drev virksomhed som nævnt i KGL § 2, 2.pkt. undtaget, dvs.  

 virksomhed som pengeinstitut, forsikringsselskab, næringsvirksomhed ved køb  

 og salg af fordringer eller finansieringsvirksomhed.
Det er et udtrykkeligt  

 krav, at den nævnte virksomhed skal have været udøvet i hele underskudsåret,  

 ikke blot en del heraf.
Det er derimod uden betydning hvilken virksomhed, der  

 drives i det indkomstår, hvori underskuddet ønskes anvendt.
Overdragelse af aktier i koncerner Efter LL § 15, stk.6, finder begrænsningsreglerne i stk.3 også anvendelse,  

 hvis et underskudsselskab (datterselskab) overdrages ved overdragelse af  

 aktierne i et moderselskab.
Såfremt et selskab, omfattet af SSL § 1, stk.1,  

 nr.1 og 2, ejer 25 pct. eller derover (moderselskabet) af aktiekapitalen i et  

 andet selskab (datterselskabet) anses ikke moderselskabet, men aktionærerne i  

 moderselskabet ved anvendelsen af begrænsningsreglen for at eje aktierne i  

 datterselskabet efter deres forholdsmæssige andel af moderselskabets kapital.  

 Tilsvarende anses aktionærerne i moderselskabet for at råde over  

 stemmeværdien i datterselskabet efter deres forholdsmæssige andel af  

 stemmeværdien i moderselskabet.
 Når et datterselskabs aktionærkreds skal opgøres, skydes moderselskabet ud  

 som aktionær og i stedet anses aktionærerne i moderselskabet som aktionærer.  

 Hvis moderselskabet igen ejes af et andet selskab, er det aktionærforholdene  

 i dette selskab, der er afgørende.
 Reglen medfører, at overdragelser af aktier i en koncerns moderselskab kan  

 få virkning for adgangen til at fremføre underskud i samtlige  

 koncernselskaber.
Hvis moderselskabet ikke ejer alle aktierne i datterselskabet, anvendes  

 bestemmelsen kun på den aktiepost, som moderselskabet ejer.
Hvis et  

 moderselskab sælger så mange aktier, at det bringes under 25 pct.'s grænsen,  

 vil reglen medføre, at moderselskabet nu anses som ejer af de resterende  

 aktier i stedet for aktionærerne i moderselskabet.
Underskudsselskabet vil  

 derfor blive stillet som om moderselskabet havde afhændet samtlige aktier.
Reglen om at aktionærforholdene i et moderselskab har betydning for  

 datterselskabets adgang til at fremføre underskud gælder ikke  

 aktionærforholdene i udenlandske moderselskaber og børsnoterede  

 moderselskaber.
I disse tilfælde anses moderselskabet og ikke aktionærerne i  

 moderselskabet som ejer af aktierne i datterselskabet og dettes eventuelle  

 datterselskaber.
Visse koncerninterne aktieoverdragelser vil ikke beskære  

 underskudsselskabets fremførselsadgang.
Hvis et moderselskab overdrager et  

 helejet selskab til moderselskabets danske søsterselskab, vil aktionærerne i  

 det selskab, der udgør toppen af koncernen (eller selve selskabet, hvis dette  

 er udenlandsk eller børsnoteret), stadig væk anses som aktionærer i  

 underskudsselskabet.
Aktieoverdragelsen får derfor ingen virkning for  

 underskudsselskabet.
Normalt vil begrænsningen af et selskabs ret til at fremføre underskud fra  

 et tidligere indkomstår ved et ejerskifte ikke få betydning for overførsel af  

 underskud mellem  sambeskattede selskaber,  fordi underskud fra før  

 sambeskatningens påbegyndelse efter sambeskatningsvilkårene alene kan bringes  

 til fradrag i overskud indtjent af samme selskab.
Som følge af LL § 15,  

 stk.6, kan underskudsfremførslen dog begrænses i en sambeskattet koncern,  

 hvis et ikke børsnoteret moderselskab skifter ejerkreds.
Et eventuelt  

 underskud opstået under sambeskatningen, som et selskab ikke kan modregne i  

 sine egne kapitalindtægter, kan heller ikke modregnes i nettokapitalindtægter  

 indtjent af de øvrige selskaber omfattet af sambeskatningen.
Ikrafttrædelse Begrænsningen af adgangen til at fremføre underskud efter LL § 15,  

 stk.3-6, finder første gang anvendelse for indkomståret 1988, det vil sige  

 det regnskabsår, der kommer til beskatning i skatteåret 1989/90. De  

 aktionærer, der ejede aktierne i selskabet den 24.nov. 1987, anses dog ved  

 anvendelsen af LL § 15, stk.3, for at eje aktierne ved begyndelsen af  

 selskabets indkomstår 1987 og tidligere indkomstår.
 Reglerne vil således ikke få virkning for selskaber, i hvilke aktierne er  

 overdraget inden denne dato, medmindre ejerforholdene igen ændres væsentligt.
1.3. Specielle selskaber Foruden de i det foregående omtalte almindelige og specielle regler for  

 indkomstopgørelse, som alle aktie- og anpartsselskaber m.v. er undergivet,  

 gælder for nogle selskaber særlige regler, enten med baggrund i lovgivningen  

 eller i henhold til skattemyndighedernes praksis.
1.3.1. Banker Banker skal være organiserede som aktieselskaber og kan kun have som  

 formål at varetage funktioner i forbindelse med omsætning af penge,  

 kreditmidler og værdipapirer, samt dermed forbundne serviceydelser, jfr. lov  

 om banker og sparekasser § 1, stk. 3.
 Omsætning i forbindelse hermed må derfor henregnes under bankens  

næring.
Aktier For bankers beholdning af aktier vil udgangspunktet herefter normalt være,  

 at der er tale om næringsaktier.
Om undtagelser herfra og om reglerne for  

 næringsaktier i øvrigt, herunder opgørelse af fortjeneste og tab henvises til  

 afsnit SH 2.3.
Kursgevinstordningen og LL § 4 Ved lov nr.532 af 13.december 1985 (lovbekendtgørelse nr.627 af 29.sept.  

 1987) er der fastsat regler om den skattemæssige behandling af gevinst og tab  

 på fordringer og gæld.
Det principielt nye i loven er reglerne om  

 kursgevinstordningen for private investorer.
Loven opretholder i øvrigt  

 gældende regler i SL §§ 4-6 og praksis vedrørende næringsbeskatning for  

 skattepligtige, der driver egentlig handelsvirksomhed med fordringer eller  

 finansieringsvirksomhed, ligesom praksis f.s.v.a. fordringer modtaget som  

 skattepligtigt vederlag i næring opretholdes.
LL § 4 er ophævet med virkning fra og med indkomståret 1988 og erstattes  

 af en ny regel i KGL § 2, hvis anvendelsesområde i forhold til LL § 4 er mere  

 præcist afgrænset.
Se i øvrigt ligningsvejledningen for personer, punkt E  

 5.3.3.
 Vedrørende den skattemæssige behandling af selskabers terminsforretninger  

 se E 5.3.7.
Hovedregel.
Realisationsprincippet Ifølge KGL § 8 medregnes gevinst eller tab i det indkomstår, hvori  

 gevinsten eller tabet realiseres (»realisationsprincippet«).
 Sker indfrielsen gennem afdrag opgøres gevinst eller tab i henhold til KGL  

 § 8, stk.2, 5.pkt.
 Se herom LV for personer, E 5.3.3.3 samt taleksempel i skd.cirk. af 9.okt.  

 1986 om kursgevinstloven, pkt.74.
 Der er i visse tilfælde af ligningsrådet givet tilladelse til, at der ved  

 avanceberegninger for offentlige obligationer under samme afdeling, serie og  

 rentefod gås ud fra en gennemsnitlig anskaffelsessum i stedet for hver enkelt  

 obligations anskaffelseskurs.
Undtagelse Lagerprincippet Ligningskommissionerne er ved SDcirk. 1987-35 bemyndiget til at tillade,  

 at de i KGL § 2 og § 3 omhandlede skattepligtige anvender lagerprincippet ved  

 opgørelse af gevinst eller tab på fordringer.
 Tilladelse kan gives, når anvendelsen af lagerprincippet kan anses  

 rimeligt begrundet i hensynet til en hensigtsmæssig tilrettelæggelse af  

 regnskabsføringen og skatteopgørelsen, hvorimod andragender, der hovedsagelig  

 må anses begrundet i ønsket om at udskyde eller fremskynde  

 beskatningstidspunktet, ikke kan imødekommes.
 Ligningsrådet har givet afslag på en række pengeinstitutters andragender  

 om tilbagevenden til realisationsprincippet, da der ikke forelå særlige  

 omstændigheder.
 Det er ikke alle kurssvingninger, der er omfattet af LL § 4.
 Ved HD af 19.maj 1972 (U.f.R. 1972.611 H, Skd.21.167) blev det fastslået,  

 at en bank, der havde fået tilladelse til at anvende lagerprincippet, ikke  

 kunne fradrage kurstab ved prioritering af bankens egne faste ejendomme,  

 hvorimod kurssvingninger på de obligationer, der hidrørte fra belåningen,  

 efter prioriteringen måtte behandles på samme måde som kurssvingninger på  

 bankens øvrige obligationsbeholdning, da obligationerne var indgået i bankens  

 fondsbeholdning.
 Det ikke-fradragsberettigede tab beregnes som forskellen mellem pari kurs  

 og køberkursen for de omhandlede obligationer på udleveringstidspunktet.  

 Såfremt obligationerne sælges umiddelbart efter udleveringen, træder den  

 faktisk opnåede kurs i stedet for køberkursen ved udleveringen.
 Benyttes obligationer fra bankens egen fondsbeholdning til indfrielse af  

 prioritetsgæld, skal banken ikke beskattes af forskellen mellem pari kurs og  

 sælgerkursen på indfrielsestidspunktet.
 Om valutakursfortjenester og -tab henvises til afsnit E 5.3.3.6.
1.3.1.1. Kursopskrivning på obligationer i puljebaserede kapitalpensions-  

 og selvpensioneringsordninger omfattet af realrenteafgiftsloven Banker og sparekasser kan opnå tilladelse til at anvende  

 realrenteafgiftslovens matematiske kursopskrivningsprincip på obligationer i  

 pengeinstitutternes puljebaserede kapitalpensions- og  

 selvpensioneringsordninger, der er omfattet af realrenteafgiftsloven.
 Puljerne er obligationsporteføljer, der ejes af pengeinstituttet, men er  

 udskilt fra pengeinstituttets øvrige obligationsbeholdning, og hvoraf hele  

 udbyttet tilfalder den enkelte indehaver af en kapitalpensionskonto eller  

 selvpensioneringsordning.
 Disse obligationspuljer er undergivet realrenteafgiftslovens § 3, stk.2 og  

 stk.3, nr.9, og afkastet skal udregnes på grundlag af reglen i § 4, om det  

 matematiske kursopskrivningsprincip, idet den enkelte kontohaver og ikke  

 pengeinstituttet er afgiftspligtig.
 Obligationspuljerne har hidtil ved pengeinstituttets indkomstopgørelse  

 været omfattet af lagerprincippet, men der er ikke blevet udløst beskatning  

 af puljernes afkast, da udbyttet umiddelbart er tilskrevet de enkelte  

 kontohavere, som en fradragsberettiget renteudgift for pengeinstituttet.
 Tilladelsen er givet generelt af ligningsrådet, således at de enkelte  

 pengeinstitutter blot ved efterfølgende meddelelse kan underrette den lokale  

 skattemyndighed om, at de ønsker at vælge det i realrenteafgiftsloven angivne  

 princip, ved opgørelsen af kursgevinster på de omhandlede obligationer, dog  

 således at der ikke senere igen kan ændres princip uden tilladelse fra  

 ligningsrådet.
Ultimokurser De selskaber, der kan anvende lagerprincippet, skal ved indkomstopgørelsen  

 medregne aktier og obligationer til den noterede kurs på statusdagen.  

Dette gælder også, når obligationskursen på statusdagen er over pari,  

 Skat 1989.11.874. Obligationer, der er udtrukket til indfrielse den 2.  

 januar i det følgende år, skal medtages til pari.
Unoterede obligationer,  

 pantebreve og fordringer skal medregnes med værdien i handel og vandel,  

 unoterede aktier medregnes til den i statsskattedirektoratets kursliste  

 angivne kurs.
1.3.1.2. Hensættelser til imødegåelse af tab på udlån og garantier Pengeinstitutter og visse kreditinstitutter kan foretage hensættelser  

 til imødegåelse af tab på udlån og garantier samt  

 korrespondentmellemværender.
 Med virkning fra indkomståret 1989 skal der som udgangspunkt være  

 overensstemmelse mellem de skattemæssige hensættelser og de regnskabsmæssige  

 hensættelser, jævnfør SD-medd. 1989.
 For børsmæglerselskaber skal der som udgangspunkt være overensstemmelse  

 mellem de skattemæssige hensættelser til imødegåelse af tab på  

 tilgodehavender i penge- og kreditinstitutter og andre børsselskaber og de  

 regnskabsmæssige hensættelser.
 Udgangspunktet om ensartede regnskabsmæssige og skattemæssige hensættelser  

 kan fraviges, såfremt posten benyttes til resultatudjævning eller de  

 regnskabsmæssige hensættelser overstiger de krav som følger af  

 finanstilsynets regnskabsbekendtgørelse om de pågældende virksomheder.
 Udgangspunktet kan ligeledes fraviges i de tilfælde, hvor finanstilsynet  

 har krævet ekstraordinære store hensættelser ud fra en  

 likvidationsbetragtning.
Kontrollen med hensættelserne foretages af den centrale eller de regionale  

 told- og skattestyrelser.
Størrelsen af de foretagne hensættelser og  

 konstaterede tab skal fremgå af et bilag vedlagt selvangivelsen, for eksempel  

 i form af finanstilsynets formular FB 6. De omfattede virksomheder er i  

 øvrigt pligtige til på opfordring at meddele de lignende myndigheder andre  

 oplysninger om hensættelserne og de konstaterede tab.
 Overgangsreglerne fremgår af SD-medd. 1989.
1.3.2. Forsikringsselskaber Forsikringsselskaber er direkte omfattet af KGL § 2, og der henvises til  

 omtalen heraf foran under banker.
Den i lovens § 8 nævnte adgang til efter tilladelse fra ligningsrådet at  

 afvige fra realisationsprincippet gælder også forsikringsselskaber.
Se  

 endvidere SDcirk. 1987-35 og  1989-11.
 Forsikringsselskabernes beholdning af  aktier  betragtes i  

 almindelighed som anlægsaktiver, og de er således underkastet de almindelige  

 aktionærbeskatningsregler.
1.3.2.1. Tekniske reserver De beløb, som forsikringsselskaber henlægger til dækning af de over for de  

 forsikrede indgåede forpligtelser, nemlig til præmiereserver og  

 skadesreserver eller bonusfond, kan fradrages ved indkomstopgørelsen, jfr.  

 SSL § 13, stk.2. Endvidere kan fradrages henlæggelser til sikkerhedsfonds.  

Fradrag for indkomståret 1989 kan dog ikke foretages i det omfang, den  

 skattepligtige indkomst eller summen af sambeskattede selskabers  

 skattepligtige indkomster herved bliver negativ.
For tidligere indkomstår  

 gælder dette tilsvarende, såfremt selskabet ikke har indgivet selvangivelse,  

 jfr. lov nr.889 af 29/12 1989, § 8, stk.2.
Præmie- og skadesreserver Præmiereserven  består af den del af de indbetalte præmier, som på  

 tidspunktet for regnskabsopgørelsen henstår til dækning af uafløbne risici,  

 d.v.s. vedrører ikke indtrufne forsikringsbegivenheder i resten af  

 præmiebetalingsperioden.  Skadesreserven  skal dække skader, som endnu  

 ikke er afviklet på statustidspunktet.
Begge reserver er således udtryk for,  

 at indgåede præmier ikke er fuldt indtjente, fordi den tilsvarende udgift  

 ikke er afholdt eller forpligtelsen ikke afviklet.
Bonusfond Ved bonus forstås tilbagebetaling af for meget oppebåret præmie, og i  

 stedet for hvert år at tilbagebetale for meget erlagt præmie direkte til hver  

 enkelt forsikringstager med fradragsvirkning, kan selskabet henlægge beløbet  

 til en bonusfond til senere udbetaling.
Sikkerhedsfond Henlæggelse til sikkerhedsfond kan ske under forudsætning af, at det i  

 selskabets vedtægter er bestemt, at sikkerhedsfondens midler alene kan  

 anvendes til styrkelse af præmiereserven eller på anden måde til fordel for  

 de forsikrede.
 Denne henlæggelsesmulighed kan benyttes af såvel livsforsikringsselskaber  

 som skadesforsikringsselskaber samt rene genforsikringsselskaber, der ikke  

 har forsikrede, men har præmiereserver.
Livsforsikringsselskabers indekserede realkreditobligationer I forbindelse med lovgivningen om indeksregulerede realkreditobligationer  

 opstod der et samtidighedsproblem for livsforsikringsselskaber, der følger  

 realisationsprincippet ved beskatning af kursgevinster og -tab, herunder  

 indeksreguleringer, idet beskatningen først finder sted, når obligationerne  

 indfries, medens fradrag for henlæggelser til præmiereservefonds og  

 bonusfonds efter SSL § 13, stk.2, indrømmes i takt med de regnskabsmæssige  

 henlæggelser, der typisk vil ske år for år i obligationernes løbetid.
 Der er åbnet adgang for de enkelte livsforsikringsselskaber til efter  

 derom indgiven ansøgning til ligningsrådet ved indkomstopgørelsen at medregne  

 de indekstillæg, som tilskrives indeksobligationer, i de år indekseringen  

 foretages til de senest noterede køberkurser inden tilskrivningen af  

 indekstillægget, jfr.  Finanstilsynets bekendtgørelse nr.724 af 27/11  

 1989, § 32, stk.2.
Kursgevinster og -tab på obligationer og pantebreve omfattet af  

 realrenteafgiftsloven I forbindelse med indførelsen af realrenteafgiften på visse  

 pensionskapitaler blev det bestemt, at urealiserede ændringer i kursværdien  

 af obligationer og pantebreve som følge af ændringer i den effektive  

 markedsrente ikke medregnes i afgiftsgrundlaget.
Derimod medregnes den  

 såkaldte matematiske kursopskrivning, dvs. en regulering af værdipapirernes  

 anskaffelsessum med den kursværdiændring, der alene er en følge af  

 forkortelsen af fordringernes restløbetid.
 Realiserede kursgevinster og -tab på pantebreve og obligationer medregnes  

 i afgiftsgrundlaget efter en saldometode, således at kun 20 pct. af saldoen  

 ved hvert afgiftsårs udløb indgår i afgiftsgrundlaget for det enkelte år.
 Ligningsrådet har givet den centrale told- og skatteforvaltning  

 bemyndigelse til at imødekomme andragender fra livsforsikringsselskaber,  

 hvorefter kursgevinster og -tab på de af realrenteafgiftsloven omfattede  

 værdipapirer i 1983 opgøres efter overgangsbestemmelsen i  

 realrenteafgiftslovens § 24, stk.1, og fra og med 1984 opgøres efter  

 hovedreglen i § 4 (den matematiske kursopskrivning).
1.3.2.2. Udenlandske forsikringsselskaber Udenlandske forsikringsselskaber, der driver virksomhed her i landet  

 (begrænset skattepligtige), skal ifølge SSL § 12, stk.3, opgøre den  

 skattepligtige indkomst på den måde, at først opgøres - efter danske regler -  

 selskabets samlede globale indkomst.
Den her i landet skattepligtige indkomst  

 udgør da så stor en del af globalindkomsten, som svarer til forholdet mellem  

 bruttopræmieindtægten her i landet og selskabets samlede globale  

 bruttopræmieindtægt.
Skatteministeren kan i særlige tilfælde efter indstilling fra  

 ligningsrådet tillade, at indtægten opgøres på anden måde.
Der er således  

 givet tilladelse til, at visse særlige indtægter, som ikke vedrører  

 forsikringsvirksomheden, f.eks. overskud ved driften af selskabets faste  

 ejendom her i landet, er trukket ud af globalindkomsten og betragtet som  

 alene dansk indkomst.
 Tilladelse kommer kun på tale, såfremt et selskab kan påpege, at der  

 foreligger helt specielle konkrete forhold for den danske filial (Skd.  

 69.167).
 Om et andet tilfælde, se Skd. 69.181.
1.3.3. Selskaber i øvrigt, der er næringsskattepligtige ved køb eller salg  

 af fordringer Hvorvidt et selskab i øvrigt må anses for at udøve næring ved køb eller  

 salg af fordringer, må bero på, om selskabet har det som sin hele eller  

 delvise levevej at handle med fordringer, se hertil skd.cirk. af 9.okt. 1986  

 om kursgevinstloven, pkt.18. Det vil sige, at der er tale om virksomheder,  

 der handler med værdipapirer for egen regning eller som mægler formidler  

 sådanne handler.
Det karakteristiske for disse virksomheder er, at der er  

 tale om en vis aktiv indsats i form af f.eks. annoncering eller kundekontakt.  

 Der kan endvidere være tale om, at en kreds af kunder opsøger den  

 skattepligtige på grund af dennes særlige viden om markedet eller andre  

 forhold af betydning for udbud, efterspørgsel eller prisfastsættelse.
Denne  

 form for handelsnæring må ikke forveksles med porteføljepleje af en  

 værdipapirbeholdning.
Det karakteristiske er her, at værdipapirer købes til  

 og sælges fra en beholdning, der kan være af variabel størrelse, men hvor køb  

 og salg sker gennem kanaler (pengeinstitutter og vekselerere), og hvor  

 hensigten primært er at omplacere kapitalen, således at afkastet øges.
Ved  

 afgørelsen af, om der foreligger næringsvirksomhed, vil den på grundlag af  

 statsskatteloven udviklede praksis være vejledende.
Ved finansieringsvirksomhed forstås her, at den skattepligtige som sin  

 hele eller delvise levevej foretager direkte udlån eller opkøber fordringer,  

 der normalt ikke er genstand for almindelig omsætning, se hertil skd.cirk. af  

 9.okt. 1986 om kursgevinstloven, pkt.23. Det kan f.eks. være ikke-pantsikrede  

 fordringer eller købekontrakter.
Det samme gælder, hvadenten de hertil  

 anvendte midler hidrører fra egenkapital eller fra fremmedkapital.
Disse  

 næringstilfælde må afgrænses over for den mere passive kapitalanbringelse,  

 der ikke anses for finansieringsnæring.
 Vejledende ved denne afgrænsning kan bl.a. være følgende forhold:
 a) Den aktivitet, som den skattepligtige udøver i forbindelse med  

 oprettelsen eller erhvervelsen af fordringen, herunder ved den nærmere  

 udformning af vilkårene.
b) Fordringens art, således forstået, at typiske anlægspapirer såsom  

 obligationer og almindelige pantebreve i fast ejendom giver formodning for,  

 at der er tale om anlægsinvestering.
Fordringer i form af individuelle  

 gældsbreve, købekontrakter, atypiske pantebreve og lignende, kan derimod  

 indicere, at der er tale om aktiv finansieringsvirksomhed, der kan omfattes  

 af næringsbegrebet.
 c) Man kan næppe se bort fra muligheden af, at køb for egenkapital kan  

 være et indicium for passiv placeringsvirksomhed, mens køb for fremmedkapital  

 kan være et indicium for, at der foreligger finansieringsnæring.
Nedennævnte to højesteretsdomme angiver - for skatteydere, der disponerer  

 inden for markedet for kortvarige private pantebreve - den ramme, inden for  

 hvilken Højesteret kan ventes at ville trække grænsen for skattepligt.
Det  

 drejer sig på den ene side om den gruppe, der nok virker aktivt, men dog  

 stadig må betragtes som almindelige kapitalinvestorer, der kan oppebære  

 kursgevinster indkomstskattefrit.
På den anden side drejer det sig om de  

 erhvervsdrivende udøvere af udlånsvirksomhed eller finansieringsvirksomhed,  

 der indkomstbeskattes af disse gevinster.
I dommen UfR 1973.472H (Quant-Hansen), skd.25.184, var der tale om en  

 skatteyder, som ikke havde erhverv, men som havde investeret den væsentlige  

 del af sin formue i pantebreve med ret kort løbetid (fra 4-10 år, der for  

 nogles vedkommende blev kortere som følge af indfrielse). Købene  

 finansieredes til dels ved anvendelse af kassekredit.
I nogle tilfælde var  

 pantebrevene udstedt direkte til den pågældende.
Der var aldrig foretaget  

 salg af pantebreve.
Højesteret fandt ikke i de oplyste omstændigheder  

 grundlag for at fastslå, at der var udøvet næringsvirksomhed, der medførte  

 skattepligt af kursgevinsterne.
Dommen er kommenteret af Jørgen Trolle i UfR  

 1973B.309.
Den anden højesteretsdom er UfR 1975.552H (Hyldahl), skd.35.67, hvor en  

 købmand, der bl.a. var indehaver af 2 detailforretninger inden for  

 manufakturbranchen, havde investeret ledig kapital i pantebreve.
I  

 Højesterets dom anføres: »Indstævntes - - - dispositioner over sin  

 kapital har kun undtagelsesvis bestået i køb af tidligere oprettede  

 pantebreve eller lign., men har i næsten alle tilfældene bestået i udlån, for  

 hvilke der direkte til indstævnte som første kreditor udstedtes pantebreve  

 eller andre gældsbeviser og indstævnte har således haft væsentlig indflydelse  

 på lånedokumenternes nærmere vilkår.
Den overvejende del af lånene har haft  

 en stipuleret løbetid på ikke over 3 år, og låneforholdenes karakter - og  

 hyppige anvendelse af klausulen om forfald af lånenes hovedstol ved  

 ejerskifte - har medført, at lånenes faktiske løbetid i detovervejende antal  

 tilfælde er blevet kortere end den stipulerede.
Gennem regnskabsårene - - -  

 har den ved lånetransaktionerne indvundne kursgevinst da også været noget  

 større end renteindtægten.
 Kursgevinsten findes i hvert fald under disse omstændigheder ikke at være  

 formueforøgelse - - -, men at måtte anses som en del af udbyttet ved en af  

 indstævnte drevet virksomhed med udlån af penge og således i medfør af SL §  

 4, stk.1a, at være skattepligtig indkomst.« Dommen er kommenteret af A.  

 Blom-Andersen i UfR 1976B.237.
1.3.3.1. Overgangsregler Reglerne om næringsskattepligtige selskaber m.v. i KGL § 2 har virkning  

 fra og med indkomståret 1987. Men sideløbende med disse regler opretholdes i  

 hele indkomståret 1987 de hidtil gældende regler i LL § 4. LL § 4 ophæves  

 således først med virkning fra og med indkomståret 1988, jfr. § 11, stk.2.
LL § 4 har haft betydning for kursgevinstbeskatning af  

 forsikringsselskaber, pengeinstitutter og andre virksomheder, der som et  

 normalt led i deres almindelige virksomhed anbringer midler i obligationer,  

 pantebreve og andre pengefordringer.
Tilsvarende har der været fradragsret  

 for kurstab.
LL § 4 omfatter alle fordringer både dem, der hører til  

 omsætningsformuen og dem, der hører til anlægsformuen.
Ved indførelsen af bestemmelsen var den omfattede kreds forholdsvis snæver  

 og velafgrænset.
Det var banker, forsikringsselskaber og  

 investeringsselskaber, dvs. selskaber, der både formelt og reelt havde til  

 formål at investere kapital.
 Der er siden opstået vanskeligheder med at foretage en afgrænsning af,  

 hvilke selskaber, der omfattes af bestemmelsen, fordi antallet af selskaber,  

 der eventuelt i tilslutning til anden virksomhed, foretager passive  

 investeringer, er steget.
 Selv om bestemmelsen formelt også gælder personer, er der i praksis ikke  

 eksempler på, at personer er blevet omfattet af den.
 Som reglen i KGL § 2 er beskrevet, omfatter den både de selskaber, der var  

 omfattet af LL § 4 og de selskaber, der var omfattet af næringsreglerne i SL  

 §§ 4-6. Det er dog ikke alle de selskaber, som er omfattet af LL § 4, der går  

 over i § 2. Kriteriet »som et normalt led i deres almindelige  

 virksomhed« findes ikke i § 2. Disse selskaber vil derfor fra og med  

 indkomståret 1987 ikke længere være omfattet af den generelle beskatning af  

 gevinst og tab på fordringer, men derimod kun af mindsterentereglen i § 7.
 I § 10, stk.4, fastholdes dog beskatningen for de hidtidige § 4-selskaber  

 for så vidt angår de nuværende beholdninger, som efter kursgevinstloven alene  

 ville være omfattet af mindsterentereglen i § 7. Formålet med § 10, stk.4, er  

 alene at fastholde beskatningen for selskaber, der er omfattet af den  

 nuværende § 4 i LL for så vidt angår de nuværende beholdninger.  

 Anvendelsesområdet for LL § 4 påtænktes således ikke udvidet udover det  

 anvendelsesområde, der er antaget for bestemmelsen i UfR 1982.389H  

 (Obel-dommen). Dommen er kommenteret i UfR 1982B.322.
 Ved opgørelsen af den skattepligtige indkomst i senere indkomstår skal  

 selskaber, som var omfattet af LL § 4, men som ikke er omfattet af § 2,  

 medregne gevinst og tab på de fordringer, som selskabet ved udgangen af  

 indkomståret 1986 har i sin besiddelse, og som omfattes af beskatning efter  

 LL § 4, jfr. § 10, stk.6. Dette gælder for alle fordringer, som er erhvervet  

 inden udgangen af indkomståret 1986, uanset om fordringernes forrentning  

 opfylder kravet il mindsterenten.
 Selv om LL § 4 ophæves, har bestemmelserne i LL § 4, stk.3 og 4, dog  

 fortsat virkning for lån optaget før den 1.jan. 1986. Dette følger af § 10,  

 stk.6, sidste pkt.
1.3.4. Ejendomsselskaber Ved  ejendomsselskaber  forstås selskaber, hvis formål hovedsagelig  

 er at eje og administrere en eller flere faste ejendomme og hvis indtægt  

 fortrinsvis består af afkastet af disse ejendomme.
 Ofte vil selskabernes formål også omfatte handel med ejendomme, hvorved en  

 ved salg opnået avance må medregnes i selskabets almindelige indkomst ud fra  

 et næringssynspunkt.
 Det skal dog bemærkes, at egentlig virksomhed som ejendomshandler (for  

 fremmed regning) i henhold til næringslovens § 23 og handelsministeriets  

 bekendtgørelse nr. 401 af 2. december 1966 ikke kan drives af et selskab.
 Ved afgørelsen af, om en avance ved ejendomssalg kan anses omfattet af  

 selskabets  næring,  lægges der vægt på selskabets formål.
 Såfremt formålet omfatter handel med ejendomme, skal der præsteres ganske  

 særlige beviser for, at en avance ikke skal anses for almindelig indkomst.
Et sådant tilfælde forelå ved ØLD af 10. december 1953. Her havde en  

 skotøjshandler købt et ejendomsselskab med henblik på at kunne flytte sin  

 forretning hen i selskabets ejendom, hvis han blev tvunget til at fraflytte  

 de lejede lokaler, hvor forretningen hidtil havde haft til huse.
Da de lejede  

 lokaler blev til salg, købte han imidlertid dem og lod ejendomsselskabet  

 sælge sin ejendom og likvidere.
Ejendomsselskabets formål var at erhverve,  

 administrere, udnytte og eventuelt afhænde ejendommen, men uanset dette  

 formål statuerede landsretten, at avancen ikke skulle medregnes til  

 selskabets skattepligtige indkomst.
Dette støttedes på, at som  

 formålsparagraffen var formuleret, havde selskabet ikke haft til direkte  

 formål at omsætte ejendommen, hvilket også bestyrkedes af oplysningerne om  

 baggrunden for selskabets stiftelse.
Endvidere lagdes der vægt på, at  

 skotøjshandleren ikke tidligere havde købt og solgt ejendomme eller  

 ejendomsselskaber i spekulationshensigt.
Endelig var det utvivlsomt, at  

 aktierne i ejendomsselskabet var købt for at skaffe forretningslokaler, og at  

 ejendommen var solgt for at skaffe midler til købet af de lejede lokaler.
 Lignende afgørelser findes i lsr. 1950.45 og 1972.124, hvori der er lagt  

 vægt på selskabets faktiske virksomhed, anvendelsen af den omhandlede ejendom  

 og den lange besiddelsestid.
HD af 13.febr. 1987: Et anpartsselskab, hvis vedtægtsmæssige formål bl.a.  

 omfattede udlejning af og handel med fast ejendom samt finansiering, blev i  

 henhold til statsskattelovens § 4, stk.1a, beskattet af kursavancer på  

 pantebreve, der til kursværdi blev anvendt som afdrag på selskabets købesum  

 for erhvervelse af en større ejerlejlighedsejendom.
Ca. 20 pct. af  

 ejerlejlighederne blev solgt af selskabet umiddelbart efter erhvervelsen og  

 de omhandlede pantebreve hidrørte fra disse handler.
Afsmitning Udover selskabets vedtægtsmæssige formål og faktiske virksomhed lægges der  

 ved bedømmelsen også vægt på aktionærernes forhold.
 Er aktionærerne personer med nær tilknytning til byggebranchen  

 (bygningshåndværkere, byggeadvokater m.v.), vil der ofte kunne anlægges et  

 næringssynspunkt, selv om formålsparagraffen ikke formelt giver baggrund  

 herfor.
 Fra praksis kan nævnes følgende afgørelser:
HD af 22. december 1941, U.f.R. 1942.95. Et selskab, der blev stiftet i  

 1925 af 3 personer (sagfører, ingeniør, arkitekt), med det formål at erhverve  

 og bebygge en nærmere angivet grund og dermed beslægtede forretninger,  

 opførte i 1926 en bygning på grunden, som selskabet udnyttede til udlejning  

 til 1936, hvor ejendommen blev solgt.
Salget blev anset for at ligge inden  

 for selskabets erhvervsmæssige formål, og da det under hensyn til  

 oplysningerne om 2 af stifterne/hovedaktionærerne drevne erhvervsvirksomheder  

 vedrørende faste ejendomme, fandtes at have været en nærliggende form for  

 selskabets erhvervsmæssige udnyttelse af ejendommen at foretage salg som  

 sket, blev avancen indkomstbeskattet i medfør af SL § 5 a.
ØLD af 10. februar 1948, U.f.R. 1948.634. Et i 1934 stiftet  

 ejendomsselskab, hvor 2 af de 3 stiftere var bygningshåndværkere, havde til  

 formål at erhverve og drive faste ejendomme.
Selskabet havde opført og drev  

 en beboelsesejendom.
I 1935 erhvervede 2 advokater næsten hele  

 aktiekapitalen, og i 1942 solgte selskabet ejendommen.
Avancen blev  

 indkomstbeskattet, da byggeriet i sin tid var erhvervsbyggeri, og selskabet  

 et erhvervsselskab, hvilket ikke var ændret ved at kredsen af aktionærer var  

 blevet en anden.
HD af 10. april 1972, skd.21.159 (UfR 1972.520). Et selskab, A, der var  

 stiftet i 1945, ophørte efter nogle års forløb med at drive den oprindelige  

 handelsvirksomhed.
Samtidig overtog en advokat, der var en af stifterne, alle  

 aktier med henblik på likvidation af selskabet.
Opløsningen af selskabet blev  

 opgivet, og i 1952 overtog det en udlejningsejendom på tvangsauktion.
Samme  

 år blev aktierne overdraget til et andet selskab, B, der blev stiftet af  

 advokaten og hans familie.
Dette selskabs formål var bl.a. handel, herunder  

 med fast ejendom.
Nogle år senere blev selskab A's vedtægtsmæssige formål  

 udvidet til også at omfatte det formål at eje og administrere fast ejendom.
I  

 1967 opdeltes selskab A's ejendom i ejerlejligheder og to af disse solgt.  

 Fortjenesten ved disse salg blev ikke anset for indvundet ved selskabets  

 næring, da det ikke tidligere havde foretaget ejendomssalg, og da selskab B  

 uanset formålsbestemmelsen hverken havde drevet erhverv ved handel med fast  

 ejendom eller havde ejet fast ejendom.
Endvidere hensås til, at advokaten  

 ikke havde været beskæftiget med ejendomshandler, og at han ikke havde virket  

 som byggeadvokat.
VLD af 4.februar 1983. En gårdejer havde indtil 1965 ikke indtægter fra  

 andet end landbrug.
Samme år stiftede han med sig selv som hovedaktionær et  

 ejendomsaktieselskab, hvis formål var at erhverve, udstykke og opføre  

 ejendomme.
Han udstykkede et areal fra sin landbrugsejendom og overdrog det  

 til selskabet, som siden foretog udstykninger og salg fra dette område,  

 ligesom selskabet opførte et betydeligt antal huse til videresalg.  

 Salgssummen for arealet blev berigtiget dels ved kontante betalinger til  

 skatteyderen, efterhånden som der blev solgt udstykkede grunde, dels ved at  

 skatteyderen modtog sælgerpantebreve som betaling.
Pantebrevene modtog han  

 til underkurs svarende til handelsværdien på overdragelsestidspunktet.  

 Landsretten nægtede under henvisning til retsplejelovens § 363  

 kammeradvokaten tilladelse til som nyt anbringende at gøre gældende, at  

 skatteyderen var skattepligtig i medfør af ligningslovens § 4. Retten lagde i  

 øvrigt til grund, at overdragelse af pantebreve fra selskabet til  

 skatteyderen alene var sket til indfrielse af hans tilgodehavende hos  

 selskabet.
Uanset at han som hovedaktionær selv havde kunnet træffe  

 beslutning om denne fyldestgørelsesmåde, fandt retten at måtte give ham  

 medhold i, at erhvervelsen af pantebrevene var sket som kapitalanlæg med den  

 følge, at kursgevinsten i medfør af SL § 5, stk.1 a ikke skulle medregnes til  

 den skattepligtige indkomst, svarende til, at skatteyderen ikke kunne antages  

 at ville have været skattepligtig af kursgevinster opnået på eventuelle  

 sælgerpantebreve udstedt direkte som led i berigtigelsen af købesummen eller  

 opnået på andre tilsvarende pantebreve erhvervet for en kontant købesum.
HD af 30.oktober 1985. Et ejendomsaktieselskab blev anset for almindeligt  

 indkomstskattepligtigt ved salg af udstykkede ejerlejligheder.
En person, der  

 gennem et holdingselskab havde den bestemmende indflydelse i selskabet, købte  

 af dette et antal pantebreve på almindelige markedsvilkår og for privat  

 opsparede midler.
Personen havde i en årrække ikke drevet erhverv uden i  

 selskabsform.
Erhvervelsen af pantebrevene fandtes dog at have haft en så nær  

 tilknytning til ejendomsaktieselskabets næringsvirksomhed, at de opnåede  

 kursavancer også hos personen måtte anses for indkomstskattepligtige efter  

 statsskattelovens § 4. Med samme begrundelse blev også holdingselskabet anset  

 for indkomstskattepligtigt af kursavancer på pantebreve hidrørende fra  

 ejendomsaktieselskabet.
ØLD af 23.marts 1987. (Skat 1987.5.332): En skatteyder havde gennem  

 aktiebesiddelse sammen med sin broder den afgørende indflydelse i et  

 aktieselskab, der var oprettet med det formål at fuldføre et byggeri og sælge  

 færdiggjorte ejendomme.
Selskabet var i medfør af statsskattelovens § 4a  

 indkomstskattepligtig af kursavancer.
Skatteyderens erhvervelse af  

 sælgerpantebreve fra selskabet fandtes at have en så nær tilknytning til  

 selskabets virksomhed, at de opnåede kursgevinster også hos skatteyderen blev  

 anset for indkomstskattepligtige.
 Det er ligeledes antaget, at et selskab skulle indkomstbeskattes af  

 kursgevinster på 4 pantebreve, som var erhvervet fra et næringsbeskattet  

 selskab, hvis hovedaktionær var den samme som i det erhvervende selskab.
ØLD af 8.november 1983. Et selskab blev stiftet december 1972 med det  

 formål at drive handel, investering, finansiering samt rådgivningsvirksomhed.  

 I begyndelsen drev selskabet ikke virksomhed, men 1. januar 1974 erhvervede  

 det 1/4 af en udlejningsejendom, som det afhændede igen 1.januar 1975.  

 Overskud af ejendomsanparten var selskabets eneste indtægt i dette  

 kalenderår.
Ved salget modtog selskabet et pantebrev nedskrevet til kurs 50.  

 Fortjenesten blev selvangivet som almindelig skattepligtig indkomst.
I det  

 følgende regnskabsår bestod selskabets indtægt alene af pantebrevsrenter og  

 kursavance ved afdrag og indfrielse. 1.januar 1976 købte selskabet for midler  

 frigjort ved det første salg en ny ejendomsanpart i et  

 ejendomsinteressentskab, stiftet af hovedaktionæren i 1961. Hovedaktionæren  

 havde gennem alle årene udover indtægt ved advokatvirksomhed haft betydelige  

 interesser på ejendomsmarkedet og herunder oppebåret avancer, som han var  

 blevet indkomstbeskattet af.
Retten fandt, at selskabets erhvervelse af  

 pantebrevet havde en sådan tilknytning til hovedaktionærens virksomhed på  

 ejendomsmarkedet, at kursavancerne måtte anses for indkomstskattepligtige for  

 selskabet.
Lsr. 1950.164. I 1936 stiftedes et ejendomsselskab A af et  

 håndværkerkonsortium med det formål at erhverve fast ejendom, opføre  

 beboelsesejendomme og dermed beslægtet virksomhed.
Selskabets aktier blev i  

 1941 solgt til et andet ejendomsselskab B.
I 1947 solgtes en i 1939-40 opført  

 ejendom.
Da selskabet A var stiftet af bygningshåndværkere, fandt  

 landsskatteretten, at det ikke havde ligget udenfor stifternes tanke at  

 afhænde den omhandlede ejendom med gevinst, hvorfor indkomstskattepligt ville  

 være indtrådt, hvis aktierne havde været i de oprindelige aktieejeres  

 besiddelse.
Og når hensås til at ejendomsselskabet B i nogle tilfælde havde  

 solgt opførte ejendomme, ændrede aktieoverdragelsen ikke dette resultat.
Lsr. 1953.42. Et selskab blev stiftet i 1944 af 3 håndværksmestre med det  

 formål at erhverve, bebygge og drive en bestemt ejendom.
I forbindelse med  

 selskabets likvidation blev ejendommen i 1950 solgt med tab ved en  

 tvangsauktion.
Uanset, at salg af ejendommen ikke var nævnt i selskabets  

 formålsbestemmelse, blev det, da stifterne var bygningshåndværkere, antaget,  

 at det ikke havde ligget uden for stifternes tanke at afhænde ejendommen,  

 hvorfor selskabet ansås berettiget til i indkomsten at fradrage det ved  

 salget af ejendommen lidte tab.
Lsr. 1970.132. Et ejendomsselskab blev stiftet i 1960 af en arkitekt, en  

 murermester, en installatør og en revisor, hvoraf de to førstnævnte ejede  

 aktiemajoriteten.
I forbindelse med stiftelsen overtog selskabet to  

 udlejningsejendomme, hvoraf den ene blev solgt i 1966. Selskabet havde i 1962  

 påbegyndt næringsvirksomhed med faste ejendomme.
Landsskatteretten fandt, at  

 den omstændighed, at selskabets formål ikke direkte omfattede salg af fast  

 ejendom, ikke i sig selv måtte medføre, at et sådant salg skulle ligge  

 udenfor dets formål, og når hensås til aktionærkredsens sammensætning og  

 iøvrigt til den i 1962 påbegyndte virksomhed, måtte det antages, at salg af  

 faste ejendomme, som selskabet erhvervede, ikke havde ligget uden for, hvad  

 man havde forestillet sig med hensyn til selskabets virksomhed.
I en ikke offentliggjort kendelse har retten ligeledes beskattet et  

 selskab af fortjeneste ved salg af fast ejendom.
Selskabet blev stiftet i  

 1972 af en bygningshåndværker med det formål at erhverve og administrere fast  

 ejendom.
Efter 5-7 års ejertid blev to af selskabets ejendomme solgt.  

 Selskabets stifter og hovedaktionær ejede på stiftelsestidspunktet selv faste  

 ejendomme, som han i de følgende år solgte ud af, og han blev almindelig  

 indkomstbeskattet af fortjenesten udfra et næringssynspunkt.
Da han således  

 udfra samme synspunkt ville have været indkomstskattepligtig af fortjenesten  

 ved salgene af selskabets ejendomme, hvis de havde været købt og solgt af ham  

 personligt, blev disse fortjenester skattepligtige for selskabet.
I en anden ikke offentliggjort kendelse gik landsskatteretten imod  

 beskatning af hovedaktionæren af kursgevinster ved afdrag på pantebreve.  

 Hovedaktionæren, der drev skotøjshandel og ikke personligt var inddraget i  

 byggeri eller ejendomshandel, beherskede et selskab, der var skattepligtig af  

 fortjeneste ved grundsalg som næring.
Dette selskab ejede sammen med  

 tredjemand nogle industrigrunde, som blev solgt til et udenforstående  

 selskab.
Handelen blev finansieret på den måde, at hovedaktionæren erhvervede  

 pantebreve med pant i andre ejendomme fra det købende selskab, som herefter  

 kunne betale de omhandlede grunde kontant.
Landsskatteretten afviste at  

 udvide afsmitningssynspunktet til den situation, at en hovedaktionær  

 finansierer en køber ved dennes anskaffelse af en ejendom fra  

 hovedaktionærselskabet ved at afkøbe ham pantebreve.
 Også anden form for indsigt i byggebranchen end den rent håndværksmæssige  

 kan være afgørende for beskatningen.
 Den ved afsmitning fra aktionærerne opståede næringsformodning kan  

 bortfalde, såfremt de oprindelige aktionærer (bygningshåndværkere m.v.)  

 afhænder aktierne til personer, der erhverver aktierne i anlægsøjemed og  

 godtgør dette ved at beholde aktierne i en længere periode.
 En ændring af et selskabs vedtægter, hvorved handelsformålet bortfalder,  

 anerkendes normalt ikke for så vidt angår de ejendomme, der er erhvervet  

 forud for vedtægtsændringen, jfr. lsr. 1972.124, og vedtægtsændringen vil i  

 almindelighed kun kunne anerkendes i forbindelse med ændring af  

 aktionærkredsen.
 Om afsmitning i øvrigt se E 5.3.2.1 og H 4.1.4.
2. Sparekasser 2.1. Overgangsreglerne.
Virkning for senere skatteår For sparekasser omfattet af SSL § 2a indeholder SSL §§ 35 C-35 E regler om  

 fastsættelse af afskrivningsgrundlag og om opgørelse af fortjeneste eller tab  

 ved afhændelse af fast ejendom og værdipapirer, i det omfang aktiverne er  

 erhvervet før sparekassernes overgang til beskatning med virkning fra 1.jan.  

 1976. Disse regler har i et vist omfang betydning for indkomstopgørelserne  

 også for indkomstårene efter overgangsåret.
 For så vidt angår fast ejendom og driftsmidler henvises til  

 bestemmelserne.
Værdipapirer I lighed med banker er sparekasser skattepligtige af fortjeneste ved  

 afhændelse eller indfrielse, herunder udtrækning af  offentlige  

 obligationer  samt  private pantebreve  og  fordringer,  

  jfr.
LL § 4 og KGL § 2. Se i øvrigt SC 1.3.1. Tab ved afhændelse af de  

 pågældende værdipapirer kan fradrages.
For værdipapirer af den nævnte art,  

 som sparekassen har erhvervet forud for den 1/1 1976, træder den værdi, som  

 formueskattepligtige skulle anvende ved opgørelsen af deres formue den 1/1  

 1976, i stedet for den faktiske anskaffelsessum, men sparekassen kan dog  

 vælge at anvende den faktiske anskaffelsessum, såfremt denne kan  

 dokumenteres.
Den faktiske anskaffelsessum kan vælges for nogle værdipapirer,  

 medens kursværdien pr. 1/1 1976 anvendes for andre værdipapirer.
Ved opgørelse af fortjeneste eller tab på  aktier,  jfr.
ABL § 3,  

 gælder tilsvarende regler for anskaffelsessummen som for obligationer m.v.
Fortjeneste og tab på aktier, der er anskaffet i næringsøjemed, opgøres  

 efter det hidtil fulgte princip (realisationsprincippet eller  

 lagerprincippet). Principskifte kræver tilladelse fra ligningsrådet.
Der  

 henvises i øvrigt til ministeriet for skatter og afgifters bekendtgørelse  

 nr.3 af 6.januar 1982 om opgørelse af fortjeneste eller tab på næringsaktier.
2.2. Virksomhed i udlandet Efter tilsvarende regler som for aktie- og anpartsselskaber m.v. kan  

 sparekasser, jfr.
SSL § 17 B, stk. 2, få nedsættelse af skatten, i det omfang  

 de kan godtgøre, at en vis del af den skattepligtige indkomst hidrører fra  

 virksomhed i udlandet, se nærmere herom under SE 2.1.
2.3. Skattegodtgørelse I modsætning til aktieselskaber er sparekasser ikke fritaget for  

 beskatning af udbytte, som de modtager fra her i landet hjemmehørende  

 selskaber, hvori de ejer mindst 25 pct. af aktiekapitalen.
Der vil derfor til  

 samtlige udbytter, som sparekasser modtager fra danske selskaber, være  

 knyttet skattegodtgørelse.
2.4. Rentefradrag Sparekassers renteudgifter vedrørende den indbetalte garantikapital kan  

 fratrækkes ved indkomstopgørelsen, da garantikapitalen anses som en  

 sparekassen påhvilende gæld.
3. Brugsforeninger Brugsforeninger, som er skattepligtige i henhold til SSL § 1, stk. 1, nr.  

 3 eller SSL § 1, stk. 2, 1. pkt., skal principielt opgøre deres  

 skattepligtige indkomst efter skattelovgivningens almindelige regler om  

 indkomstopgørelse for selskaber m.v.
3.1. Dividende Brugsforeninger kan foretage et særligt fradrag, idet de, jfr.
SSL § 9,  

 stk. 2, ved opgørelsen af den skattepligtige indkomst kan fradrage dividende,  

 efterbetaling eller bonus, der ydes medlemmerne for det pågældende  

 regnskabsår.
Foreningen kan også fradrage den del af overskuddet, som  

 henlægges til medlemmernes driftsfonds, driftslån m.v. under forudsætning af,  

 at det klart af foreningens vedtægter fremgår, at medlemmerne indtager en  

 kreditors stilling med hensyn til tilgodehavendet, jfr.
Skd.cirk. nr.136 af  

 7.nov. 1988, pkt.58, stk.3.
Det er dog en betingelse for fradraget, at beslutningen om udbetalingen er  

 vedtaget af de dertil kompetente foreningsorganer senest 6 måneder efter det  

 pågældende regnskabsårs begyndelse, og meddelelse om denne beslutning må være  

 givet medlemmerne på den måde, som foreningen normalt anvender for  

 beslutninger fra foreningen, f.eks. ved opslag i butikken, underretning i  

 medlemsblad el. lign.
Fristen på de 6 måneder forstås bogstaveligt.
Selv om  

 foreningens regnskabsperiode, f.eks. på grund af regnskabsomlægning, afviger  

 fra en normal 12-måneders periode, skal beslutningen være truffet inden 6  

 måneder fra regnskabsårets begyndelse.
Fradraget kan ikke overstige den ydede  

 dividende, som denne fastsættes af generalforsamlingen efter regnskabsårets  

 udløb.
Hvis generalforsamlingen således ikke mener at kunne yde dividende,  

 der er så stor, som besluttet inden for de første 6 måneder af regnskabsåret,  

 kan der kun fradrages et beløb svarende til generalforsamlingens vedtagelse.  

 Hvis omvendt generalforsamlingen fastsætter en dividende, som overstiger den  

 tidligere beslutning, kan der ikke gives fradrag for det overskydende beløb,  

 hverken for det pågældende indkomstår eller for senere indkomstår.
For at dividende kan anses for ydet »for det pågældende  

 regnskabsår«, skal den være fastsat på grundlag af medlemmernes  

 omsætning med foreningen i regnskabsåret.
Men dividenden behøver ikke at  

 kunne rummes i det pågældende års overskud.
Beløb, der er henlagt i tidligere  

 år til foreningens reserver, f.eks. som overførselskonto, kan anvendes til  

 supplering af overskuddet, uden at dette begrænser foreningens fradragsret.
3.2. Rabat Dividendefradraget berører ikke foreningens ret til fradrag for  

 rabatydelser, jfr.
SSL § 9, stk. 3. Efter førnævnte cirkulære, pkt. 58,  

 næstsidste stk. forstås der ved rabat i denne forbindelse en prisreduktion,  

 hvis størrelse er endeligt fastsat og køberen bekendt ved hvert enkelt køb.
3.3. Andre udgifter Ved lsr.1982.125 er der taget stilling til en brugsforenings fradrag for  

 udgifter til afholdelse af en medlemsfest.
Indbydelsen var gennem dagspressen  

 stilet til foreningens medlemmer, men kontingentet var sat til et symbolsk  

 beløb, således at indbydelsen i realiteten, hvilket også var et af formålene,  

 var rettet også til ikke-medlemmer, altså til potentielle kunder.
Betalingen  

 for deltagelse var sat til et beløb langt under omkostningerne.
Udgiften var  

 ikke fradragsberettiget som dividende som følge af de formelle krav, der som  

 foran anført stilles hertil.
Retten fandt, at udgiften til festen, hvori kun  

 en lille del af foreningens samlede medlemskreds deltog, var afholdt til  

 fremme af salget til medlemmerne og af medlemstilgangen, hvorfor der var tale  

 om en fradragsberettiget reklameudgift og ikke om en udlodning til  

 foreningens medlemmer.
3.4. Virksomhed i udlandet I lighed med hvad der gælder for aktieselskaber, har disse foreninger ret  

 til skattenedsættelse, såfremt de godtgør, at en vis del af deres  

 skattepligtige indkomst hidrører fra virksomhed i udlandet, jfr.
SSL § 18,  

 stk.2, se nærmere herom under SE 2.1.
3.5. Datterselskabslempelse Hvis der i brugsforeningers skattepligtige indkomst indgår udbytte,  

 dividende, efterbetaling m.v. fra andre foreninger eller selskaber, her eller  

 i udlandet, kan brugsforeninger efter derom indgivet ansøgning få eftergivet  

 den del af skatten, der svarer til forholdet mellem det modtagne beløb og den  

 skattepligtige indkomst.
Lempelse kan dog kun bevilges, såfremt foreningen i  

 hele indkomståret har ejet mindst 25 pct. af den udbyttegivende forenings  

 kapital, jfr.
SSL § 18, stk. 3. Desuden kan der ikke eftergives større beløb  

 end det, som det påhviler den udbyttegivende forening eller selskabet at  

 udrede i skat af udbytte til den modtagende forening.
 Hvis den udbyttegivende forening har fradraget dividende m.v. i henhold  

 til SSL § 9, stk. 2, kan der således ikke bevilges lempelse for dette beløb.  

 Vedrørende beregning af lempelse se nærmere under SE 2.3.2.
3.6. Skattegodtgørelse Der er knyttet skattegodtgørelse til samtlige udbytter, som modtages fra  

 her i landet hjemmehørende selskaber, som er omfattet af SSL § 1, stk.1, nr.1  

 og 2, derimod er der ikke knyttet skattegodtgørelse til dividende fra  

 brugsforeninger.
4. Investeringsforeninger Investeringsforeninger, som omfattes af SSL § 1, stk.1, nr. 5a har siden  

 1.januar 1980 været undergivet fuld skattepligt, jfr.
SA 1.6. Disse  

 foreninger skal opgøre deres indkomst efter samme regler, som gælder for  

 aktieselskaber.
Investeringsforeninger, som er omfattet af SSL § 1, stk.1, nr.6 skal  

 fortsat opgøre deres indkomst efter de hidtil gældende regler, jfr.
SC 9.1.
4.1. Overgangsreglerne.
Virkning for senere skatteår SSL §§ 35 F-35 H indeholder regler om fastsættelse af afskrivningsgrundlag  

 og om opgørelse af fortjeneste eller tab ved afhændelse af fast ejendom og  

 værdipapirer, i det omfang aktiverne er erhvervet før investeringsforeningens  

 overgang til beskatning.
Disse regler har i et vist omfang betydning for  

 indkomstopgørelserne også for indkomstårene efter overgangsåret, jfr.  

 skd.cirk. nr.136 af 7.nov. 1988, pkt.51, jfr.84.
 For så vidt angår fast ejendom og driftsmidler henvises til  

 bestemmelserne.
Værdipapirer I lighed med investeringsselskaber har investeringsforeninger været  

 skattepligtige af fortjeneste ved afhændelse eller indfrielse, herunder  

 udtrækning af  offentlige obligationer  samt  private  

 pantebreve  og  fordringer, jfr.
LL § 4 til og med indkomståret  

 1987.
Tab ved afhændelse af de pågældende værdipapirer kan fradrages.
For  

 værdipapirer af den nævnte art samt for  aktier  og  anparter,   

 som investeringsforeningen har erhvervet forud for den 1/1 1980, træder den  

 værdi, som formueskattepligtige skulle anvende ved opgørelsen af deres formue  

 den 1/1 1980, i stedet for den faktiske anskaffelsessum, men  

 investeringsforeningen kan dog vælge at anvende den faktiske anskaffelsessum,  

 såfremt denne kan dokumenteres.
Den faktiske anskaffelsessum kan vælges for  

 nogle værdipapirer, medens kursværdien pr. 1/1 1980 anvendes for andre  

 værdipapirer.
 Akkumulerende investeringsforeninger er omfattet af den generelle  

 skattepligt etfer KGL § 2.
Hvis en udloddende investeringsforening ikke skal omfattes af denne  

 bestemmelse, er det en betingelse, at foreningen ikke alene udlodder de  

 renter og udbytter, der er indtjent i indkomstårets løb, men også de  

 kursgevinster, som foreningen har opnået på pengefordringer, som ikke  

 opfylder kravet til mindsterenten.
Endvidere skal også realiserede  

 fortjenester efter ABL § 2, nedsat med tab efter samme paragraf, samt  

 realiserede fortjenester omfattet af ABL § 2a udloddes.
Når en udloddende investeringsforening, der ikke har været skattepligtig,  

 overgår til at blive akkumulerende og dermed skattepligtig efter SSL § 1,  

 stk.1, nr.5a, opgøres avance og tab på værdipapirer, som er erhvervet forud  

 for overgangsåret, med udgangspunkt i en anskaffelsesværdi svarende til  

 kursværdien primo overgangsåret for så vidt angår obligationer og pantebreve,  

 medens anskaffelsessummen for aktier udgør den faktiske anskaffelsessum.
Se  

 Skat 1987.3.227.
 En investeringsforening, der overgik til skattefri virksomhed, skulle i  

 den anledning ansættes afsluttende ekstraordinært efter SSL § 5. Ved denne  

 ansættelse skulle aktiverne betragtes som afhændet til handelsværdier, Skat  

 1988.12.798.
4.2. Udbytte Investeringsforeninger, der er omfattet af SSL § 1, stk.1, nr.5 a, skal  

 til den skattepligtige indkomst medregne modtagne udbyttebeløb fuldt ud, hvad  

 enten de hidrører fra udenlandske selskaber eller fra danske selskaber, idet  

 SSL § 13, stk.1, nr.2, jfr. stk.3, ikke kan anvendes af  

 investeringsforeninger.
Der er knyttet  skattegodtgørelse  til  

 samtlige udbytter, som modtages fra her i landet hjemmehørende selskaber, som  

 er omfattet af SSL § 1, stk.1, nr.1 og 2.
4.3. Kapitaltilførselsafgift En større investeringsforening, der ikke havde været børsnoteret fra  

 starten, ville i forbindelse med børsnotering blive pålagt  

 kapitaltilførselsafgift.
Det var nødvendigt at blive børsnoteret, idet  

 investeringsbeviserne ellers ikke kunne blive afregnet gennem  

 Værdipapircentralen.
 Da børsnotering indebar en sådan ændring i afdelingernes almindelige  

 status, at udgiften måtte antages at ligge ud over, hvad der kunne anses for  

 at medgå til at sikre og vedligeholde indkomsten, kunne denne udgift ikke  

 fratrækkes ved indkomstopgørelsen.
 Afgiften kunne heller ikke betragtes som en administrationsomkostning, som  

 kunne fratrækkes i de udloddende afdelingers udlodningspligtige beløb, Skat  

 1988.6.353.
5. Fonde Ved lov nr.145 af 19.marts 1986 (lovbekendtgørelse nr.528 af 2.aug. 1989)  

 (FBL) er fonde med virkning fra og med indkomståret 1987 undergivet en  

 udvidet beskatning.
Enkelte fonde er dog fortsat omfattet af SSL § 1, stk.1,  

 nr.6. Se nærmere i afsnit SA 1.9.2. Vedrørende opgørelsen af den  

 skattepligtige indkomst for disse fonde, se afsnit SC 9.
 FBL indeholder i §§ 16-21 en række regler, der finder anvendelse ved  

 overgang til beskatning efter lovens regler, se nærmere i  

 Skattedepartementets cirkulære nr.133 af 28. november 1986, pkt.46-58.
5.1. Opgørelse af skattepligtig indkomst Ifølge FBL § 3, stk.1, opgøres den skattepligtige indkomst for fonde  

 omfattet af FBL § 1, nr.1, efter de almindelige for indregistrerede  

 aktieselskaber gældende regler med de undtagelser, der følger af FBL § 3,  

 stk.2 og 3 samt §§ 4-6.
Indkomstskatten udgør 50 pct. af skattepligtig indkomst, jfr. § 11, stk.1,  

 og selskabsskattelovens regler om ligning, selvangivelse og opkrævning finder  

 anvendelse, jfr.
FBL § 15, stk.1, se dog FBL § 15, stk.3. I FBL § 10 findes  

 regler svarende til SSL § 13, stk.1, nr.2, og § 13, stk.3, om skattefrit  

 datterselskabsudbytte.
Skattegodtgørelse for udbytte, der er skattepligtigt,  

 gives efter reglerne i FBL § 12. Skattegodtgørelse indrømmes, selv om  

 udbyttet ikke bliver beskattet f.eks. som følge af bundfradraget.
Reglerne i  

 SSL § 17, stk.2, 3 og 4, finder tilsvarende anvendelse på fonde omfattet af  

 FBL, jfr. § 11, stk.2, se afsnit SE 2.
Efter SSL § 3, stk.5, anses indkomst, der erhverves af aktieselskaber, som  

 i altovervejende grad ejes af almenvelgørende eller almennyttige fonde eller  

 foreninger, for indtjent af fonden eller foreningen.
Reglen bevirker, at  

 udbytteudlodninger fra selskaber til almennyttige moderfonde ikke beskattes i  

 selskabet, men anses for indtjent direkte af fonden.
Det er en forudsætning  

 for at bringe reglen i anvendelse, at fonden i det indkomstår, hvori den  

 anses for at have indtjent beløbet, uddeler eller hensætter beløbet efter FBL  

 § 4, stk.1 eller 3. Fonden vil således have fradragsret for et beløb, der  

 svarer til den indtægt, som skal medregnes direkte i fondens skattepligtige  

 indkomst.
Såfremt aktieselskabets indkomst må karakteriseres som  

 ikke-erhvervsmæssig, indgår beløbet i den indkomst, der skal reduceres med  

 bundfradrag.
LL § 16 B finder i sin helhed anvendelse også på fonde m.v., omfattet af  

 FBL.
Der bør dog almindeligvis gives dispensation i henhold til stk.6 i disse  

 tilfælde.
Skat 1988.11.694 (SKD).
5.1.1. Driftsomkostninger FBL § 3, stk.1, henviser bl.a. til SSL § 8, og medfører, at fonde kan  

 foretage fradrag for driftsomkostninger, jfr.
SL § 6a.
Det er nødvendigt at sondre imellem driftsomkostninger, uddelinger og  

 konsolideringsfradrag.
Fradrag for driftsomkostninger gives uden iagttagelse  

 af prioritetsreglen i FBL § 6, ligesom et skattemæssigt underskud som følge  

 af fradrag for driftsomkostninger kan fremføres efter § 15.
 Som driftsomkostninger anses udgifter, hvorved fonden bringes i stand til  

 at varetage sine vedtægtsmæssige formål.
Driftsomkostningsbegrebet er i relation til FBL udvidet fra alene at  

 omfatte udgifter forbundet med erhvervsmæssig virksomhed til også at omfatte  

 udgifter, der er nødvendige af hensyn til fondens øvrige virke.
Udover  

 sædvanlige erhvervsmæssige udgifter vil således også udgifter forbundet med  

 fondsvirksomheden kunne fradrages.
Som eksempel kan nævnes en stiftelses  

 udgifter til drift af stiftelsens friboliger eller en ikke-erhvervsdrivende  

 fonds omkostninger til kontorhold.
Fonde og brancheforeninger - men ikke arbejdsmarkedssammenslutninger - kan  

 fradrage årsafgiften til Fondsregistret eller Erhvervs- og Selskabsstyrelsen  

 ved opgørelsen af den ikke-erhvervsmæssige indkomst.
Registreringsafgiften,  

 der betales i forbindelse med anmeldelse af en fond kan ikke fradrages.
Skat  

 1988.8.489 (SKD).
5.1.2. Afskrivninger En udgift afholdt som led i driften af fonden vil normalt kunne fradrages  

 som driftsomkostning eller kunne gøres til genstand for afskrivninger.
Om  

 fondens udgifter kan gøres til genstand for afskrivninger afhænger af  

 skattelovgivningens almindelige regler herom.
I lighed med hvad der gælder for driftsomkostninger, kan en udgift være  

 afskrivningsberettiget, selv om den ikke kan karakteriseres som  

 erhvervsmæssig.
Afgrænsningen af afskrivningsberettigede udgifter må ses i  

 lyset af de særlige investeringer, der foretages af hensyn til  

 fondsvirksomheden.
For bygningsafskrivninger er det dog en forudsætning for  

 skattemæssige afskrivninger, at der er tale om en afskrivningsberettiget  

 bygning, jfr.
AL § 18.
5.1.3. Underskud Et skattemæssigt underskud, der fremkommer ved opgørelsen af den  

 skattepligtige indkomst efter FBL § 3, kan fremføres til modregning i  

 følgende års positive indkomst efter LL § 15.
Et underskud, der fremkommer ved, at uddelinger og henlæggelser som nævnt  

 i FBL §§ 4 og 5 overstiger den efter FBL § 3 opgjorte indkomst, kan ikke  

 fremføres til modregning i følgende års indkomst.
Overstiger uddelinger og  

 hensættelser tilsammen med bundfradraget den efter FBL § 3 opgjorte indkomst,  

 kan det overskydende beløb ikke fremføres til modregning i følgende års  

 indkomst.
Underskud fremført efter LL § 15 fradrages inden fradrag for uddelinger og  

 henlæggelser.
Underskud, der vedrører erhvervsmæssig virksomhed fra tidligere  

 indkomstår forud for indtræden af skattepligt efter FBL vil ligeledes kunne  

 fremføres til modregning i den efter FBL § 3 opgjorte indkomst.
5.2. Særlige regler 5.2.1. Bundfradrag Indkomst ved erhvervsmæssig virksomhed medregnes i sin helhed ved  

 opgørelsen af den skattepligtige indkomst, mens indkomst ved  

 ikke-erhvervsmæssig virksomhed alene beskattes i det omfang den overstiger  

 25.000 kr., jfr.
FBL § 3, stk.2. Bundfradraget foretages i den samlede  

 ikke-erhvervsmæssige indkomst, dvs. nettoindtægter i form af skattepligtige  

 udbytter, gaver samt kursgevinster, aktieavancer og ejendomsavancer m.v.
Den  

 praksis, der er dannet i relation til SSL § 1, stk.3, vil være vejledende for  

 afgrænsningen af en fonds ikke-erhvervsmæssige indkomst.
Bundfradraget  

 foretages inden fradrag efter FBL §§ 4 og 5.
 Der kan ikke ske fremførsel af et uudnyttet bundfradrag, og en uudnyttet  

 del af bundfradraget kan ikke modregnes i fondens eventuelle positive  

 erhvervsmæssige indkomst.
5.2.2. Gaver Fonde er som udgangspunkt skattepligtige af gaver, men FBL § 3, stk.3 og  

 4, indeholder regler om fritagelse for beskatning evt. ved i stedet at  

 pålægge en afgift på 20 eller 35 pct.
Muligheden for skattefritagelse skal ses i sammenhæng med FL § 9, stk.1,  

 og EFL §§ 10 og 11, hvorefter gaver, der indgår i en fonds grundkapital, som  

 hovedregel ikke kan uddeles.
En fonds grundkapital er den kapital, der  

 foreligger ved en fonds stiftelse.
Gaver, der på et senere tidspunkt  

 modtages, indgår i grundkapitalen, medmindre giveren udtrykkeligt har  

 bestemt, at gaven skal kunne uddeles.
Det er en forudsætning for  

 dispensation, at gaven henføres til grundkapitalen.
Det er endvidere en forudsætning for dispensation, at giver ikke har  

 fradragsret.
Dette indebærer, at fonde, der er godkendt efter LL § 8 A eller  

 § 12, stk.3, almindeligvis ikke kan opnå dispensation for den for giver  

 fradragsberettigede del af gaven.
En undtagelse gælder dog i tilfælde, hvor  

 fradragsretten følger af LL § 14 F, eller hvor en fond blot videreuddeler  

 ydelsen til det endelige formål via en særlig fond under forudsætning af, at  

 der ikke foreligger gensidige gaver mellem fondene.
Det skal bemærkes, at en  

 fuldstændig skattefritagelse er mulig, selv om fonden har et erhvervsmæssigt  

 formål.
 Dispensationsreglerne i FBL § 3, stk.3, nr.1-2, og stk.4, kan herefter  

 sammenfattes således under forudsætning af, at ovennævnte betingelser er  

 opfyldte:
Der kan almindeligvis indrømmes fuldstændig dispensation for beskatning af  

 gaver til oprettelse af en fond.
Er der tale om en familiefond, forudsætter  

 en fritagelse, at der i stedet betales en afgift på 20 pct. af gavens værdi.
Ligeledes kan der almindeligvis meddeles fuldstændig skattefritagelse for  

 gaver til udvidelse af en fonds grundkapital.
En undtagelse herfra gælder dog  

 for familiefonde, idet familiefonde, der er stiftet før 1.jan. 1985 ikke  

 bevilges skattefritagelse - heller ikke mod kompenserende afgift.
Er  

 familiefonden stiftet efter 1.jan. 1985 forudsætter en dispensation, at der i  

 stedet betales en afgift på 35 pct.
 Årsagen til den forskellige skattemæssige behandling af familiefonde  

 stiftet før og efter 1.jan. 1985 er, at det efter dette tidspunkt kun er  

 muligt at tillægge een på stiftelsestidspunktet ufødt generation privilegier.
 Afgiftspligtige gaver indgår ikke i den indkomst, der reduceres med  

 bundfradraget efter FBL § 3, stk.2.
En fond opdeltes med Justitsministeriets tilladelse i 3 afdelinger.  

 Herefter meddelte Skattedepartementet fritagelse uden kompenserende afgift af  

 en gave til den afdeling, hvis afkast alene kunne anvendes til medicinsk  

 forskning og andre ikke-familiemæssige formål.
Skat 1988.3.158.
En forening påtænkte at stifte en efteruddannelsesfond, hvis kapital  

 skulle fremskaffes, dels gennem en gave fra foreningen til fondens  

 grundkapital, dels gennem udstedelse af et lån, der skulle være rente- og  

 afdragsfrit i 5 år.
Ligningsrådet udtalte, at fonden som gave eller  

 driftstilskud ville være skattepligtig af et fikseret vederlag for den  

 økonomiske fordel, der fulgte af det rentefri lån.
Gaven (eller tilskuddet)  

 svarede til forskellen mellem lånets hovedstol og fordringens kursværdi på  

 stiftelsestidspunktet.
Foreningen skulle derimod ikke som kreditor beskattes  

 af en fikseret rente.
Skat 1988.10.618 (SD).
5.2.2.1. Stående dispensation For fonde, der ikke er familiefonde, vil der endvidere være mulighed for  

 at opnå en stående dispensation for beskatning af gaver til udvidelse af  

 grundkapitalen.
En stående fritagelse skal betinges af en pligt til over for  

 ligningsmyndigheden at indgive oplysning om modtagne gaver, og skal normalt  

 tidsbegrænses til en periode, der ikke overstiger 5 år.
En dispensation kan  

 altid optages til fornyet prøvelse, og kan begrænses til alene at vedrøre  

 gaver fra en bestemt yder.
Sidstnævnte begrænsning medfører blandt andet, at  

 det ikke ubetinget er udelukket for fonde, der er godkendt efter LL § 8 A  

 eller § 12, stk.3, at opnå en stående dispensation.
5.2.2.2. Særlige gaver til almennyttige fonde Ovenstående dispensationsregler forudsætter, at der er tale om gaver, der  

 indgår i grundkapitalen.
FBL § 3, stk.3, nr.3, indeholder en særlig  

 dispensationsmulighed for gaver, der ikke indgår i grundkapitalen.
Reglen kan  

 kun anvendes af udelukkende almenvelgørende eller på anden måde almennyttige  

 fonde.
Gaven skal bestå af bestemte aktiver eller være beløb til erhvervelse  

 eller forbedring af bestemte aktiver.
I disse tilfælde kan der gives fuld skattefritagelse, som hovedregel under  

 forudsætning af, at gavegiver ikke har fradragsret.
Da der er tale om  

 dispensation for beskatning af konkrete gaver, er en stående dispensation  

 ikke mulig.
 Ved afgørelsen af om dispensation efter FBL§ 3, stk.3, nr.3, kan gives,  

 kan det tillægges betydning, om fonden må antages at have fradragsret for  

 udgifter, der afholdes af den modtagne ydelse.
5.2.2.3. Bekendtgørelse nr.802 af 1.dec. 1986 Kompetencen til som 1.instans at fritage fonde for beskatning af gaver  

 efter FBL § 3, stk.3 og 4, er ved § 1 i bekendtgørelse nr.802 af 1.dec. 1986  

 tillagt ligningskommisionerne, for København og Frederiksbergs kommuners  

 vedkommende dog de pågældende kommuners skattedirektorat.
5.2.3. Uddelinger Fonde kan i den efter FBL § 3 opgjorte indkomst foretage fradrag for  

 uddelinger efter reglerne i FBL § 4, stk.1 og 2. Ved uddelinger forstås  

 dispositioner, hvorved fonden realiserer de vedtægtsmæssige formål.  

 Uddelinger kan bestå af ydelse af legater og gaver eller i afkald på indtægt,  

 f.eks. rentefrie lån eller friboligydelse.
Har fonden til formål at drive og  

 vedligeholde bygninger, kan forbedrings- og vedligeholdelsesudgifter efter  

 omstændighederne anses for uddelinger.
 Det er uden betydning, om formålet varetages ved egentlige uddelinger til  

 subjekter uden for fonden, eller om fonden varetager formålet i eget regi.  

 Afdrag på lån, der er optaget til finansiering af en anskaffelse eller  

 forbedring m.v., der direkte tjener fondens formål, og som derfor må  

 betragtes som en (intern) uddeling, vil kunne fradrages, se nærmere Skat  

 1987.1.59 (SKD) og 1988.10.619 (SD), samt SO 1988.263 (SKD).
 En uddeling kan således tillige karakteriseres som den vedtægtsbestemte  

 anvendelse af fondens nettoindkomst, der sker uden forventning om modydelse  

 fra modtageren, eller hvor en modydelse er et aktiv, som fonden har en  

 vedtægtsmæssig forpligtelse til at erhverve.
Udlån, kaution eller anden sikkerhedsstillelse, samt rene  

 formuedispositioner anses ikke for en uddeling.
Tab på udlån og  

 låneeftergivelse kan efter omstændighederne anses for en uddeling.
Uddelinger skal være foretaget i det pågældende indkomstår og fremgå af  

 selvangivelsen for indkomståret.
Der kan således kun fratrækkes de i  

 regnskabsåret foretagne uddelinger.
Dispositioner, der består i, at der ved  

 regnskabsårets slutning afsættes beløb til senere uddelinger, kan derimod  

 først fratrækkes i det år, hvor uddelingen finder sted.
En uddeling anses for foretaget, når der foreligger en retsgyldig  

 forpligtelse til at præstere uddelingen.
Dette gælder uanset om betalingen  

 eller overgivelsen af gaven først finder sted i det efterfølgende indkomstår.  

 Fonden vil således kunne fradrage en uddeling på det tidspunkt, hvor der er  

 afgivet bindende tilsagn om ydelsen, Skat 1987.11.808 (SKD).
 Uanset at retserhvervelsestidspunktet er det afgørende for  

 fradragstidspunktet, har Ligningsrådet i en bindende forhåndsbesked udtalt,  

 at man efter omstændighederne ikke har bemærkninger til, at fradraget i  

 stedet sker successivt i de respektive udbetalingsår (forfaldsår) Skat  

 1988.5.302 (SD).
Tilbageføres uddelinger til fonden, må det bero på en konkret bedømmelse,  

 om fondens skatteansættelse for udbetalingsåret eller fradragsåret bør  

 genoptages.
Skat 1988.5.302 (SD).
En fond var efter sin fundats forpligtet til at erhverve og bevare et  

 bestemt slot.
Ligningsrådet afgav bindende forhåndsbesked om, at fonden i  

 erhvervelsesåret kunne fradrage den kontante del af købesummen som en  

 uddeling.
Afdrag på den overtagne prioritetsgæld kunne fratrækkes i det  

 indkomstår, hvori afdraget forfaldt til betaling, ligeledes som en uddeling,  

 idet det forudsattes, at der var tale om en almennyttig uddeling.
Skat  

 1988.10.619 (SD).
 Fradrag for uddelinger foretages under iagttagelse af prioriteringsreglen  

 i FBL § 6, se nærmere i afsnit SC 5.2.6.
5.2.3.1. Almennyttige uddelinger Fonde kan efter FBL § 4, stk.1, fradrage uddelinger til vedtægtsmæssige  

 formål, der kan anses for almenvelgørende eller på anden måde almennyttige.
 Begrebet almenvelgørende eller på anden måde almennyttige fortolkes i  

 overensstemmelse med den fortolkning, der er lagt til grund ved  

 administrationen af bestemmelserne i LL § 8 A og 12, stk.3, SSL § 3, stk.2,  

 og arveafgiftslovens § 3, stk.4.
For at et formål kan anses for almenvelgørende eller på anden måde  

 almennyttigt, kræves, at den kreds af personer eller institutioner, der kan  

 komme i betragtning ved uddelingerne, er afgrænset efter retningslinier med  

 et objektivt præg.
Formålet må således komme en vis videre kreds til gode.
 For at et formål kan anses for almenvelgørende, er det en forudsætning, at  

 støtten ydes personer inden for en videre kreds, der er i økonomisk trang.
Almennyttige formål foreligger, såfremt støtten kommer en vis videre kreds  

 til gode, og såfremt formålet ud fra en almindeligt fremherskende opfattelse  

 kan karakteriseres som nyttigt.
Blandt sådanne almennyttige formål kan nævnes  

 sociale, kunstneriske og andre kulturelle formål, miljømæssige,  

 videnskabelige, - herunder forskningsmæssige eller sygdomsbekæmpende -  

 humanitære, undervisningsmæssige, religiøse eller nationale øjemed.
Også  

 idrætsforeninger og dyreværnsorganisationer vil kunne anses for almennyttige.
Derimod vil organisationer, der varetager politiske, økonomiske eller  

 erhvervsmæssige interesser, ikke kunne anses for almennyttige, se f.eks.  

Skat 1989.11.873 (LSR). Bidrag til sådanne organisationer vil derfor  

 kun kunne fradrages, hvis der er tale om en driftsomkostning, jfr. bl.a.
LL §  

 13, eller om en vedtægtsmæssig uddeling, der er skattepligtig for modtager,  

 jfr.
FBL § 4, stk.2.
Det er i almindelighed uden betydning for spørgsmålet, om et formål kan  

 anses for almenvelgørende eller på anden måde almennyttigt, om det udøves her  

 i landet eller i udlandet.
Det er dog et ufravigeligt krav, at  

 administrationen af de midler, der kommer formålet til gode, finder sted her  

 i landet.
Ligger beslutningen om, hvilke formål midlerne fra en dansk  

 registreret fond skal tjene, i en udenlandsk organisation, kan uddelingen  

 ikke anses for ydet til et almenvelgørende eller almennyttigt formål.
En fond, der efter sin fundats var forpligtet til at erhverve og bevare et  

 bestemt slot, kunne fradrage udgifter hertil som en almenvelgørende eller på  

 anden måde almennyttig uddeling.
Skat 1988.10.619 (SD).
5.2.3.2. Andre vedtægtsmæssige uddelinger Fonde kan i henhold til FBL § 4, stk.2, foretage fradrag for uddelinger  

 til fyldestgørelse af andre vedtægtsmæssige formål end almenvelgørende eller  

 på anden måde almennyttige.
Det er en betingelse for fradrag, at modtageren af uddelingen er  

 skattepligtig heraf.
Skattepligten kan følge af KL §§ 1 og 2, SSL §§ 1 og 2  

 eller FBL § 1, nr.1, 2 og 4. Til godtgørelse af at modtageren er  

 skattepligtig af uddelingen, kræves ingen særlig dokumentation.
 Afgørende er, om uddelingen indgår ved opgørelsen af modtagerens  

 skattepligtige indkomst, og ikke om der konkret bliver tale om beskatning.  

 Skattepligt hos modtager anses tillige at foreligge i tilfælde, hvor en for  

 modtager skattefri ydelse medfører bortfald af en fradragsberettiget udgift.
En intern uddeling kan ikke begrunde fradragsret i henhold til FBL § 4,  

 stk.2, idet fradrag efter denne bestemmelse forudsætter skattepligt hos  

 modtageren.
Skat 1988.10.619 (SD).
5.2.4. Hensættelser til almenvelgørende eller på anden måde almennyttigt  

 formål Efter FBL § 4, stk.3, kan fonde i den efter FBL § 3 opgjorte indkomst  

 foretage fradrag for hensættelser til opfyldelse af et eller flere konkrete  

 almenvelgørende eller på anden måde almennyttige formål.
Vedrørende begrebet  

 almenvelgørende eller på anden måde almennyttigt, se afsnit SC 5.2.3.1. Det  

 skal bemærkes, at fradrag for hensættelse efter FBL § 4, stk.3, foretages  

 under iagttagelse af prioriteringsreglen i FBL § 6, se nærmere i afsnit SC  

 5.2.6.
For at en hensættelse kan anses for konkretiseret, må det kræves, at der  

 foretages en rimelig detaljeret gengivelse af, til hvilket nærmere beskrevet  

 formål hensættelsen finder sted, samt hvorledes dette formål agtes  

 realiseret.
En hensættelse til sikring af uddelinger i overensstemmelse med  

 fundatsens bestemmelse eller til eksempelvis humanitære eller  

 forskningsmæssige formål opfylder ikke betingelserne for fradragsret.
 Konkretiseringskravet bør administreres lempeligt, se Skat 1989.5.368  

 (SKD).
 Bekendtgørelse nr.802 af 1.dec. 1986 indeholder nærmere regler om  

 regnskabsmæssige krav m.v. til hensættelse efter FBL § 4, stk.3.
 Hensættelserne skal fremgå af selvangivelsen for indkomståret, hvorfor det  

 er tilstrækkeligt, at hensættelsen er foretaget inden fristen for indgivelse  

 af selvangivelse.
 Afkast af hensatte beløb medregnes ved opgørelsen af fondens  

 skattepligtige indkomst, og anses ikke for hensat, medmindre andet er bestemt  

 i overensstemmelse med ovennævnte regler.
Der stilles ingen særlige placeringskrav til hensættelserne.
Senere  

 foretagne hensættelser kan benyttes før tidligere foretagne.
Hensættelsen skal i sin helhed være anvendt til det almenvelgørende eller  

 på anden måde almennyttige formål inden 5 år efter udløbet af  

 hensættelsesåret, jfr.
FBL § 4, stk.4. Der kan dog dispenseres herfra efter  

 reglerne i FBL § 4, stk.6 og 7, se nedenfor.
Er der ikke meddelt  

 dispensation, og overskrides 5-årsfristen, foretages en efterbeskatning efter  

 reglerne i FBL § 4, stk.5, jfr. § 8 i bkg. nr.802 af 1.dec. 1986.
 Medfører prioriteringsreglen i FBL § 6, at fradraget efter FBL § 4, stk.3,  

 begrænses helt eller delvis, foretages ingen efterbeskatning for den del af  

 hensættelsen, der ikke medførte fradragsret.
 Indkomst, der efter SSL § 3, stk.3, er blevet fritaget for beskatning i  

 indkomståret 1986 eller tidligere indkomstår, kan ikke tillige fradrages i  

 det år, hvori uddeling finder sted.
Efter FBL § 22 skal henlæggelser foretaget efter SSL § 3, stk.3, jfr.  

 stk.2, være fuldt ud benyttet til et almenvelgørende eller på anden måde  

 almennyttigt formål inden 5 år efter udløbet af det indkomstår, der ligger  

 til grund for skatteansættelsen for overgangsskatteåret.
Efterbeskatning i  

 tilfælde, hvor beløbet ikke er anvendt inden 5-års periodens udløb, finder  

 sted efter FBL § 4, stk.5. Dette gælder dog kun for perioden efter den  

 udvidede skattepligts ikrafttræden.
I perioden forud herfor sker  

 efterbeskatning efter selskabsskattelovens regler.
 Ifølge bkg. nr.802 af 1.dec. 1986 § 7, stk.2, anses henlæggelser efter FBL  

 § 4, stk.3, for anvendt til det konkrete formål forud for hensættelser efter  

 SSL § 3, stk.3, med mindre der udtrykkeligt er truffet bestemmelse om det  

 modsatte.
5.2.4.1. Dispensation for konkretiseringskravet og 5-årsfristen Efter FBL § 4, stk.7, kan fonde opnå dispensation for kravet om at  

 hensættelsen efter FBL § 4, stk.3, skal være konkretiseret.
En dispensation  

 medfører tillige, at hensættelser kan indestå i en periode udover 5 år, jfr.  

 FBL § 4, stk.4. Ved dispensation skal dog fastsættes en frist for anvendelse  

 af de hensatte beløb på ikke over 15 år.
 Ved § 1 i bkg. nr.802 af 1.dec. 1986 er ligningskommissionen, for  

 Københavns og Frederiksberg kommuners vedkommende dog de pågældende kommuners  

 skattedirektorat, bemyndiget til som 1.instans at træffe afgørelse efter FBL  

 § 4, stk.7.
Det er en forudsætning for dispensation, at hensættelsen efter FBL § 4,  

 stk.3, foretages til fyldestgørelse af kulturelle formål.
Dette kan være  

 tilfældet, hvis fonden selv driver kulturel virksomhed - f.eks.  

 museumsvirksomhed - eller at fonden støtter drift af og anskaffelser til  

 museer m.v.
Støtte til kunstnere, til opførelse eller udstilling af  

 kulturelle frembringelser kan anses for formål, der berettiger til  

 dispensation efter FBL § 4, stk.7. Dispensation efter FBL § 4, stk.7, kan  

 meddeles forud for hensættelsen.
 Hensættelserne skal opfylde samme regnskabsmæssige krav som hensættelser  

 efter FBL § 4, stk.3. Efterbeskatning i tilfælde, hvor hensættelserne er  

 anvendt til ikke-kulturelle formål eller ikke anvendt inden den udvidede  

 frists udløb, foretages efter reglerne i FBL § 4, stk.5, jfr. afsnit SC  

 5.2.4.
5.2.4.2. Særlige dispensationer for krav til hensættelse Statsskattedirektoratet kan i henhold til FBL § 4, stk.6, i ganske særlige  

 tilfælde tillade, at hensættelsen anvendes efter udløbet af den i FBL § 4,  

 stk.4, nævnte frist eller anvendes til andre almenvelgørende eller på anden  

 måde almennyttige formål end de oprindelige fastsatte.
 Statsskattedirektoratets afgørelse kan ikke indbringes for anden  

 administrativ myndighed.
5.2.5. Konsolideringsfradrag FBL § 5 indeholder regler, hvorefter fonde har mulighed for at foretage  

 fradrag i den skattepligtige indkomst for hensættelser til konsolidering af  

 fondsformuen.
 I lighed med hvad der gælder for uddelinger og hensættelser efter FBL § 4,  

 kan fradrag efter FBL § 5 kun foretages under iagttagelse af  

 prioriteringsreglen i FBL § 6, jfr. afsnit SC 5.2.6.
Konsolideringsfradraget efter FBL § 5 er en ren regnskabsmæssig postering  

 til brug for indkomstopgørelsen.
Der kræves ikke nogen faktisk hensættelse.  

 Skat 1988.4.235 (SKD).
5.2.5.1. Konsolideringsfradrag som følge af almennyttige uddelinger I henhold til FBL § 5, stk.1, kan fonde i den efter FBL § 3 opgjorte  

 indkomst foretage fradrag for hensættelser på op til 25 pct. af de i  

 indkomståret foretagne uddelinger til almenvelgørende eller på anden måde  

 almennyttige formål efter FBL § 4, stk.1. Vedtægtsmæssige uddelinger efter  

 FBL § 4, stk.2, kvalificerer ikke til fradrag efter § 5, stk.1.
 Hensættelser efter FBL § 4, stk.3, berettiger først til fradrag efter FBL  

 § 5, stk.1, i det indkomstår, hvori hensættelsen er endeligt uddelt, se SC  

 5.2.3.
5.2.5.2. Konfirmerede fonde Efter FBL § 5, stk.2, kan det tillades, at fonde foretager fradrag for  

 andre hensættelser, der sker i henhold til krav herom i kongelig konfirmeret  

 fundats, såfremt formålet med hensættelsen fremgår af fundatsen.
 Ved § 1 i bkg. nr.802 af 1.dec. 1986 er ligningskommissionen, for  

 Københavns og Frederiksberg kommuners vedkommende dog de pågældende kommuners  

 skattedirektorater, bemyndiget til som 1.instans at træffe afgørelse efter  

 FBL § 5, stk.2.
Det er ikke tilstrækkeligt, at fundatsen hjemler mulighed for særlige  

 hensættelser til opsparing i større omfang.
Hensættelsen skal have et særligt  

 kvalificeret formål, f.eks. nødvendig for som påkrævet i fundatsen, at  

 opretholde kontrollen over et aktieselskab.
Ifølge FL § 29 og EFL § 40 findes  

 en vis regulering af fondes pligt til at foretage konsolidering.  

 Fondsmyndigheden kan derfor forudgående høres, før der træffes afgørelse  

 efter FBL § 5, stk.2.
 Særligt fradrag efter FBL § 5, stk.2, kan ikke overstige det beløb, der  

 kræves hensat i henhold til fundatsen efter eventuelt fradrag efter FBL § 5,  

 stk.1. Fradrag efter FBL § 5, stk. 2, kan betinges af, at fonden afstår fra  

 at foretage hensættelser efter FBL § 5, stk.1.
 Hvis fonden i et år foretager så store uddelinger, at fradraget efter  

 § 5, stk.1, overstiger det tilladte fradrag efter § 5, stk.2, kan fonden dog  

 vælge at foretage fradrag efter § 5, stk.1.
5.2.6. Prioriteringsreglen Det fremgår af FBL § 6, at fonden alene kan foretage fradrag for  

 uddelinger og hensættelser efter FBL §§ 4 og 5 i det omfang, de nævnte  

 uddelinger og hensættelser overstiger bundfradraget efter FBL § 3, stk.2, og  

 skattefrit datterselskabsudbytte, jfr.
FBL § 10. Det er alene fradrag efter  

 FBL §§ 4 og 5, der skal reduceres med de skattefrie indtægter.
Fradrag for  

 driftsomkostninger og fremført underskud skal således ikke reduceres.
6. Registreringspligtige foreninger Det følger af lovbekendtgørelse nr.528 af 2.aug. 1989, at foreninger, der  

 er registreringspligtige i henhold til lov om fonde og visse foreninger (FL)  

 er skattepligtige i henhold til FBL § 1, nr.2 og 3. FBL træder i kraft fra og  

 med indkomståret 1987. Vedrørende grænsedragningen mellem  

 arbejdsmarkedssammenslutninger, FBL § 1, nr.3, og andre registreringspligtige  

 foreninger, FBL § 1, nr.2, se afsnit SA 1.8.
Indkomstskatten udgør 50 pct. af skattepligtig indkomst, jfr.
FBL § 11,  

 stk.1, og SSL's regler om ligning, selvangivelse og opkrævning finder  

 anvendelse, jfr.
FBL § 15, stk.1, se dog FBL § 15, stk.2. Reglerne i SSL §  

 17, stk.2, 3 og 4 finder tilsvarende anvendelse på foreninger omfattet af  

 FBL, jfr. § 11, stk.2.
Indkomstopgørelsen foretages under eet.
En negativ erhvervsmæssig indkomst  

 fradrages i eventuel anden positiv indkomst, der resterer efter bundfradrag.
 Vedrørende driftsomkostninger, afskrivninger og underskudsfremførsel, se  

 tillige afsnit SC 5.1.1.-3.
 FBL indeholder i §§ 16-21 en række regler, der finder anvendelse ved  

 overgang til beskatning efter lovens regler, se nærmere Skattedepartementets  

 cirkulære af 28.nov. 1986, pkt.46-58.
6.1. Brancheforeninger m.v Ifølge FBL § 3, stk.1, opgøres den skattepligtige indkomst for  

 registreringspligtige foreninger omfattet af FBL § 1, nr.2, efter  

 skattelovgivningens almindelige for indregistrerede aktieselskaber gældende  

 regler med de undtagelser, der følger af FBL § 3, stk.2, samt §§ 4-6.
I FBL § 10 findes regler svarende til SSL § 13, stk.1, nr.2, og § 13,  

 stk.3, om skattefrit datterselskabsudbytte.
Skattegodtgørelse for udbytte,  

 der er skattepligtigt, gives efter reglerne i FBL § 12. Skattegodtgørelse  

 ydes, selv om udbytte rent faktisk ikke bliver beskattet, f.eks. som følge af  

 bundfradraget.
6.1.1. Bundfradrag Bundfradrag foretages efter samme regler som for fonde, se nærmere afsnit  

 SC 5.2.1, dog således, at fradraget udgør 200.000 kr., jfr.
FBL § 3, stk.2.
6.1.2. Gaver De særlige regler om dispensation for beskatning af gaver i FBL § 3,  

 stk.2-4, gælder ikke for foreninger.
Brancheforeninger m.v. er således  

 skattepligtige af gaver.
6.1.3. Uddelinger Brancheforeninger m.v. omfattet af FBL § 1, nr.2, kan som fonde foretage  

 fradrag for almenvelgørende eller på anden måde almennyttige og andre  

 vedtægtsmæssige uddelinger, jfr.
FBL § 4, stk.1 og 2. Se nærmere i afsnit SC  

 5.2.3.
6.1.4. Hensættelser til almenvelgørende eller på anden måde almennyttige  

 formål De i FBL § 1, nr.2 nævnte foreninger kan foretage fradrag for hensættelser  

 til almenvelgørende eller på anden måde almennyttige formål efter samme  

 regler som fonde, jfr.
FBL § 4, stk.3. Se afsnit SC 5.2.4.
 Foreninger har dog ikke mulighed for at opnå dispensation efter FBL § 4,  

 stk.7.
 FBL § 4, stk.6, hvorefter Statsskattedirektoratet kan give særlig  

 dispensation, gælder også for registreringspligtige foreninger, jfr. afsnit  

 SC 5.2.4.2.
6.1.5. Konsolideringsfradrag Foreninger som nævnt i FBL § 1, nr.2, kan i den efter FBL § 3 opgjorte  

 indkomst foretage fradrag for hensættelser til konsolidering af  

 foreningsformuen, jfr.
FBL § 5, stk.3.
 Fradraget kan højst udgøre en andel af foreningsformuen svarende til en  

 procentvis stigning i reguleringspristallet, se nærmere i  

SD-cirk.1989-21.
Foreningsformuen opgøres efter skattelovgivningens almindelige regler,  

 jfr.
FBL § 5, stk.4. Værdiansættelsen sker på grundlag af aktivernes og  

 gældens formueskattepligtige værdi.
Afgørende er foreningsformuen ved årets  

 begyndelse.
6.1.6. Prioriteringsregel I lighed med hvad gælder for fonde kan foreninger omfattet af FBL § 1,  

 nr.2, i henhold til FBL § 6 alene foretage fradrag efter FBL §§ 4-5 i det  

 omfang de nævnte uddelinger og hensættelser overstiger bundfradraget efter  

 FBL § 3, stk.2, og skattefrit datterselskabsudbytte, jfr.
FBL § 10.
6.2. Arbejdsmarkedssammenslutninger For de i FBL § 1, nr.3, omhandlede foreninger gælder reglerne i FBL §§ 8  

 og 9, jfr.
FBL § 3, stk.5.
 Ifølge FBL § 8, stk.1, medregnes indkomst ved erhvervsmæssig virksomhed  

 ved opgørelsen af den skattepligtige indkomst for foreninger omfattet af FBL  

 § 1, nr.3.
Desuden medregnes renteindtægter og udbytteindtægter efter LL § 16 A.
LL §  

 16 B finder tilsvarende anvendelse på disse foreninger.
Endvidere medregnes  

 indkomst opgjort efter LOSI, ABL, KGL samt skattegodtgørelse efter FBL § 12.  

 Skattegodtgørelse ydes, selv om udbyttet rent faktisk ikke bliver beskattet  

 som følge af bundfradraget.
Gaver, løbende ydelser og kontingenter medregnes derimod ikke ved  

 opgørelsen af den skattepligtige indkomst.
Om kontingentindtægter se dog  

 tillige SDcirk. 1989-2.
 I øvrigt opgøres den skattepligtige indkomst efter skattelovgivningens  

 almindelige regler for indregistrerede aktieselskaber med de undtagelser, der  

 følger af FBL § 8, stk.2 og 3, og § 9.
6.2.1. Driftsomkostninger Driftsomkostninger kan kun fradrages, såfremt de vedrører indtægter, der  

 er skattepligtige, jfr.
FBL § 8, stk.2, 1.pkt.
Vejledende ved afgørelsen af,  

 om en driftsomkostning vedrører en skattepligtig indkomst, er princippet bag  

 SSL § 9, stk.1. Udgifter, der både vedrører erhvervelsen af skattepligtige og  

 skattefrie indtægter, skal i mangel på andre holdepunkter fordeles efter  

 forholdet mellem den skattepligtige og skattefrie indtægt.
Tilsvarende gælder  

 ved blandet benyttelse af afskrivningsberettigede aktiver.
Overstiger  

 udgiften i et år indtægten fra virksomheden, kan underskuddet fradrages i den  

 øvrige skattepligtige indkomst opgjort efter § 8. Imidlertid vil udgifter ved  

 visse aktiviteter, der må anses for at være af erhvervsmæssig art, på trods  

 heraf ikke kunne fradrages ved indkomstopgørelsen, fordi aktiviteten skal  

 henføres til den skattemæssigt uvedkommende del af foreningens virke.
En  

 arbejdsmarkedssammenslutning vil ofte drive eksempelvis undervisnings,  

 forlags-, informations- eller konsulentvirksomhed.
I det omfang sådanne  

 aktiviteter i overvejende grad stilles til rådighed for sammenslutningens edlemmer, vil aktiviteten som hovedregel være underskudsgivende.
Et sådant  

 underskud vil i almindelighed ikke kunne fradrages ved indkomstopgørelsen,  

 medmindre underskuddet må anses for enkeltstående, idet driften må anses for  

 erhvervsmæssigt anlagt.
6.2.2. Renteudgifter Renteudgifter kan fradrages, uanset om disse vedrører erhvervelsen af ikke  

 skattepligtige indtægter, jfr.
FBL § 8, stk.2, 2.pkt.
6.2.3. Bundfradrag Indkomst ved erhvervsmæssig virksomhed beskattes fuldt ud.
Den øvrige  

 skattepligtige indkomst beskattes alene i det omfang, den overstiger 200.000  

 kr. inden fradrag efter FBL § 9, jfr.
FBL § 8, stk.3. Om principperne for  

 beregning af bundfradrag, se afsnit SC 5.2.1.
6.2.4. Uddelinger og hensættelser Arbejdsmarkedssammenslutninger kan foretage fradrag for uddelinger og  

 hensættelser til almenvelgørende eller på anden måde almennyttigt formål,  

 efter reglerne i FBL § 4, stk.1 og 3, jfr. § 9, stk.1, se nærmere afsnit SC  

 5.2.3.1 og SC 5.2.4. Foreninger omfattet af FBL § 1, nr.3, kan opnå  

 dispensation efter FBL § 4, stk.6, men derimod ikke efter FBL § 4, stk.7,  

 jfr. § 9, stk.1.
6.2.5. Konsolideringsfradrag Konsolideringsfradrag gives efter samme regler som for andre  

 registreringspligtige foreninger omfattet af FBL § 1, nr.2, se FBL § 5,  

 stk.3, samt § 9, stk.1, jfr. afsnit SC 6.1.5.
 Ansvarlig indskudskapital i helejede datterselskaber indgik i grundlaget  

 for beregning af konsolideringsfradrag for en arbejdsmarkedssammenslutning.  

 Skat 1988.10.617 (SD).
6.2.6. Prioriteringsregel Den særlige regel i FBL § 6 finder også anvendelse for foreninger omfattet  

 af FBL § 1, nr.3, jfr. § 9, stk.2, jfr. afsnit SC 6.1.6. Dette gælder dog  

 ikke for kontingentindtægter m.v., se nærmere Skd.cirk. nr.133 af 28.nov.  

 1986, pkt.37.
 7. Institutter m.v.
Ved lov nr.145 af 19.marts 1986 (lovbkg. nr.528 af 2.aug. 1989) (FBL) er  

 en række nærmere bestemte institutter m.v. gjort skattepligtige efter FBL §  

 1, nr.4. Loven har virkning fra og med indkomståret 1987, jfr.
FBL § 23.  

 Vedrørende afgrænsningen af hvilke insitutter, der er omfattet af FBL § 1,  

 nr.4, se afsnit SA 1.10. FBL indeholder i §§ 16-21 en række regler, der  

 finder anvendelse ved overgang til beskatning efter lovens regler, se nærmere  

 i Skd.cirk. nr.133 af 28.nov. 1986, pkt.46-58.
Den skattepligtige indkomst for institutter m.v. omfattet af FBL § 1,  

 nr.4, opgøres efter skattelovgivningens almindelige for indregistrerede  

 aktieselskaber gældende regler, jfr.
FBL § 3, stk.1, med de undtagelser, der  

 følger af FBL § 3, stk.2, og § 7.
Indkomstskatten udgør 50 pct. af skattepligtig indkomst, jfr.
FBL § 11,  

 stk.1, og selskabsskattelovens regler om ligning, selvangivelse og opkrævning  

 finder anvendelse, jfr.
FBL § 15, stk.1. I FBL § 10 findes regler svarende  

 til SSL § 13, stk.1, nr.2, og § 13, stk.3, om skattefrit  

 datterselskabsudbytte.
Skattegodtgørelse for udbytte, der er skattepligtigt,  

 gives efter reglerne i FBL § 12. Reglerne i SSL § 17, stk.2, 3 og 4, finder  

 tilsvarende anvendelse på institutter m.v. omfattet af FBL.
Ved opgørelse af skattepligtig indkomst foretages et bundfradrag på 25.000  

 kr. i ikke-erhvervsmæssig indkomst, jfr.
FBL § 3, stk.2, se nærmere i afsnit  

 SC 5.2.1. Det skal bemærkes, at de særlige regler om dispensation for  

 beskatning af gaver i FBL § 3, stk.3 og 4, fradrag for uddelinger og  

 hensættelser i FBL § 4, og konsolideringsfradrag i FBL § 5 ikke gælder for  

 institutter m.v. omfattet af FBL § 1, nr.4.
 Institutter m.v. kan derimod efter FBL § 7, stk.1, foretage fradrag for  

 hensættelser til fyldestgørelse af de minimumskrav til reserver, der er  

 fastsat i den særlige lovgivning, der regulerer de pågældende institutter,  

 eller som er fastsat i vedtægter, der er godkendt af en offentlig  

 tilsynsførende myndighed, se Skd.cirk. nr.133 af 28.nov. 1986, pkt.38.
De fradragsberettigede udgifter vil især bestå af renter af cirkulerende  

 obligationer.
Institutioner m.v. kan foretage fradrag for driftsomkostninger  

 og foretage skattemæssige afskrivninger efter de almindelige regler herom.  

 Endelig kan indskuds- og andelsudbetalinger fradrages.
Efter FBL § 7, stk.2, kan institutter m.v. endvidere i den efter § 3  

 opgjorte indkomst fradrage hensættelser til en restgældsreguleringsfond, jfr.  

 § 23 g, stk.1, i lov om realkreditinstitutter og § 4 b i lov om  

 finansieringsinstitut for landbrug m.v.
Tilsvarende kan Finansieringsfonden  

 af 1963 fradrage beløb, der indskydes i en restgældsreguleringsfond.  

 Låntagernes indskud og bidrag til fonden og indbetalinger fra  

 Finansieringsfonden af 1963 til fonden samt afkastet af fondens midler skal  

 ikke medregnes ved opgørelsen af instituttets skattepligtige indkomst opgjort  

 efter § 3.
8. Beskatning på grundlag af særlig beregnet indkomst 8.1. Fællesregler For indkøbsforeninger samt produktions- og salgsforeninger, jfr. foran  

 under SA 1.4.2. og SA 1.4.4., opgøres den skattepligtige indkomst på grundlag  

 af foreningernes positive formue.
Dette gælder også hovedforeninger omfattet  

 af SSL § 1, stk.2, 2.pkt.
Ved  formueopgørelsen,  som lægges til grund for  

 indkomstopgørelsen, skal der, jfr.
SSL § 16, stk.1, som hovedregel anvendes  

 skattelovgivningens almindelige regler, d.v.s.
SL §§ 12-14, LL § 18 A bortset  

 fra stk. 1, 2.pkt., LL § 18 B, stk.1, og samme lovs §§ 18 C, 19, 20, 21 og 21  

 A.
Om beskatning af kooperative virksomheder, se i øvrigt Skd.cirk. af 7.nov.  

 1988, pkt.59-52.
 Dividende, efterbetaling  og  bonus,  der på den efter  

 regnskabsårets udløb afholdte generalforsamling fordeles til medlemmerne, kan  

 fratrækkes ved formueopgørelsen.
SSL § 16, stk.3, indeholder desuden en regel, der afviger fra de  

 almindelige formueopgørelsesregler.
Efter bestemmelsen skal en  

 indkøbsforening eller en produktions- og salgsforening  ikke  til  

 formuen medregne sit  indestående på andelskonto eller reserver i en anden  

 forening,  der skal opgøre den skattepligtige indkomst på grundlag af en  

 formueopgørelse, jfr.
SSL §§ 14 og 15.
 De beløb, der således kan holdes uden for medlemsforeningens  

 formueopgørelse, er ikke alene beløb, der er tegnet eller indbetalt som  

 ansvarlig kapital, men også reserver, der er henlagt af foreningens overskud,  

 som ansvarlig for foreningens forpligtelser.
 Den omtalte regel medfører, at beløb af den nævnte art kun indgår i  

 formuen eet sted, nemlig i den forening, hvor de er posteret som egenkapital.
Andre indeståender  skal behandles efter de sædvanlige regler for  

 formueopgørelse.
Således skal varetilgodehavender og lign. medregnes som  

 aktiv i kreditorforeningen og kan fradrages af debitorforeningen.
 Det samme gælder  indestående på driftsfonds- eller driftslånskonti  

 og lign., når medlemsforeningen i henhold til vedtægterne i den  

 forening, hvori kontiene er oprettet, er kreditor for indeståendet.  

Indskud på andelskonto el. lign. i andre foreninger end de her  

 omtalte  skal ligeledes medregnes til formuen hos medlemsforeningen.
Af en indkøbsforenings vedtægter fremgik, at de akkumulerede overskud  

 skulle opføres som gæld i foreningens regnskab på særskilt konto for hvert  

 medlem.
Indeståendet på disse konti kunne ikke medregnes til foreningens  

 formue og derfor heller ikke til foreningens indkomst, se Skat 1989.5.397.
 I en kendelse fra Landsskatteretten er det afgjort, at en kooperativ  

 forening, der havde modtaget tilskud fra Den Europæiske Udviklings- og  

 Garantifond for Landbruget, ikke kunne fradrage nogen del heraf ved  

 formueopgørelsen, da LL § 27 C (nu § 27B, stk.1) ikke finder anvendelse for  

 kooperative foreninger, og der heller ikke i skattelovgivningens almindelige  

 regler om formueopgørelse er hjemmel for fradraget, lsr 1981.93.
8.2. Indkøbsforeninger 8.2.1. Procentindkomsten Indkøbsforeninger er skattepligtige i henhold til SSL § 1, stk.1, nr.3 a.
På grundlag af den opgjorte formue, jfr.
SC 8.1, beregnes  

indkomsten  på følgende måde, jfr.
SSL § 14 samt Skd. cirk. af 7.nov.  

 1988, pkt.60:
 Hvis formuen opgøres til et negativt beløb, ansættes indkomsten til 0.
 Er formuen positiv, og foreningen i indkomståret  udelukkende  har  

 haft  omsætning med medlemmer,  udgør indkomsten 4 pct. af den  

 opgjorte formue.
 Har foreningen i indkomståret derimod haft  omsætning med såvel  

 medlemmer som ikke-medlemmer,  udgør indkomsten 6 pct. af så stor en del  

 af formuen, som svarer til forholdet mellem årets omsætning med  

 ikke-medlemmer og årets samlede omsætning og 4 pct. af resten af formuen.  

 Under SA 1.4.2. er omtalt grænsen for omsætning med ikke-medlemmer, uden at  

 foreningen mister sin skattemæssige stilling som indkøbsforening.
 En indkøbsforenings opkøb hos medlemmer henregnes til omsætningen med  

 medlemmer.
Hvis  indkomstperioden  har været  længere eller kortere end 12  

 mdr.,  forhøjes eller nedsættes de i § 14, stk.2 og 3, nævnte  

 procentsatser tilsvarende.
I praksis kan man dog opnå samme resultat ved at  

 anvende de anførte procenter, men forhøje eller nedsætte det fremkomne  

 resultat i forhold til regnskabsperiodens længde.
8.2.2. Særlig indkomst Investeringsfond Indkøbsforeninger er ikke omfattet af lov om særlig indkomstskat m.v.,  

 jfr. denne lovs § 13, ligesom foreningerne ikke med skattemæssig virkning kan  

 henlægge til investeringsfonds, jfr. investeringsfondslovens § 2.
8.2.3. Skattegodtgørelse Indkøbsforeninger, der modtager udbytte fra et selskab, som er omfattet af  

 SSL § 1, stk.1, nr.1 og 2, er ikke berettiget til skattegodtgørelse efter SSL  

 § 17 A, jfr.
Skd.cirk. af 7.nov. 1988, pkt.75 og Skd.50.185.
8.3. Produktions- og salgsforeninger Produktions- og salgsforeninger er skattepligtige i henhold til SSL § 1,  

 stk.1, nr.4. Deres skattepligtige indkomst er sammensat af 2 led, nemlig af  

 en indkomst, der beregnes som en vis procent af formuen, og af en indkomst  

 ved detailsalg m.v., som opgøres på grundlag af sædvanligt driftsregnskab.
8.3.1. Procentindkomsten På grundlag af den opgjorte formue, jfr.
SC 8.1, beregnes  

indkomsten  på følgende måde, jfr.
SSL § 15 og Skd.cirk. af 7.nov.  

 1988, pkt.61 og 62:
 Opgøres formuen til et negativt beløb, ansættes denne del af indkomsten  

 til 0.
Hvis formuen er positiv, og foreningen i indkomståret ikke har foretaget  

 opkøb af råvarer (produkter til videre forarbejdning) hos andre end  

 medlemmer, eller opkøbet af råvarer hos ikke-medlemmer ikke overstiger 3 pct.  

 af foreningens samlede opkøb (råvarer og færdigvarer), udgør indkomsten 4  

 pct. af den opgjorte formue.
Har foreningen i indkomståret derimod foretaget  

 opkøb af råvarer hos ikke-medlemmer på mere end 3 pct., udgør indkomsten 6  

 pct. af en så stor del af formuen, som svarer til forholdet mellem opkøbet af  

 råvarer hos ikke-medlemmer og det samlede opkøb af råvarer og færdigvarer, og  

 4 pct. af resten af formuen.
Se under SA 1.4.4. om grænsen for opkøb af  

 råvarer hos ikke-medlemmer, uden at foreningens skattemæssige stilling som  

 produktions- og salgsforening ændres.
En forening indkøbte udelukkende salgsklare produkter fra såvel medlemmer  

 som ikke-medlemmer.
Den måtte anses for en salgsforening, hvor alle indkøbte  

 varer var råvarer i relation til indkomstopgørelsen.
 Hvis  indkomstperioden  har været  længere eller kortere end 12  

 mdr.,  forhøjes eller nedsættes de i SSL § 15, stk.2 og 3, nævnte  

 procentsatser tilsvarende.
8.3.2. Detailsalg Foreninger, som driver detailsalg fra butik, vogn eller på anden måde,  

 skal  desuden  medregne overskud ved dette salg til indkomsten, jfr.  

 SSL § 15, stk. 5. Overskuddet opgøres efter skattelovgivningens almindelige  

 regler, jfr.
SSL § 8, stk.1, det vil sige på grundlag af sædvanligt  

 driftsregnskab.
Underskud ved detailsalgsvirksomhed skal primært fratrækkes i samme års  

 indtægt beregnet på grundlag af formuen.
Underskud, som ikke kan fratrækkes  

 på denne måde, overføres til fradrag i de efterfølgende skatteår efter samme  

 regler som angivet i LL § 15.
 Detailsalgsindkomsten medregnes med den faktiske indkomst i perioden uden  

 hensyn til dennes længde.
8.3.3. Særlig indkomst.
Investeringsfond Produktions- og salgsforeninger er ikke omfattet af lov om særlig  

 indkomstskat m.v., jfr. denne lovs § 13, ligesom foreningerne ikke med  

 skattemæssig virkning kan henlægge til investeringsfonds, jfr.  

 investeringsfondslovens § 2.
8.3.4. Skattegodtgørelse Produktions- og salgsforeninger, der modtager udbytte fra et selskab, som  

 er omfattet af SSL § 1, stk.1, nr.1 og 2, er ikke berettiget til  

 skattegodtgørelse efter SSL § 17 A, jfr.
Skd.cirk. af 7.nov. 1988, pkt.75 og  

 Skd.50.185.
9. Skattepligtig indkomst begrænset til visse indtægtsarter 9.1. Foreninger m.v. hjemmehørende her i landet ( HLV9) Foreninger, stiftelser og korporationer m.v., der er skattepligtige i  

 henhold til SSL § 1, stk.1, nr. 6, se SA 1.7.1., er subjektivt fuldt  

 skattepligtige, men skattepligten indtræder kun, hvis foreningen m.v.  

 objektivt set har indtægter, der falder ind under skattepligten, d.v.s.  

 indtægt ved erhvervsmæssig virksomhed, jfr. lsr.1977.6. Når skattepligten  

 herefter er indtrådt, er foreningen pligtig til at selvangive sin  

 skattepligtige indkomst, uanset om den erhvervsmæssige virksomhed giver  

 underskud, og selv om dette forhold må antages at være af længere varighed.
 Om disse foreninger m.v. se også Skd.cirk. af 7.nov. 1988, pkt.52-54.
 Når en hidtil  skattefri forening påbegynder erhvervsmæssig  

 virksomhed,  skal den som anført under SB 1.1. selvangive sin indkomst  

 første gang for det skatteår, som følger umiddelbart efter udløbet af den  

 regnskabsperiode, hvori den erhvervsmæssige virksomhed er påbegyndt.
Har foreningen ejet fast ejendom og driftsmidler forud for påbegyndelsen  

 af den erhvervsmæssige virksomhed, og overgår disse aktiver til anvendelse i  

 denne virksomhed, kan der foretages afskrivninger herpå efter  

 skattelovgivningens almindelige regler.
Driftsmidler, der efter reglerne i AL  

 medregnes i saldoværdien, indgår i denne i overgangsåret med deres  

 handelsværdi, jfr. princippet i AL § 32. Dette gælder også for de af AL § 3,  

 stk.1, og 2, omfattede driftsmidler (med levealder under 3 år eller med en  

 anskaffelsessum på 4.800 kr. eller derunder), som er anskaffet af foreningen  

 før skattepligtens indtræden, og som overgår til anvendelse i den  

 erhvervsmæssige virksomhed.
Foreningen kan således ikke vælge at fradrage  

 handelsværdien i overgangsåret.
Afskrivning - Aktiver anskaffet før 1.1.1982 Afskrivning efter AL på bygninger og på installationer, der er anskaffet  

 af foreningen før 1.jan. 1982, foretages årligt med procentdele af den fulde  

 afskrivningsberettigede anskaffelsessum, men summen af de årlige  

 skattemæssige afskrivninger kan dog ikke overstige anskaffelsessummen med  

 fradrag af de normalafskrivninger, som foreningen kunne have foretaget i  

 årene forud for overgangsåret, såfremt skattemæssige afskrivninger på  

 bygningen eller installationen kunne have været foretaget fra  

 anskaffelsen,jfr. princippet i § 3 i ændringslov nr. 183 af 31. maj 1968 til  

 AL og Skd.cirk. nr. 167 af 9. juli 1968, pkt.54.
Aktiver anskaffet efter 1.1.1982 Afskrivning efter AL på bygninger og på installationer, der er anskaffet  

 af foreningen efter 1.januar 1982, foretages årligt med procentdele af den  

 fulde afskrivningsberettigede anskaffelsessum, men summen af de anvendte  

 afskrivningsprocenter kan ikke overstige 100 minus summen af de  

 normalafskrivningsprocenter, som foreningen kunne have anvendt i årene forud  

 for overgangsåret, se G.6.
9.1.1. Erhvervsmæssig virksomhed (afgrænsning af begrebet) Ved bedømmelsen af, om der foreligger  erhvervsmæssig virksomhed,   

 er det uden betydning, om virksomheden er tilrettelagt sådan, at der med  

 denne tilsigtes et overskud, jfr.
Skd.19.7. Skattepligten er alene knyttet  

 til  arten  af den virksomhed, der udøves.
 Spekulationsavancer  kan ikke anses for erhvervsmæssig virksomhed  

 og derfor ikke skattepligtige for de her omhandlede foreninger.
Indkomst,  der hidrører  fra leverance til medlemmer,  

  anses dog ikke for indvundet ved erhvervsmæssig virksomhed, jfr.
SSL § 1,  

 stk.4. Dette gælder også leverancer til medlemmer af en indkøbsforening, der  

 organisatorisk opfylder betingelserne for skattepligt efter SSL § 1, stk.1,  

 nr.3a, men hvis skattepligt omfattes af SSL § 1, stk.1, nr.6, fordi  

 medlemskredsen alene består af koncernforbundne selskaber, jfr.
Skd.50.179.  

 Når foreningen kun leverer til disse medlemmer, vil den således ikke have  

 erhvervsmæssig indkomst.
 Det er kun indkomst ved  leverance til  medlemmerne, der holdes  

 uden for foreningens erhvervsmæssige virksomhed, derimod er indtægter, som  

 foreningen indtjener ved salg til ikke-medlemmer af produkter, som  

 foreningens medlemmer sælger til foreningen, omfattet af skattepligten.
Det er desuden kun leverancer til foreningens  egne medlemmer,  der  

 ikke betragtes som erhvervsmæssig virksomhed.
Hvis foreningen derfor har  

 indtægt ved leverancer til medlemsforeningers medlemmer, er denne indtægt  

 indkomstskattepligtig for foreningen.
 Efter SSL § 1, stk. 3, betragtes indtægt ved næringsvirksomhed eller anden  

 forretningsvirksomhed samt overskudsandel fra en erhvervsvirksomhed, der ikke  

 drives af foreningen selv, som erhvervsmæssig indtægt for foreningen.
Begrebet »erhvervsmæssig« omfatter principielt driften af alle  

 virksomheder, der kan indbringe en fortjeneste, se således U.f.R. 1971.78,  

 hvor en forening blev anset for skattepligtig af afgifter, den modtog for at  

 repræsentere ikke-medlemmer.
I lsr. 1967.95 blev en forening anset for  

 skattepligtig af indtægt fra ikke-medlemmers annoncer i medlemsbladet, se SC  

 9.1.7. Endvidere er en forening anset skattepligtig efter et næringssynspunkt  

 af fortjeneste ved salg af nogle parcelhuse, som foreningen selv opførte med  

 videresalg for øje, R.R. 1965, SM 44 (SKD).
En vognmandsforening indgik transportkontrakter med kunderne, hvorefter  

 foreningen skaffede vognmænd til de enkelte opgaver.
Vognmændene udskrev  

 derefter regning til foreningen, ligesom betaling for opgaverne indgik  

 direkte til denne, der herefter fordelte de enkelte beløb efter de enkelte  

 vognmænds regninger med fradrag af 6% til dækning af foreningens  

 omkomstninger.
Skattedepartementet fandt, at foreningen drev erhvervsmæssig  

 virksomhed omfattet af SSL § 1, stk.3, jfr. stk.1, nr.6, samt at der ikke var  

 tale om leverancer til medlemmerne, Skd.71.680. Se hertil Landsskatterettens  

 kendelse af 2.april 1987 (Skat 1987.7.516).  Vestre Landsret statuerede  

 ved dom af 31.maj 1989, at indtægter fra fordelingsordningen er omfattet af  

 SSL § 1, stk.4, da formidling af kørselsopgaver til medlemmer må anses som en  

 ydelse  til  medlemmerne, Skat 1989.8.585.
 Indtægter ved ande- og bingospil ved arrangementer for medlemmer af den  

 arrangerende forening og medlemmernes nærmeste pårørende betragtes ikke som  

 indvundet ved erhvervsmæssig virksomhed og er derfor ikke skattepligtig,  

 Skd.67.385.
Hvis en forening mod betaling påtager sig en opgave, som skal udføres af  

 dens medlemmer, f.eks. omdeling af telefonbøger, er foreningen skattepligtig  

 af indtægterne, hvis det er den, som har indgået aftalen og modtager  

 betalingen.
Medlemmerne skal derimod ikke beskattes, medmindre de modtager  

 vederlag fra foreningen for deres arbejde.
En gensidig forsikringsforening, som var omfattet af SSL § 1, stk.1, nr.  

 6, ansås ikke skattepligtig af indtægter hidrørende fra tegning af gensidige  

 forsikringer, hvorimod provisionsindtægter og overskudsandele fra samarbejdet  

 med et forsikringsselskab, som havde dækningsrisikoen, ansås for indtægt ved  

 erhvervsmæssig virksomhed.
Disse provisionsindtægter m.v. ansås ikke som  

 vederlag for foreningens arbejde for medlemmerne, hvorfor SSL § 1, stk. 4,  

 ikke kunne finde anvendelse, Skd.71.679.
Salg af varer fra 2 andelsselskaber til et af disse selskaber stiftet  

 aktieselskab, som skulle være medlem af begge andelsselskaber, kunne ikke  

 anses for omfattet af SSL § 1, stk.4, idet der var tale om en leverance,  

 omfattet af andelsselskabernes erhvervsmæssige virksomhed.
Køb af varer fra  

 aktieselskabet faldt heller ikke ind under lempelsesreglen i SSL § 1, stk.4,  

 Skat 1989.6.467.
En sammenslutning af rejsedeltagerne ansås for en forening og ikke som en  

 selvejende institution.
Rejseforeningens overskud ved arrangementet af  

 medlemmernes fællesrejser ansås for indtægt hidrørende fra omsætning fra  

 medlemmerne og derfor skattefri i medfør af SSL § 1, stk.4, Skat 1985.8.219  

 (LSR).
FDM's provisionsindtægter ved formidling af salg af bl.a. selskabsrejser  

 fra et rejsebureau til foreningens medlemmer ansås som indvundet ved  

 leverance til medlemmerne og derfor omfattet af SSL § 1, stk.4. Det lagdes  

 til grund, at FDM udover salgsbestræbelser havde ydet medlemmerne en særlig  

 aktiv vejledning og service.
Det kunne ikke tillægges betydning, at  

 provisionen ikke var betalt af medlemmerne, ØLD af 14.10.1985. Skat  

 1985.11.307.
9.1.2. Overskudsandele Hvis en forening m.v. har fået tillagt en andel i overskuddet af en  

 erhvervsvirksomhed, som foreningen ikke selv driver, er dette overskud  

 omfattet af skattepligten.
Det er uden betydning, på hvilken baggrund foreningen har fået tillagt  

 overskudsandelen, men det er derimod afgørende for beskatningen, at andelen  

 beregnes på grundlag af  virksomhedens nettooverskud.  En  

 indtægtsandel, der beregnes på grundlag af omsætning, arbejdsløn, formue  

 el.lign. medfører ikke skattepligt.
Endvidere er det en forudsætning, at den  

 virksomhed, der yder overskudsandelen, selv er indkomstskattepligtig af  

 overskuddet, jfr. lsr. 1978.202.
 Ifølge SSL § 1, stk. 3, sidste punktum, gælder skattepligten ikke  

hjælpe- og understøttelsesfonds  for de i en virksomhed ansatte eller  

 deres pårørende, selv om fonden har andel i virksomhedens nettooverskud.
9.1.3. Fast ejendom Foreninger m.v. er desuden skattepligtige, når de har indtægt ved drift,  

 udlejning eller bortforpagtning af fast ejendom.
Udlejning af lokaler til  

 foreningsmedlemmer er ikke omfattet af skattepligten, idet denne udlejning  

 betragtes som leverance til medlemmer, se SSL § 1, stk. 4.
 Såfremt der i ejendommen findes lokaler, som foreninger anvender til eget  

 ikke-erhvervsmæssig brug (mødelokaler, administrationslokaler) eller til hele  

 eller delvise friboliger, er den hertil svarende lejeværdi heller ikke  

 omfattet af skattepligten.
 En ejerforening ansås ikke for skattepligtig af lejeværdien af en  

 ejerlejlighed, som foreningen ejer, og som bliver benyttet til  

 viceværtslejlighed, da viceværtslejligheden skal tjene ejendommens  

 administration.
9.1.4. Aktieudbytte Udbytte af aktier og anparter m.v. skal kun medregnes til foreningens  

 skattepligtige indkomst, hvis foreningen besidder de pågældende værdipapirer  

 i  næringsøjemed.  I så fald er der knyttet skattegodtgørelse til  

 udbyttet.
Ved besiddelse af aktier m.v.  uden for næringsvirksomhed  hører  

 udbyttet ikke til foreningens erhvervsmæssige indtægt, og der er ikke knyttet  

 skattegodtgørelse til dette udbytte.
Endvidere er det i bekendtgørelse nr.  

 677 af 4.nov. 1988, § 38, nr.3, bestemt, at de udbyttegivende selskaber ikke  

 skal indeholde udbytteskat af sådant udbytte, når foreningen kan forevise et  

 udbyttefrikort.
Dette udstedes af ligningsmyndigheden på foreningens  

 hjemsted.
Om udbyttefrikort i øvrigt, se SD-cirk. 1978-28.
9.1.5. Renteindtægter Ej heller  renteindtægt af obligationer, pantebreve og lign.  

 værdipapirer  henregnes til erhvervsmæssig indtægt.
Dog skal  

 obligationsrenter medregnes til den skattepligtige indkomst, når de har  

 direkte tilknytning til den erhvervsmæssige virksomhed, jfr. lsr. 1971.109.
 Renter af bankindestående  er normalt heller ikke skattepligtigt  

 for foreningen, men i det omfang disse indeståender eller rentebærende  

 aktiver i øvrigt bruges som driftskapital i en erhvervsvirksomhed, skal også  

 sådanne renter medregnes ved indkomstopgørelsen, jfr. ØLD af 15. april 1969  

 (Skd.10.165).
Lsr.1983.153 omhandlede spørgsmålet om et andelsselskab med begrænset  

 ansvar, der var skattepligtigt i henhold til SSL § 1, stk.1, nr.6, var  

 indkomstskattepligtigt af renteindtægter fra sparekassekonto og renter af  

 pante- og gældsbrev, der var dets eneste indtægter.
Selskabets formål var  

 bl.a. at finansiere erhvervsvirksomheder og beboelsesejendomme i  

 lokalsamfund, og et eventuelt overskud skulle anvendes til fremme af  

 selskabets formål, eventuelt til almennyttige eller velgørende formål.
Retten  

 fandt ikke, at selskabet var skattepligtigt af de omhandlede renteindtægter.
En forening, hvis formål var at hjælpe og bistå vurderingsmænd ansat i en  

 kreditforening samt at formidle vurderingsarbejde til medlemmerne, fik hos  

 kreditforeningen et rentefrit lån på 1,5 mill. kr., hvilket beløb blev  

 anvendt dels til dækning af diverse omkostninger i forbindelse med  

 stiftelsen, dels indsat i bank og anbragt i værdipapirer.
Da de oppebårne  

 renter og udbytter således ikke hidrørte fra erhvervsmæssigt drevet  

 virksomhed, ansås disse ikke for skattepligtige for foreningen, lsr.1985.42.
En forenings  indestående på indskudskonto for investeringsfond  

  har en så nær tilknytning til erhvervet, at renter af indeståendet hører til  

 erhvervsindtægten.
Derimod skal renter af  indskud i Grundejernes  

 Investeringsfond  ikke medregnes til en forenings indkomst, da  

 bindingsbeløbet tilhører indskyderen og derfor ikke kan henføres til  

 ejendommens driftskapital, jfr. lsr. 1972.8.
Lsr.1982.76 omhandlede en forening, hvis medlemmer var ansat i en større  

 offentlig virksomhed, og som havde til formål at varetage medlemmernes  

 interesser over for et bestemt forsikringsselskab.
Medlemmerne tegnede deres  

 forsikringer i dette selskab gennem foreningen, og efter aftale med selskabet  

 udførte foreningen forskellige administrative opgaver for dette.
Selskabet  

 godtgjorde foreningen derfor enten med et fast beløb pr. forsikring eller i  

 form af provision.
Retten fandt, at foreningen drev erhvervsmæssig  

 virksomhed, og at dens indeståender på anfordringskonto og postgiro måtte  

 anses for driftskapital, således at renterne heraf var skattepligtige.
9.1.6. Ikke-erhvervs- mæssige indtægter Skattefrie, ikke-erhvervsmæssige indtægter består hovedsagelig af beløb,  

 som tilflyder en forening m.v., uden at denne skal udfolde nogen væsentlig  

 aktivitet for at oppebære den.
Som typiske indtægter af denne art kan nævnes  

 kontingenter, gaver og tilskud.
Et sponsortilskud til en idrætsforening blev  

 ikke anset for skattepligtig indkomst for foreningen, da beløbet ikke tilgik  

 en erhvervsmæssig virksomhed.
Betingelsen om kommunikation og rådgivning, som  

 fulgte sponsortilskuddet, måtte blot betragtes somet forhold, der reducerede  

 værdien af den gave, der blev ydet.
For tilskuddenes vedkommende er det uden  

 betydning, om de ydes af offentlige eller private midler, se i øvrigt  

 Skd.65.156.
9.1.7. Fradragsberettigede udgifter Efter bestemmelsen i SSL § 9, stk. 1, kan foreninger m.v. ved opgørelsen  

 af den skattepligtige indkomst kun fratrække de udgifter, som  vedrører de  

 indtægtskilder, der skal medregnes i den skattepligtige indkomst.  

  Desuden skal udgifterne være  fradragsberettigede efter  

 skattelovgivningens almindelige regler,  d.v.s. statsskatteloven,  

 ligningsloven, afskrivningsloven m.v.
I lsr.1977.6 er det afgjort, at  

 udgifter til byggelånsrenter og ejendomsskatter i byggeperioden kunne  

 fradrages, selv om der ikke i de pågældende indkomstår var oppebåret  

 lejeindtægter, idet ejendommen skulle anvendes erhvervsmæssigt.
Driftsudgifter, der opfylder betingelserne for fradrag efter de  

 almindelige skatteregler, og som alene vedrører erhvervsindtægten, kan  

 umiddelbart indgå i indkomstopgørelsen.
Omvendt skal udgiftsposter holdes  

 uden for opgørelsen af den skattepligtige indkomst, hvis de enten ikke er  

 fradragsberettigede i almindelighed, eller hvis de ikke har tilknytning til  

 erhvervet.
Således lsr. 1967.7, hvor en forening, der havde påtaget sig en  

 løbende forpligtelse, ikke kunne fratrække ydelsen i indkomstopgørelsen, selv  

 om den opfyldte betingelserne for fradrag efter LL § 14, stk. 2 (nu § 12,  

 stk.2), da forpligtelsen ikke vedrørte den skattepligtige indkomstkilde.
Der  

 er ej heller fradragsret for gaver i henhold til LL § 8 A.
I de fleste foreninger med både skattepligtige og skattefrie  

 bruttoindtægter vil der være  udgiftsposter, som ikke entydigt kan  

 henføres til erhvervsindtægten  og heller ikke entydigt er  

 erhvervsindtægten uvedkommende.
Til brug ved indkomstopgørelsen må der ske en  

 opdeling af sådanne udgiftsposter således, at den del, som vedrører  

 erhvervsindtægten, udskilles til fradrag ved indkomstopgørelsen.
Opdelingen  

 må foretages efter et skøn, som for den enkelte forening medfører et rimeligt  

 resultat.
Der kan ikke opstilles generelle regler for skønnet, men for visse  

 kategorier af erhvervsvirksomhed har der i praksis udviklet sig  

 retningslinier for skønnet.
 I foreninger, som foretager indkøb af varer til levering både til  

 medlemmer og ikke-medlemmer, vil den del af fællesomkostningerne, der  

 vedrører leverancer til ikke-medlemmer, som oftest kunne udregnes efter  

 forholdet mellem bruttoindtægten for disse leverancer og den samlede  

 bruttoindtægt ved leverancer til medlemmer og ikke-medlemmer.
En ikke offentliggjort LSR-kendelse af 21.december 1982 vedrørte en  

 forening, der ved opgørelsen af sit erhvervsmæssige overskud havde fratrukket  

 sine fællesomkostninger fuldt ud, idet disse omkostninger af foreningen blev  

 betragtet som alene tjenende omsætningen med ikke-medlemmer, medens de  

 omkostninger, som var afhængige af aktiviteten, var fradraget forholdsmæssigt  

 efter omsætningens fordeling på medlemmer og ikke-medlemmer.
Retten udtalte,  

 at fællesomkostninger ligeledes måtte fordeles, og at opdelingen af den  

 fradragsberettigede omkostningsandel måtte ansættes skønsmæssigt, således at  

 den del af fællesomkostningerne, der vedrørte leverancer til ikke-medlemmer,  

 blev udregnet efter forholdet mellem bruttoindtægten for disse leverancer og  

 den samlede bruttoindtægt ved leverancer til medlemmer og ikke-medlemmer.
 Det er dog en forudsætning for denne metode, at medlemmer betaler samme  

 pris for samme varer som ikke-medlemmer.
Ved drift af fast ejendom med udlejning af lejligheder såvel til medlemmer  

 som til ikke-medlemmer, vil udgifter til prioritetsrenter, ejendomsskatter,  

 forsikring og udvendig vedligeholdelse m.v. kunne fordeles på grundlag af de  

 oppebårne lejeindtægter, således at den del af udgifterne, som svarer til  

 forholdet mellem lejeindtægter fra ikke-medlemmer og de samlede  

 lejeindtægter, anses for udgifter, der vedrører erhvervet og dermed  

 fradragsberettigede.
Det er også her en forudsætning for fordeling af  

 udgifter på grundlag af lejeindtægter, at disse udredes med samme beløb af  

 medlemmer og ikke-medlemmer for ensartede lejligheder.
Ofte er denne  

 forudsætning ikke til stede i andelsboligforeninger, hvor boligbidrag fra  

 medlemmerne afviger væsentligt i størrelse fra huslejer, som udredes af  

 ikke-medlemmer for tilsvarende lejligheder.
Det er derfor nødvendigt, hvis  

 man vil benytte indtægterne som fordelingsgrundlag, at reducere eller forøge  

 boligbidragene fra medlemmerne til beløb, som kunne være opnået som lejefor  

 lejlighederne ved udleje til ikke-medlemmer.
Fordelingen kan dog også  

 foretages på et andet grundlag, f.eks. på grundlag af lejlighedens areal.
En  

 sådan arealmæssig fordeling kan dog ikke anvendes, hvis ejendommen omfatter  

 både beboelseslejligheder, butikker og andre erhvervslokaler samt garager.
 I lsr. 1967.94 og 95, hvor foreninger blev anset for skattepligtige af  

 annonceindtægter i medlemsbladet fra ikke-medlemmer, blev det fastslået, at  

 det ikke var muligt at udskille visse af de med bladets fremstilling  

 forbundne udgifter som særligt vedrørende disse annonceindtægter, og samtlige  

 udgifter ved bladets drift kunne derfor fratrækkes ved opgørelsen af  

 overskuddet fra bladet, men der kunne dog ikke derved fremkomme en  

 skattepligtig indkomst lavere end 0.
9.1.8. Særlig indkomst Foreninger m.v. svarer ikke særlig indkomstskat, men deres særlige  

 indkomst - opgjort efter reglerne i lov om særlig indkomstskat - medregnes  

 ved opgørelsen af deres skattepligtige almindelige indkomst.
Der skal dog af  

 disse foreninger kun medregnes særlig indkomst vedrørende formuegoder, der  

 har tilknytning til den indkomstskattepligtige virksomhed, jfr.
LOSI § 13.
 Når et formuegode har haft tilknytning til den indkomstskattepligtige  

 virksomhed, medregnes den skattemæssige fortjeneste eller tab ved  

 indkomstopgørelsen efter skattelovgivningens almindelige regler, uanset om  

 bruttoindtægten ved virksomheden har været beskeden, eller driften  

 skattemæssigt har givet underskud i hele besiddelsestiden.
Såfremt formuegodet har haft tilknytning til såvel den skattepligtige som  

 til den skattefrie virksomhed, skal hele den skattemæssige avance eller hele  

 det skattemæssige tab påvirke indkomsten.
Hvis formuegodet er en samlet  

 enhed, f.eks. en fast ejendom, og det kan godtgøres, at kun en nærmere  

 bestemt fysisk del har haft tilknytning til erhvervsvirksomheden, er det dog  

 kun den på denne del faldende fortjeneste, der kommer til beskatning som  

 særlig indkomst.
Således vil f.eks. en andelsboligforening kun blive  

 beskattet af fortjeneste ved lejlighedernes salg som ejerlejligheder, for så  

 vidt angår lejligheder, der har været udlejet til ikke-andelshavere.  

 Fortjeneste ved salg af andelslejligheder, der kun har været udlejet til  

 andelshavere, omfattes ikke af beskatningen, selv om salget sker til  

 ikke-andelshavere.
9.1.9. Særlige fradrag for udlodninger eller henlæggelse til  

 almenvelgørende eller på anden måde almennyttige formål Udlodninger Foruden driftsomkostninger kan foreninger m.v. foretage fradrag for  

udlodninger  til fyldestgørelse af  vedtægtsmæssige formål,  

  der kan anses for  almenvelgørende eller på anden måde almennyttige,   

 jfr.
SSL § 3, stk.2. Tilsvarende fradragsret ydes for beløb der henlægges til  

 sikring af eller til senere anvendelse til sådanne formål, jfr.
SSL § 3,  

 stk.3.
 Fradrag efter SSL § 3, stk.2 og 3, vil i almindelighed forudsætte, at der  

 i vedtægterne er eller optages en bestemmelse om, hvorledes der skal  

 forholdes med foreningens m.v. midler i tilfælde af dens opløsning, idet det  

 må være sikret, at midlerne i så fald går til formål, der kan godkendes som  

 almenvelgørende eller på anden måde almennyttigt.
Hvor foreningen m.v. ved siden af erhvervsmæssig indkomst har andre  

 ikke-erhvervsmæssige indkomstkilder, anses disse ikke-erhvervsmæssige  

 indkomster for udloddet først.
Foreninger m.v. vil derfor kun kunne foretage  

 fradrag for regnskabsårets udlodninger til kvalificerede formål i det omfang,  

 udlodningerne overstiger regnskabsårets ikke-erhvervsmæssige indkomster.
 Vurderingen af, om der foreligger  almenvelgørende  eller på anden  

 måde  almennyttige formål  skal foretages i overensstemmelse med  

 administrationen af begreberne under det tidligere fritagelsessystem samt LL  

 § 8 A og arveafgiftslovens § 3, stk.4.
 Se også SC 5.2.3.1.
Henlæggelser Foreninger m.v. kan foretage fradrag for  henlæggelser  til sikring  

 af eller til senere anvendelse til  almenvelgørende eller på anden måde  

 almennyttige formål,  jfr.
SSL § 3, stk.3.
 Om almennyttebegrebet og kravene til vedtægterne, se ovenfor.
 Formålet med fradragsretten for hensættelser er at give foreninger m.v.  

 mulighed for uden beskatning at opspare med henblik på senere at realisere et  

 almennyttigt eller almenvelgørende projekt.
Anvendes beløbene til andre end de almenvelgørende eller på anden måde  

 almennyttige formål, skal beløbene med tillæg på 25 pct. medregnes ved  

 opgørelsen af den skattepligtige indkomst for det indkomstår, hvori de  

 anvendes.
Har foreningens øvrige indkomst været negativ, beskattes beløbene  

 med tillæg med den for det pågældende skatteår gældende skatteprocent.
 Der gælder ingen individualiseringskrav til de beløb, der henlægges, for  

 de foreninger m.v., der er fritaget for selvangivelsespligt, som nævnt under  

 SA 3.2.
 Selvangivelsespligtige foreninger m.v. skal derimod foretage en  

 individualisering af hensættelserne.
 Se nærmere Skd.cirk. af 7.nov. 1988, pkt.55 og 56.
9.2. Udenlandske selskaber og foreninger Når udenlandske selskaber og foreninger, jfr.
SA 2, er skattepligtige her  

 til landet, er den objektive skattepligt begrænset til de indtægter, der  

 begrunder skattepligten, jfr.
SSL § 2, stk.2, jfr. stk.1. I denne indkomst  

 kan der kun fratrækkes udgifter i det omfang, de vedrører de skattepligtige  

 indtægter, jfr.
SSL § 9, stk.1.
 For indkomstopgørelse gælder i vidt omfang samme regler, som er anført  

 ovenfor under SC 9.1 om her i landet hjemmehørende foreninger m.v., for så  

 vidt angår deres indtægt ved skattepligtig virksomhed.
 Når udenlandske selskaber og foreninger skal medregne alle indtægter af  

 deres skattepligtige aktiviteter her i landet, vil de regnskabsmæssige  

 udgifter herved normalt have en sådan tilknytning til indtægtserhvervelsen,  

 at der ikke er behov for en opdeling af udgifterne i en skattepligtig og  

 skattefri del i samme omfang som nævnt ovenfor vedrørende danske foreninger.
Indtægterne for her i landet skattepligtige udenlandske selskaber og  

 foreninger kan ofte være vanskelige at udskille fra selskabernes globale  

 virksomhed, og selskaberne kan være interesserede i at tilpasse indtægterne  

 efter beskatningsforholdene i de berørte lande.
I SSL § 12, stk. 2, jfr.  

 stk.1, er der givet bestemmelser, som åbner adgang for ligningsmyndighederne  

 til at imødegå dette.
Der henvises herom til SD 3.
 Fradrag for renter og kurstab for en herværende filial af et  

 amerikansk selskab vedrørende lån fra det derværende moderselskab blev ikke  

 godkendt for den del af lånet, som blev anset for anvendt til udlodning fra  

 filialselskabet, Skat 1989.4.339 og 1989.6.467.
Til brug ved indkomstopgørelsen for udenlandske forsikringsselskabers  

 forsikringsvirksomhed her i landet er der i SSL § 12, stk. 3, givet specielle  

 regler.
Se herom SC 1.3.2.2.
9.2.1. Flere indtægtsarter samtidig Et udenlandsk selskab m.v., der er skattepligtigt for så vidt angår flere  

 af de i bestemmelserne i SSL § 2, stk.1, litra a, b og f, nævnte  

 indtægtskilder, skal foretage en samlet opgørelse af disse indtægter.
Er  

 indkomsten fra den ene af indtægtskilderne negativ, skal den bringes til  

 fradrag i en positiv indkomst fra andre kilder.
Den kan således ikke valgfrit  

 overføres som underskud til efterfølgende indkomstår efter LL § 15.
9.2.2. Udbytte fra danske selskaber Udenlandske selskaber og foreninger er i henhold til SSL § 2, stk. 1,  

 litra c, skattepligtige her i landet, i det omfang de oppebærer  

 udbytteindtægter, i hvilke der i henhold til KL § 65 skal foretages  

 indeholdelse af udbytteskat.
 Udbytteindtægter, som er omfattet af LL § 16 A, stk.1, og  

 afståelsessummer, som er omfattet af LL § 16 B, stk.2 eller 5, medfører  

 ligeledes begrænset skattepligt.
 Der henvises til skd.cirk. af 7.nov. 1988, pkt.17.
Skattepligten for ovenstående indkomstkilder er endeligt opfyldt ved den  

 af det danske selskab indeholdte udbytteskat på 30 pct. jfr.
KL § 65 eller  

 ved indeholdelse af den skat, som skal betales i medfør af KL § 65A stk.2 på  

 30 pct.
Udbyttet m.v. skal således ikke tillægges andre indtægter, hvoraf  

 selskabet måtte være skattepligtig, ligesom eventuel negativ indkomst fra  

 andre indkomstkilder, der måtte begrunde en begrænset skattepligt for det  

 pågældende selskab, ikke kan bringes til fradrag i aktieudbyttet m.v.
 Der henvises til skd.cirk. af 7.nov. 1988, pkt.67.
9.2.3. Skattegodtgørelse Udenlandske selskaber og foreninger m.v., som i henhold til en med en  

 fremmed stat, Færøerne eller Grønland indgået dobbeltbeskatningsoverenskomst  

 oppebærer skattegodtgørelse som nævnt i SSL § 17 A knyttet til de under SC  

 9.2.2 omhandlede udbytteindtægter, skal i henhold til SSL § 2, stk.1 d, jfr.  

 KL § 65 A svare en skat på 30 pct. heraf, se skd.cirk. af 7.nov. 1988,  

 pkt.18.
 Skattepligten er endeligt opfyldt ved den således erlagte skat.
9.2.4. Arbejdsudleje Udenlandske selskaber og foreninger m.v., som oppebærer indkomst her fra  

 landet, der i medfør af KL § 43, stk.2, litra h, skulle henregnes til  

 A-indkomst, hvis den udbetaltes til en person, skal i henhold til SSL § 2,  

 stk.1 e, jfr.
KL § 65 B svare en skat på 30 pct. af den omhandlede  

 bruttoindtægt.
 Bestemmelsen omfatter vederlag i penge samt i forbindelse hermed ydet fri  

 kost og logi til personer, der for selskabets regning stilles til rådighed  

 for at udføre arbejde her i landet.
 Skattepligten er endeligt opfyldt ved skattens indeholdelse.
9.2.5. Konsulenthonorar Udenlandske selskaber og foreninger m.v., som oppebærer indkomst som  

 rådgiver, konsulent eller anden medhjælp for virksomhed her i landet, er  

 skattepligtig til Danmark jfr.
SSL § 2 stk.1 f.
 Skattepligten er dog betinget af, at en person der er eller har været  

 skattepligtig her i landet i medfør af KL § 1 nr. 1 har direkte eller  

 indirekte del i ledelsen af, kontrollen med eller kapitalen i det udenlandske  

 selskab m.v.,  og  at personen inden for de seneste 5 år forud for  

 ophøret af den fulde skattepligt har haft direkte eller indirekte del i  

 ledelsen af, kontrollen med eller kapitalen i den virksomhed her i landet,  

 der udreder vederlaget.
 Der henvises til skd.cirk. af 7.nov. 1988, pkt.20.
9.2.6. Royalty Udenlandske selskaber og foreninger m.v. er skattepligtig her i landet i  

 medfør af SSL § 2 stk. 1g, når de oppebærer royalty hidrørende fra kilder her  

 i landet jfr.
KL § 65C stk.4.
 Royaltyindtægten omfattet af bestemmelsen beskattes med en bruttoskat på  

 30 pct., som med virkning fra 1.januar 1988 opkræves ved indeholdelse.
 Der henvises til skd.cirk. af 7.nov. 1988, pkt.21.
