Nr LSF 318 Forslag til Lov om ændring af lov om boligbyggeri (Udvidelse af den  

 kommunale anvisningsret af hensyn til beboersammensætningen i almennyttigt  

 byggeri) Fremsat af boligministeren (Kofod-Svendsen) den 19. maj 1993 Vedtaget ved tredjebehandling den 22. juni 1993 Lov nr. 439 af 30/06/1993 § 1 I lov om boligbyggeri, jf. lovbekendtgørelse nr. 135 af 25. februar 1992,  

 som ændret ved § 3 i lov nr. 380 af 20. maj 1992, ved lov nr. 1047 af 23.  

 december 1992 og ved lov nr. 181 af 14. april 1993, foretages følgende  

 ændringer:
 1. I § 14, stk. 1, ændres »stk. 4« til:  

 »stk. 5«.
 2. I § 14, stk. 2 og 3, indsættes efter »til  

 løsning af påtrængende boligsociale opgaver i kommunen«: »herunder  

 at opnå en mere afbalanceret beboersammensætning i enkelte almennyttige  

 afdelinger«.
 3. I § 14 indsættes efter stk. 3 som nyt stykke:
»Stk. 4. Har kommunalbestyrelsen i medfør af stk. 2 og 3  

 benyttet sin anvisningsret for at opnå en mere afbalanceret  

 beboersammensætning i en afdeling og der som følge heraf konstateres ledige  

 lejligheder i afdelingen, kan kommunalbestyrelsen dække det heraf opståede  

 lejetab.« Stk. 4-8 bliver herefter stk. 5-9.
 4. I § 14, stk. 5, der bliver stk. 6, ændres »stk. 1  

 eller 4« til: »stk. 1 eller 5«.
 5. I § 14, stk. 6 og 7, der bliver stk. 7 og 8,  

 ændres »stk. 2 og 5« til: »stk. 2 og 6«.
 6. I § 14, stk. 8, der bliver stk. 9, ændres »stk.  

 1-4« til: »stk. 1-5«.
 7. I § 18, stk. 4, ændres »§ 14, stk. 5« til:  

 »§ 14, stk. 6«.
§ 2 Loven træder i kraft dagen efter bekendtgørelsen i Lovtidende.
Oprindeligt fremsat forslag § 1 I lov om boligbyggeri, jf. lovbekendtgørelse nr. 135 af 25. februar 1992,  

 som ændret ved § 3 i lov nr. 380 af 20. maj 1992, ved lov nr. 1047 af 23.  

 december 1992 og ved lov nr. 181 af 14. april 1993, foretages følgende  

 ændringer:
 1. I § 14, stk. 2 og 3, indsættes efter »til løsning  

 af påtrængende boligsociale opgaver i kommunen«: »herunder at opnå  

 en mere afbalanceret beboersammensætning i enkelte almennyttige  

 afdelinger«.
 2. I § 14 indsættes efter stk. 3 som nyt stykke:
»Stk. 4. Har kommunalbestyrelsen i medfør af stk. 2 og 3  

 benyttet sin anvisningsret for at opnå en mere afbalanceret  

 beboersammensætning i en afdeling, og der som følge heraf konstateres ledige  

 lejligheder i afdelingen, kan kommunalbestyrelsen dække det heraf opståede  

 lejetab.« Stk. 4-8 bliver herefter stk. 5-9.
 3. I § 14, stk. 1, ændres »stk. 4« til:  

 »stk. 5«.
 4. I § 14, stk. 5, der bliver stk. 6 ændres »stk. 1  

 eller 4« til: »stk. 1 eller 5«.
 5. I § 14, stk. 6 og 7, der bliver stk. 7 og 8,  

 ændres »stk. 2 og 5« til: »stk. 2 og 6«.
 6. I § 14, stk. 8, der bliver stk. 9, ændres  

 »stk. 1-4« til: »stk. 1-5«.
 7. I § 18, stk. 4, ændres »§ 14, stk. 4« til:  

 »§ 14, stk. 5«.
§ 2 Loven træder i kraft dagen efter bekendtgørelsen i Lovtidende.
Bemærkninger til lovforslaget Almindelige bemærkninger Ved forslaget tilvejebringes der udtrykkelig hjemmel til, at  

 kommunalbestyrelsen kan anvende sin anvisningsret til lejligheder i  

 almennyttigt byggeri til at opnå en mere afbalanceret beboersammensætning i  

 de enkelte almennyttige afdelinger.
Efter § 19, stk. 1 i bekendtgørelse om udlejning af almennyttige  

 boligselskabers boliger kan kommunalbestyrelsen beslutte, at selskabets  

 udlejning af ledige lejligheder i hvert enkelt tilfælde forudgående skal  

 godkendes af kommunalbestyrelsen, og i henhold til boligbyggerilovens § 14,  

 stk. 2 skal boligselskabet efter kommunalbestyrelsens bestemmelse stille  

 indtil hver fjerde ledige lejlighed til rådighed for kommunalbestyrelsen til  

 løsning af påtrængende boligsociale opgaver i kommunen.
Ifølge samme  

 paragrafs stk. 3 kan selskabet indgå aftale med kommunalbestyrelsen om at  

 stille ledige lejligheder til rådighed for kommunalbestyrelsen til samme  

 formål.
 Lovforslagets sigte er at opnå en mere afbalanceret beboersammensætning  

 ved at kommunalbestyrelsen kombinerer de gældende regler om forudgående  

 kommunal godkendelse af et boligselskabs udlejning af ledige lejligheder med  

 kommunal anvisning af ledige lejligheder.
 Forslaget skal ses på baggrund af de stedfundne overvejelser om  

 opfølgningen af B65, forslag til Folketingsbeslutning om bedre integration og  

 sikring af udlændinges retsstilling i Danmark, der blev vedtaget af  

 Folketinget den 18.6.1992. Overvejelserne er mundet ud i et løsningsforslag,  

 der har til forudsætning, dels at der er tale om fuldstændig frivillighed i  

 relation til de boligsøgende og dels, at alle personer med særlige sociale  

 behov er omfattet.
 Der har igennem årene med vekslende intensitet været problemer af både  

 bygningsmæssig, økonomisk og socialpolitisk karakter i en del almennyttige  

 afdelinger.
I de senere år er der gjort en betydelig indsats for at løse disse  

 problemer ved hjælp af traditionelle boligpolitiske virkemidler.
Det drejer  

 sig bl.a. om udbedring af byggeskader, gennemførelse af forbedringer af det  

 fysiske miljø og genopretning af de pågældende afdelingers økonomi.
Disse  

 initiativer har haft en klar positiv effekt.
Men erfaringerne viser også, at  

 disse fysiske og økonomiske tiltag ikke er tilstrækkelige til at rette op på  

 de sociale forhold.
Afdelinger, der midlertidigt er bragt ud af en  

 krisesituation, kan let få problemer igen.
 Statens Byggeforskningsinstitut er ved evalueringen af indsatsen i et  

 antal såkaldt samspilsramte afdelinger nået frem til, at problemerne i høj  

 grad kan henføres til beboersammensætningen og beboernes betydelige sociale  

 problemer.
 Når en almennyttig boligafdeling først har fået en stor koncentration af  

 beboere med væsentlige sociale problemer vil der være en tilbøjelighed til,  

 at afdelingens vanskeligheder forstærkes.
 Det er regeringens opfattelse, at boligselskaberne og kommunalbestyrelsen  

 kan opnå en bedre beboersammensætning ved at kombinere en kommunal  

 godkendelsesordning og den kommunale anvisningsret på følgende måde:
En boligsøgende er ifølge sit ventelistenummer berettiget til en ledig  

 lejlighed.
Kommunalbestyrelsen, som forudgående skal godkende lejemålets  

 indgåelse, skønner, dels at den pågældende har særlige sociale problemer,  

 dels at den pågældende afdeling i forvejen har en overvægt af sådanne  

 boligtagere.
Kommunalbestyrelsen tilbyder derfor den pågældende en lejlighed i en anden  

 almennyttig afdeling, som ikke har disse problemer enten i samme selskab  

 eller i andre selskabers afdelinger indenfor kommunen.
Den boligsøgende vil  

 eventuelt kunne tilbydes valget mellem flere lejligheder.
Den eller de  

 tilbudte lejligheder vil være omfattet af den kommunale anvisningsret, og der  

 kan enten være tale om en lejlighed, der allerede er ledig, eller som i nær  

 fremtid bliver det.
 Den boligsøgende kan så frit vælge mellem den/de af kommunalbestyrelsen  

 tilbudte lejlighed(er) og den ifølge ventelistenummeret oprindeligt ansøgte  

 lejlighed.
 Ordningen bygger således på frivillighed hos den boligsøgende, og når  

 kommunalbestyrelsen tilbyder den boligsøgende en anden lejlighed må den give  

 klar besked - mundtlig og skriftligt - om retten til at sige nej til  

 tilbuddet.
Hensigten med lovforslaget er at tydeliggøre, at kommunalbestyrelsen kan  

 anvende sin anvisningsret til at opnå en mere afbalanceret  

 beboersammensætning i de enkelte almennyttige afdelinger.
Endvidere foreslås  

 det, at kommunen får mulighed for helt eller delvis at dække et eventuelt  

 lejetab, der måtte opstå som følge heraf.
 Lovforslaget er ikke i sig selv tilstrækkeligt til at løse problemerne med  

 stor koncentration af beboere med betydelige sociale problemer og skal ses i  

 sammenhæng med nogle socialpolitiske initiativer, som sideløbende hermed  

 overvejes i regeringen.
Det overvejes således i socialministeriet at etablere en ordning med  

 ansættelse af boligmiljøvejledere i de mest udsatte boligområder.  

 Boligmiljøvejlederens opgave vil primært være at sætte aktiviteter i gang i  

 forhold til beboerne, men vedkommende skal også kunne rådgive om  

 boligforhold, herunder bomuligheder.
Boligmiljøvejlederen skal ligeledes  

 kunne stå for formidling af kontakt til det sociale system samt indgå i  

 kriminalpræventivt arbejde m.v.
Beboermiljøvejlederordningen forudsættes  

 etableret lokalt efter aftale med kommunen og f.eks. almennyttige  

 boligselskaber og/eller frivillige organisationer.
Lovforslaget skal endvidere ses i sammenhæng med initiativer af  

 arbejdsmarkedspolitisk art.
Der skal i denne forbindelse henvises til forslag  

 til lov om en aktiv arbejdsmarkedspolitik (L279), fremsat af  

 arbejdsministeren den 21.4.1993. Lovforslaget giver bl.a. mulighed for  

 jobtræningstilbud m.v. til særligt udsatte ledige, som kun vanskeligt vil  

 kunne opnå beskæftigelse på normale vilkår på det almindelige arbejdsmarked.  

 Der kan f.eks. være tale om jobtræningsforløb i foreninger indenfor socialt  

 arbejde, herunder boligsocial indsats i boligområder.
 De ledige kan bl.a. få beskæftigelse som medhjælp ved driften af  

 boligsociale aktiviteter som f.eks. drift af klubber, værksteder el. lign. i  

 bebyggelserne og kan derved medvirke til en forbedring af boligmiljøet.  

 Personer, der arbejder efter jobtræningsordningen overflødiggør imidlertid  

 ikke behovet for personer med særlige kvalifikationer til at udføre et mere  

 kompliceret socialpolitisk arbejde i boligområderne.
Administrative og økonomiske konsekvenser Lovforslaget har ikke økonomiske og administrative konsekvenser for  

 staten.
 De administrative konsekvenser for kommunerne skønnes at blive meget  

 beskedne, idet der er tale om en frivillig ordning for kommunerne, og idet  

 ordningen er en begrænset udbygning af de muligheder, som kommunerne har  

 efter de gældende regler for at påvirke beboersammensætningen, når dette kan  

 ske ved frivillighed i relation til de boligsøgende.
 Med hensyn til de økonomiske konsekvenser for kommunerne skal det  

 bemærkes, at kommunen efter forslaget helt eller delvis kan dække halvdelen  

 af det lejetab, der måtte opstå i afdelingen som følge af ordningen.
 Det skal tilføjes, at det på længere sigt må vurderes at give en lettelse  

 for de pågældende kommuner, at almennyttige boligafdelinger, der på grund af  

 beboersammensætningen fungerer dårligt - og dermed belaster kommunernes  

 økonomi - gøres mere velfungerende.
Det er ikke muligt at opstille realistiske forudsætninger, der kan  

 anvendes til en bedømmelse af de økonomiske konsekvenser for kommunerne.
Der  

 tilsigtes imidlertid ikke samlede offentlige merudgifter som følge af den  

 foreslåede hjemmel til at kunne afholde kommunale udgifter.
Bemærkninger til de enkelte bestemmelser Til § 1 Til nr. 1 Ifølge de eksisterende bestemmelser i boligbyggeriloven kan  

 kommunalbestyrelsen kun få stillet ledige almennyttige lejligheder til  

 rådighed til kommunal anvisning til boligsøgende, når anvisningen sker  

 »til løsning af påtrængende boligsociale opgaver i kommunen«.
Dette  

 gælder såvel, når der er tale om frivillige aftaler mellem kommunerne og  

 boligselskaberne, som når der er tale om den såkaldte  

 »fjerdedelsregel«, der ikke er baseret på en aftale, men derimod en  

 beslutning af kommunalbestyrelsen, jf. lovens § 14, stk. 2 og 3.
Formuleringen »til løsning af påtrængende boligsociale opgaver i  

 kommunen« må forstås således, at anvisningsretten ikke må anvendes til  

 ensidig tilvejebringelse af boliger for særlige befolkningsgrupper, men at  

 der i samarbejde mellem kommunen og selskabet må tilstræbes integration  

 mellem de forskellige befolkningsgrupper i de enkelte boligafdelinger, jf.  

 bemærkningerne til lovforslaget, der indførte bestemmelsen om den frivillige  

 aftale om kommunal anvisning i lovens § 14, stk. 3, (nr.
L 191, fremsat den  

 11.2.1987).
 Det foreslås, at det i lovteksten præciseres, at den kommunale  

 anvisningsret til løsning af påtrængende boligsociale opgaver i kommunen  

 tillige omfatter tilfælde, hvorved der opnås en mere afbalanceret  

 beboersammensætning i enkelte almennyttige afdelinger.
Forslaget tager sigte på etablering af en frivillig ordning, hvorved  

 kommunalbestyrelsen med henblik på at sikre en bedre fordeling af  

 boligsøgende med særlige vanskeligheder kombinerer de gældende regler om  

 forudgående kommunal godkendelse af et boligselskabs udlejning af ledige  

 lejligheder med kommunal anvisning af ledige lejligheder.
For en nærmere  

 beskrivelse af denne ordning henvises der til de almindelige bemærkninger.
I en kommende vejledning om udlejning af almennyttige boliger vil det  

 blive præciseret, at ordningen omfatter alle personer med særlige sociale  

 problemer og ikke blot bestemte grupper.
Kommunalbestyrelsen må derfor, inden  

 den tilbyder den boligsøgende en anden lejlighed foretage en vurdering ud fra  

 individuelle sociale kriterier af, om den pågældende vil forstærke de  

 eksisterende generelle sociale problemer i afdelingen.
 I vejledningen vil det endvidere blive præciseret, at ordningen bygger på  

 absolut frivillighed, således at den boligsøgende, der får tilbudt en anden  

 lejlighed skal have en klar besked om retten til at sige nej til tilbuddet,  

 og at denne besked skal være såvel mundtlig som skriftlig.
 Når der er tale om kommunal anvisning, kan der ses bort fra de sædvanlige  

 krav om husstandens størrelse og sammensætning i forhold til boligstørrelsen.
Til nr. 2 Det vil ikke kunne udelukkes, at der i en afdeling hvor der i forvejen er  

 beboere med særlige sociale problemer, og hvor kommunalbestyrelsen derfor  

 anvender sin anvisningsret for at undgå yderligere tilgang af sådanne, vil  

 kunne opstå udlejningsvanskeligheder med deraf følgende tab, idet  

 »ressourcestærke« ikke ønsker at tilflytte afdelingen.
Det foreslås på den baggrund, at der skabes en hjemmel til, at  

 kommunalbestyrelsen vil kunne beslutte at dække et heraf opstået lejetab  

 eller en del heraf.
Kommunalbestyrelsen vil i den forbindelse kunne beslutte  

 at gøre dækningen betinget af, at afdelingen eller selskabet selv afholder en  

 del af udgifterne til dækning af lejetabet.
Kommunalbestyrelsens beslutning  

 om fordeling af et lejetab vil således naturligt forudsætte en drøftelse  

 mellem boligselskab og kommune.
For så vidt angår den del af lejetabet, som  

 ikke dækkes af kommunen, forudsættes denne del så vidt muligt dækket af  

 midler fra boligselskabets dispositionsfond, således at den enkelte afdeling  

 ikke belastes økonomisk.
Opstår der herved egentlige driftsproblemer i  

 afdelingen, kan der efter en konkret bedømmelse blive tale om  

 kapitaltilførsel fra Landsdispositionsfonden, jf. lovens § 36, stk. 6.
Til nr. 3-7 Der er tale om konsekvensændringer.
 Endvidere foreslås, at den eksisterende bemyndigelse for boligministeren  

 til at fastsætte nærmere regler om de i lovens § 4, stk. 1-4 nævnte forhold  

 udvides til tillige at omfatte den foreslåede bestemmelse om, at  

 kommunalbestyrelsen kan dække et eventuelt lejetab.
Bilag 1 I dette bilag er (med mindre skrift) indsat den gældende formulering af de bestemmelser, der berøres af lovforslaget § 1 I lov om boligbyggeri, jf. lovbekendtgørelse nr. 135 af 25. februar 1992,  

 som ændret ved § 3 i lov nr. 380 af 20. maj 1992, ved lov nr. 1047 af 23.  

 december 1992 og ved lov nr. 181 af 14. april 1993, foretages følgende  

 ændringer:
 1. I § 14, stk. 2 og 3, indsættes efter »til løsning  

 af påtrængende boligsociale opgaver i kommunen«: »herunder at opnå  

 en mere afbalanceret beboersammensætning i enkelte almennyttige  

 afdelinger«.
 2. I § 14 indsættes efter stk. 3 som nyt stykke:
»Stk. 4. Har kommunalbestyrelsen i medfør af stk. 2 og 3  

 benyttet sin anvisningsret for at opnå en mere afbalanceret  

 beboersammensætning i en afdeling, og der som følge heraf konstateres ledige  

 lejligheder i afdelingen, dækker kommunalbestyrelsen og selskabet hver  

 halvdelen af lejetabet.
Selskabets andel dækkes så vidt muligt af midler fra  

 dispositionsfonden.« Stk. 4-8 bliver herefter stk. 5-9.
 3. I § 14, stk. 1, ændres »stk. 4« til:  

 »stk. 5«.
 4. I § 14, stk. 5, der bliver stk. 6 ændres »stk. 1  

 eller 4« til: »stk. 1 eller 5«.
 5. I § 14, stk. 6 og 7, der bliver stk. 7 og 8,  

 ændres »stk. 2 og 5« til: »stk. 2 og 6«.
 6. I § 14, stk. 8, der bliver stk. 9, ændres  

 »stk. 1-4« til: »stk. 1-5«.
§ 14. Ledige lejligheder skal af selskabet anvises til  

 boligsøgende, som er optaget på en venteliste i selskabet, og som har behov  

 for almennyttige boliger af den pågældende art.
Ledige lejligheder kan  

 endvidere anvises af kommunalbestyrelsen efter reglerne i stk. 2 og 3 samt af  

 selskabet efter reglerne i stk. 4. Selskabet opkræver gebyrer hos  

 boligsøgende for administration af ventelisten.
Stk. 2. Selskabet skal efter kommunalbestyrelsens bestemmelse  

 stille indtil hver fjerde ledige lejlighed til rådighed for  

 kommunalbestyrelsen til løsning af påtrængende boligsociale opgaver i  

 kommunen.
Kommunen betaler lejen (boligafgiften) fra det tidspunkt, fra  

 hvilket en lejlighed er til rådighed for kommunalbestyrelsen, og indtil  

 udlejning sker.
Kommunen garanterer endvidere for boligtagerens opfyldelse af  

 kontraktmæssige forpligtelser over for boligselskabet til at istandsætte  

 boligen ved fraflytning. Ændrer kommunen en beslutning om at råde over en  

 lejlighed, som ikke er udlejet, skal lejen (boligafgiten) dog ikke betales ud  

 over det tidspunkt, hvorfra en opsigelse ville have haft virkning.
Stk. 3. Selskabet kan indgå aftale med kommunalbestyrelsen om at  

 stille ledige lejligheder til rådighed for kommunalbestyrelsen til løsning af  

 påtrængende boligsociale opgaver i kommunen.
Reglerne i stk. 2 om kommunens  

 betaling af leje og garanti for opfyldelse af boligtagerens forpligtelse til  

 at istandsætte boligen ved fraflytning finder tilsvarende anvendelse ved  

 anvisninger, der sker efter aftale i henhold til 1. punktum, samt ved  

 anvisninger, som i øvrigt foretages af kommunalbestyrelsen.
Stk. 4. Har kommunalbestyrelsen truffet bestemmelse om anvisning  

 af minimum 1/8 af de ledige lejligheder efter stk. 2, eller er der indgået  

 aftale om anvisning af minimum 1/8 af de ledige lejligheder efter stk. 3, kan  

 kommunalbestyrelsen og selskabet aftale, at indtil 1/4 af de ledige  

 lejligheder skal anvises af selskabet efter særlige sociale kriterier.  

 Kriterierne fastsættes ved aftale mellem kommunalbestyrelsen og selskabet.
De  

 aftale kriterier offentliggøres af kommunalbestyrelsen.
Stk. 5. Såfremt ledige lejligheder i medfør af stk. 1 eller 4  

 stilles til rådighed for flygtninge, jf. § 65 i lov om individuel  

 boligstøtte, finder reglerne i stk. 2 vedrørende kommunens betaling af leje  

 og garanti for opfyldelse af boligtagerens forpligtelser over for  

 boligselskabet til at istandsætte boligen ved fraflytning tilsvarende  

 anvendelse.
Overdragelsen skal godkendes af kommunalbestyrelsen.
Den  

 boligsøgende kan kun afvises, såfremt kommunen efter reglerne i lov om  

 individuel boligstøtte kan afslå af yde støtte.
Stk. 6. Kommunens udgifter ved udlejning til flygtninge i medfør  

 af stk. 2 og 5 refunderes af staten med 100 pct.
Refusionen udbetales  

 kvartalsvis bagud på grundlag af en opgørelse over kommunens afholdte  

 udgifter.
Opgørelsen fremsendes til Kongeriget Danmarks Hypotekbank og  

 Finansfovaltning.
 Stk. 7. Flygtningen tilbagebetaler skyldige beløb i medfør af stk.  

 2 og 5 til kommunalbestyrelsen i løbet af højst 5 år, idet tilbagebetalingen  

 afpasses efter skyldnerens økonomiske forhold.
 Stk. 8. Boligministeren kan fastsætte nærmere regler om de  

 forhold, der er nævnt i stk. 1-4, herunder om fortrinsret for husstande med  

 børn samt for særlige befolkningsgrupper.
 7. I § 18, stk. 4, ændres »§ 14, stk. 4« til:  

 »§ 14, stk. 5«.
 Stk. 4. Reglerne i stk. 3 finder tilsvarende anvendelse for  

 flygtninge, som afvises i medfør af § 14, stk. 4.
Bilag 2 Folketingsforhandlinger vedrørende lov om boligstøtte Folketingsåret 1982-83:
 Sp. 9505, 10062, 12299, A 3973, B 2689.
 Lovforslaget ikke vedtaget.
 Sp. 12368, 12531, A 4519, B 2817.
 Folketingsåret 1983-84 (1. samling):
 Sp. 73, 428, 1155, 1351, A 89, B 31, C 53.
 Loven stadfæstet 16. november 1983.
 (Lovtidende nr. 532).
 Folketingsåret 1983-84 (2. samling):
 Sp. 3095, 3555, 6484, A 3513, B 567, C 559.
 Loven stadfæstet 6. juni 1984.
 (Lovtidende nr. 283).
 Folketingsåret 1984-85:
 Sp. 6290, 6876, A 3603.
 Loven ikke vedtaget.
 Sp. 8902, 9247, 10800, 11070, A 4775, B 1805, C 625.
 Loven stadfæstet 6. juni 1985.
 (Lovtidende nr. 248).
 Folketingsåret 1985-86:
 Sp. 435, 770, 4098, 4647, A 837, B 323, C 141.
 Loven stadfæstet 19. december 1985.
 (Lovtidende nr. 577).
 Sp. 5959, 6618, A 3647.
 Loven ikke vedtaget.
 Sp. 10757, 10949, 12153, 12504, A 5941, B 2193, C 1093.
 Loven stadfæstet 4. juni 1986.
 (Lovtidende nr. 303).
 Folketingsåret 1986-87:
 Sp. 2522, 2949, 4417, 4812, A 1971, B 369, C 201.
 Loven stadfæstet 19. december 1986.
 (Lovtidende nr. 930).
 Sp. 3441, 4128, 11850, 12128, A 2345, B 1795, B 2343, C 733.
 Lovforslaget stadfæstet 10. juni 1987.
 (Lovtidende nr. 379).
 Sp. 6863, 7870, 10965, 11097, A 4103, B 1037, C 493.
 Loven stadfæstet 13. maj 1987.
 (Lovtidende nr. 265).
 Folketingsåret 1987-88:
Sp.
Sp. 2210, 3211, 3914, 4236, A 2019, B 197, C 163.
 Lovforslaget stadfæstet 23. juni 1987.
 (Lovtidende nr. 843).
 Sp. 4501, 5257, 7622, 7976, A 2933, B 453, C 337.
 Lovtidende stadfæstet 23. marts 1988.
 (Lovtidende nr. 161).
 Folketingsåret 19884-89:
 Sp. 1893, 2189, 3580, 4327, A 2647, B 397, B 561, C 503.
 Loven stadfæstet 21. december 1988.
 (Lovtidende nr. 830).
 Sp. 1912, 2667, 7494, 7834, A 2685, B 791, C 639.
 Loven stadfæstet 29. marts 1989.
 (Lovtidende nr. 192).
 Folketingsåret 1989-90:
 Sp. 2851, 3198, 3458, 4051, A 2325, B 197, B 451, C 233.
 Loven stadfæstet 20. december 1989.
 (Lovtidende nr. 843).
 Sp. 4626, 4855, 8326, 8369, A 3637, B 679, C 437.
 Loven stadfæstet 25. april 1990.
 (Lovtidende nr. 248).
 Folketingsåret 1990-91:
 Sp. 829, A 1499.
Folketingsåret 1990-92 (2. samling) Sp. 904, 1646, 4083, 4235, A 2017, B 295, C 255.
 Loven stadfæstet 10. september 1989.
 (Lovtidende nr. 643).
 Sp. 5080, 5362, 6818, 7179, A 5771, B 1439, C 819.
 Loven stadfæstet 6. juni 1991.
 (Lovtidende nr. 380).
 Folketingsåret 1991-92:
 Sp. 462, 1045, 4131, 4566, A 945, B 133, 371, C 177.
 Loven stadfæstet 27. december 1991.
 (Lovtidende nr. 930).
 Sp. 9307, 9623, 10046, 10304, A 6633, B 1495, 2227, C 1273.
 Loven stadfæstet 20. maj 1992.
 (Lovtidende nr. 380).
 Folketingsåret 1992-93:
 Sp. 3184, 3443, 3815, 4152, A 5777, B 363, C 367.
 Loven stadfæstet 23. december 1992.
 (Lovtidende nr. 1041).
 Sp. 3577, 4380, 7584, A 5879.
 Loven stadfæstet 14. april 1993.
 (Lovtidende nr. 181).
Efter 2. behandling den 18. juni 1993 § 1 I lov om boligbyggeri, jf. lovbekendtgørelse nr. 135 af 25. februar 1992,  

 som ændret ved § 3 i lov nr. 380 af 20. maj 1992, ved lov nr. 1047 af 23.  

 december 1992 og ved lov nr. 181 af 14. april 1993, foretages følgende  

 ændringer:
 1. I § 14, stk. 1, ændres »stk. 4« til:  

 »stk. 5«.
 2. I § 14, stk. 2 og 3, indsættes efter »til  

 løsning af påtrængende boligsociale opgaver i kommunen«: »herunder  

 at opnå en mere afbalanceret beboersammensætning i enkelte almennyttige  

 afdelinger«.
 3. I § 14 indsættes efter stk. 3 som nyt stykke:
»Stk. 4. Har kommunalbestyrelsen i medfør af stk. 2 og 3  

 benyttet sin anvisningsret for at opnå en mere afbalanceret  

 beboersammensætning i en afdeling og der som følge heraf konstateres ledige  

 lejligheder i afdelingen, kan kommunalbestyrelsen dække det heraf opståede  

 lejetab.« Stk. 4-8 bliver herefter stk. 5-9.
 4. I § 14, stk. 5, der bliver stk. 6, ændres »stk. 1  

 eller 4« til: »stk. 1 eller 5«.
 5. I § 14, stk. 6 og 7, der bliver stk. 7 og 8,  

 ændres »stk. 2 og 5« til: »stk. 2 og 6«.
 6. I § 14, stk. 8, der bliver stk. 9, ændres »stk.  

 1-4« til: »stk. 1-5«.
 7. I § 18, stk. 4, ændres »§ 14, stk. 5« til:  

 »§ 14, stk. 6«.
§ 2 Loven træder i kraft dagen efter bekendtgørelsen i Lovtidende.
