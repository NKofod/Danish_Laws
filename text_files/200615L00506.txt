Tillægsbetænkning afgivet af Udvalget for Udlændinge- og  

 Integrationspolitik den 30. maj 2007 Tillægsbetænkning over Forslag til lov om ændring af udlændingeloven  

 og lov om ægteskabs  

  

 indgåelse og opløsning  


  

 (Bekæmpelse af menneskehandel og samkøring af oplysninger  

 om evakuerede m.v.) [af  

 integrationsministeren (Rikke Hvilshøj)] 1. Udvalgsarbejdet Lovforslaget blev fremsat den 28. marts 2007 og var til 1.  

 behandling den 17. april 2007. Lovforslaget blev efter 1. behandling henvist  

 til behandling i Integrationsudvalget.
Udvalget afgav betænkning den 24. maj  

 2007. Lovforslaget var til 2. behandling den 29. maj 2007, hvorefter det blev  

 henvist til fornyet behandling i Integrationsudvalget.
Møder Udvalget har, efter at lovforslaget blev henvist til fornyet  

 udvalgsbehandling, behandlet dette i 1 møde.
Samråd Udvalget havde inden afgivelsen af betænkning stillet 1  

 spørgsmål til udenrigsministeren til mundtlig besvarelse, som denne har  

 besvaret  

 i et samråd med udvalget den 30. maj 2007.
Spørgsmål Udvalget har, efter at lovforslaget blev henvist til fornyet  

 udvalgsbehandling, stillet 1 spørgsmål til integrationsministeren og 1  

 spørgsmål til udenrigsministeren, som disse har besvaret.
Spørgsmålene og  

 svarene herpå er optrykt som bilag 2 til tillægsbetænkningen.
2. Indstillinger og politiske bemærkninger Udvalget  

  

 indstiller  

 lovforslaget til  

  

 vedtagelse uændret.
 Socialdemokratiets og Det Radikale Venstres medlemmer af  

 udvalget opfordrer integrationsministeren til  på baggrund af de  

 principielle  

 diskussioner med udgangspunkt i en sag fra Nigeria  i højere grad at  

 lade  

 tvivlen komme ofrene til gode, når det vurderes, om hjemlandenes myndigheder  

 er  

 af en beskaffenhed, der gør, at de kan beskytte hjemvendte ofre for  

 menneskehandel mod forfølgelse fra deres bagmænd.
 S og RV opfordrer endvidere regeringen til systematisk at søge  

 oplysning om hjemsendte handlede kvinders videre skæbne, således at eventuel  

 ny  

 flugt eller forfølgelse el.lign. af hjemsendte handlede kvinder kan indgå i  

 vurderingen af lignende sager i fremtiden.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for tillægsbetænkningens afgivelse ikke repræsenteret med  

 medlemmer i udvalget og havde dermed ikke adgang til at komme med  

 indstillinger  

 eller politiske udtalelser i tillægsbetænkningen.
 En oversigt over Folketingets sammensætning er optrykt i  

 tillægsbetænkningen.
Anne‑Mette Winther Christiansen (V)  

  

  fmd.  

  

 Lars Christian Lilleholt (V)   

 Irene Simonsen (V)   

 Eyvind Vesselbo (V)   

 Jørgen Winther (V)   

 Jesper Langballe (DF)   

 Søren Krarup (DF)   

 Henriette Kjær (KF)   

 Allan Niebuhr (KF)   

 Lotte Bundsgaard (S)  

  

  nfmd.  

  

 Bjørn Medom Nielsen (S)   

 Troels Ravn (S)   

 Sophie Hæstorp Andersen (S)   

 Simon Emil Ammitzbøll (RV)   

 Morten Østergaard (RV)   

 Steen Gade (SF)   

 Jørgen Arbo‑Bæhr (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 51 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 16 Inuit Ataqatigiit (IA) 1 Socialistisk Folkeparti (SF) 11 Uden for folketingsgrupperne (UFG) 4 Bilag 1 Oversigt over bilag vedrørende L 197 omdelt  

 efter afgivelse af betænkning 11 Betænkning afgivet den 24. maj 2007 12 1. udkast til tillægsbetænkning Oversigt over spørgsmål og svar vedrørende L 197 omdelt  

 efter afgivelse af betænkning Spm.nr.
Titel 19 Spm. om, at ministeren bedes oversende sit talepapir fra  

 samrådet den 30. maj 2007, til udenrigsministeren, og ministerens svar herpå 20 Spm., om ministeren vil tage initiativ til en inden for  

 rimelighedens grænser systematisk opfølgning på den videre skæbne for  

 hjemsendte handlede kvinder, til integrationsministeren, og ministerens svar  

 herpå Bilag 2 Nogle af udvalgets spørgsmål til  

 integrationsministeren og udenrigsministeren og disses svar herpå Spørgsmål 19 og udenrigsministerens svar herpå og spørgsmål 20  

 og integrationsministerens svar herpå er optrykt efter ønske fra udvalget.
 Spørgsmål 19:
Ministeren bedes oversende sit talepapir fra samrådet den 30.  

 maj 2007, vedrørende UUI L 197  samrådsspm.
B (om bekæmpelse af  

 menneskehandel  

 og samkøring af oplysninger om evakuerede m.v.).
 Svar:
Lad mig  

 indlede med at nævne, at Danmark ikke har en ambassade i Nigeria.
Vi har  

 heller  

 ikke fra andre lande i regionen en ambassadør, som er sideakkrediteret til  

 Nigeria og end ikke en rejsende ambassadør, da Nigeria ikke har ønsket at  

 give  

 agrément til en sådan.  

 Danmark er alene  

 repræsenteret ved et honorært Generalkonsulat, som varetager de konsulære  

 opgaver for danske statsborgere i Nigeria.
Generalkonsulatet har til huse i  

 Lagos og ikke i hovedstaden Abuja.
 En  

 præcis vurdering af den løbende udvikling i sikkerhedssituationen i landet  

 kan  

 Udenrigsministeriet kun få gennem en direkte tilstedeværelse i landet eller,  

 lidt mindre præcise vurderinger, ved sideakkreditering og Danmarks ambassade  

 blev altså lukket i 2000. Udenrigsministeriet følger derfor begivenhederne i  

 Nigeria mere indirekte, herunder gennem kontakter med andre lande der har  

 repræsentationer i Nigeria, gennem EU-samarbejdet og gennem den  

 vestafrikanske  

 regionale samarbejdsorganisation, ECOWAS, som har hovedkontor i Nigerias  

 hovedstad Abuja.
Det  

 stillede spørgsmål består af to dele.
For det første en vurdering af den  

 nuværende sikkerhedssituation i Nigeria og for det andet hvordan ministeriet  

 tager  

 hensyn til situationen for hjemvendte handlede kvinder, når  

 sikkerhedssituationen  

 i et land vurderes.
Med udgangspunkt i mine indledende bemærkninger vil jeg  

 fokusere på spørgsmålets første del.
Nigeria er en af Afrikas stormagter.
Det er Afrikas folkerigeste  

 stat og Nigeria har den største muslimske befolkningsgruppe på kontinentet  

   

 der udgør omtrent halvdelen af landets befolkning på i alt mere end 130  

 millioner.
Der findes mere end 250 etniske grupper i landet.
På trods af, at  

 Nigeria er den ledende olieproducent i Afrika syd for Sahara er landet  

 fortsat  

 kendetegnet ved udbredt fattigdom.
Nigeria  

 er et land præget af politisk motiveret vold med religiøse og etniske  

 undertoner.
Senest har især bortførelser af udlændinge samt generelle  

 uroligheder i Niger deltaet, hvor olieudvindingen finder sted, giver  

 anledning  

 til bekymring.  

 Området er præget af  

 væbnede gruppers kampe mod hinanden og myndighederne om kontrollen over  

 olieressourcerne.
Militante etniske og kriminelle grupper har haft fordel af  

 en  

 generel utilfredshed blandt befolkningen i Niger-deltaet over manglende andel  

 i  

 olieindtægterne  delta-området er et af de fattigste i Nigeria og  

 dermed i  

 verden.
Nigeria er generelt plaget af en meget høj kriminalitetsrate, hvor  

 overfald, røverier og drab er udbredt.
Korruption er et altoverskyggende problem i alle samfundssammenhænge.  

 Obasanjo-regeringen har haft korruptionsbekæmpelse som en mærkesag.
Enorme  

 pengestrømme genereret af olieproduktionen, kombineret med generelt lave  

 lønninger til offentligt ansatte, er imidlertid fortsat en kombination der er  

 afgørende for korruptionens udbredelse.
Nigeria betragtes som et af verdens  

 mest korrupte lande (bl.a. med stærkt korrumperede politimyndigheder og  

 domstole) og figurerer som nr. 142 af 163 lande på Transparency International  

 Corruption Perception Index (2006).
Der har  

 senest været afholdt delstatsvalg i Nigeria d. 14. april 2007 og  

 efterfølgende  

 præsident  og nationalformsamlingsvalg den 21. april.  

 Den siddende præsident, Obasanjo, vandt det  

 første frie valg efter militærdiktaturet i 1999 og blev genvalgt i 2003. Han  

 efterlevede forfatningen og stillede ikke op til en ny valgperiode i år.
I de  

 forløbne år har præsidenten i det store og hele formået at underlægge  

 militæret  

 parlamentarisk kontrol og sikre afholdelse af valg.  

 Myndighedernes håndtering af de nylige valghandlinger  

 har dog været skuffende.
Valgene levede ikke  

 op til hverken internationale  

 eller regionale standarder og led bl.a. under manglende transparens om  

 valgresultat og delresultat.  

 Valgene var  

 ligeledes kendetegnet ved voldshandlinger, som resulterede i mere end 200  

 dræbte.
Valgene er blevet stærkt kritiseret af internationale observatører.
 Med hensyn til situationen specifikt for hjemvendte, handlede  

 kvinder vil jeg henvise til det samråd jeg kan forstå fandt sted den 8. maj  

 med  

 integrationsministeren og justitsministeren.
 Spørgsmål 20:
Vil ministeren tage initiativ til en inden for rimelighedens  

 grænser systematisk opfølgning på den videre skæbne for hjemsendte handlede  

 kvinder? Svar:
 Hvis en kvinde, der har været udsat for menneskehandel, mener sig  

 i risiko for forfølgelse m.v. ved en tilbagevenden til hjemlandet, har hun  

 mulighed for at ansøge om asyl.
 Asylmyndighederne  Udlændingestyrelsen og Flygtningenævnet   

 behandler  

 sager om asyl i medfør af udlændingelovens § 7.
 Efter udlændingelovens § 7, stk. 1 (konventionsstatus), gives  

 der efter ansøgning opholdstilladelse til en udlænding, hvis udlændingen er  

 omfattet af flygtningekonventionen af 28. juli 1951. Efter udlændingelovens §  

 7, stk. 2 (beskyttelsesstatus), gives der efter ansøgning opholdstilladelse  

 til  

 en udlænding, hvis udlændingen ved en tilbagevenden til sit hjemland  

 risikerer  

 dødsstraf eller at blive underkastet tortur eller umenneskelig eller  

 nedværdigende behandling eller straf.
Efter udlændingelovens § 30, stk. 1, skal en udlænding, der ikke  

 har ret til at opholde sig her i landet  f.eks. en afvist asylansøger  

   

 udrejse frivilligt.
Ifølge udlændingelovens § 30, stk. 2, er det politiet,  

 der  

 drager omsorg for udrejsen, hvis en udlænding ikke udrejser frivilligt.
Flygtningenævnet har oplyst, at en asylsag som udgangspunkt anses  

 for afsluttet, når en ansøger udrejser/udsendes af Danmark.
Hvis  

 omstændighederne helt undtagelsesvis giver anledning til det, vil  

 Flygtningenævnet  uanset om ansøgeren fortsat opholder sig i sit  

 hjemland  kunne  

 genoptage behandlingen af en sag vedrørende en udrejst/udsendt asylansøger.
 Det indgår i regeringens handlingsplan til bekæmpelse af handel  

 med mennesker (2007  2010), at Udlændingeservice  hvis en  

 udlænding, der har  

 været udsat for menneskehandel, ikke opnår opholdstilladelse her i landet og  

 derfor skal udrejse  i samarbejde med de relevante organisationer og  

 myndigheder i videst muligt omfang skal sørge for, at alle udlændinge, der  

 har  

 været for menneskehandel, skal have tilbudt en veltilrettelagt og forsvarlig  

 modtagelse i hjemlandet.
I forbindelse med handlingsplanen skal der etableres et Videns   

 og Koordinationscenter for menneskehandel (VKM) med det formål at sikre  

 mulige  

 ofre for menneskehandel en forberedt og koordineret behandling, mens de  

 opholder sig i Danmark.
VKM skal i samarbejde med Udlændingeservice udvikle  

 programmer for en forberedt hjemsendelse af ofre for menneskehandel.  

 Programmet  

 skal blandt andet omfatte kontakt til NGOer eller andre relevante  

 aktører, der  

 kan sikre en forsvarlig modtagelse af udlændingen i hjemlandet.
Det indgår ligeledes i regeringens handlingsplan, at det  

 internationale netværk skal udbygges med henblik på at sikre en forsvarlig  

 hjemsendelse, således at der opbygges en tæt kontakt til NGOer og  

 sociale myndigheder  

 i kvindernes hjemlande.
Målet er at kunne tilbyde alle kvinder, at de  

 modtages  

 af en organisation, når de vender hjem.
De konkrete initiativer, der udløber af handlingsplanen, vil  

 blive dokumenteret af VKM.
Der skal således udgives årlige statusrapporter,  

 der  

 både skal beskrive udviklingen, initiativerne og eventuelt foreslå  

 justeringer.  

 Når handlingsplanen udløber, vil der blive udarbejdet en ekstern evaluering  

 af  

 mål og effekter.
