 I medfør af § 3, stk. 3, i lov nr. 44 af 16. februar 1966 om uddannelse af  

 skovteknikere fastsættes:
A.
Skovbrugsfagligt adgangskursus § 1.  På adgangskurset optages ansøgere, som skal  

 påbegynde skovteknikeruddannelsens 1. del.
Adgangskurset begynder primo  

 september i optagelsesåret.
 Stk. 2.  Adgangskurset varer 9 måneder og omfatter 3  

 teoriperioder hver af 4 ugers varighed og 2 praktikophold hver af 12 ugers  

 varighed.
 § 2.  Adgangskursets 3 teoriperioder har følgende mål:
1. periode skal give en grundlæggende oplæring i  

 arbejdssikkerhed og arbejdsteknik i forbindelse med skovning, høst af  

 pyntegrønt og plantning samt kendskab til kroppens funktion ud fra en  

 ergonomisk og ernæringsmæssig synsvinkel.
Desuden skal den studerende lære at  

 vurdere, vælge og vedligeholde redskaber og udstyr, herunder personligt  

 sikkerhedsudstyr og beklædning.
2. periode skal give den studerende baggrund for  

 selvstændig vurdering, planlægning og udførelse af normalt forekommende  

 skovningsarbejde, stormfaldsskovning og skovning af randtræer.
Der lægges  

 særlig vægt på arbejdssikkerhed samt indøvelse af ergonomisk rigtig  

 arbejdsteknik.
Endvidere gennemgås aflægning, opmåling og klassificering af  

 råtræeffekter, råtræets anvendelsesmuligheder samt behandling af  

 opmålingsdata.
3. periode skal give den studerende en baggrund for  

 selvstændig planlægning samt miljø- og sundhedsmæssig forsvarlig udførelse af  

 den i skovbruget normalt forekommende anvendelse af kemiske  

 bekæmpelsesmidler.
Desuden gennemgås udvisning og udrensning samt valg af  

 redskaber og metoder hertil under hensyntagen til økonomiske og biologiske  

 vilkår.
 § 3.  Skovskolen tilrettelægger adgangskurset og  

 fordelingen af praktikpladser blandt de studerende.
B.
Skovteknikeruddannelsen I.
Uddannelsesplanen § 4.  Uddannelsen består af 3 dele, som omfatter både  

 en teoretisk og en praktisk uddannelse, med en samlet varighed på 47 måneder.  

 Den teoretiske uddannelse består af fag, kurser og projekter.
Den praktiske  

 uddannelse består af ophold på forskellige virksomheder.
Undervisningen  

 gennemføres som semestre på Skovskolen og som praktikophold.
Dele af  

 praktikopholdene gennemføres som teoretisk uddannelse.
Stk. 2.  1. del varer 5 måneder og består af 1. semester  

 inklusive 1 uges ferie.
Semestret begynder ultimo juli eller primo august.
Stk. 3.  2. del varer 24 måneder og består af 2. og 3.  

 semester på 12 måneder inklusive 9 ugers ferie og af 12 måneders  

 praktikophold.
Praktikopholdet begynder primo januar.
 Stk. 4.  3. del varer 18 måneder og består af 4.  

 semester på 6 måneder inklusive 1 uges ferie og af 12 måneders praktikophold.  

 Praktikopholdet begynder primo januar.
II.
Den teoretiske uddannelse A.
FAG § 5.  Uddannelsens fag, der er gengivet i bilaget, har  

 følgende indhold:
 1. del:
Driftsøkonomi I.
Faget skal give den studerende en grundlæggende  

 forståelse af det regnskabstekniske og driftsøkonomiske fagområde samt  

 indsigt i generelle driftskalkuler, ligesom skovbrugets særlige  

 produktionsvilkår gennemgås.
Landskabsforståelse.
Faget skal give den studerende en viden om og  

 forståelse af landskabernes geologiske dannelse og af deres biologiske og  

 kulturhistoriske udvikling.
Herigennem skal den studerende opnå forståelse af  

 landskabets dynamik, ligesom væsentlige landskabstyper og landskabselementer  

 skal kunne identificeres.
Maskinteknik.
Faget skal give den studerende viden om traktorers  

 og specialmaskiners opbygning og tekniske konstruktion samt grundlag for at  

 kunne vurdere den enkelte maskines anvendelsesmuligheder.
Endvidere skal  

 opnås et bredt kendskab til de i produktionsskovbruget og landskabsplejen  

 anvendte traktorredskaber og specialmaskiner.
Endelig skal maskinførerens  

 ergonomiske og miljømæssige arbejdsforhold kunne vurderes.
Råtræ og vedteknologi.
Faget skal give den studerende et indgående  

 kendskab til de i Danmark normalt anvendte skovtræarters vedteknologi samt  

 kendskab til andre træarter, der på globalt plan har væsentlig  

 dyrkningsmæssig og økonomisk betydning.
Endvidere skal faget give den  

 studerende et indgående kendskab til handel med, opmåling af og sortering af  

 råtræ samt forståelse af de samfundsmæssige, miljø- og energimæssige forhold,  

 der påvirker det nationale og internationale marked for råtræ og færdigvarer.
Træer og buske.
Faget skal give den studerende artskendskab  

 herunder viden om de morfologiske begreber, der knytter sig til beskrivelse  

 og bestemmelse af træer og buske i sommer- og vintertilstand samt kendskab  

 til plantesystematik.
Den studerende skal gives et grundlæggende kendskab til  

 de i Danmark almindeligt plantede træer og buske, deres udbredelse,  

 racedannelse, økologiske krav, anvendelse, skadevoldere og vækstforhold.
Der  

 lægges særlig vægt på de hjemmehørende og de i skovbruget anvendte arter.
 Øvrige fag m.v.: Introduktion til studiet.
 2. del:
Arbejdspsykologi og organisation.
Faget skal give den studerende  

 indsigt i den psykologiske baggrund for menneskelig adfærd både som individ  

 og som deltager i et socialt samspil med henblik på at udvikle egne og andres  

 evne til samarbejde i og mellem grupper.
I faget ses virksomheden som en  

 foranderlig organisation i vekselvirkning med dens mål, ressourcer og  

 varierende ydre betingelser.
Endelig skal faget give viden om grundlæggende  

 forhold vedrørende ledelse af medarbejdere.
Driftsplanlægning.
Faget skal give den studerende en teoretisk og  

 praktisk baggrund for udførelse af landmålings- og nivelleringsopgaver  

 herunder den dertil hørende beregning og kortkonstruktion.
Endvidere øves  

 konstruktion og revision af kort på grundlag af flyfotos, eksisterende  

 kortmateriale og rekognoscering i marken.
Den studerende orienteres om  

 faktorer, der påvirker skovbrugets driftsplanlægning, ligesom der gives  

 indsigt i udførelse af de almindeligt forekommende metoder til  

 vedmassetaksation, herunder beregning af tilvækst, hugst og stående vedmasse.
Driftsteknik.
Faget skal lære den studerende at planlægge og  

 vurdere indsatsen af relevante maskiner og metoder i driftstekniske  

 operationer i skovbrug og landskabspleje i Danmark herunder foretage  

 logistiske overvejelser.
Endvidere gives en orientering om driftssystemer.
På  

 dette grundlag skal den studerende lære at vælge tekniske, biologiske og  

 økonomisk hensigtsmæssige løsninger.
Den studerende skal gives indsigt i  

 projektering, anlæg og vedligeholdelse af skoves vejsystemer og mindre vej-,  

 sti- og parkeringsanlæg i det åbne land samt vandafledning i skov og i det  

 åbne land.
Driftsøkonomi II.
Faget skal give den studerende en videregående  

 indsigt i eksternt regnskab, bogføring og regnskabsanalyse samt indsigt i  

 skovbrugets investeringskalkuler.
Park- og landskabspleje.
Faget skal give den studerende viden om  

 forskellige biotopers og landskabselementers pleje i det åbne land, i skove  

 og i bymæssig bebyggelse.
Endvidere skal den studerende lære at vurdere  

 plejebehov og valg af plejemetoder, som tilgodeser de interesser, ønsker og  

 behov, der er knyttet til området.
Endelig skal omkostninger i forbindelse  

 med plejetiltag kunne kalkuleres.
Skovdyrkning.
Faget skal give den studerende en teknisk, økonomisk  

 og biologisk begrundet sammenfatning af de skovdyrkningsforhold, der er  

 knyttet til den enkelte bevoksning.
Endvidere skal den studerende lære at  

 anlægge og pleje træbevoksninger i Danmark herunder at vurdere tilstand og  

 vælge metoder, som tilgodeser de til lokaliteten knyttede interesser.
Økologi.
Faget skal give den studerende viden om og forståelse af  

 grundlæggende økologiske forhold og sammenhænge i forskellige økosystemer.  

 Endvidere gives viden om klimatiske, jordbundsmæssige og biotiske faktorer og  

 deres betydning for planternes forekomst.
Den studerende skal gives viden om  

 planternes opbygning og funktion, ligesom der skal opnås kendskab til  

 udvalgte plante- og dyregruppers biologi og systematik samt et vist  

 artskendskab.
 3. del:
 Skovbrugslinie:
Skovdrift.
Faget skal give den studerende en helhedsopfattelse af  

 skovdrift i Danmark.
Skoven anskues, dels indefra ved at sætte de  

 bevoksningsvise skovdyrkningsforudsætninger i forhold til skovhelheden samt  

 ved at præsentere tidssvarende planlægnings- og analysemetoder og dels udefra  

 ved at give et overblik over skovbrugets aktuelle politiske og økonomiske  

 vilkår.
Markedsføring.
Faget skal give den studerende et grundlæggende  

 kendskab til de begreber, modeller og faktorer, der knytter sammenhænge  

 mellem virksomhedens produkter og produktudvikling og kundesegmenters behov  

 for varer og ydelser.
Endvidere skal den studerende have kendskab til  

 markedsføringsarbejdets midler herunder reklame, markedsanalyser og  

 markedsføringsstrategier.
Endelig orienteres om forhold vedrørende handel med  

 og eksport af varer.
Tropisk skovdrift.
Faget skal give den studerende et grundlæggende  

 kendskab til skovdriftens vilkår i såvel tropiske som subtropiske områder  

 herunder de vigtigste driftsformer, skovenes betydning og udnyttelse samt  

 eksempler på løsning af typiske skovdriftsproblemer.
 Landskabslinie:
Park- og landskabsdrift.
Faget skal give den studerende kendskab til  

 landskabsplanlægning i det åbne land, i skove og i bymæssig bebyggelse.
Den  

 tilknyttede lovgivning behandles med henblik på at belyse de forskellige  

 interesser, som er knyttet til beskyttelse og benyttelse af landskabet.
Den  

 studerende skal endvidere lære at vurdere og planlægge flersidig  

 arealanvendelse herunder at udarbejde pleje- og driftsplaner, ligesom der  

 gives forståelse for betydningen af at inddrage friluftslivet i  

 driftsplanlægningen.
Endelig skal den studerende opnå forståelse af de  

 forskellige faktorer, der indvirker på gennemførelse af naturgenopretning.
Formidling.
Faget skal give den studerende pædagogisk færdighed i  

 bearbejdning og formidling af stof til forskellige målgrupper under  

 anvendelse af varierende kommunikationsmidler.
Endvidere gives indsigt i  

 organisering og gennemførelse af formidlingsopgaver vedrørende brug af skov-  

 og naturområder samt kendskab til de til friluftslivet knyttede  

 interesseorganisationers mål og behov.
Miljøbiologi.
Faget skal give den studerende en grundlæggende  

 forståelse vedrørende udnyttelse af forskellige bioteknologiske processer  

 inden for emnerne vand, jord og energi samt give kendskab til drift af  

 forskellige biotekniske anlæg.
 Fællesfag:
Jura.
Faget skal give den studerende et grundlæggende kendskab til  

 forvaltningsret samt hovedtræk i landboret og erhvervsret.
Hovedvægten lægges  

 på nationale og internationale regler af særlig betydning for skovbrug og  

 naturforvaltningsområdet i Danmark.
Virksomhedsledelse.
Faget skal give den studerende viden om  

 ledelse og udvikling af menneskelige ressourcer i relation til virksomhedens  

 idegrundlag og betingelser.
Der lægges vægt på viden om forskellige  

 managementmodeller samt strategiske og kulturelle processer i virksomheder.
Driftsøkonomi III.
Faget skal give den studerende en generel  

 indsigt i en virksomheds økonomiske styringsværktøjer samt en indføring i  

 vilkårene for etablering og drift af egen virksomhed.
Desuden gennemgås de  

 vigtigste nationaløkonomiske begreber og sammenhænge samt miljøøkonomi.
 Øvrige fag m.v.: Orientering om erhvervs- og  

 videreuddannelsesmuligheder samt 1 uges studierejse.
§ 6.  På 2. del og på 3. del kan den studerende i eet  

 fag på hver del vælge at skrive en afløsningsopgave i stedet for at gå til  

 eksamen i faget.
Afløsningsopgaven skal udarbejdes på baggrund af et  

 individuelt oplæg udarbejdet af den studerende i samråd med faglæreren.  

 Fagcensoren skal godkende oplægget til opgaven.
Den studerende skal søge om  

 godkendelse af oplægget senest 2 måneder før den ordinære eksamen.
B.
PROJEKTER, RAPPORTER OG HOVEDOPGAVE § 7.  Projekter, rapporter og hovedopgave, der er  

 gengivet i bilaget, gennemføres som følger:
 1. del:
 Projekt i Arbejdsteknik og ergonomi gennemføres på 1. semester og  

 skal give den studerende lejlighed til en dybere bearbejdning af manuelle  

 arbejdsprocesser.
 2. del:
Praktikrapporter og savværksrapport udarbejdes under  

 praktikopholdet af den studerende alene eller i samarbejde med een til to  

 studerende på samme uddannelsestrin.
Praktikrapporternes indhold skal have  

 relation til konkrete forhold på en praktikvirksomhed.
Een praktikrapport  

 udfærdiges inden for praktikvirksomhedens tekniske og økonomiske  

 produktionsområde, den anden inden for virksomhedens biologiske og økonomiske  

 eller virksomhedens rekreative og økonomiske område.
Savværksrapporten  

 udarbejdes i forbindelse med ophold på en råtræforarbejdende industri.
 Projekt i Driftsplanlægning gennemføres på 3. semester i  

 tilknytning til faget Driftsplanlægning.
 Projekt i Økologi gennemføres på 3. semester i tilknytning til  

 faget Økologi.
 3. del:
Hovedopgave udarbejdes under praktikopholdet af den studerende  

 alene og med det formål at give lejlighed til selvstændigt at bearbejde en  

 større problemstilling.
Emnevalget skal tage udgangspunkt i linievalgets  

 fagområder og fortrinsvis have relation til praktikvirksomhedens virkefelt.
 Projekt i Skovdrift udarbejdes på 4. semesters skovbrugslinie i  

 tilknytning til faget Skovdrift.
 Projekt i Park- og landskabsdrift udarbejdes på 4. semesters  

 landskabslinie i tilknytning til faget Park- og landskabsdrift.
 Stk. 2.  Skolen fastsætter rammer for projekternes  

 indhold og udformning samt projektgruppernes størrelse og sammensætning.
Stk. 3.  De to praktikrapporter udarbejdes i løbet af 5  

 uger i praktikperioden.
Een rapport afleveres til skolen primo juni, den  

 anden ved praktikopholdets afslutning.
Savværksrapporten udarbejdes under  

 opholdet på industrien og afleveres til skolen i 3 eksemplarer senest 14 dage  

 efter opholdets afslutning.
Stk. 4.  Hovedopgaven udarbejdes i løbet af 10 uger af  

 praktikopholdets første 9 måneder.
Opgaven afleveres til skolen medio  

 september i to eksemplarer.
Skolen kan dispensere fra afleveringstidspunktet.
C.
KURSER § 8.  Kurserne under uddannelsen herunder varighed og  

 placering, er gengivet i bilaget og gennemføres som følger:
 1. del:
Arbejdsmarkedsorientering.
Kurset skal med udgangspunkt i love og  

 aftaler orientere den studerende om arbejdsmarkedets organisationer,  

 arbejdsgivers og ansattes pligter og rettigheder samt sagsbehandling i det  

 fagretlige system.
Grundlæggende PC-anvendelse.
Kurset skal lære den studerende brug  

 af tekstbehandling og regneark med henblik på udarbejdelse af skriftlige  

 opgaver og rapporter samt løsning af større beregningsopgaver.
Desuden  

 gennemgås PC'erens opbygning og styreprogram, ligesom der orienteres om  

 forskelligt anvendelsesprogrammel og indkøb af EDB-udstyr.
Projektskrivning.
Kurset skal orientere den studerende om  

 studietekniske elementer og metoder, den individuelle og gruppevise  

 arbejdsproces i forbindelse med problemformulering og udformning af  

 projektrapporter samt opstilling af synopsis som grundlag for en mundtlig  

 projektfremlæggelse.
 2. del:
Fauna, jagt og vildtforvaltning.
Kurset skal give den studerende  

 et grundlæggende biologisk og udbredelsesmæssigt kendskab til de fiske-,  

 fugle- og pattedyrarter, der har betydning for jagtudøvelse og  

 ferskvandsfiskeri.
Endvidere gives kendskab til dyrearter, der skal tages  

 hensyn til ved naturplejeforanstaltninger.
Den studerende gives et  

 videregående kendskab til former for jagt og ferskvandsfiskeri, de hertil  

 knyttede plejeforanstaltninger samt jagtens og fiskeriets økonomi.
Endelig  

 gives kendskab til dansk vildtforvaltning, den dertil hørende lovgivning og  

 administration, forsknings- og konsulentvirksomhed samt orientering om de  

 væsentligste nationale og internationale aftaler og interesseorganisationer  

 på området.
Feltbotanik.
Kurset skal give den studerende viden om morfologiske  

 begreber og rutine i såvel anvendelse af nøgler til bestemmelse som  

 identifikation af dækfrøede urter og karsporeplanter, der er almindelige i  

 Danmark eller er karakterplanter i danske plantesamfund.
Endvidere gives et  

 indledende kendskab til systematiske karakterer for sporeplanter,  

 karsporeplanter og enkelte af de større dækfrøede familier samt til  

 plantesamfund og jordbundsforholdenes betydning for planternes udbredelse.
Planteskole.
Kurset skal give den studerende en grundlæggende  

 forståelse af planteskoledrift, fremskaffelse af frø, handel med planter,  

 aktuelle produktionsmetoder og planteproduktionens praktiske gennemførelse.
Pyntegrønt - modul A.
Kurset skal sammenfatte de danske erfaringer  

 med hensyn til anlæg, pleje og høst af juletræer og klippegrønt.
Savværk.
Kurset, som ligger umiddelbart før et 3-ugers ophold på  

 en træindustri, skal give den studerende indsigt i råtræets forarbejdning,  

 lagring og salg, ligesom der lægges vægt på relationer mellem skovbrug og  

 industrien.
Videregående PC-anvendelse.
Kurset skal med henblik på  

 opgaveløsning i fag og projekter lære den studerende brug af et  

 databaseprogram og et tegneprogram.
Endvidere undervises i brug af programmer  

 til bogføring og regnskabsstyring.
Der orienteres om datakommunikation samt  

 opbygning og konfiguration af større EDB-systemer.
 3. del:
 Skovbrugslinien:
Pyntegrønt - modul B.
Kurset skal give den studerende indsigt i juletræ-  

 og klippegrøntproduktionens økonomi og afsætning samt produktionens styring  

 og udviklingsmuligheder.
 Landskabslinie:
Sø- og vandløbsrestaurering.
Kurset skal give den studerende kendskab til  

 vurdering af søers og vandløbs tilstand og udnyttelse, forskellige metoder  

 til restaurering, den nødvendige tekniske og økonomiske indsats samt de  

 lovmæssige rammer for eventuelle indgreb.
 Fælleskurser:
Erosion.
Kurset skal give den studerende viden om og forståelse af  

 jordoverfladens vind- og vanderosion, ligesom erosionens årsager, omfang,  

 betydning og forebyggelse gennemgås.
Endvidere belyses den praktiske indsats  

 mod erosion samt dens betydning i ind- og udland herunder dens sammenhæng med  

 sociale, politiske og økonomiske forhold.
International skov- og landskabspolitik.
Kurset skal give den  

 studerende en grundlæggende forståelse af den økonomiske udvikling og  

 befolkningstilvækstens indflydelse på verdens naturressourcer.
Vigtige  

 internationale målsætninger, handlingsplaner, organisationer og resultater  

 med relation hertil præsenteres.
 Stk. 2.  Skolen fastsætter indhold og eventuel  

 afrapportering af kurserne.
§ 9.  På 2. og 3. dels praktikophold kan den  

 studerende vælge at skrive een afløsningsopgave, som erstatter eet kursus af  

 1 uges varighed på hver del.
Afløsningsopgaven skal udarbejdes på baggrund af  

 et individuelt oplæg udarbejdet af den studerende i samråd med kursuslederen.  

 Kursuslederen skal godkende oplægget og den færdige afløsningsopgave.
Den  

 studerende skal søge om godkendelse af oplægget senest 1 måned før kursets  

 afholdelse.
III.
Den praktiske uddannelse § 10.  Som grundlag for praktikopholdet udarbejder  

 skolen et aftalegrundlag for praktikvejledernes virke i forbindelse med  

 tilrettelæggelse af opholdet og afholdelse af konferencetimer.
 § 11.  Studieaktiviteter under praktikopholdet  

 tilrettelægges i samarbejde mellem skolen, praktikvejlederen og den  

 studerende.
Stk. 2.  På 2. dels praktikophold lægges hovedvægten på  

 skovbrugets produktionsforhold.
Den studerende deltager i praktikstedets  

 forskellige arbejdsopgaver i op til 26 uger.
Stk. 3.  På 3. dels praktikophold lægges hovedvægten på  

 praktikvirksomhedens driftsmæssige forhold.
Den studerende deltager alene i  

 praktikstedets ledelses- og administrationsopgaver.
 § 12.  Under hvert praktikophold skal den studerende  

 føre en studiejournal og udarbejde en beskrivelse af praktikvirksomheden.
Stk. 2.  I studiejournalen registreres alle aktiviteter  

 under praktikopholdet.
Journalen indsendes til skolen umiddelbart efter  

 opholdets afslutning.
Journalen skal godkendes af skolen.
Stk. 3.  Beskrivelsen af praktikvirksomheden indsendes  

 til skolen efter een måneds ophold på virksomheden.
Skolen fastsætter rammer  

 for beskrivelsens indhold og udformning.
§ 13.  Under 2. og 3. dels praktikophold kan den  

 studerende efter ansøgning i op til 3 uger tage ophold i en inden- eller  

 udenlandsk virksomhed uden for praktikvirksomheden.
Praktikstedet skal  

 godkende opholdet.
Stk. 2.  På 3. dels praktikophold kan den studerende i  

 en periode på 3 til 6 måneder, i særlige tilfælde op til 12 måneder,  

 gennemføre et udlandsophold.
Skolen skal godkende opholdet, og ansøgning om  

 udlandsophold skal indgives samtidig med praktikvalget på uddannelsens 3.  

 del.
Gennemføres praktikopholdet i udlandet, skal den i § 7, stk. 1, nævnte  

 hovedopgave udarbejdes på baggrund af udlandsopholdet.
Såfremt  

 udlandsopholdet gennemføres i perioder, hvor de i § 8, stk. 1, nævnte  

 obligatoriske 3. dels kurser afvikles, kan den studerende få dispensation fra  

 deltagelse heri.
IV.
Antal lektioner og eksamensformer § 14.  Lektionsantal og eksamensformer fastsættes som  

 anført i bilaget.
Stk. 2.  Skolen kan gennemføre mindre ændringer i de i  

 stk. 1 anførte lektionsantal.
Større midlertidige afvigelser kræver  

 skolerådets godkendelse.
Stk. 3.  Skolen kan under særlige forhold ændre  

 eksamensformen.
Omfatter ændringen mere end eet fag, skal skolerådet godkende  

 ændringen.
 Stk. 4.  På 1. del afholdes eksamen sidst i semestret.  

 På 2. og 3. del afholdes eksamen i løbet af semestrene.
 Stk. 5.  Skolen kan fastsætte forberedelsestid i de  

 mundtlige prøver.
Stk. 6.  Skriftlige, individuelle prøver har en varighed  

 på 4 timer.
Mundtlige individuelle og gruppevise prøver kan have en varighed  

 på op til henholdsvis 1 time og 3 timer.
 Stk. 7.  Hovedopgaven bedømmes i sammenhæng med en  

 mundtlig fremlæggelse.
 Stk. 8.  En mundtlig individuel prøve, der er planlagt  

 udendørs, kan i tilfælde, hvor vejrforholdene gør en afholdelse umulig,  

 erstattes med en skriftlig individuel prøve.
V.
Lærebøger og undervisningsmaterialer § 15.  Skolen kan lade egne medarbejdere og eksterne  

 forfattere udarbejde faglitteratur og undervisningsmateriale.
Skolen kan  

 forbeholde sig ophavsretten hertil.
 Stk. 2.  Faglitterære noter og lignende  

 undervisningsmateriale, der på skolens foranledning udarbejdes af skolens  

 medarbejdere eller af eksterne forfattere, forhandles til de studerende til  

 en salgspris, der omfatter de direkte trykkeomkostninger uden indregning af  

 løn til forfatterne.
VI.
De studerendes brug af skolens kantine og kollegieværelser § 16.  Skolens kantine kan benyttes af de studerende  

 mod betaling.
§ 17.  Skolen stiller et antal kollegieværelser til  

 rådighed for de studerende.
Fordeling af værelser sker om nødvendigt ved  

 lodtrækning.
Skovskolerådet fastsætter årligt til den 1. august betaling for  

 skolens forskellige værelsestyper.
 § 18.  Studerende, der bor på skolen, er underlagt  

 skolens regler for benyttelse af kollegieværelser, fællesrum,  

 køkkenfaciliteter med videre.
 Stk. 2.  Skolen kan afvise at leje værelser ud til  

 studerende, der tidligere har lejet værelser på skolen, og som har  

 misligholdt lejemålet.
 Stk. 3.  Studerende, der er bortvist fra undervisningen,  

 kan ikke benytte skolens faciliteter i bortvisningsperioden.
VII.
Ikrafttræden mv.
§ 19.  Cirkulæret træder i kraft den 15. september  

 1993 og har virkning for studerende, der begynder uddannelsens 1. del i  

 august 1993 eller senere.
Cirkulærets §§ 16-18 har også virkning for  

 studerende, som har påbegyndt uddannelsen i 1992 eller tidligere.
Stk. 2.  § 12 i regulativ af 16. december 1983 for  

 uddannelse af skovteknikere ophæves.
De øvrige bestemmelser i regulativet  

 ophæves den 30. juni 1996.
 Stk. 3.  Værelsesregulativ og kostregulativ for  

 skovteknikere af 31. juli 1984 ophæves.
