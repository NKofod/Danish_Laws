Offererstatningslovens § 6 a  egen skyld eller accept af risiko, nævnets j.nr. 12-520-23655 Det kom til et skænderi mellem ansøger og skadevolder under en privat sammenkomst, hvilket endte i tumult mellem parterne.
Skadevolder ville som følge heraf forlade stedet, og da han manglede begge ben, mavede han sig frem på gulvet.
Da ansøger vedblev med at træde på skadevolderens bukseben for at forhindre ham i at forlade stedet, tildelte skadevolder ham 2-3 knytnæveslag i ansigtet.
Nævnet fandt, at ansøgers skader var sket under slagsmålslignende forhold, da ansøger havde forhindret skadevolder i at forlade stedet.
Nævnet lod som følge heraf erstatningen bortfalde.
