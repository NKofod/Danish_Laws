Fra kl. 20.50 blev der ført et kranietraumeskema (Glasgow scale  

 score skema) med observation af puls, blodtryk, pupilreaktion og motorisk  

 respons.
Glasgow scale score var 7 på skadestuen kl. 20.50, mens den  

 kl. 21 på intensiv afdeling faldt til 3. Reservelægen fandt ved  

 sin undersøgelse, at der ikke var lammelser, at højre pupil var  

 lidt sammentrukket og venstre pupil lidt udvidet.
Han kontaktede telefonisk  

 sin bagvagt og forelagde symptomer og sygehistorie for ham.
Overlægen  

 fra ortopædkirurgisk afdeling ordinerede fortsat observation på  

 intensiv afdeling.
Reservelægen bad endvidere om tilsyn fra en  

 afdelingslæge på intensiv afdeling, som kl. ca. 21  

 tilrådede fortsat observation samt ordinerede ilt.
Omkring midnat  

 kontaktede reservelægen på ny overlægen, da tilstanden var  

 forværret, idet der nu var lysstive pupiller.
Overlægen  

 vurderede, at der ikke var behov for yderligere tiltag.
På grund af en  

 yderligere forværring af tilstanden kontaktede reservelægen  kl.  

 5 afdelingslægen, der ordinerede ilttilskud via et rør nedlagt i  

 luftrøret.
Den følgende morgen blev der foretaget CT-scanning, der viste en  

 stor blødning på venstre side Patienten blev overflyttet til  

 neurokirurgisk afdeling, hvor det blev konstateret, at behandling ikke var  

 mulig.
Døden indtrådte senere samme dag.
 Sundhedsstyrelsen indberettede sagen til Patientklagenævnet.
Utilstrækkelig behandling af patient med  

 hovedtraume Patientklagenævnet fandt, at overlægen ved  

 begge telefoniske henvendelser fra reservelæge burde have foranstaltet  

 en akut CT-scanning, idet tilstanden klart var forværret efter  

 ankomsten til intensiv afdeling, hvor patienten kun scorede 3 på  

 Glasgow Coma Scale, hvilket svarer til en dyb komatøs patient.
Ved den  

 anden henvendelse fra reservelægen omkring midnat var tilstanden  

 yderligere forværret, idet der nu var lysstive pupiller.
Nævnet fandt videre, at afdelingslægen ved  

 sine undersøgelser kl. 21 og kl. 5 burde have foreslået en akut  

 CT-scanning, og at hun efter intubationen af patienten kl. 5 burde have  

 hyperventileret patienten.
Nævnet fandt videre, at afdelingslægen  

 burde have journalført sin undersøgelse af patienten kl.  

 21.
