 I medfør af § 73, stk. 1, jfr. § 24, stk. 4, i sømandslov nr. 420 af 13.  

 juni 1973 fastsættes efter forhandling med udenrigsministeriet herved  

 følgende:
 § 1.  En søfarende kan, såfremt gældende  

 valutabestemmelser ikke er til hinder herfor, ved henvendelse til en dansk  

 repræsentation i udlandet (ambassade, generalkonsulat, konsulat eller  

 vicekonsulat) opnå bistand til at sende hyremidler fra udlandet til Danmark,  

 dog ikke under 100 kr.
 § 2.  Ved indbetaling af hyremidlerne - enten i  

 vedkommende fremmede lands mønt eller i anvisning i kroner trukket af skibets  

 fører på skibets herværende rederi - skal opgives:
 1. Den pågældende søfarendes fulde navn, fødested,  

 fødselsår og adresse samt navn og hjemsted på det skib, med hvilket han er  

 eller senest har været forhyret.
 2. Til hvem og til hvilken adresse beløbet ønskes  

 udbetalt i Danmark.
Stk. 2.  Den søfarende kan bestemme, at han selv ønsker  

 at afhente beløbet i udenrigsministeriet.
Skal beløbet indsættes på en konto  

 i et dansk pengeinstitut, skal foruden dettes navn og adresse kontonummeret  

 (evt. mærke) opgives.
 Stk. 3.  Oplysningerne under stk. 1, nr. 1, bør så vidt  

 muligt bekræftes ved forelæggelse af søfartsbog eller genpart af  

 hyrekontrakt.
 § 3.  Vedkommende repræsentation giver den søfarende  

 eller den, der på hans vegne indbetaler hyremidlerne, fornøden kvittering, og  

 repræsentationen foranlediger senest næste hverdag midlerne overført til  

 udenrigsministeriet samt indsender sædvanlig indberetning.
 § 4.  I de tilfælde, hvor hyremidlerne ikke indbetales  

 til vedkommende repræsentation i anvisning trukket på et dansk rederi, vil  

 repræsentationen, såfremt det skønnes nødvendigt, kunne kræve dokumentation  

 for, at det indbetalte beløb er opsparet hyre og er udbetalt den søfarende i  

 det pågældende lands møntsort, f.eks. ved forevisning af erklæring fra  

 skibets fører eller den ham i medfør af sømandslovens § 26 udleverede  

 hyreopgørelse.
 § 5.  Når beløbet indgår til udenrigsministeriet,  

 foranlediger dette snarest muligt modværdien i danske kroner (anvisningens  

 pålydende) sendt med posten til den af den søfarende opgivne adressat eller  

 indsat i det af den søfarende anviste pengeinstitut.
Stk. 2.  Er tilstrækkelige oplysninger om pengenes  

 bestemmelsessted ikke givet, eller nægter vedkommende pengeinstitut at  

 modtage pengene, eller returneres de af postvæsenet, skal beløbet deponeres  

 efter reglerne i lov nr. 29 af 16. februar 1932 om skyldneres ret til at  

 frigøre sig ved deponering.
På samme måde vil der være at forholde med beløb,  

 som den søfarende har bestemt selv at ville afhente i udenrigsministeriet,  

 men som ikke afhentes inden for en rimelig frist.
§ 6.  Forsendelsen af hyremidlerne sker på statens  

 ansvar uden udgift for den søfarende, medmindre denne forlanger beløbet  

 overført telegrafisk.
I så fald påhviler det den søfarende at betale  

 telegramomkostningerne.
 § 7.  Denne bekendtgørelse træder i kraft den 1.  

 februar 1974.
 Stk. 2.  Anordning nr. 4 af 12. januar 1953 om  

 hjemsendelse af danske søfarendes hyremidler bortfalder.
 Handelsministeriet, den 29. november  

 1973.
 Erling Jensen.
/E.
Lysgaard.
