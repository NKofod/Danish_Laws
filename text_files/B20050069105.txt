Bekendtgørelse  

 om samfakturering af naturgasleverancer I medfør af § 14, stk. 4, og § 50 i lov om  

 naturgasforsyning, jf. lovbekendtgørelse nr. 287 af 20. april 2005,  

 fastsættes:
 § 1.  

  

 Naturgasdistributionsselskaber  

 skal efter anmodning fra naturgasleverandører på rimelige og  

 ikkediskriminerende vilkår give naturgasleverandører mulighed for, på  

 naturgasdistributionsselskabernes vegne, at fakturere betaling for benyttelse  

 af distributionsnettet og afgifter overfor naturgaskunder,  

 som har et aftaleforhold med naturgasdistributionsselskabet  

 om transport i distributionsnettet.
Stk. 2.  

  

 Ved samfakturering i henhold til denne  

 bekendtgørelse forstås betaling for den samlede naturgasleverance inklusive  

 betaling  

 for benyttelse af distributionsnettet og afgifter.
Aftaleforholdet mellem  

 naturgasdistributionsselskabet og naturgaskunden berøres ikke i øvrigt af, at  

 naturgasleverandøren forestår fakturering på naturgasdistributørens vegne.
 Stk. 3.  

  

 Såfremt en  

 naturgasleverandør ønsker at forestå samfakturering, kan  

 distributionsselskabet  

 kræve, at naturgasleverandøren samfakturerer samtlige sine kunder i  

 distributionsselskabets bevillingsområde,  

 som har et aftaleforhold med naturgasdistributionsselskabet om transport i  

 distributionsnettet.
 Stk. 4.  

  

 En  

 naturgasleverandør, som forestår samfakturering, skal på fakturaen til  

 naturgaskunden tydeligt anføre, hvilke betalingskrav, herunder betaling for  

 benyttelse af distributionsnettet og afgifter, der opkræves på vegne af  

 distributionsselskabet.
 Stk. 5.  

  

 Ved  

 samfakturering overfor naturgaskunden skal merværdiafgiftslovens § 52  

 og kapitel 11 i bekendtgørelsen til merværdiafgiftsloven  

 opfyldes såvel vedrørende leverancer fra naturgasdistributionsselskabet som  

 leverancer  

 fra naturgasleverandøren.
 Stk. 6.  

  

 Bestemmelserne i  

 stk. 1-5 omfatter ikke naturgasleverancer, der leveres uden afgifter til  

 virksomheder, der er registreret hos de statslige told- og skattemyndigheder,  

 jf. lov om afgift af naturgas og bygas og lov om kuldioxidafgift af visse  

 energiprodukter.
 § 2.  

  

 Såfremt  

 distributionsselskabets økonomiske risiko øges ved at lade en  

 naturgasleverandør forestå samfakturering, kan distributionsselskabet kræve  

 sikkerhedsstillelse fra naturgasleverandøren, hvis dette skønnes nødvendigt  

 på  

 baggrund af en konkret kreditvurdering af naturgasleverandøren.
 Stk. 2.  

  

 En sikkerhedsstillelse  

 efter stk. 1 skal stå i et rimeligt forhold til den øgede risiko,  

 distributionsselskabet  

 påføres.
 Stk. 3.  

  

 I tilfælde af en  

 naturgasleverandørs manglende betaling til et distributionsselskab kan  

 distributionsselskabet  

 ikke gøre krav gældende overfor en naturgaskunde, der med frigørende virkning  

 har betalt for distribution og afgifter til naturgasleverandøren, jf. § 1,  

 stk.  

 1.
 § 3.  

  

 En  

 naturgasleverandør, som forestår samfakturering, skal på hver faktura til  

 kunden tydeligt anføre, at alle henvendelser vedrørende driftsforstyrrelser  

 og  

 sikkerhedsmæssige spørgsmål ved anvendelse af naturgas skal rettes til det  

 pågældende distributionsselskab.
 § 4.  

  

 Energitilsynet  

 fører tilsyn med overholdelse af § 1 og § 2, stk 1 og 2.
 Stk. 2.  

  

 Klager over  

 manglende overholdelse af de i stk. 1 nævnte bestemmelser kan indgives til  

 Energitilsynet.
 Stk. 3.  

  

 Klager over  

 manglende overholdelse af § 3 kan indgives til Energistyrelsen.
 § 5.  

  

 Medmindre  

 højere straf er forskyldt efter anden lovgivning, straffes med bøde den, der  

 undlader at tilbyde samfakturering i overensstemmelse med § 1.
 Stk. 2.  

  

 Der kan pålægges  

 selskaber m.v. (juridiske personer) strafansvar efter reglerne i  

 straffelovens  

 kapitel 5.
 § 6.  

  

 Bekendtgørelsen  

 træder i kraft den 1. januar 2006.
