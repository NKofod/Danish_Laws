(Skolehjem) I henhold til § 1 i bekendtgørelse af 28. juni 1975 med senere ændringer  

 om driftstilskud til skolehjem ydes der tilskud til udgifter ved lærlinges  

 ophold på skolehjem i perioder, hvor de pågældende deltager i den godkendte  

 undervisning.
 På given foranledning skal man meddele, at i det omfang repetitionskurser  

 inden for jern- og metalindustriens fag er indeholdt i den godkendte  

 undervisningsplan, er betalingen for opholdsudgifterne i forbindelse med  

 deltagelse i disse kurser den samme som for deltagelse i de øvrige  

 obligatoriske kurser, der gennemføres efter en af undervisningsministeriet  

 godkendt kursusplan.
 Driftstilskud ydes således til udgifter i forbindelse med deltagelse i  

 repetitionskurser inden for jern- og metalindustriens fag i den udstrækning,  

 hvor der er tale om kurser, som er indeholdt i den godkendte kursusplan.
 Der henvises i øvrigt til direktoratets skrivelse af 19. december 1975,  

 VII-35.
P.
D.
V.
E.
B.
Mickael Hall fuldm.
