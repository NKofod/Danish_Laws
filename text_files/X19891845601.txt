Anpartskapitalen i selskab A, der alene havde en aktieklasse, var ejet  

 af H og selskab B.
A's vedtægter kunne ikke ændres, således at kun B's  

 anparter gav ret til udbytte, uden at de hidtidige anparter ville blive anset  

 for afståede.
 Såfremt A uden vedtægtsændring alene udloddede udbytte til B, ville H  

 være skattepligtig af en til hans andel af anpartskapitalen svarende del af  

 udbyttet, ligesom B ville være skattepligtige af et tilsvarende beløb som  

 skattepligtigt gavetilskud fra H.
 Ligningsrådet blev spurgt om følgende:
Anpartskapitalen i selskab A, der ikke er opdelt i forskellige klasser,  

 ejes af H og selskab B.
I forbindelse hermed er stillet følgende spørgsmål:
1. Vil det have skattemæssige konsekvenser, såfremt vedtægterne for A  

 ændres, således at kun den del af anparterne, der ejes af B, får ret til at  

 oppebære udbytte? 2. Vil det have skattemæssige konsekvenser, såfremt A, uden at der  

 foretages ændring af vedtægterne, udlodder udbytte til B, uden at der  

 samtidig udloddes udbytte til H.
 Omstændighederne var:
 H ejer hele anpartskapitalen i B.
 A har en anpartskapital på nom. 81.000 kr., der ejes af H med nom. 27.000  

 kr. og B med nom. 54.000 kr.
 Ifølge vedtægterne for A har ingen af anparterne særlige rettigheder.
 Vedtægterne for A påtænkes ændret, således at alene den del af anparterne,  

 der ejes af B, får ret til at oppebære udbytte, medens de anparter, der ejes  

 af H, ikke får ret til udbytte.
 Alternativt påtænkes der uden vedtægtsændring udloddet udbytte til B, uden  

 at der samtidig udloddes udbytte til H.
 Der er ikke hidtil udloddet udbytte i A.
 Ligningskommissionen og amtsskatteinspektoratet har for så vidt angår  

 spørgsmål 1 udtalt, at en vedtægtsændring som den påtænkte må sidestilles med  

 en afståelse af de eksisterende anparter i A.
 De stedlige ligningsmyndigheder har for så vidt angår spørgsmål 2 udtalt,  

 at H ikke uden skattemæssige konsekvenser kan give afkald på udbytte, idet  

 afkaldet må anses at være disposivt.
 Ligningsrådet kan på grundlag af de foreliggende oplysninger tilslutte sig  

 de stedlige ligningsmyndigheders udtalelse.
 Der er hverved henset til, at den påtænkte ændring af vedtægterne anses at  

 indebære en så væsentlig og afgørende ændring af de rettigheder, der er  

 knyttet til samtlige anparter i selskabet, og når Højesterets dom af 5.  

 september 1986 (Skat 1986, nr. 9, s. 546) og Landsskatterettens kendelse af  

 23. september 1986 (Skat 1986, nr. 11, s. 656) tages i betragtning, findes  

 vedtægtsændringen at indebære, at samtlige de af anpartshaverne hidtil ejede  

 anparter må anses for afstået, jf. aktieavancebeskatningslovens § 1, stk. 2,  

 samt eventuelt tillige stk. 4. Såfremt der i anden vedtægtsændring alene  

 udloddes udbytte til B, vil H være skattepligtig af en til hans andel af  

 anpartskapitalen svarende del af udbyttet, ligesom B vil være skattepligtig  

 af et tilsvarende beløb, idet denne del af udbyttet anses at være tilført  

 selskabet fra H som skattepligtig gave/tilskud.
