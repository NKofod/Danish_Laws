Betænkning afgivet af Sundheds- og Ældreudvalget den 30. maj 2017 Betænkning over Forslag til folketingsbeslutning om oprettelse af rådgivningsteam og understøttelse af komplementære behandlings- og sundhedshuse [af Pernille Schnoor (ALT) og Rasmus Nordqvist (ALT)]:
1. Udvalgsarbejdet Beslutningsforslaget blev fremsat den 31. marts 2017 og var til 1. behandling den 29. maj 2017 Beslutningsforslaget blev efter 1. behandling henvist til behandling i Sundheds- og Ældreudvalget.
Møder Udvalget har behandlet beslutningsforslaget i 1 møde.
2. Indstillinger og politiske bemærkninger Et flertal i udvalget (udvalget med undtagelse af ALT) indstiller beslutningsforslaget til forkastelse.
Dansk Folkepartis medlemmer af udvalget kan ikke tilslutte sig forslaget, da der mangler en hel del for at nå derhen, hvor man i danske sundhedscentre m.m. kan rådgive borgerne om komplementær behandling.
DF anbefaler derimod, at der til efteråret 2017 afholdes en høring i udvalget om emnet for at blive klogere på, hvordan vi kan komme videre med, at komplementær behandling bliver mere legalt i det danske sundhedsvæsen.
 Et mindretal i udvalget (ALT) indstiller beslutningsforslaget til vedtagelse uændret.
Alternativets medlemmer af udvalget mener, at der er brug for, at sundhedsvæsenet i højere grad anerkender, at alternativ behandling er en vigtig del af en helhedsorienteret indsats og kan anvendes med stor effekt i behandlingen af f.eks. kræft.
ALT mener, at de lokale sundhedshuse er et godt sted at forankre den helhedsorienterede indsats.
Den konventionelle praksis bør efter partiets opfattelse komplementeres af erfaringer og behandlingsformer, som understøtter borgernes helbred i et større perspektiv.
ALT havde håbet, at der blandt de øvrige partier var opbakning til forslaget men ser frem til en drøftelse af, hvordan vi i fremtiden kan opnå større viden og inddrage flere metoder i det danske sundhedsvæsen i forhold til forebyggelsen og behandlingen.
 Inuit Ataqatigiit, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
Liselott Blixt (DF) fmd.
Karin Nødgaard (DF) Karina Adsbøl (DF) Susanne Eilersen (DF) Jeppe Jakobsen (DF) Jan Erik Messmann (DF) Jane Heitmann (V) Hans Christian Schmidt (V) Klaus Markussen (V) Jakob Engel-Schmidt (V) Thomas Danielsen (V) Jacob Jensen (V) Laura Lindahl (LA) May-Britt Kattrup (LA) Brigitte Klintskov Jerkel (KF) Astrid Krag (S) Flemming Møller Mortensen (S) Christian Rabjerg Madsen (S) Julie Skovsby (S) nfmd.
Karin Gaardsted (S) Lea Wermelin (S) Yildiz Akdogan (S) Stine Brix (EL) Finn Sørensen (EL) Pernille Schnoor (ALT) Torsten Gejl (ALT) Lotte Rod (RV) Kirsten Normann Andersen (SF) Trine Torp (SF) Inuit Ataqatigiit, Tjóðveldi og Javnaðarflokkurin havde ikke medlemmer i udvalget.
