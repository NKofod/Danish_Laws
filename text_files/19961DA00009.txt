Nr BTB 9 Betænkning over Forslag til folketingsbeslutning om tiltrædelse af  

 Euro-Middelhavsassocieringsaftalen mellem De Europæiske Fællesskaber og deres  

 medlemsstater på den ene side og Republikken Tunesien på den anden side   

 Nr B 9 1996-97, 1. samling Afgivet af Europaudvalget Afgivet: 19961122 Udvalget har behandlet beslutningsforslaget i to møder.
 Herefter indstiller et flertal (Socialdemokratiets, Venstres, Det  

 Konservative Folkepartis, Socialistisk Folkepartis, Det Radikale Venstres,  

 Centrum-Demokraternes og Dansk Folkepartis medlemmer af udvalget)  

 beslutningsforslaget til vedtagelse uændret .
 Et mindretal (Enhedslistens medlem af udvalget) indstiller  

 beslutningsforslaget til forkastelse .
 Dels er Enhedslisten imod, at denne type partnerskabsaftale, som EU laver  

 med tredjelande, skal hvile på den globale markedsfilosofi, som WTO og  

 GATT-aftalen er udtryk for.
Samtidig skal aftalen ses som EU's forsøg på at opnå præferencer på  

 markedet i Tunesien.
Det vil ifølge Enhedslisten sige, at EU vil have  

 Tunesien til at acceptere den liberalistiske markedsmekanisme, samtidig med  

 at EU selv sørger for at beskytte sine egne markeder.
Enhedslisten finder, at hovedformålet med disse aftaler fra EU's side er  

 at binde Tunesien nærmere til Europa og Unionen i økonomisk forstand.
Dette  

 garneres så med formuleringer om overholdelse af menneskerettigheder, som man  

 ikke skal forvente har nogen konsekvenser, da EU-landene i årene forud  

 hverken hver for sig eller samlet i EU har markeret nogen konsekvent holdning  

 til forfølgelsen af politisk opposition i Tunesien og undertrykkelsen af  

 menneskerettighederne.
Ove Fich (S) fmd.
Jens Risgaard Knudsen (S) Torben Lund (S) Jacob  

 Buksti (S) Susanne Fast Jensen (S) Steen Gade (SF) Elisabeth Arnold (RV)  

 nfmd.
Keld Albrechtsen (EL) Lisbeth Arbøl (CD) Charlotte Antonsen (V)  

 Svend Erik Hovmand (V) Eva Kjer Hansen (V) Jens Kirk (V) Kent Kirk (KF) Lene  

 Espersen (KF) Anne Birgitte Lundholt (KF) Kristian Thulesen Dahl (DF) Fremskridtspartiet havde ikke medlemmer i udvalget.
