Skrivelse om, hvorvidt et byrådsmedlem,  

 der har vedtaget et  

 bødeforelæg for overtrædelse af § 6, stk. 1, nr.  

 1, jf. § 15,  

 stk. 1, i bekendtgørelse nr. 1387 af 28. december 2000 om  

 bortskaffelse og forarbejdning af animalsk affald og om  

 fremstilling af dyrefoder med animalsk indhold og § 8, stk. 1  

 og 2 samt § 12, jf. § 21, i bekendtgørelse nr. 239 af 2.  

 april  

 2001 om mærkning, registrering og flytning af kvæg, svin,  

 får  

 og geder, er valgbar (Fra Valgbarhedsnævnet til et byråd, j.nr.  

 592/2002) Ved brev af 2. januar 2002 har X Byråd i henhold til den kommunale  

 valglovs § 101, stk. 1, indberettet til Valgbarhedsnævnet, at  

 byrådsmedlem NN den 27. december 2001 har vedtaget et  

 bødeforelæg på 12.000 kr. for overtrædelse af  

 § 6, stk. 1, nr. 1, jf. § 15, stk. 1, i  

 Fødevaredirektoratets bekendtgørelse nr. 1387 af 28. december  

 2000 om bortskaffelse og forarbejdning af animalsk affald og om fremstilling  

 af dyrefoder med animalsk indhold og § 8, stk. 1 og 2 samt  

 § 12, jf. § 21, i Fødevaredirektoratets  

 bekendtgørelse nr. 239 af 2. april 2001 om mærkning,  

 registrering og flytning af kvæg, svin, får og geder.
Det fremgår af sagen, at den pågældende forud for den 7.  

 november 2001 på sin ejendom har undladt at aflevere selvdøde og  

 aflivede kreaturer til godkendt destruktionsvirksomhed, idet dyrene blev  

 gravet ned på ejendommen, ligesom den pågældende har  

 undladt at indberette de omhandlede dødsfald til CHR registret.
Den  

 pågældende har endelig undladt at øremærke 7 af  

 besætningens kreaturer.
 I denne anledning skal man meddele, at Valgbarhedsnævnet har fundet,  

 at de begåede handlinger   uanset de krav, der må stilles til  

 personer, der beklæder hverv som medlem af kommunale råd   ikke i  

 almindeligt omdømme gør den pågældende  

 uværdig til at være medlem af kommunale råd, jf. den  

 kommunale valglovs § 4.
 Den pågældende må derfor anses for valgbar.
