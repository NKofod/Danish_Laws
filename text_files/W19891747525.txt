En hyrevognschauffør opfyldte ikke et krav i kørselsreglementet for  

 Aarhus kommune om høflig optræden , hvorfor hyrevognsnævnet efter gentagne  

 advarsler tilbagekaldte chaufførens førerkort.
Ministeriet stadfæstede  

 hyrenævnets afgørelse.
 I brev af 11. april 1989 (j.nr. 1-6633) har De for Deres klient,  

 chauffør Robert Frausing, påklaget den af hyrevognsnævnet i Århus den 14.  

 marts 1989 trufne afgørelse om tilbagekaldelse af vedkommendes førerkort til  

 hyrekørsel, hvilken afgørelse er meddelt Dem i nævnets brev af 20. marts  

 1989.
 Nævnets afgørelse er truffet i medfør af § 8, stk. 1, i lov om hyrekørsel,  

 hvorefter bl.a. et førerkort kan tilbagekaldes, såfremt vedkommende har gjort  

 sig skyldig i grov eller oftere gentagen overtrædelse af vilkårene for  

 godkendelsen, af bestemmelser i hyrekørselsloven eller af forskrifter udstedt  

 i medfør af loven.
 Det fremgår af sagen, at Robert Frausing, der gennem en længere årrække  

 har arbejdet som hyrevognshcauffør, i 1977 blev udelukket fra beskæftigelse  

 ved Århus Taxa i 2 år, og igen i 1980 blev udelukket for en periode på 2 år  

 på grund af modtagne klager.
I april 1987 meddeltes Robert Frausing af hyrevognsnævnet en kraftig  

 advarsel i anledning af klager vedrørende vedkommendes optræden over for  

 såvel kunder og kollegaer som bestillingscentralen.
Det fremgår af § 2, stk.  

 1, i kørselsreglement for hyrekørsel i Århus Kommune, at førere under  

 udførelsen af tjenesten skal udvise høflig optræden, og af dom af 23. marts  

 1988, der er afsagt af retten - Århus, fremgår det, at klagesagerne kunne  

 give grund til at rejse spørgsmål om, hvorvidt Frausing opfylder det krav om  

 høflig optræden, som stilles i kørselsreglementet.
 Nævnets afgørelse om tilbagekaldelse af Frausings førerkort er sket med  

 henvisning til de gentagne klager, der igennem flere år er fremkommet  

 over Frausings opførsel, herunder klager der er fremkommet efter nævnets  

 advarsel til Frausing.
 Videre har nævnet lagt vægt på, at Frausing har nægtet at udføre de ture,  

 som er tildelt af bestillingskontoret, jf. § 2, stk. 12, i  

 kørselsreglementet, hvorefter bestillinger på kørsel fra bestillingskontoret  

 straks skal efterkommes af føreren.
Nævnets afgørelse er truffet efter at Robert Frausing og advokat K.
Jensen  

 har haft foretræde for nævnet.
 Ministeriet anser det for godtgjort ved de i sagen foreliggende klager,  

 at Robert Frausing gennem årene har optrådt på en sådan måde overfor kunder  

 m.v., at der i gentagne tilfælde har foreligget overtrædelse af § 2, stk. 2,  

 i kørselsreglementet, ligesom Frausing også har overtrådt § 2, stk. 12, i  

 kørselsreglementet ved at have nægtet at udføre bestillinger på kørsel fra  

 bestillingskontoret.
 Det bemærkes herved, at hyrevognsnævnet ikke ved sin afgørelse er afskåret  

 fra at lægge vægt på klager, der vedrører tiden forud for den meddelte  

 advarsel, hvorfor sagen ikke alene skal afgøres på grundlag af efterfølgende  

 klager.
 Ministeriet er herefter enig med hyrevognsnævnet i, at de gentagne  

 overtrædelser bør indebære, at førerkortet for chauffør Robert Fausing  

 tilbagekaldes.
 Ministeriet stadfæster herefter hyrevognsmævnets afgørelse.
 Hyrevognsnævnet har modtaget kopi af dette brev.
