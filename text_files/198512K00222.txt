Nr LSF 222 Forslag til Lov om ændring af lov om social pension m.v. (Forhøjelse af  

 grundbeløb m.v. ved ændring af merværdiafgiften til 23 pct.).
Fremsat af socialministeren den 14. marts 1986 § 1 I lov om social pension, lov nr. 217 af 16. maj 1984 som ændret ved lov nr. 641 af 19. december 1984 og § 4 i lov nr. 54 af 20.
 februar 1985 foretages følgende ændringer:
1. I § 49, stk. 1, nr. 1, ændres »25.056 kr.« til: »25.188  

 kr.« og »23.016 kr.« til: »23.196 kr.«.
2. I § 49, stk. 1, nr. 6, ændres »4.404 kr«. til:  

 »4.428kr.« og »4.728 kr.« til: »4.764 kr.«.
3. I § 49, stk. 1, nr. 8, ændres »11.664 kr.« til: »11.724  

 kr.« og »9.996 kr.« til: »10.044 kr.«.
4. I § 49, stk. 1, nr. 9, ændres »11.244 kr.« til: »11.304  

 kr.« og »9.120 kr.« til: »9.168 kr.«.
5. I § 49, stk. 1, nr. 10, ændres »16.164 kr.« til: »16.236  

 kr.« og »11.700 kr.« til: »11.760 kr.«.
 6. I § 49, stk. 1, nr. 11, ændres »5.832 kr.« til: »5.856  

 kr.«.
 7. I § 49, stk. 1, nr. 12, ændres »11.664 kr.« til: »11.724  

 kr.«.
 8. I § 49, stk. 1, nr. 13, ændres »23.280 kr.« til: »23.388  

 kr.«.
§ 2 I lov nr. 248 af 8. juni 1983 om ændring af lov om invalidepension m.v. og ophævelse af lov om pension til enker m.fl. ændres »26.028 kr.« i § 4, stk. 4, til: »26.172 kr.«.
§ 3 I lov nr. 249 af 8. juni 1983 om ændring af lov om folkepension ændres »26.028 kr.« i § 5, stk. 4, til: »26.172 kr.«.
§ 4 Loven har virkning fra 1. april 1986.
BEMÆRKNINGER TIL LOVFORSLAGET Almindelige bemærkninger Lov nr. 217 af 16. maj 1984 om social pension (Folketingstidende 1983-84, 2. samling sp. 133, 621, 5357, 5776; tillæg A, sp. 663; tillæg B, sp. 331; tillæg C, sp. 231).
Der stilles forslag om forhøjelse af en række pensionsydelser som følge af ændringen af merværdiafgiften til 23 pct.
Forhøjelsen af merværdiafgiften antages efter foretagne beregninger at medføre en udgiftsstigning for pensionister på ca. 0,51 pct. af pensionen.
Der er herved taget hensyn til de samtidigt gennemførte pristilskud til visse varer.
Ved beregningerne af fordelingen af pensionisternes forbrug er Danmarks Statistiks forbrugsundersøgelse fra 1981 lagt til grund.
Ved beregningerne er det endvidere lagt til grund, at visse pensionister, herunder ægtepar, vil skulle betale skat af pensionsforhøjelsen.
Forhøjelsen for denne gruppe er derfor beregnet således, at den - efter fradrag af en gennemsnitsskat - medfører en nettoforhøjelse, der svarer til udgiftsstigningen.
Forhøjelserne foreslås givet på pensionernes grundbeløb, pensionstillæg, invaliditetsbeløb, invaliditetsydelse, erhvervsudygtighedsbeløb, førtidsbeløb, bistands- og plejetillæg samt hustrutillæg efter overgangsbestemmelserne.
Økonomiske konsekvenser af lovforslaget De foreslåede forhøjelser anslås at medføre bruttomerudgifter til pensioner, herunder til beløbet til personlige fornødenheder efter bistandsloven på ialt ca. 235 mill.kr. årligt i PL-niveau april 1986. Kommunernes udgifter til pensioner refunders fuldt ud af staten.
Statens udgifter er herefter 235 mill.kr. årligt.
Der må forudses mindre adminitrative og økonomiske konsekvenser i forbindelse med orientering om de ændrede satser og udbetaling af de ændrede beløb.
Bemærkninger til lovforslagets enkelte bestemmelser § 1 Til nr. 1 og 2 Nedenstående oversigt viser de foreslåede forhøjelser af grundbeløb og pensionstillæg pr. 1. april 1986 i de beløb, der faktisk kommer til udbetaling (pristal 151). I beløbene før forhøjelsen er indregnet pristalsreguleringer pr. 1. april 1986.
Til nr. 3-8 Tillæggene er forhøjet med den samme procent som grundbeløb og pensionstillæg.
Til § 2 og § 3 Da hjemlen for udbetaling af hustrutillæg findes i de nævnte love, jfr. § 65, stk. 2, i pensionsloven er det nødvendigt, at ændre beløbene for hustrutillæg i disse love.
Til § 4 Med denne virkningsdato vil pensionisterne så hurtigt, det administrativt er muligt, få kompensation.
