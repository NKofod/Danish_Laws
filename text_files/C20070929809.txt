Cirkulære  

 om bonusordninger i forbindelse med tjenesterejser (Til samtlige ministerier mv.) Ved indkøb af flyrejser, bør institutionerne som ved andre  

 indkøb, søge at opnå den bedst mulige pris.
Institutionerne bør derfor undgå  

 at  

 købe flyrejser, der kan udløse bonuspoint, og i stedet sikre en lavere  

 nettopris på flyrejsen.
Eventuelle bonuspoint, der i særlige tilfælde optjenes i  

 forbindelse med tjenesterejser, tilhører det tjenestested der har afholdt  

 rejseudgiften, og kan af tjenestestedet anvendes i forbindelse med køb af  

 tjenesterejser.
Bonuspoint optjent i forbindelse med tjenesterejser kan  

 således  

 ikke anvendes til privat brug.
 Institutionerne skal sikre en procedure for overholdelse  

 af cirkulærets bestemmelser.
Cirkulæret træder i kraft straks.
Samtidig ophæves  

 cirkulære nr. 10096 af 19. december 2006 om afskaffelse af bonusordninger i  

 forbindelse med tjenesterejser (Perst. nr. 064-06).
