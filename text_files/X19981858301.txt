Sambeskatningen mellem to danske datterselskaber, svarende til  

 indbyrdes søsterselskaber, blev afbrudt som følge af, at selskabernes danske  

 koncernmoderselskab blev frasolgt af et udenlandsk holdingselskab.
Dette  

 datterselskab, det nye danske koncernmoderselskab, overtog aktierne i det  

 tidligere søsterselskab. Året efter kunne sambeskatningen genetableres, idet  

 Ligningsrådet fandt, at såvel afbrydelse som genetablering af sambeskatningen  

 var forretningsmæssigt begrundet i salget af det hidtidige danske  

 koncernmoderselskab midt i koncernens regnskabsår.
Et dansk moderselskab M1 ansøgte om sambeskatning med et helejet  

 datterselskab D.
De to selskaber havde tidligere været sambeskattet, svarende  

 til indbyrdes søsterselskaber, idet begge selskaber var ejet af samme  

 koncernmoderselskab M2, der igen var ejet af et udenlandsk holdingselskab.
 Koncernmoderselskabet M2 blev imidlertid afhændet af det udenlandske  

 holdingselskab.
Aktierne i det danske moderselskab M1 blev herefter overdraget til det  

 udenlandske holdingselskab, mens aktierne i det tidligere søsterselskab blev  

 overdraget af M2 til M1. Herefter fremstod M1 som koncernmoderselskab i  

 Danmark med en række sambeskattede datterselskaber.
Det kunne ikke undgås at  

 bryde sambeskatningen med datterselskabet D - det tidligere søsterselskab -  

 da det tidligere koncernmoderselskab M2 blev afhændet midt koncernens  

 regnskabsår.
Datterselskabet D blev således i overensstemmelse med vilkår 1.2  

 særbeskattet i det pågældende indkomstår, hvor aktieoverdragelserne fandt  

 sted.
For det efterfølgende indkomstår kunne sambeskatningen genetableres, da M1  

 havde ejet aktierne i D i hele indkomståret.
Ligningsrådet kunne imødekomme  

 ansøgningen om fornyet sambeskatning, idet rådet fandt, at såvel afbrydelse  

 som genetablering af sambeskatningen var forretningsmæssigt begrundet i  

 salget af det hidtidige danske koncernmoderselskab midt i koncernens  

 regnskabsår.
