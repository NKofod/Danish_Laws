(Til samtlige tekniske skoler) For finansåret 1967-68 fastsættes følgende retningslinier for tilskud til  

 elevekskursioner:
 Til samtlige nedennævnte elevekskursioner kan hver klasse ledsages af een  

 lærer, for hvem de med rejsen forbundne udgifter dækkes i henhold til  

 gældende regler for tjenesterejser.
 Lærlingeundervisningen:
 Som tilskudsberettigede driftsudgifter godkendes billigst mulige  

 befordringsudgifter ved elevekskursioner, i det omfang disse forudsættes i  

 undervisningsplanerne.
 Byggetekniske højskoler:
 Som tilskudsberettigende driftsudgifter kan godkendes billigst mulige  

 befordringsudgifter i forbindelse med obligatoriske indenlandske  

 studierejser.
 Til afgangsklassernes sædvanemæssige udlandsekskursioner kan godkendes et  

 tilskud på 150 kr. pr. elev, såfremt der opnås passende høj tilslutning til  

 rejsen.
 Øvrige videregående tekniske uddannelser:
 Som tilskudsberettigende driftsudgifter kan godkendes billigst mulige  

 befordringsudgifter ved indenlandske elevekskursioner, i det omfang disse  

 indgår i undervisningsplanerne.
 Endvidere kan godkendes befordringsudgifter for een rejse pr. semester med  

 DSB på gruppebilletter ved studiebesøg i relevante uddannelsesområder i det  

 omfang sådanne studiebesøg efter skolens skøn vil være af afgørende betydning  

 for den pågældende uddannelse.
