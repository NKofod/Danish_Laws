Fremsat den 27. maj 2003 af  

 Kim Sejr (RV) og Marianne Jelved (RV) Forslag til folketingsbeslutning om analyse af erhvervsstøtten Folketinget pålægger regeringen inden den 1. april 2004 at  

 udarbejde en cost-benefit analyse af den danske erhvervsstøtte, der gør det  

 muligt at foretage en kritisk vurdering af de mange erhvervsstøtteordninger.
Bemærkninger til forslaget Erhvervsstøtten i Danmark er gennemgået i en række analyser  

 over de senere år, bl.a. i Budgetredegørelse 2000/2001. Også  

 Arbejderbevægelsens Erhvervsråd har forsøgt at skabe overblik over det  

 komplicerede net af ordninger, der omfatter såvel poster på Finansloven som  

 meget betydelige skatteudgifter.
Finansministeriets egne økonomer konkluderede i  

 Budgetredegørelse 2000/2001, at erhvervsstøtten er forholdsvis skævt fordelt  

 på  

 brancher, uden at der altid synes at være begrundelser for det.
Derfor kan  

 det  

 være relevant at få en analyse af ordningerne, der kan skabe grundlag for, at  

 der kan foretages en modernisering og prioritering på området.
Analysen skal kunne gøre det muligt at vurdere, om de  

 enkelte erhvervsstøtteordninger lever op til deres oprindelige formål, er  

 tidssvarende og har en erhvervsøkonomisk effekt.
Det skal kunne gøre det  

 muligt  

 at foretage en prioritering, så støtteordninger, der vurderes at være  

 nødvendige for at igangsætte eller udvikle f.eks. vækstorienterede erhverv,  

 bevares, mens indsatsen i støtteordninger, som de enkelte erhverv selv  

 vurderes  

 at kunne varetage, afvikles.
Skriftlig fremsættelse Kim Sejr  

  

 (RV):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om analyse af erhvervsstøtten.
(Beslutningsforslag nr.
B 178).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
