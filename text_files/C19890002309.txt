 § 1.  Dette cirkulære ændrer bestemmelserne om  

 forvaltningsmæssig adskillelse af midler, som tilhører forskellige  

 boligselskaber, og om vederlæggelse af selskabernes ansatte i Boligstyrelsens  

 cirkulære nr. 117 af 25. oktober 1985, som ændret ved cirkulære nr. 15 af 17.  

 februar 1986.
§ 2.  Forvaltningsmæssig adskillelse af midler, som  

 tilhører forskellige boligselskaber Boligstyrelsen er blevet opmærksom på, at ikke alle selvstændige  

 almennyttige boligselskabers midler, herunder afdelingsmidler, administreres  

 i overensstemmelse med de gældende regler.
Det drejer sig om tilfælde, hvor  

 boligselskabernes midler indgår i kasse- og bankbeholdninger med  

 administrators midler og/eller med andre almennyttige boligselskabers midler.  

 Problemet kan opstå for selskaber, der administreres af et andet almennyttigt  

 boligselskab eller et administrationsselskab uden almennyttig status.
Derimod  

 er boligselskabsmidler, som forvaltes af advokater, sikret gennem  

 bestemmelser om klientkonti, godkendt af Justitsministeriet.
 Til cirkulærets punkt 3.3. om fælles forvaltning tilføjes derfor  

 følgende:
 »De enkelte almennyttige boligselskabers likvide midler, herunder  

 værdipapirer, som administreres af et andet almennyttigt boligselskab,  

 herunder almennyttige forretningsførerselskaber, skal være adskilt fra såvel  

 administrators som andre boligselskabers kasse- , bank- og depotbeholdninger.
Der skal således oprettes selvstændige bank-/sparekassekonti og depoter  

 for hvert enkelt boligselskab.
Det samme gælder for sådanne midler, som  

 administreres af et administrationsselskab el. lign. uden almennyttig status.
 Kravet om adskillelse af midler gælder dog hverken for datterselskaber af  

 det administrerende, almennyttige forretningsførerselskab eller for  

 boligselskaber, hvis midler forvaltes af advokater.
 Yderligere gælder som undtagelse fra forbudet mod fælles forvaltning, at  

 flere almennyttige boligselskabers midler kan forvaltes i fælles bank-,  

 sparekasse- og depotbeholdninger, såfremt kontoen/depotet lyder på samtlige  

 administrerede boligselskabers navne og kun på disse, og såfremt  

 forvaltningen sker under betryggende bogføringsmæssige forhold.
 Sådanne fælles forvaltningsordninger skal anmeldes til Boligselskabernes  

 Landsbyggefond.
Det er en betingelse for opretholdelse af en anmeldt fælles  

 forvaltningsordning, at Landsbyggefondens regler om garantiordningen for  

 afdelingsmidler overholdes, jf. lov om boligbyggeri, § 41, stk. 1, og  

 cirkulærets punkt 4.3. Disse regler indebærer bl.a. indsendelse til  

 Landsbyggefonden af ekstra regnskabsmateriale attestreret af revisor.« § 3.  I cirkulærets punkt 4.3. om Boligselskabernes  

 Landsbyggefonds garantiordning for afdelingsmidler ændres datoen for  

 garantiordningens godkendelse fra: »6.7.1984«, til:  

 »24.1.1989«.
Garantiordningens ordlyd affattes således:
 »Regler om garantiordning for afdelingsmidler.
 I henhold til § 41, stk. 1, i lov om boligbyggeri har landsbyggefondens  

 styrelse fastsat følgende regler om fondens dækning af tab på afdelingers  

 midler, som almennyttige boligselskaber modtager i forvaltning:
§ 4.  Vederlæggelse af selskabernes ansatte Selskabernes administrationsudgifter skal - under iagttagelse af en  

 forsvarlig drift - søges holdt på det lavest mulige niveau, jf. lov om  

 boligbyggeri, § 5, stk. 3. For at give beboerne og tilsynsmyndighederne bedre  

 muligheder for indsigt i administrationsudgifternes fordeling tilføjes  

 følgende til cirkulærets punkt 13.1.1., ad konto 502 om  

personaleudgifter/forretningsførelse:
»Selskabernes vederlæggelse af de ansatte, herunder lønnings- og  

 pensionsforhold for den øverste administrative ledelse, skal stå i rimeligt  

 forhold til selskabets størrelse og arbejdsopgaver.
Udgifterne må ikke  

 overstige, hvad der efter markedsforholdene er nødvendigt for at sikre en  

 fuldt forsvarlig og rationel drift.
 Under hensyn hertil skal selskaberne i den faste note yderligere oplyse  

 størrelsen af afholdt løn og pensionsbidrag til selskabernes øverste  

 administrative ledelse.
 Løn omfatter også særlige ordninger for bil, telefon, repræsentation,  

 feriebolig o.lign.
Oplysningerne skal medtages første gang ved udarbejdelse af regnskaberne  

 for indeværende regnskabsår.« § 5.  Cirkulæret træder i kraft den 1. marts 1989.
 Boligstyrelsen, den 22. februar 1989.
