Fremsat den 29. marts 2006 af indenrigs‑ og sundhedsministeren (Lars  

 Løkke Rasmussen) Forslag til Lov  

 om begrænsninger i den kommunale skatteudskrivning for 2007 og regulering af  

 de  

 kommunale bidrag til regionerne i 2007 § 1.  

  

 For budgetåret 2007 fastsættes  

 den enkelte kommunes udskrivningsprocent og grundskyldpromille efter  

 bestemmelserne i stk. 2 og 3 uanset bestemmelsen i § 6 i lov om  

 kommunal indkomstskat og § 2 i lov om beskatning til kommunerne af faste  

 ejendomme.
 Stk. 2.  

  

 For  

 budgetåret 2007 fastsættes den enkelte kommunes udskrivningsprocent til en  

 sats, der ikke kan overstige den i bilag 1 til denne lov anførte sats, jf.  

 dog  

 § 2, stk. 4. Udskrivningsprocenten for 2007 kan fastsættes til et  

 lavere niveau og med højst to decimaler.
 Stk. 3.  

  

 For  

 budgetåret 2007 fastsættes den enkelte kommunes promille for grundskyld til  

 en  

 sats, der ikke kan overstige den i bilag 1 til denne lov anførte sats, jf.  

 dog  

 § 2, stk. 4.
 § 2.  

  

 For budgetåret 2007 fastsættes  

 den enkelte kommunes promiller for dækningsafgift for forretningsejendomme  

 efter  

 bestemmelserne i stk. 2 og 3 uanset bestemmelserne i § 23 A i lov  

 om  

 beskatning til kommunerne af faste ejendomme.
 Stk. 2.  

  

 For de kommuner, der fra og med  

 budgetåret 2007 ikke indgår i en kommunesammenlægning, kan promillen for  

 dækningsafgift  

 for forretningsejendomme for 2007 højst fastsættes til den samme som for  

 2006.
 Stk. 3.  

  

 For de kommuner, der fra og med  

 budgetåret 2007 indgår i en kommunesammenlægning, fastsættes promillen for  

 dækningsafgift for forretningsejendomme således, at det kommunale provenu af  

 dækningsafgift af forretningsejendomme ikke i 2007 overstiger provenuet for  

 2006, reguleret for udviklingen i ejendomsværdierne.
 Stk. 4.  

  

 For de  

 kommunesammenlægninger, hvor ikke alle de kommuner, der indgår i  

 sammenlægningen,  

 i 2006 har udskrevet dækningsafgift af forretningsejendomme, kan indenrigs-  

 og  

 sundhedsministeren give tilladelse til, at den nye kommune kan forhøje  

 udskrivningsprocenten og grundskyldpromillen ud over de i bilag 1 til denne  

 lov  

 angivne satser, hvis den beslutter at undlade at opkræve dækningsafgift af  

 forretningsejendomme i 2007. Forhøjelsen kan dog højst give anledning til et  

 provenu svarende til det provenu af dækningsafgift, der kunne have været  

 opkrævet efter stk. 3. Forhøjelsen fordeles proportionalt i forhold til  

 provenuerne af indkomstskat og grundskyld i 2006. Kommunerne skal indsende  

 ansøgning herom til Indenrigs- og Sundhedsministeriet senest den 15.  

 september  

 2006.
§ 3.  

  

 For kommuner, hvor indenrigs- og  

 sundhedsministeren som led i en sammenlægning har fastsat særlige vilkår om  

 forskelle i skattebetalingen inden for kommunen, udgør de i bilag 1 til denne  

 lov anførte satser den øvre grænse for den gennemsnitlige beskatning i  

 kommunen.
Hvis det fremgår af vilkårene, at ministerens godkendelse skal  

 indhentes  

 forud for fastsættelsen af de forskellige skattesatser i kommunen, vil  

 ministeren kunne godkende skattesatser i overensstemmelse med de fastsatte  

 vilkår, når de ikke fører til en forøgelse af kommunens samlede skatteprovenu  

 i  

 forhold til det samlede provenu, der kan opnås ved anvendelse af de i bilag 1  

 til denne lov anførte satser.
 § 4.  

  

 Størrelsen  

 af det årlige kommunale grundbidrag på sundhedsområdet fastsættes for året  

 2007  

 til 1.000 kr. pr. indbygger (2003 pris- og lønniveau) uanset bestemmelserne i  

 § 6, stk. 2, og § 22, stk. 3, i lov om regionernes  

 finansiering.
 § 5.  

  

 Størrelsen af det årlige kommunale udviklingsbidrag fastsættes for året 2007  

 til 100 kr. pr. indbygger (2003- pris- og lønniveau) uanset bestemmelserne i  

 § 7, stk. 2, og § 22, stk. 4, i lov om regionernes  

 finansiering.
 § 6.  

  

 Loven træder i kraft dagen efter  

 bekendtgørelsen i Lovtidende.
Bilag 1 Maksimumssatser for udskrivningsprocenter og  

 grundskyldpromiller for 2007.
 Kommunenr.
Kommunenavn Udskrivningsprocent Grundskyldpromille 101 København 24,00 34,00 147 Frederiksberg 23,27 27,23 151 Ballerup 25,66 28,89 153 Brøndby 24,47 19,00 155 Dragør 24,81 25,85 157 Gentofte 22,41 16,10 159 Gladsaxe 23,97 23,00 161 Glostrup 23,67 25,00 163 Herlev 23,67 21,40 165 Albertslund 24,63 33,94 167 Hvidovre 25,19 30,02 169 Høje-Taastrup 24,98 25,63 173 Lyngby-Taarbæk 23,67 18,30 175 Rødovre 24,77 30,80 230 Rudersdal 23,16 21,44 183 Ishøj 24,41 24,74 185 Tårnby 22,87 24,00 187 Vallensbæk 25,06 24,38 201 Allerød 25,28 22,78 190 Furesø 25,81 24,41 210 Fredensborg 24,58 19,68 250 Frederikssund 25,63 27,53 260 Frederiksværk-Hundested 25,43 33,55 270 Gribskov 23,58 29,34 217 Helsingør 24,78 27,50 219 Hillerød 25,64 20,65 223 Hørsholm 22,80 18,34 240 Egedal 25,01 23,98 350 Lejre 24,61 25,15 253 Greve 22,90 18,06 259 Køge 24,91 17,21 265 Roskilde 24,47 22,47 269 Solrød 23,81 20,08 306 Odsherred 26,55 34,00 320 Faxe 26,10 26,13 316 Holbæk 25,28 23,75 326 Kalundborg 25,29 30,56 329 Ringsted 25,68 22,24 330 Slagelse 24,61 25,80 340 Sorø 26,73 25,74 360 Lolland 26,64 32,79 376 Guldborgsund 24,24 26,71 370 Næstved 24,70 22,28 336 Stevns 24,21 21,52 390 Vordingborg 24,53 27,79 400 Bornholms kommune 25,92 33,41 420 Assens 26,06 22,12 430 Faaborg-Midtfyn 25,70 21,17 440 Kerteminde 25,33 26,08 410 Middelfart 24,91 21,59 450 Nyborg 26,12 24,27 461 Odense 24,49 21,71 479 Svendborg 25,93 21,28 482 Langeland 25,88 23,91 480 Bogense 25,48 24,18 492 Ærø 24,87 23,64 510 Haderslev 25,24 21,31 540 Sønderborg 24,42 18,60 550 Tønder 24,04 21,24 580 Aabenraa 24,93 17,62 561 Esbjerg 25,00 24,99 563 Fanø 22,32 33,71 530 Billund 24,97 18,48 573 Varde 23,78 22,87 575 Vejen 24,83 17,39 607 Fredericia 24,45 26,00 766 Hedensted 23,81 17,75 615 Horsens 25,13 22,56 621 Kolding 25,23 19,67 630 Vejle 23,29 27,75 657 Herning 24,86 20,53 661 Holstebro 24,98 20,12 756 Ikast-Brande 24,70 16,56 665 Lemvig 24,01 22,35 760 Ringkøbing-Skjern 23,87 21,18 671 Struer 24,21 20,61 706 Syddjurs 24,54 31,92 707 Norddjurs 24,88 28,43 710 Favrskov 24,85 22,32 727 Odder 24,12 23,50 730 Randers 25,27 27,93 741 Samsø 25,98 30,75 740 Silkeborg 24,70 25,56 746 Skanderborg 24,08 20,66 751 Århus 24,40 24,58 773 Morsø 24,28 22,38 779 Skive 24,79 20,68 787 Thisted 24,50 20,75 791 Viborg 25,58 22,85 810 Brønderslev-Dronninglund 25,65 23,58 813 Frederikshavn 24,66 26,22 860 Hjørring 24,80 23,37 846 Mariagerfjord 25,05 25,57 825 Læsø 25,63 33,04 840 Rebild 25,13 24,14 849 Jammerbugt 24,70 24,82 851 Aalborg 25,37 26,95 820 Vesthimmerland 26,07 22,06 Bemærkninger til lovforslaget Almindelige bemærkninger 1. Lovforslagets formål og hovedindhold Det foreliggende lovforslag indgår i udmøntningen af  

 aftalen af 27. februar 2006 mellem regeringen (Venstre og Det Konservative  

 Folkeparti), Dansk Folkeparti og Det Radikale Venstre om en kommunal  

 finansieringsreform.
 Med aftalen indføres et nyt finansieringssystem for  

 kommunerne, som er tilpasset kommunernes situation efter kommunalreformen.  

 Det  

 nye finansieringssystem har til hensigt at give de nye kommuner i alle dele  

 af  

 landet mere lige muligheder for ved rimelig beskatning at tilvejebringe et  

 serviceniveau, der imødekommer borgernes behov.
 Aftalen om en kommunal finansieringsreform omfatter  

 følgende hovedpunkter:
  

 	  

 En reform af tilskuds-  

 og udligningssystemet   

 	  

 Omlægning af  

 skatter   

 	  

 Forskellige  

 forenklinger og tilpasninger i skatte- og tilskudslovgivningen   

 	  

 Overgangsordninger Med dette lovforslag udmøntes den del af aftalen, der  

 vedrører at sikre balance i skatteniveauerne i forhold til en fortsat  

 finansiering af et uændret gennemsnitligt udgiftsniveau i de kommuner, der  

 skal  

 sammenlægges pr. 1. januar 2007. Samtidig skal bestemmelserne i lovforslaget  

 medvirke til at undgå utilsigtede skred i skatte- og udgiftsniveauer i  

 forbindelse med reformen og understøtte en hensigtsmæssig overgang et nyt  

 udlignings-  

 og tilskudssystem for alle kommuner.
 Af aftale om en kommunal finansieringsreform fremgår det  

 således, at:
 Der er enighed om, at det vil være rimeligt at indføre det  

 nye og bedre udligningssystem hurtigst muligt, men på en måde, så den enkelte  

 kommunes økonomi ikke udsættes for drastiske ændringer.
Derfor indføres det nye udligningssystem, sådan at der i  

 2007 gives mulighed for en første tilpasning til tab og gevinster, der ligger  

 på eller under 0,2 procent af beskatningsgrundlaget.
I det omfang kommunen  

 har  

 tab og gevinst over dette niveau, vil der i 2007 blive fastsat øvre grænser  

 for  

 kommunens beskatning, der tager hensyn til overskydende tab og gevinster.
 Videre fremgår det, at af hensyn til at sikre vilkårene for  

 kommunernes økonomi inden for den øvre grænse for skatterne i 2007, er  

 partierne enige om at fastfryse grund- og udviklingsbidraget til regionerne i  

 2007 (1.000 kr. pr. indbygger på sundhedsområdet og 100 kr. pr. indbygger på  

 udviklingsområdet i 2003-niveau).
2. Gældende regler 2.1. Fastsættelse af de kommunale  

 udskrivningsprocenter Udskrivningsprocenten for det kommende år fastsættes hvert  

 år som led i vedtagelsen af det kommunale budget for det pågældende år.
For  

 kommunerne findes bestemmelsen herom i § 6 i lov om kommunal  

 indkomstskat.  

 Det fremgår heraf, at udskrivningsprocenten skal fastsættes som forholdet  

 mellem på den ene side de beløb, der skal udskrives som kommunal  

 indkomstskat,  

 og på den anden side det kommunale udskrivningsgrundlag.  

 Udskrivningsprocenten  

 fastsættes således beregningsmæssigt som en konsekvens af de øvrige udgifts-  

 og  

 indtægtsposter i budgettet og det udskrivningsgrundlag, som  

 kommunalbestyrelsen  

 fastsætter.
Det bemærkes, at der med forslag til lov om ændring af lov om  

 kommunal indkomstskat  

 foreslås ændringer i  

 indkomstskatteloven i medfør af kommunalreformen og finansieringsreformen.
2.2. Grundskyld og dækningsafgift I forbindelse med de årlige budgetvedtagelser fastsætter  

 hver enkelt kommune grundskyldpromillen og eventuelle promiller for  

 dækningsafgift for det kommende år.
Grundskyldpromillen fastsættes mellem 6  

 og  

 24.
Kommunerne kan udskrive dækningsafgift på den såkaldte  

 forskelsværdi (forskellen mellem ejendomsværdien og grundværdien) af private  

 forretningsejendomme  

 med op til 10 promille.
Endvidere kan kommunen udskrive dækningsafgift på  

 både  

 grundværdi og forskelsværdi af offentlige ejendomme inden for nogle nærmere  

 fastsatte grænser.
Kommunalbestyrelsen vælger selv, hvorvidt den vil udskrive  

 dækningsafgift, og en række kommuner har valgt ikke at udskrive  

 dækningsafgift  

 af forretningsejendomme.
 Det bemærkes, at der med forslag til lov om ændring af lov  

 om beskatning til kommunerne af faste ejendomme  

 foreslås ændringer i ejendomsskatteloven i medfør af kommunalreformen og  

 finansieringsreformen.
2.3. Fastsættelse af grundbidrag og udviklingsbidrag Størrelsen af det kommunale grundbidrag til finansiering af sundhedsområdet  

 fastsættes af regionsrådet efter drøftelse i kontaktudvalget mellem den  

 enkelte region og de kommuner, der indgår heri.
Regionsrådet kan ikke  

 gennemføre forhøjelser af grundbidraget ud over grundbidraget fra året før  

 reguleret med den forventede pris- og lønudvikling, såfremt 2/3 af de  

 kommunale repræsentanter i kontaktudvalget modsætter sig en sådan forhøjelse.  

 Grundbidraget til sundhedsområdet kan højst udgøre 1.500 kr. pr. indbygger i  

 2003-pris- og lønniveau.
Beløbet reguleres én gang årligt.
I lovgivningen  

 vedrørende regionernes finansiering er der endvidere fastsat overgangs- og  

 ikrafttrædelsesbestemmelser, hvorefter udgangspunktet for fastsættelsen af  

 grundbidraget fra kommunerne for tilskudsåret 2007 er et grundbidrag på 1.000  

 kr. pr. indbygger i 2003- pris- og lønniveau.
Forhøjelser i forhold til dette  

 niveau skal behandles af kontaktudvalget i 2006.
Størrelsen af det kommunale udviklingsbidrag til finansiering af de regionale  

 udviklingsopgaver fastsættes af regionsrådet efter  

 drøftelse i kontaktudvalget mellem den enkelte region og de kommuner, der  

 indgår heri.
Regionsrådet kan ikke gennemføre forhøjelser af  

 udviklingsbidraget  

 ud over udviklingsbidraget fra året før reguleret med den forventede pris- og  

 lønudvikling, såfremt 2/3 af de kommunale repræsentanter i kontaktudvalget  

 modsætter sig en sådan forhøjelse.
Udviklingsbidraget kan højst udgøre 200  

 kr.  

 pr. indbygger i 2003-pris- og lønniveau.
Beløbet reguleres én gang årligt.
I  

 lovgivningen vedrørende regionernes finansiering er der endvidere fastsat  

 overgangs- og ikrafttrædelsesbestemmelser, hvorefter udgangspunktet for  

 fastsættelsen  

 af udviklingsbidraget fra kommunerne for tilskudsåret 2007 er et bidrag på  

 100  

 kr. pr. indbygger i 2003- pris- og lønniveau.
Forhøjelser i forhold til dette  

 niveau skal behandles af kontaktudvalget i 2006.
3. Lovforslagets indhold 3.1. Begrænsning af den kommunale skatteudskrivning  

 for 2007 Lovforslaget indebærer et loft over de kommunale skatter  

 for skatteåret 2007. Efter aftalepartiernes opfattelse er det mest  

 hensigtsmæssigt, at der er ro om de kommunale skatter i overgangsåret til den  

 nye struktur og det nye finansieringssystem.
Et loft over de kommunale  

 skatter  

 medvirker til, at ændringerne i opgavefordeling, sammensætning af kommunerne  

 og  

 finansiering kan ske uden forandringer i det gennemsnitlige skatte- og  

 udgiftsniveau.
 Loftet over de kommunale skatter omfatter  

 udskrivningsprocenten for indkomstskat og promillerne for grundskyld og  

 dækningsafgift hver for sig.
3.2 Regulering af grundbidrag og udviklingsbidrag  

 til regionerne Lovforslaget indebærer, at kommunernes grundbidrag til  

 regionerne fastlægges til 1.000 kr. pr. indbygger for 2007 i 2003-niveau,  

 mens  

 kommunernes udviklingsbidrag til regionerne fastlægges til 100 kr. pr.  

 indbygger  

 for 2007 i 2003-niveau.
For at sikre, at både regioner og kommuner kommer  

 godt  

 fra start finder regeringen det hensigtsmæssigt, at der skabes klarhed om den  

 kommunale økonomi for de nye kommuner og regioner så tidligt som muligt forud  

 for budgetlægningen vedrørende det første år i den nye struktur.
Set i lyset  

 af  

 begrænsningerne på skatteudskrivningen i overgangsåret til den nye struktur  

 og  

 finansieringssystem er det endvidere hensigtsmæssigt, at kommunerne sikres  

 mod  

 uventede stigninger i udgifterne til grundbidrag.
4. Økonomiske og administrative konsekvenser for  

 det offentlige Loftet over de kommunale udskrivningsprocenter og  

 promillerne for grundskyld og dækningsafgift sikrer stabilitet omkring den  

 kommunale beskatning for 2007. Givet den samtidige påvirkning af den  

 kommunale  

 økonomi af kommunesammenlægninger og den deraf følgende harmonisering af  

 serviceniveauer, nedlæggelse af amtskommunerne og overførslen af  

 amtsskatterne  

 til kommunerne, samt reformen af det kommunale finansieringssystem, finder  

 regeringen  

 det væsentligt at sikre finansieringen af et uændret gennemsnitligt  

 udgiftsniveau i kommunerne, uden at der hermed opstår uhensigtsmæssige  

 udgiftsskred.
Der har i tidligere år været mulighed for, at nogle  

 kommuner har kunnet sætte skatten op, hvis andre tilsvarende satte skatten  

 ned.  

 For at sikre, at overgangen mellem den gamle og den nye opgave- og  

 finansieringsfordeling  

 kan ske på en balanceret måde, reguleres skatteudskrivningen midlertidigt med  

 denne lov.
Det vil dog være muligt for kommuner at fastlægge skatteprocenter,  

 som ligger under de angivne lofter.
Det fremgår af aftale om den kommunale  

 økonomi for 2006, at Regeringen har desuden tilkendegivet, at der jf.  

 Aftale  

 om strukturreform lægges begrænsninger på den kommunale skatteudskrivning i  

 2007. Regeringen og KL er enige om, at kommunerne i 2008 igen vil have deres  

 egen ret til at udskrive skatter. For så vidt angår engangsudgifter forbundet med  

 gennemførelse af nærværende lovforslag henvises til bemærkningerne i det  

 samtidig hermed fremsatte forslag til lov om ændring af lov om kommunal  

 indkomstskat.
5. Økonomiske og administrative konsekvenser for erhvervslivet Lovforslaget har ingen økonomiske eller administrative  

 konsekvenser for erhvervslivet.
6. Miljømæssige konsekvenser Lovforslaget har ingen miljømæssige konsekvenser.
7. Forholdet til EU-retten Lovforslaget indeholder ikke EU-retlige aspekter.
8. Høring Lovforslaget er sendt til høring hos KL og  

 Amtsrådsforeningen i Danmark.
Vurdering af konsekvenser af lovforslag Positive konsekvenser/mindreudgifter Negative Konsekvenser/merudgifter Økonomiske konsekvenser for stat, kommuner og  

  

 amtskommuner Lovforslaget medfører en ændret procedure for budgetteringen  

 af skat og grund- og udviklingsbidrag med henblik på en hensigtsmæssig  

 overgang til en ny opgavefordeling og finansieringssystem.
 Der forventes mindreudgifter i størrelsesordenen ca.  

 12-13 mio. kr. til særlige tillæg til folke- og førtidspensionister som følge  

 af et samlet beskatningsniveau på mere end 35,4 pct.
 For så vidt angår engangsudgifter forbundet med  

 gennemførelse af nærværende lovforslag henvises til bemærkningerne i det  

 samtidig hermed fremsatte forslag til lov om ændring af lov om kommunal  

 indkomstskat.
Ingen Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Forholdet til EU-retten Lovforslaget indeholder ikke EU-retlige aspekter.
Bemærkninger til de enkelte bestemmelser Til § 1 Den foreslåede bestemmelse indebærer, at de kommunale  

 udskrivningsprocenter og grundskyldpromiller for skatteåret 2007 højst kan  

 fastsættes til en i bilag 1 angiven sats.
Indkomstskatteprocenterne er for  

 kommuner,  

 der ikke indgår i en sammenlægning, beregnet som skatteprocenten for 2006  

 tillagt overførte amtsskatter.
Der er i beregningen korrigeret for tab og  

 gevinster i medfør af opgaveomlægninger og indførelsen af et nyt  

 finansieringssystem der ligger ud over 0,2 procent af beskatningsgrundlaget,  

 dog højst 0,8 pct. af beskatningsgrundlaget.
For Københavns, Frederiksberg og  

 Bornholms Kommuner vil udskrivningsprocenterne højst kunne fastsættes til en  

 beregnet primærkommunal udskrivningsprocent tillagt overført amtsskat og  

 korrigeret  

 for tab og gevinster i medfør af opgaveomlægninger og indførelsen af et nyt  

 finansieringssystem, der ligger ud over 0,2 procent af beskatningsgrundlaget,  

 dog højst 0,8 pct. af beskatningsgrundlaget.
Beregningen af den  

 primærkommunale  

 skatteudskrivning er sket ved en opsplitning af kommunernes udgifter på hhv.  

 den primære og den amtskommunale del af kommunernes udgifter og  

 finansieringsbehov.
 Kommuner, der indgår i en sammenlægning vil højst kunne  

 fastsætte udskrivningsprocenter svarende til et beregnet gennemsnit af  

 udskrivningsprocenterne i de sammenlagte kommuner i 2006 tillagt overført  

 amtsskat  

 og korrigeret for tab og gevinster i medfør af opgaveomlægninger og  

 indførelsen  

 af et nyt finansieringssystem, der ligger ud over 0,2 pct. af  

 beskatningsgrundlaget,  

 dog højst 0,8 pct. af beskatningsgrundlaget.
Tab og gevinster herudover indgår, for alle kommuner, i en  

 særlig overgangsordning, jf. forslag til lov om kommunal udligning.  

 Overgangsordningen indebærer, at tab i udligningen indføres gradvist og med  

 et  

 maksimalt tab på 0,2 procent af beskatningsgrundlaget om året.
Ordningen  

 finansieres af kommuner med gevinst ud over 1,0 procent af  

 beskatningsgrundlaget i 2007 stigende med 0,2 procent af  

 beskatningsgrundlaget  

 årligt.
En nettoudgift ved overgangsordningen afregnes over bloktilskuddet.
Efter de gældende regler i § 6 i lov om kommunal  

 indkomstskat fastsættes udskrivningsprocenten beregningsmæssigt som forholdet  

 mellem på den ene side de beløb, der skal udskrives som kommunal  

 indkomstskat,  

 og på den anden side det kommunale udskrivningsgrundlag.
Loftet over  

 skatteudskrivningen indebærer, at den kommunale indkomstskat ikke som normalt  

 kan anvendes til at tilvejebringe balance i budgettet i tilfælde af ekstra  

 udgifter.
Denne balance må således tilvejebringes på anden måde.
Udskrivningsprocenterne for 2007 vil kunne fastsættes til  

 et lavere niveau, end de angivne satser, og med højst 2 decimaler.  

 Fastsættelse  

 af udskrivningsprocenter med 2 decimaler er en afvigelse fra den normale  

 praksis, hvorefter udskrivningsprocenten fastsættes med 1 decimal.
I  

 forbindelse med de omlægninger og overførsler af skatter der sker, vurderes  

 det  

 mest hensigtsmæssigt at muliggøre fastsættelse af udskrivningsprocenter med  

 op  

 til 2 decimaler for at sikre en så præcis beregning som muligt af de nye  

 skatteniveauer.
Fra og med 2008 vil udskrivningsprocenterne som hidtil blive  

 fastsat med 1 decimal, jf. det samtidig hermed fremsatte lovforslag om  

 ændring  

 af lov om kommunal indkomstskat.
Den foreslåede bestemmelse indebærer endvidere et loft over  

 den kommunale grundskyldpromille.
For kommuner, der ikke indgår i en  

 sammenlægning er loftet beregnet, således at grundskyldpromillen for 2007  

 højst  

 kan fastsættes til det samme som for 2006 tillagt den overførte amtskommunale  

 grundskyld på 10, og korrigeret for tab og gevinster i medfør af indførelsen  

 af  

 et nyt finansieringssystem ud over 0,2 pct. af beskatningsgrundlaget.
I og  

 med,  

 at der sker overførsel af den amtslige grundskyld til kommunerne vil den  

 primærkommunale grundskyld for Københavns, Frederiksberg og Bornholms  

 Kommuner  

 højst kunne fastsættes til den nuværende grundskyld i kommunerne korrigeret  

 for  

 tab og gevinster i medfør af opgaveomlægninger og indførelsen af et nyt  

 finansieringssystem ud over 0,2 pct. af beskatningsgrundlaget.
Kommuner, der  

 indgår i en sammenlægning vil højst kunne fastsætte grundskyldpromiller  

 svarende til et beregnet gennemsnit af grundskyldpromillerne i de sammenlagte  

 kommuner i 2006 tillagt overført amtskommunal grundskyld på 10, og korrigeret  

 for tab og gevinster i medfør af indførelsen af et nyt finansieringssystem ud  

 over 0,2 pct. af beskatningsgrundlaget.
Den enkelte kommunalbestyrelse fastsætter efter de gældende  

 regler grundskyldpromillen i forbindelse med vedtagelsen af budgettet.  

 Grundskyldpromillen kan fastsættes i intervallet 6-24. Lovforslaget indebærer  

 som nævnt, at der i forbindelse med budgetvedtagelsen for 2007 ikke kan  

 vedtages ændringer af grundskyldpromillen i forhold til 2006 ud over de  

 ændringer, der følger af overførslen af tillagt amtskommunal grundskyld og  

 korrektioner for tab og gevinster i medfør af opgaveomlægninger og  

 indførelsen  

 af et nyt finansieringssystem.
Det vil imidlertid være muligt for kommunerne  

 at  

 fastsætte skatteprocenter og promiller for grundskyld, der ligger under de  

 angivne lofter.
 I forslag til lov om ændring af lov om beskatning til  

 kommunerne af faste ejendomme  

 fastsættes reglerne for, at kommunerne får fuld ret til at udskrive  

 grundskyldpromille inden for intervallet 16-34 promille, idet den amtslige  

 grundskyld på 10 overføres til kommunerne.
 For så vidt angår grundskyldspromillen for ejendomme, der må anses for  

 benyttet til landbrug mv. reguleres denne efter bestemmelserne i forslag til  

 lov om kommunal ejendomsskat på baggrund af den grundskyldspromille, der er  

 fastsat i medfør af nærværende lovforslag.
Tab eller gevinster udover 0,2 pct. af beskatningsgrundlaget er i beregningen  

 af lofterne for skatterne for 2007 fordelt mellem indkomstskat og  

 grundskyldpromille i forhold til provenuet af de to skattearter i den enkelte  

 kommune.
Forholdet mellem provenuet af de to skattearter i 2006 har  

 således været afgørende for den forholdsmæssige fordeling af de  

 samlede tab eller gevinster for den enkelte kommune i beregningerne  

 af lofterne for skatterne i 2007. For sammenlægningskommuner er beregningen  

 foretaget med udgangspunkt i de samlede provenuer i 2006 af de to  

 skattearter i de kommuner, der indgår i sammenlægningen.
Til § 2 Den foreslåede bestemmelse indebærer et loft over de  

 kommunale dækningsafgifter af forretningsejendomme i 2007. Til stk. 2  

 bemærkes det, at lofterne er fastsat således, at promillerne for den  

 kommunale  

 dækningsafgift af forretningsejendomme for kommuner, der ikke indgår i en  

 sammenlægning,  

 ikke i 2007 kan overstige niveauet for 2006. Til stk. 3 bemærkes det, at  

 for så vidt angår kommuner, der indgår i en sammenlægning, vil disse højst  

 kunne fastsætte dækningsafgift af forretningsejendomme således, at provenuet  

 heraf svarer til det provenu, der ville have kunnet opnås ved at udskrive  

 dækningsafgifter svarende til niveauet i 2006, på grundlaget for  

 ejendomsbeskatningen  

 i 2007. Niveauerne for promillerne kan ikke på forhånd beregnes. idet  

 udskrivningsgrundlaget for så vidt angår dækningsafgifterne i 2007 ikke er  

 kendt.
Bestemmelsen er derfor udformet som et loft i forhold til promillerne  

 i  

 2006 i kommuner, der ikke skal sammenlægges hhv. provenuet for så vidt angår  

 sammenlægningskommuner.
Kommunalbestyrelsen fastsætter efter de gældende regler en eventuel  

 promille for dækningsafgift af forretningsejendommes forskelsværdi i  

 forbindelse med budgetvedtagelsen.
Lovforslaget indebærer, at der i  

 forbindelse  

 med budgetvedtagelsen for 2007 i kommuner, der ikke indgår i en  

 sammenlægning,  

 ikke kan vedtages ændringer af dækningsafgiftspromillerne i forhold til 2006.  

 I  

 kommuner, der indgår i en sammenlægning vil der alene kunne vedtages  

 ændringer  

 i det omfang sådanne ikke fører til et provenu af dækningsafgifter i 2007,  

 der  

 overstiger det provenu, der ville have kunnet opnås ved at udskrive  

 dækningsafgifter svarende til niveauet i 2006, på grundlaget for  

 ejendomsbeskatningen i 2007.
Stk. 4 regulerer muligheden for, at kommunesammenlægninger,  

 der består både af kommuner, der har opkrævet dækningsafgift af  

 forretningsejendomme, og kommuner, der ikke har opkrævet dækningsafgifter i  

 2006, kan få dispensation til at undlade at opkræve dækningsafgift i 2007 og  

 i  

 stedet hæve de andre skattearter tilsvarende.
Hermed gives der mulighed for,  

 at  

 en ny kommune, som ikke fremover agter at udskrive dækningsafgift af  

 forretningsejendomme, allerede i 2007 kan tilpasse sammensætningen af  

 skatterne  

 på en sådan måde, at der alene opkræves indkomstskat og grundskyld.  

 Forhøjelsen  

 af indkomstskat og grundskyld vil skulle ske proportionalt i forhold til  

 provenuerne af de to skatter i 2006. Provenuet af disse forhøjelser må højst  

 svare til det provenu af dækningsafgift, der kunne have været opnået, såfremt  

 kommunen havde valgt at udskrive dækningsafgift af forretningsejendomme jf.  

 stk. 3. Bestemmelsen skal endvidere ses i lyset af, at der vil være et  

 administrativt arbejde forbundet med at fastsætte grundlaget for  

 udskrivningen  

 af dækningsafgift i de områder af den nye kommune, hvor der ikke hidtil har  

 været opkrævet dækningsafgift.
Kommunerne skal indsende ansøgning herom til  

 Indenrigs- og Sundhedsministeriet senest d. 15. september 2006. Ansøgninger  

 efter stk. 4 skal indeholde kommunernes beregninger af de ovenstående  

 forudsætninger for tilpasningen af skattesammensætningen.
Det indgår i aftalen om en kommunal finansieringsreform, at  

 amternes ret til at opkræve dækningsafgift af offentlige ejendomme overføres  

 til kommunerne.
Reglerne herfor er beskrevet i forslag til lov om ændring af  

 lov om beskatning til kommunerne af faste ejendomme.
Til § 3 Den foreslåede bestemmelse fastslår, at vilkår ved  

 kommunesammenlægninger om differentieret skat inden for den nye kommune vil  

 blive respekteret inden for den begrænsning af skatteudskrivningen, som  

 følger  

 af lovforslagets bilag 1. Det fremgår således af aftale om en kommunal  

 finansieringsreform, at reglerne om de øvre grænser for skatteudskrivningen  

 vil  

 respektere de vilkår, der er fastsat om differentieret skatteudskrivning for  

 visse kommunesammenlægninger.
Muligheden omfatter derfor alene kommuner, hvor  

 der af indenrigs- og sundhedsministeren er fastsat særlige økonomiske vilkår  

 i tilknytning  

 til aftaler om kommunesammenlægning.
Der er på landsplan fastsat sådanne  

 vilkår  

 i forbindelse med to kommunesammenlægninger.
Det drejer sig om henholdsvis  

 sammenlægningen af Egvad, Holmsland, Ringkøbing, Skjern og Videbæk Kommuner,  

 hvor der er aftalt en fem-årig skattetilpasning mellem kommunerne,  

 henholdsvis  

 sammenlægningen af Farum og Værløse Kommuner, hvor der er indgået aftale om  

 at  

 kommunerne bibeholder det eksisterende spænd imellem indkomstskatter og  

 grundskyldpromiller imellem de to kommuner over en årrække.
Aftaler indgået  

 imellem øvrige kommuner i forbindelse med sammenlægning vil ikke kunne give  

 anledning til fravigelse efter § 3.
For sammenlægningen mellem Egvad, Holmsland, Ringkøbing,  

 Skjern og Videbæk Kommuner er det forudsat, at der straks sker en  

 harmonisering  

 af skattesatserne mellem de nuværende Egvad, Ringkøbing, Skjern og Videbæk  

 Kommuner, mens tilpasningen mellem disse fælles skattesatser og  

 skattesatserne  

 i den nuværende  

 Holmsland Kommune  

 sker over en flerårig periode.
For denne sammenlægning indgår det i  

 vilkårene,  

 at ministeren skal godkende den konkrete fastsættelse af skattesatserne, og  

 at  

 kommunerne som led i tilpasningen har fleksibilitet i fordelingen af  

 skatteudskrivningen mellem de forskellige skattearter.
For sammenlægningen  

 mellem Farum og Værløse Kommuner er forskellen mellem skattesatserne  

 udtrykkeligt  

 nævnt i den aftale, der ligger til grund for sammenlægningen af de to  

 kommuner,  

 og en fastsættelse af skattesatserne omkring de gennemsnit for henholdsvis  

 indkomstskat og grundskyld, der fremgår af bilag 1, forudsætter ikke  

 ministerens godkendelse.
Det bemærkes, at der ikke i aftalen er forudsat  

 særlige forhold omkring harmoniseringen af dækningsafgifter i de to kommuner.  

 Dækningsafgiften for den nye Furesø Kommune vil således i 2007 skulle  

 fastsættes efter reglerne i § 2, stk. 3.
Til § 4 Den  

 foreslåede bestemmelse indebærer en  

 fastsættelse af det kommunale  

 grundbidrag på sundhedsområdet til regionerne på 1.000 kr. pr. indbygger i  

 2003-niveau.
Det fremgår af lov om regionernes finansiering, at grundbidraget  

 fastsættes af regionsrådet efter forhandling med kontaktudvalget.
Ligeledes  

 er  

 der i loven fastsat regler for, under hvilke omstændigheder, grundbidraget  

 kan  

 hæves og hvor meget.
I forbindelse med udarbejdelsen af det første budget for  

 både kommuner og regioner finder regeringen det hensigtsmæssigt at sikre  

 klarhed over denne del af økonomien så tidligt i forløbet som muligt.
Det  

 endelige bidrag for 2007 vil blive fastsat i 2007-niveau i juni 2006 på basis  

 af den pris- og lønudvikling, der skønnes i forbindelse med de  

 kommunaløkonomiske  

 forhandlinger for 2007.
Til § 5 Den  

 foreslåede bestemmelse indebærer en  

 fastsættelse af det kommunale  

 udviklingsbidrag til regionerne på 100 kr. pr. indbygger i 2003-niveau.
Det  

 fremgår af lov om regionernes finansiering, at udviklingsbidraget fastsættes  

 af  

 regionsrådet efter forhandling med kontaktudvalget.
Ligeledes er der i loven  

 fastsat regler for, under hvilke omstændigheder, udviklingsbidraget kan hæves  

 og hvor meget.
I forbindelse med udarbejdelsen af det første budget for både  

 kommuner og regioner finder regeringen det hensigtsmæssigt at sikre klarhed  

 over denne del af økonomien så tidligt i forløbet som muligt.
Det endelige  

 bidrag for 2007 vil blive fastsat i 2007-niveau i juni 2006 på basis af den  

 pris- og lønudvikling, der skønnes i forbindelse med de kommunaløkonomiske  

 forhandlinger for 2007.
Til § 6 Det foreslås, at loven skal træde i kraft dagen efter  

 bekendtgørelsen i Lovtidende.
Loven skal træde i kraft tilstrækkeligt tidligt  

 til, at de lofter for skatteudskrivningen for 2007, som er en del af loven,  

 kan  

 indgå i den kommunale og amtskommunale budgetlægning for 2007. Kommunerne  

 fastlægger skatteprocenterne for det kommende år i forbindelse med  

 budgetlægningen, som skal være afsluttet senest den 15. oktober, men som  

 påbegyndes i kommunerne i umiddelbar forlængelse af indgåelsen af aftale om  

 den  

 kommunale økonomi i juni måned.
Der bør ikke på budgetlægningstidspunktet  

 være  

 usikkerhed om, hvilket retsgrundlag, der er gældende for fastsættelse af de  

 kommunale skatter i 2007, hvorfor loven bør træde i kraft forud for at  

 budgetlægningsarbejdet  

 igangsættes.
