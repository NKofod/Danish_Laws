 Ifølge overenskomst mellem en forening af taxavognmænd F og SID var  

 det bestemt, at F kun skulle beskæftige chauffører der var medlemmer af SID,  

 dog at bevillingshavere og deres ægtefæller ikke skulle være medlemmer af  

 SID.
En bevillingshaver og dennes søn S havde oprettet et interessentskab,  

 der angaves at stå for driften af en hyrevogn.
Sønnen modtog ikke løn, men  

 overskudsdeling.
SID indklagede F for Arbejdsretten i anledning af, at S ikke  

 var medlem af SID.
Antaget, at interessentskabskontrakten ikke gav S nogen reel  

 indflydelse vedrørende driften, og at det forhold, at S i et vist omfang i  

 relation til offentlige myndigheder anerkendtes som selvstændig, var uden  

 betydning for sagens afgørelse.
F idømtes herefter en bod på 20.000 kr. for  

 overenskomstbrud.
 Dommere: Secher Assens, Ole Espersen, Arnold Hansen, Kardel  

 (retsformand), Knap, Lind og Allan Nielsen.
Under denne sag har Landsorganisationen i Danmark for  

 Specialarbejderforbundet i Danmark indklaget Dansk Taxi Forbund for Helsingør  

 Taxa for vognmand  Benni C.
Wellendorph for Arbejdsretten.
 Klagerne har nedlagt følgende påstande:
Vognmand  Benni C.
Wellendorph tilpligtes kun at beskæftige faste  

 chauffører, der er medlem af Specialarbejderforbundet i Danmark, Helsingør  

 afdelingen.
 Indklagede tilpligtes til Specialarbejderforbundet i Danmark for brud på  

 gældende overenskomsts § 6 at betale en efter rettens skøn fastsat bod.
 Indklagede har taget bekræftende til genmæle over for 1. led i påstanden  

 og i øvrigt påstået frifindelse.
 Sagens nærmere omstændigheder er følgende:
 I overenskomst af 1. maj 1987 mellem Helsingør Taxa's Økonomiske Forening  

 og Specialarbejderforbundet i Danmark, Helsingør afdeling, hedder det:
 »§ 6. Organisationsforhold:
Stk. 1. Parterne er enige om kun at beskæftige faste chauffører, der er  

 medlemmer af SID Helsingør afdeling.
Som faste chauffører betragtes  

 chauffører med mere end 30 timers beskæftigelse pr. uge.
Stk. 2. Det er ligeledes en aftale, at bevillingshavere, der er medlem af  

 Helsingør TAXA's Økonomiske Forening samt ægtefæller til bevillingshavere,  

 ikke skal være medlem af fagforeningen.« Den 3. oktober 1986 anmodede SID's Helsingør afdeling vognmand  Benni C.   

 Wellendorph om, at han foranledigede, at hans chauffør,  Jan Wellendorph,  

 henvendte sig i afdelingen for at blive indmeldt.
I modsat ville man sende  

 sagen videre til hovedforbundet.
 Henvendelsen blev besvaret af registreret revisor Torben Langebæk i en  

 skrivelse af 13. oktober 1986. Det hedder i denne skrivelse:
 »Ifølge aftale skal hermed redegøres for hvorledes  Jan Wellendorph  

 som selvstændig erhvervsdrivende og ikke som ansat chauffør.
1. Hyrevogn samt bevilling tilhører Benni Wellendorph.
Hyrevognen med  

 tilhørende afskrivninger og renter m.v. indgår kun i Benni Wellendorphs  

 regnskab.
 2. Driften af hyrevognen indgår i et intressentskab, der indehaves af  

 både  Benni og  Jan Wellendorph.
 3. Da hverken hyrevogn eller bevilling indgår i interessentskabet er  

 bekendtgørelse om hyrekørsel § 5 overholdt.
 4. Da indehavere af et intressentskab ikke kan udbetale løn til sig selv,  

 kan  Jan Wellendorph ikke være ansat.
 Da  Jan Wellendorph ikke har nogen lønindtægt er han således udelukkende  

 selvstændig erhvervsdrivende og kan herfor kun være medlem af en  

 arbejdsløshedskasse for selvstændige erhvervsdrivende.
 Rent skattemæssigt vil  Jan Wellendorph heller ikke kunne få fradrag for  

 et kontingent til SID ifølge statsskattelovens § 6a, idet et kontingent i  

 hans tilfælde ikke medgår til at sikre, erhverve og vedligeholde indkomsten.
5. Lovligheden af engagementet er bekræftet af advokat Jørgen Søtofte,  

 Allerød og advokat Jens E.
Larsen, Helsingør.
 6. Rigtigheden for de regnskabs- og skattemæssige konsekvenser indestår  

 underskriveren.
Hvis der ønskes en nærmere uddybning, er vi til rådighed.« Helsingør kommunes tekniske forvaltning meddelte den 27. januar 1988, at  

  Benni C.
Wellendorph var eneindehaver af taxabevillingen, der ikke var en  

 partsbevilling, der kunne deles.
Der afholdtes møder den 3. marts og 12. april 1988, uden at enighed kunne  

 opnås.
Under mødet den 12. april 1988 henviste Dansk Taxi Forbund til  

 skrivelsen af 13. oktober 1986 og gjorde gældende, at  Jan Wellendorph  

 herefter ikke var omfattet af overenskomsten.
Dette blev bestridt fra  

 arbejderside, idet man gjorde gældende, at det vedrørende  

 organisationsforhold alene er overenskomsten, der er gældende, ligesom andre  

 forhold vedrørende interessentskaber er overenskomsten uvedkommende.
I dette  

 møde henviste Dansk Taxi Forbund til, at skrivelsen af 13. oktober 1986 var  

 forblevet ubesvaret fra SID's side.
Klagerne har gjort gældende, at efter overenskomstens § 6 er alene  

 ægtefæller, men ikke børn undtaget, og spørgsmålet er herefter, om  

 eksistensen af et interessentskab vedrørende driften giver anledning til at  

 fravige eksklusivaftalen.
Hyrevognsbevillingen er meddelt til  Benni C.   

 Wellendorph alene, og efter loven om hyrekørsel § 3, stk. 2, jf. stk. 3,  

 sammenholdt med bekendtgørelsen om hyrekørsel § 5, er der ingen tvivl om, at  

 bevillingshaveren ikke kan give andre indflydelse på driften.  

  Jan Wellendorph er herefter uden medindflydelse, og  

 interessentskabskontrakten dækker ikke over noget reelt forhold, der kan få  

 indflydelse ved vurderingen af, om overenskomsten er overtrådt.
De nærmere  

 enkeltheder i interessentskabskontrakten er i øvrigt ikke oplyst, og  

 indklagede har derfor heller ikke været i stand til at godtgøre, at  

  Jan Wellendorphs stilling er anderledes end en almindelig lønmodtagers.
Det  

 forhold, at offentlige myndigheder i visse relationer anerkender stillingen  

 som en selvstændig stilling, kan ikke tillægges betydning.
Indklagede har anført, at aftalen daterer sig fra den 1. april 1985 og  

 vedrører fælles drift af hyrevognen og en kiosk.
Det er  

  Benni C.
Wellendorph, der har bevillingen, hæfter for et lån i vognen og  

 foretager de skattemæssige afskrivninger på denne.
Interessentskabskontrakten  

 vedrører som nævnt alene driften, og i praksis foregår delingen af  

 overskuddet ved at indtægter og udgifter indgår på en mellemregningskonto,  

 der på årsbasis gøres op mellem  Benni C.
Wellendorph og  Jan Wellendorph.  

  Jan Wellendorph er herefter medinteressent for så vidt angår driften, og det  

 er ikke løn, han modtager fra  Benni C.
Wellendorph.
Hertil kommer, at der er  

 udvist betydelig passivitet fra klagernes side.
Skrivelsen af oktober 1986  

 besvares ikke, og først i 1988 rejses sagen på ny.
Indklagede har herefter  

 indrettet sig på, at man havde accepteret oplysningerne i skrivelsen af  

 oktober 1986, og klagerne kan derfor ikke nu komme med deres påstand.
I hvert  

 fald bør dette forhold have betydning ved vurderingen af en eventuel bods  

 størrelse.
 Arbejdsretten skal udtale:
Interessentskabskontrakten går efter det oplyste alene ud på en nærmere  

 fordeling af overskuddet ved kørslen og giver ikke  Jan Wellendorph nogen  

 reel indflydelse vedrørende driften.
Kontrakten kan herefter ikke tillægges  

 betydning med henblik på vurderingen af, om der foreligger en overtrædelse af  

 overenskomstens § 6. Det forhold, at  Jan Wellendorph i et vist omfang i  

 relation til offentlige myndigheder anerkendes som selvstændig, kan heller  

 ikke tillægges nogen betydning i så henseende.
Endelig finder Arbejdsretten  

 ikke, at der af klagerne er udvist en sådan passivitet, at de er afskåret fra  

 at gennemføre kravet under nærværende sag.
Indklagede har herefter begået  

 overenskomstbrud og bør betale en bod, der efter omstændighederne passende  

 kan fastsættes til 20.000 kr.
 T h i k e n d e s f o r r e t :
Indklagede, vognmand  Benni C.
Wellendorph, tilpligtes kun at beskæftige  

 faste chauffører, der er medlem af SID, Helsingør afdelingen.
 Indklagede tilpligtes til Specialarbejderforbundet i Danmark at betale en  

 bod på 20.000 kr.
 I sagsomkostninger betaler indklagede 2.000 kr. til Arbejdsretten.
