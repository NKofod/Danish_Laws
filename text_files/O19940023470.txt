Resumé A klagede over en vurderingsmyndigheds og Told- og  

 Skattestyrelsens (TOS') afgørelser og sagsbehandling i forbindelse med  

 vurderingen  

 af hans bil.
 Ombudsmanden kunne ikke kritisere selve vurderingen; men  

 myndighedernes sagsbehandling gav på flere punkter anledning til kritik.  

 Ombudsmanden kritiserede således blandt andet myndighederne for manglende og  

 utilstrækkelig begrundelse for de trufne afgørelser, manglende svar på  

 anmodning om aktindsigt forud for afgørelsen, manglende overholdelse af 10  

 dages fristen i forvaltningslovens § 16, stk. 2, manglende fremsendelse af  

 kopi  

 af sagens akter som begæret af A, manglende klagevejledning samt TOS'  

 begrænsede undersøgelser af grundlaget for vurderingen forud for TOS'  

 afgørelse  

 i sagen. (J. nr. 1993-488-229).
Fastsættelse af den afgiftspligtige værdi af en bil.
Sagens  

 oplysning.
Begrundelse.
Aktindsigt.
Klagevejledning.
 A klagede over en  

 vurderingsmyndigheds og Told- og Skattestyrelsens afgørelser og  

 sagsbehandling  

 i forbindelse med vurderingen af hans bil, en Lotus Elite, herunder at han  

 ikke  

 fik svar på sin begæring om aktindsigt inden for 10 dages fristen i  

 forvaltningslovens § 16, stk. 2.
Det fremgik af sagen at A den  

 7. maj 1992 anmeldte sin Lotus Elite til afgiftsberigtigelse.
Den  

 afgiftspligtige  

 værdi blev efter besigtigelse den 14. maj 1992 fastsat til 53.000 kr.
I brev af 15. juni 1992 bad A  

 Vurderingsmyndigheden vedrørende Motorkøretøjer, København, om at oplyse  

 hvilke konkrete handler der lå til grund for vurderingen, og hvilken  

 indflydelse vurderingsmyndigheden havde tillagt det at bilen havde  

 højrestyring, automatgear, omfattende revner i karrosseriet, et meget  

 medtaget interiør og et højt kilometertal, samt at markedet for specialbiler  

 var vigende.
Han henviste bl.a. til at den foretagne vurdering adskilte sig  

 markant både fra den foreløbige vurdering og fra en vurdering som FDM's  

 vurderingsmand havde foretaget i januar 1992.
 Den 10. juli 1992 svarede  

 vurderingsmyndigheden at værdiansættelsen efter en fornyet behandling var  

 ændret fra 53.000 kr. til 43.000 kr.
I brev af 16. juli 1992  

 gjorde A vurderingsmyndigheden opmærksom på at han alene havde anmodet om  

 oplysninger om baggrunden for vurderingen til brug for en eventuel klage.
Han  

 klagede endvidere over vurderingen og redegjorde nærmere for, hvorfor  

 vurderingen efter hans opfattelse var for høj.
Han beskrev bl.a. 2 biler der  

 året inden vurderingen af hans bil var vurderet i henholdsvis Ålborg og  

 Århus.  

 Disse biler var efter A's opfattelse vurderet væsentligt lavere, når der blev  

 taget hensyn til disse bilers indretning og stand.
A oplyste at  

 bilhandelssagkyndige vurderede biler med automatgear væsentligt under biler  

 med  

 manuelt gear.
Han havde en fornemmelse af at den høje vurdering af hans bil  

 skyldtes, at de fleste Lotus Elite biler blev leveret med både servostyring  

 og  

 airconditioning, hvilket hans bil ikke havde.
Han anmodede om at få tilsendt  

 alle de oplysninger der lå til grund for nævnets afgørelse, hvis hans  

 synspunkter ikke vandt genklang.
Han henviste bl.a. til de gældende regler om  

 aktindsigt.
Vurderingsmyndigheden  

 meddelte den 3. august  

 1992 A  

 at myndigheden "efter det nu oplyste vedrørende automatgear mv. efter  

 fornyet behandling har ændret værdiansættelsen fra 43.000 kr til 40.000  

 kr." A meddelte i brev af 11.  

 august 1992 at han stadig ikke kunne forstå, hvorfor hans bil skulle vurderes  

 væsentligt højere end biler der var vurderet i den forudgående periode.
Han  

 bad  

 på ny om de oplysninger der lå til grund for afgørelsen, såfremt  

 vurderingsmyndigheden  

 fortsat ikke kunne anerkende hans argumentation.
 I brev af 22. september 1992  

 rykkede A for svar, herunder for svar på hans anmodning om aktindsigt.
Den 28. oktober 1992 meddelte  

 vurderingsmyndigheden A at vurderingsmændene ikke havde fundet grundlag for  

 yderligere nedsættelse af vurderingsprisen.
Vurderingsmyndigheden redegjorde  

 for indholdet af de retningslinier som vurderingsmændene fulgte ved  

 vurderingen.
Herudover anførte myndigheden:
"Det skal bemærkes, at  

 en vurdering af et motorkøretøj i sagens natur aldrig kan blive andet end et  

 skøn.
Er der tvivl om, hvorvidt køretøjet er værdifastsat korrekt jævnfør de  

 aktuelt gældende regler eller ej, henvises der til klagevejledningen sidst i  

 nærværende skrivelse.
Endvidere skal det bemærkes, at et køretøjs  

 afgiftspligtige værdi fastsættes uafhængigt af hvilke afgiftssatser,  

 skalaknæk  

 mv, der skal benyttes ved afgiftsberegningen.
Med hensyn til  

 vurderingsforretningerne, der angiveligt skulle være foretaget ved  

 vurderingsmyndighederne i henholdsvis Ålborg og Århus, henvises til de  

 pågældende regioner for en uddybning heraf.
Endelig skal det bemærkes, at den  

 afgiftpligtige værdi for det her aktuelle køretøj er fastsat udfra  

 prismateriale på en Lotus Esprit årgang 1979, som er faldet cirka 10 %, i  

 perioden fra 1979 til 1992. Vurderingsmyndigheden har herefter skønnet, at en  

 Lotus Elite ikke er faldet mere end 15 % i perioden fra 1976 til 1992,  

 sammenlignet med prisfaldet på en Lotus Esprit.
Nyprisen på cirka 72.000 kr  

 for en Lotus Elite er således nedskrevet med cirka 15 % til 60.000 kr.
Dette  

 beløb er herefter nedskrevet til 40.000 kr under hensyntagen til køretøjets  

 stand, højrestyring, automatgear mv.
 Til orientering kan det  

 oplyses at handelsprisen på Lotus Esprit fra 1979 stammer fra Bilmagasinet  

 nr.  

 5 i 1992. Der forefindes i sagen ikke yderligere materiale, som ikke allerede  

 er tilsendt Dem eller modtaget fra Dem.
..." Vurderingsmyndigheden  

 vejledte samtidig A om klageadgangen til Told- og Skattestyrelsen og  

 begrænsningerne i styrelsens prøvelse.
A klagede herefter til Told-  

 og Skattestyrelsen over vurderingsmyndighedens sagsbehandling, herunder over  

 at  

 myndigheden ikke havde svaret på hans anmodning om aktindsigt inden for 10  

 dage.
Han anførte bl.a. at vurderingsmyndighedens afgørelse af 28. oktober  

 1992  

 afslørede adskillige fejl og unøjagtigheder i myndighedens sagsbehandling.  

 Han  

 redegjorde for hvorfor en Lotus Esprit og en Lotus Elite ikke kunne  

 sammenlignes.
Den handelspris på en Lotus Esprit som vurderingsmyndigheden  

 henviste til i sin skrivelse af 28. oktober 1992, og som stammede fra en  

 annonce i Bilmagasinet nr. 5 i 1992, mente han var ukorrekt, og han  

 redegjorde  

 nærmere for denne opfattelse.
I tilslutning hertil bemærkede han at der alene  

 var tale om en "overoptimistisk" annonce, og at den pågældende bil  

 endnu ikke var solgt.
Med hensyn til nyprisen på en Lotus Elite bemærkede han  

 at der heri indgik servostyring og airconditioning.
I tilslutning hertil  

 redegjorde han for hvordan vurderingen efter hans opfattelse burde ske.
Efter at have indhentet en  

 udtalelse fra vurderingsmyndigheden besvarede Told- og Skattestyrelsen den  

 19.  

 februar 1993 klagen.
Styrelsen anførte bl.a. følgende i et brev til A:
"...vurderingen (kan)  

 påklages til styrelsen, dog kun for så vidt angår spørgsmålet, om de  

 fastsatte bestemmelser  

 for vurderingsmyndighedens virksomhed er fulgt.
Det fremgår af § 4, stk. 3, i  

 skatteministeriets cirkulære af 19. juni 1991, der vedlægges til Deres  

 orientering.
 Vurderingsmyndighedens  

 afgørelse om selve prisfastsættelsen er endelig, og kan ikke indbringes for  

 anden administrativ myndighed.
 Efter at have gennemgået  

 sagen, finder styrelsen, at vurderingsmyndigheden har fulgt de regler, der  

 gælder for deres virksomhed, og må således fastholde afgørelsen.
Deres påstand om manglende  

 besvarelse af anmodningen om aktindsigt, må styrelsen afvise.
I  

 vurderingsmyndighedens skrivelse af 28. oktober 1992 (...) er der redegjort  

 for  

 grundlaget for prisfastsættelsen af Deres bil, ligesom det er meddelt Dem, at  

 der ikke i sagen findes yderligere materiale, som ikke tidligere er tilsendt  

 Dem, eller som er modtaget fra Dem." A klagede herefter til mig  

 over vurderingsmyndighedens og Told- og Skattestyrelsens afgørelser og  

 sagsbehandling, herunder behandlingen af hans begæring om aktindsigt.
 I en udtalelse til mig  

 anførte vurderingsmyndigheden bl.a.:
 "...
Med hensyn til de nævnte to  

 vurderinger foretaget i henholdsvis Århus og Ålborg skal det her bemærkes, at  

 det for Århus' vedkommende er konstateret, at der er tale om en fejlagtigt  

 ansat værdi baseret på prismateriale vedrørende en anden bil end den aktuelt  

 vurderede.
Da det efterfølgende blev konstateret, at der var tale om en for  

 lavt ansat værdi, har man ikke ønsket at gøre yderligere  

 registreringsafgiftskrav  

 gældende overfor den pågældende anmelder.
For Ålborgs vedkommende er det  

 baseret på oplysninger fra Lotus klubben om interne handler imellem Lotus  

 klub-medlemmer.
Der er således tale om "insiderhandler" private  

 imellem, hvilket ikke kan anses som en almindelig pris ved salg til bruger.  

 Vurderingsmyndigheden har derfor ikke tillagt disse ansættelser nogen  

 betydning  

 i forbindelse med værdiansættelsen af (A's) Lotus Elite.
Med hensyn til imødekommelse  

 af anmodning om aktindsigt skal det bemærkes, at denne hver gang er fremsat  

 samtidig med, at den foretagne værdiansættelse ankes, og at denne efter  

 Vurderingsmyndighedens opfattelse har været betinget af at man ikke kunne  

 tage  

 klagepåstanden til efterretning.
Idet man som det fremgår af sagen har nedsat  

 køretøjets afgiftspligtige værdi efter de første to klager, er det således  

 ikke  

 fundet relevant, at meddele nogen aktindsigt, idet Vurderingsmyndigheden har  

 ment at imødekomme klageren.
I forbindelse med tredie klage, er der som ved  

 de  

 to foregående anmodet om aktindsigt, såfremt man ikke har kunnet imødekomme  

 den  

 anførte argumentation.
En eventuel imødekommelse heraf har afventet udfaldet  

 af  

 klagesagsbehandlingen.
Idet der på klagetidspunktet kun blev afholdt møde  

 imellem vurderingsmændene en gang ugentligt, og da en seriøs undersøgelse af  

 prislejet vedrørende specialbiler som aktuelt her tager en del tid, har man  

 således ikke kunnet afslutte klagesagsbehandlingen, der endte med at værdien  

 blev fastholdt, inden for den nævnte frist på 10 dage.
Dette skal naturligvis  

 beklages, men samtidig skal det bemærkes, at (A) er informeret om, at der  

 ikke  

 i sagen forefandtes materiale, som ikke allerede var ham tilsendt eller  

 modtaget fra ham.
Der er således ikke forholdt klageren nogen form for  

 information, der har haft, eller kunne have haft nogen indflydelse på  

 sagsforløbet." Told- og Skattestyrelsen  

 udtalte i tilslutning hertil bl.a.:
 "...
 Vurderingsmyndighedens  

 udtalelse giver ikke styrelsen anledning til andre bemærkninger end den, at  

 man  

 skal beklage, at besvarelsen af begæringen om aktindsigt ikke er sket inden  

 for  

 den i forvaltningsloven anførte tidsfrist.
 ...
For så vidt angår klagen over  

 "styrelsens overfladiske og utilstrækkelige klagesagsbehandling"  

 bemærkes, at styrelsens kompetence i relation til sådanne vurderingssager er  

 begrænset til kun at omfatte spørgsmålet om, hvorvidt de i cirkulæret  

 fastsatte  

 bestemmelser for vurderingsmyndighedens virksomhed er fulgt.
Der henvises til  

 cirkulærets § 4, stk. 3.
 Ved klagesagsbehandlingen har  

 styrelsen derfor ikke kommenteret de enkelte detaljerede klagepunkter, der  

 mere  

 eller mindre direkte vedrører selve prisfastsættelsen af bilen  

 (vurderingsmyndighedens skøn vedrørende bilens afgiftspligtige værdi).
 ...
 Styrelsen må således afvise  

 (A's) påstand vedrørende ankesagsbehandlingen.
..." Under min behandling af sagen  

 meddelte A at det nu var muligt at fremlægge slutsedler vedrørende 2 Lotus  

 Elite biler og vurdering af henholdsvis en anden Lotus Elite og en Lotus  

 Esprit.
Han vedlagde kopi af en regulering af registreringsafgift af 29.  

 juni 1992 til en anden person til illustration af vurderingspraksis, efter at  

 hans bil var blevet vurderet.
 Dette materiale gav ikke  

 vurderingsmyndigheden eller Told- og Skattestyrelsen anledning til  

 bemærkninger.
Under et møde med 2 af mine  

 medarbejdere, i et brev af samme dato med bilag og i et senere brev fremsatte  

 A yderligere bemærkninger.
Han fastholdt at vurderingen var foretaget på et  

 utilstrækkeligt grundlag, og at Told- og Skattestyrelsen ikke havde overholdt  

 sin tilsynspligt.
Jeg forelagede A's breve med  

 bilag for vurderingsmyndigheden og for Told- og Skattestyrelsen.
Jeg anmodede  

 særligt om en redegørelse for vurderingsmyndighedens vurdering set i  

 sammenhæng  

 med det materiale som A havde fremlagt vedrørende andre handler med og  

 vurderinger af Lotus Elite og Lotus Esprit.
 Jeg modtog i den anledning  

 fornyede udtalelser fra myndighederne.
 Vurderingsmyndigheden anførte  

 bl.a.:
 "Vurderingsmyndigheden  

 er i besiddelse af udbudsmateriale, der indikerer afgifspligtige værdier på  

 Lotus Elite fra cirka 45.000 kr for en årgang 1974 til cirka 100.000 kr for  

 en  

 årgang 1977.
Der findes således ingen  

 entydig markedspris for det aktuelle køretøj.
Prisen er stærkt afhængig af om  

 det aktuelle køretøj er i toprenoveret stand, eller om det blot er i  

 registreringsklar stand.
Ligeledes er det af stor betydning, om hvorvidt der  

 overhovedet findes en køber (liebhaver) til køretøjet, eller om markedet  

 eventuelt  

 er mættet med den aktuelle type.
 Der er således enighed  

 imellem samtlige landets vurderingsmyndigheder om, at niveauet ikke udgør et  

 specifikt kronebeløb, men at det ligger inden for et vist interval.
 Den afgiftspligtige værdi for  

 en Lotus Elite som ny i 1976 udgjorde (...) cirka 72.000 kr, hvilken værdi i  

 det her aktuelle tilfælde ikke må overskrides.
 ...
 Med hensyn til det senest  

 fremsendte materiale vedrørende Lotus Esprit skal det bemærkes, at  

 Vurderingsmyndigheden vedrørende Motorkøretøjer, Århus har været i besiddelse  

 af ukorrekt nyprismateriale, og således fejlagtigt har ansat de anførte  

 værdier i tiltro til, at nyprisen lå på dette niveau og herved udgjorde et  

 loft  

 for, hvor højt køretøjernes afgiftspligtige værdi må sættes.
 ...
Endelig er der fremsendt kopi  

 af slutseddel vedrørende 1 stk Lotus Elite årgang 1977. Det fremgår af  

 kopien,  

 at køretøjet sælges for 85.000 kr, hvilket, under forudsætning af, at der er  

 tale om et korrekt afgiftsberigtiget køretøj, tilsvarer en afgiftspligtig  

 værdi  

 dengang på cirka 36.000 kr.
Endvidere fremgår det, at der er tale om et  

  

 formidlingssalg mellem to private personer,  

 at køretøjets motor er uoriginal,  

  

 at  

  

 køretøjet  

 overdrages uden ansvar med hensyn til syn og afgiftsproblemer eller lignende.  

  

 Vurderingsmyndigheden finder således, at der ikke er tale om en almindelig  

 handelspris, som en bruger generelt må forventes at skulle betale for et  

 tilsvarende køretøj i registreringsklar stand, hvorfor den anførte værdi ikke  

 umiddelbart er anvendelig i forbindelse med den her aktuelt foretagne  

 værdiansættelse." Told- og Skattestyrelsen  

 fremhævede i tilslutning hertil at vurderingsmyndighederne på et møde havde  

 drøftet de forskellige vurderinger af Lotus bilerne, og at myndighederne var  

 enige om at prisniveauet på disse biler ikke var et specifikt kronebeløb, men  

 at det lå inden for et vist interval.
Styrelsen tilsluttede sig  

 vurderingsmyndighedens udtalelse om prisniveauet for Lotus biler.
Styrelsen redegjorde  

 endvidere generelt for grundlaget for værdiansættelse af brugte biler.  

 Styrelsen medgav herunder A at der var en relativ stor spredning i de  

 eksempler  

 på vurderinger af Lotus Elite biler, som A havde fremsendt.
Når der blev set  

 bort fra de vurderinger som var foretaget af vurderingsmyndigheden i Århus,  

 som  

 havde erkendt at vurderingerne var forkerte, var spredningen imidlertid efter  

 styrelsens opfattelse ikke større end hvad der kunne forventes ved en  

 individuel og skønsmæssigt præget prisfastsættelse.
Med hensyn til  

 salgsprisen  

 for den Lotus Elite 1977, som A havde fremsendt slutseddel på, henviste  

 styrelsen til vurderingsmyndighedens udtalelse med begrundelse for, hvorfor  

 der ikke var tale om en almindelig markedspris i relation til  

 registreringsafgiftslovens bestemmelser.
 I et brev til A udtalte jeg  

 følgende:
 "1. Vurderingen af Deres bil.
 Bestemmelsen i § 10, stk. 1,  

 i lovbekendtgørelse nr. 577 af 1. august 1991 om registreringsafgift af  

 motorkøretøjer m.v. har følgende ordlyd:
"For brugte køretøjer  

 fastsættes den afgiftspligtige værdi ved vurdering.
Ved vurderingen ansættes  

 køretøjets almindelige pris, indbefattet merværdiafgift, men uden afgift  

 efter  

 denne lov, ved salg til bruger her i landet i den stand, hvori det skal  

 registreres.
Den afgiftspligtige værdi kan dog ikke overstige køretøjets  

 oprindelige pris som nyt." Ved et køretøjs almindelige  

 pris forstås den pris som en bruger generelt må forventes at skulle betale  

 for  

 et køretøj af samme mærke og model eller et tilsvarende køretøj (§ 6, stk. 2,  

 i  

 cirkulære nr. 139 af 19. juni 1991 om vurdering af motorkøretøjer m.v.).
 Udgangspunktet for  

 vurderingen af brugte køretøjer er den almindelige pris, inklusiv  

 registreringsafgift, for et tilsvarende brugt køretøj eller et køretøj af så  

 vidt muligt tilsvarende mærke og model på anmeldelsestidspunktet i normalt  

 vedligeholdt stand (cirkulærets § 12, stk. 1).
I den afgiftspligtige værdi  

 medregnes alt udstyr, herunder forhandlerleveret udstyr.
I værdien foretages  

 fradrag eller tillæg på grundlag af en samlet vurdering af køretøjets  

 kilometerstand, vedligeholdelsesstand, eventuelle forbedringer og øvrige  

 beskaffenhed (cirkulærets § 12, stk. 2, og § 13, stk. 2).
Som det fremgår af de nævnte  

 bestemmelser bygger afgørelsen af den afgiftspligtige værdi på et skøn som  

 kræver en særlig fagkundskab, og som derfor foretages af særligt hertil  

 udnævnte vurderingsmænd.
Efter de regler der gælder for min virksomhed kan  

 jeg  

 kun kritisere en sådan afgørelse, hvis der foreligger særlige omstændigheder.  

 Sådanne særlige omstændigheder kan f.eks. være at sagen ikke er  

 tilstrækkeligt  

 oplyst, at der er sket forskelsbehandling der ikke er sagligt begrundet,  

 eller  

 at der ved sagsbehandlingen i øvrigt er sket fejl der kan have haft betydning  

 for udfaldet af sagen.
 De mener at vurderingen af  

 Deres bil er sket på et utilstrækkeligt grundlag, og at den afviger  

 væsentligt  

 fra andre sammenlignelige vurderinger.
 Det er et grundlæggende  

 princip i forvaltningsretten at den enkelte forvaltningsmyndighed har  

 ansvaret  

 for, at sagen er tilstrækkeligt oplyst, før der træffes afgørelse  

 (undersøgelsesprincippet). Inden for rammerne af dette princip beror  

 vurderingen af hvilke oplysninger der i det enkelte tilfælde skal foreligge,  

 dog i et vist omfang på et skøn.
Med henblik på at sikre en  

 ensartet vurderingspraksis på landsplan, er det i cirkulærets § 5, stk. 1,  

 bestemt at vurderingsmyndighederne skal holde jævnlige møder med udveksling  

 af  

 oplysninger.
Efter § 5, stk. 2, skal de enkelte vurderingsdistrikter  

 endvidere  

 udarbejde kvartalsvise statistikker om aktiviteterne i distriktet.  

 Oplysningerne  

 om en bils alder og stand m.v. i det enkelte tilfælde skal således  

 sammenholdes  

 med de oplysninger der måtte være fremkommet om tilsvarende biler på grundlag  

 af  

 bestemmelsen i cirkulærets § 5.
 Den oprindelige vurdering i  

 maj 1992 af Deres bil skete på grundlag af de oplysninger som De gav i  

 forbindelse med anmeldelsen til afgiftsberigtigelse, samt efter besigtigelse.
 I vurderingsmyndighedens  

 breve af 10. juli og 3. august 1992 til Dem er ikke givet nærmere oplysninger  

 om det grundlag som afgørelserne (i øvrigt) er truffet på - bortset fra  

 oplysningen  

 i sidstnævnte brev om automatgear m.v.
Af vurderingsmyndighedens  

 brev af 28. oktober 1992 til Dem fremgår at vurderingen af Deres Lotus Elite  

 er  

 sket (alene) ud fra prismateriale på en Lotus Esprit 1979, og at disse  

 oplysninger stammer fra en annonce i Bilmagasinet nr. 5, maj 1992. Af  

 vurderingsmyndighedens udtalelse af 9. februar 1993 til Told- og  

 Skattestyrelsen  

 i anledning af Deres klage dertil fremgår at vurderingmyndigheden (først) i  

 forbindelse med Deres brev af 15. juni 1992 foretog denne sammenligning.
Da  

 vurderingsmyndigheden i anledning af Deres oplysning om lavere vurderinger i  

 Ålborg og Århus henviste til disse regioner, må jeg endvidere lægge til grund  

 at myndigheden ikke var bekendt med de nærmere omstændigheder ved disse  

 vurderinger.
En nærmere undersøgelse heraf fandt så vidt ses først sted i  

 forbindelse med Deres klage til mig.
I vurderingsmyndighedens  

 supplerende udtalelse til mig er yderligere oplyst at myndigheden er i  

 besiddelse af udbudsmateriale, der indikerer afgiftspligtige værdier på Lotus  

 Elite fra ca. 45.000 kr. for en årgang 1974 til ca. 100.000 kr. for en årgang  

 1977. Det fremgår ikke udtrykkeligt om dette materiale forelå på tidspunktet  

 for vurderingsmyndighedens afgørelser vedrørende Deres bil.
Da  

 vurderingsmyndigheden i tilslutning til denne oplysning har bemærket at der  

 således (d.v.s. ud fra dette materiale) ikke findes nogen entydig  

 markedspris,  

 og jeg derfor må lægge til grund at oplysningerne ikke har (haft) betydning  

 for  

 vurderingen af Deres bil, finder jeg ikke anledning til at undersøge dette  

 spørgsmål nærmere.
Det fremgår endelig af Told-  

 og Skattestyrelsens supplerende udtalelse til mig at vurderingen af Lotus  

 biler har været drøftet på et møde mellem vurderingsmyndighederne (jf.  

 cirkulærets  

 § 5, stk. 1). Det fremgår ikke af udtalelsen, hvornår dette møde har fundet  

 sted.
Da myndighederne var enige om at niveauet ikke udgør et specifikt  

 kronebeløb, men at det ligger inden for et vist interval, finder jeg  

 imidlertid på det foreliggende grundlag heller ikke anledning til at  

 undersøge  

 dette spørgsmål nærmere.
 Da oplysningerne om andre  

 Lotus biler ikke kunne anvendes ved vurderingen af Deres bil, må jeg lægge  

 til  

 grund at vurderingsmyndigheden først da Bilmagasinet nr. 5 udkom i maj måned  

 1992 - og dermed først ved behandlingen af sagen på ny på grundlag af Deres  

 brev af 15. juni 1992 - mente at have et vist sammenligningsgrundlag.
Jeg har på denne baggrund  

 ikke holdepunkter for at antage at vurderingsmyndighedens afgørelse af 10.  

 juli  

 1992 er truffet på et utilstrækkeligt grundlag.
Med hensyn til  

 vurderingsmyndighedens manglende kendskab på daværende tidspunkt til  

 vurderingerne fra henholdsvis Århus og Ålborg bemærker jeg at cirkulærets § 5  

 ikke forpligter myndighederne til løbende gensidig orientering om (alle)  

 foretagne vurderinger.
På det foreliggende grundlag kan jeg derfor ikke  

 særskilt kritisere at vurderingsmyndigheden ikke havde kendskab til de nævnte  

 vurderinger, da myndigheden traf afgørelsen af 10. juli 1992.
 Da De i Deres brev af 15.  

 juni 1992 udtrykkeligt havde anmodet om oplysning om de konkrete handler, der  

 lå til grund for vurderingen, burde vurderingsmyndigheden efter min  

 opfattelse  

 have besvaret Deres spørgsmål i afgørelsen af 10. juli 1992. Hvis  

 oplysningerne  

 om andre Lotus biler forelå på det tidspunkt burde vurderingsmyndigheden  

 således have oplyst dette med angivelse af at oplysningerne på grund af store  

 prisforskelle ikke kunne anvendes som sammenligningsgrundlag.
 Jeg har gjort  

 vurderingsmyndigheden bekendt med min opfattelse.
 Da De i Deres brev af 16.  

 juli 1992 udtrykkeligt nævnte de to vurderinger som efter Deres opfattelse  

 afveg fra vurderingen af Deres bil, burde vurderingsmyndigheden endvidere  

 efter  

 min opfattelse have undersøgt disse vurderinger nærmere, før myndigheden traf  

 afgørelsen af 3. august 1992. Som klagemyndighed med hensyn til  

 sagsbehandlingen  

 burde Told- og Skattestyrelsen derfor også efter min opfattelse have påtalt  

 dette manglende sagsbehandlingsskridt.
 Jeg har gjort  

 vurderingsmyndigheden og Told- og Skattestyrelsen bekendt med min opfattelse.  

 Da vurderingsmyndigheden har undersøgt vurderingerne i forbindelse med Deres  

 klage til mig, foretager jeg mig herudover ikke mere vedrørende dette  

 spørgsmål.
Jeg har ikke fundet holdepunkter  

 for at antage at der er sket usaglig begrundet forskelsbehandling ved  

 vurderingen af Deres bil og andre Lotus biler.
Jeg henviser dels til  

 myndighedernes udtalelser om, hvorfor vurderingerne fra henholdsvis Århus og  

 Ålborg og den fremsendte slutseddel vedrørende en Lotus Elite 1977 ikke kan  

 lægges til grund ved vurderingen af Deres bil, dels til oplysningerne om  

 spredningen ved vurderingen af Lotus Elite biler der må antages at skyldes  

 (store) forskelle i de enkelte bilers stand m.v.
 Da jeg ved min gennemgang af  

 sagen ikke i øvrigt har fundet anledning til at kritisere grundlaget for  

 vurderingen, kan jeg ikke kritisere vurderingsmyndighedens afgørelse.
 2. Begrundelse.
 § 4, stk. 2, i cirkulæret om  

 vurdering af motorkøretøjer m.v. har følgende ordlyd:
"Klager over foretagne  

 vurderinger indbringes for vurderingsmyndigheden.
I forbindelse med  

 behandlingen af en klage skal besigtigelse af køretøjet foretages, hvis en  

 sådan ikke allerede har fundet sted.
De væsentligste data, der ligger til  

 grund  

 for værdifastsættelsen, skal fremgå af svaret til klageren." Efter forvaltningslovens § 22  

 skal en skriftlig afgørelse være ledsaget af en begrundelse, medmindre  

 afgørelsen fuldt ud giver parten medhold.
Kravene til indholdet af en  

 begrundelse findes i lovens § 24. Herefter skal en begrundelse indeholde  

 oplysning om retsgrundlaget for den trufne afgørelse.
Hvis afgørelsen bygger  

 på  

 et skøn, skal begrundelsen tillige angive de hovedhensyn der har været  

 bestemmende for skønsudøvelsen (stk. 1). Om fornødent skal begrundelsen  

 endvidere indeholde en kort redegørelse for de oplysninger vedrørende sagens  

 faktiske omstændigheder som er tillagt væsentlig betydning for afgørelsen  

 (stk.  

 2). I en vis udstrækning vil begrundelsen endelig skulle tage stilling til de  

 indsigelser og synspunkter som parten har anført.
 Forvaltningslovens regler om  

 begrundelse gælder ved siden af bestemmelsen i cirkulærets § 4, stk. 2,  

 sidste  

 pkt., idet cirkulæret ikke uden udtrykkelig lovhjemmel kan fravige  

 forvaltningslovens regler.
Vurderingsmyndighedens  

 afgørelse af 10. juli 1992, hvorved værdiansættelsen blev ændret fra 53.000  

 kr. til 43.000 kr., indeholder slet ingen begrundelse for afgørelsen,  

 herunder  

 besvarelse af de konkrete spørgsmål som De havde stillet i Deres brev af 15.  

 juni 1992. Selv om der er tale om en væsentlig nedsættelse af  

 værdiansættelsen,  

 kan afgørelsen ikke siges at give Dem "fuldt ud medhold" (jf.  

 forvaltningslovens  

 § 22) da der ikke var tvivl om, at vurderingen efter Deres mening burde være  

 endnu lavere.
Jeg må derfor finde det beklageligt at vurderingsmyndigheden  

 ikke  

 begrundede afgørelsen.
Told- og Skattestyrelsen burde endvidere som  

 klagemyndighed med hensyn til de formelle reglers overholdelse have påtalt  

 dette over for vurderingsmyndigheden.
 Jeg har gjort myndighederne  

 bekendt med min opfattelse.
Vurderingsmyndighedens  

 afgørelser af 3. august og 28. oktober 1992 indeholder begrundelser for de  

 trufne afgørelser, men disse begrundelser er efter min opfattelse ikke  

 tilstrækkelige til at opfylde de ovenfor nævnte krav i forvaltningslovens §  

 24.  

 Ud over oplysning om retsgrundlaget mangler en stillingtagen til Deres  

 indsigelser, herunder især den mulige forskelsbehandling i forhold til de 2  

 vurderinger fra henholdsvis Århus og Ålborg.
Told- og Skattestyrelsen burde  

 også have påtalt dette forhold over for vurderingsmyndigheden.
 Jeg har gjort myndighederne  

 bekendt med min opfattelse.
 Da vurderingsmyndighedens  

 afgørelse af 28. oktober 1992 indeholder en begrundelse, og da myndigheden i  

 forbindelse med Deres klage til mig har taget stilling til Deres synspunkter  

 med hensyn til vurderingerne i Århus og Ålborg, foretager jeg mig herudover  

 ikke mere vedrørende dette spørgsmål.
 3. Partshøring.
 De mener at  

 vurderingsmyndigheden efter bestemmelsen i forvaltningslovens § 19 skulle  

 have  

 partshørt Dem over de vurderingslister og handelspriser, som myndigheden er i  

 besiddelse af vedrørende Lotus biler.
Efter den nævnte bestemmelse  

 må en myndighed der er i besiddelse af bestemte oplysninger vedrørende sagens  

 faktiske omstændigheder, som parten ikke kan antages at være bekendt med,  

 ikke  

 træffe afgørelse, før parten er gjort bekendt med oplysningerne og har haft  

 lejlighed til at fremkomme med en udtalelse.
Det gælder dog kun hvis  

 oplysningerne  

 er til ugunst for parten og er af væsentlig betydning for sagens afgørelse.
 Oplysninger om praksis af  

 betydning for sagen er ikke omfattet af partshøringspligten i  

 forvaltningslovens  

 § 19. Efter omstændighederne skal sådant materiale dog forelægges parten til  

 udtalelse efter ulovbestemte regler om partshøring.
 Da de oplysninger som  

 vurderingsmyndighederne er i besiddelse af om vurdering af og handel med  

 andre  

 brugte Lotus biler er udtryk for oplysninger om praksis, og oplysningerne i  

 Deres tilfælde ikke har været af væsentlig betydning for afgørelsen, har der  

 ikke været pligt til partshøring med hensyn til de nævnte oplysninger.
 4. Aktindsigt og sagsbehandlingstiden i forbindelse hermed.
I Deres brev af 15. juni 1992  

 bad De om oplysning om, hvilke konkrete handler der lå til grund for  

 vurderingen.
Som det fremgår ovenfor under pkt. 2, mener jeg at  

 vurderingsmyndigheden burde have svaret på Deres spørgsmål.
Da der imidlertid  

 er tale om spørgsmål og ikke om en anmodning om at få tilsendt oplysninger,  

 har  

 jeg ikke opfattet Deres brev som en egentlig begæring om aktindsigt.
Efter formuleringen af Deres  

 brev af 16. juli 1992 ønskede De "kun" at få tilsendt alle  

 oplysninger i sagen, hvis vurderingsmyndigheden ikke kunne imødekomme Deres  

 synspunkter.
Jeg kan derfor ikke kritisere at vurderingsmyndigheden opfattede  

 denne begæring således, at en stillingtagen til begæringen kunne afvente  

 udfaldet af myndighedens fornyede behandling af sagen.
Da der imidlertid ikke  

 var tvivl om at De (fortsat) mente, at afgiften burde være betydelig lavere  

 end fastsat af vurderingsmyndigheden i afgørelsen af 3. august 1992, burde  

 vurderingsmyndigheden forud for denne afgørelse have besvaret Deres begæring  

 om  

 aktindsigt.
Jeg henviser til forvaltningslovens § 11, stk. 1, hvorefter en  

 begæring om aktindsigt, der fremsættes under sagens behandling, indebærer at  

 sagens afgørelse skal udsættes, indtil parten har haft adgang til at gøre sig  

 bekendt med dokumenterne.
Told- og Skattestyrelsen burde endvidere have  

 påtalt  

 dette forhold over for vurderingsmyndigheden.
 Jeg har gjort  

 vurderingsmyndigheden og Told- og Skattestyrelsen bekendt med min opfattelse.
 Deres anmodning om aktindsigt  

 i brev af 11. august 1992 er i alt væsentligt formuleret på samme måde som  

 Deres anmodning i brev af 16. juli 1992. Da vurderingsmyndigheden imidlertid  

 umiddelbart forinden 2 gange havde genovervejet sagen, burde myndigheden  

 efter  

 min opfattelse have betragtet Deres brev som en egentlig begæring om  

 aktindsigt  

 der skulle besvares snarest muligt og senest inden 10 dage  

 (forvaltningslovens  

 § 16, stk. 2). Jeg må derfor finde det beklageligt at vurderingmyndigheden  

 først besvarede Deres begæring den 28. oktober 1992.
 Jeg har gjort vurderingsmyndigheden  

 bekendt med min opfattelse.
Told- og Skattestyrelsen  

 burde i sin afgørelse af 19. februar 1993 have påtalt sagsbehandlingstiden  

 over  

 for vurderingsmyndigheden.
Da De ikke havde klaget over manglende svar, men  

 over sagsbehandlingstiden, må jeg endvidere finde det uheldigt at Told- og  

 Skattestyrelsen i sit brev af 19. februar 1993 til Dem meddelte at styrelsen  

 måtte "afvise" Deres "påstand om manglende besvarelse af  

 anmodningen om aktindsigt".
 Jeg har gjort Told- og  

 Skattestyrelsen bekendt med min opfattelse.
Som svar på Deres anmodning  

 om aktindsigt meddelte vurderingsmyndigheden Dem i afgørelsen af 28. oktober  

 1992 at der ikke i sagen var yderligere materiale, "som ikke allerede er  

 tilsendt Dem eller modtaget fra Dem." Efter forvaltningslovens §  

 16, stk. 3, skal en begæring om kopi af sagens dokumenter imødekommes, hvis  

 det  

 har betydning for en parts mulighed for at varetage sine interesser.
Parten kan også forlange kopi  

 af de dokumenter som den pågældende selv har indbragt i sagen.
Parten kan  

 derimod ikke forlange kopi af samme dokument "flere gange"  

 (Forvaltningsloven med kommentarer af John Vogter, Jurist- og  

 Økonomforbundets  

 Forlag, 1992, og Justitsministeriets vejledning om forvaltningsloven, pkt.  

 99).  

 Afslag på fremsendelse af kopi af dokumenter, med henvisning til at  

 dokumenterne  

 enten er sendt til eller modtaget fra parten, kan således kun ske, hvis  

 myndigheden tidligere har sendt parten  

  

 kopi  

  

 af dokumenterne.
Jeg må derfor også finde det beklageligt at  

 vurderingmyndigheden ikke sendte Dem kopi af sagens akter, og at Told- og  

 Skattestyrelsen ikke påtalte dette.
 Jeg har gjort  

 vurderingsmyndigheden og Told- og Skattestyrelsen bekendt med min opfattelse.
 Da der er tale om dokumenter  

 som De allerede er bekendt med, og da De ikke udtrykkeligt har klaget over at  

 De ikke har modtaget kopi af disse dokumenter, foretager jeg mig herudover  

 ikke  

 mere vedrørende dette spørgsmål.
Jeg må endvidere finde det  

 beklageligt at Deres begæring om aktindsigt først blev besvaret samtidig med  

 afgørelsen af 28. oktober 1992, jf. forvaltningslovens § 11, stk. 1, der er  

 omtalt ovenfor.
Told- og Skattestyrelsen burde have påtalt dette.
 Jeg har gjort myndighederne  

 bekendt med min opfattelse.
Jeg har ikke opfattet Deres  

 breve til myndighederne som begæringer om aktindsigt i det materiale  

 vedrørende  

 vurdering af og handel med andre Lotus biler som myndighederne er i  

 besiddelse  

 af.
Det er således først i Deres breve til mig at De har udtrykt et egentligt  

 ønske om at få tilsendt dette materiale.
Da hverken vurderingmyndigheden  

 eller Told- og Skattestyrelsen har taget stilling til spørgsmålet om  

 aktindsigt  

 i dette materiale, må jeg (...) henvise Dem til at fremsætte en sådan  

 udtrykkelig begæring over for vurderingsmyndigheden.
Hvis De er utilfreds med  

 svaret, vil De kunne klage over det til Told- og Skattestyrelsen.
Hvis De er  

 utilfreds med styrelsens svar, vil De kunne klage til mig.
 5. Klagevejledning.
 Når der kan klages over en  

 afgørelse til en anden forvaltningsmyndighed, skal afgørelsen - hvis den  

 meddeles skriftligt - være ledsaget af klagevejledning, medmindre afgørelsen  

 giver parten fuldt ud medhold (forvaltningslovens § 25).
Da afgørelserne af 10. juli  

 og 3. august 1992 som nævnt ovenfor under punkt 2 ikke gav Dem fuldt ud  

 medhold, burde vurderingsmyndigheden allerede ved disse afgørelser have givet  

 Dem klagevejledning.
Told- og Skattestyrelsen burde endvidere have påtalt den  

 manglende klagevejledning.
 Jeg har gjort myndighederne  

 bekendt med min opfattelse.
 6. Told- og Skattestyrelsens sagsbehandling.
 Vurderingsmyndighedernes  

 afgørelser kan påklages til Told- og Skattestyrelsen, men kun for så vidt  

 angår spørgsmålet om bestemmelserne i vurderingscirkulæret er fulgt  

 (cirkulærets § 4, stk. 3). Spørgsmål om overholdelse af andre regler for  

 sagsbehandlingen, især forvaltningslovens regler, skal Told- og  

 Skattestyrelsen  

 dog som tilsynsmyndighed også tage stilling til, jf. ovenfor.
 Da det fremgik af Deres klage  

 til Told- og Skattestyrelsen sammenholdt med Deres tidligere brevveksling med  

 vurderingsmyndigheden at Deres klage angik grundlaget for  

 vurderingsmyndighedens afgørelse, herunder spørgsmålet om vurderingen af  

 Deres  

 bil afveg fra bl.a. vurderingerne i Århus og Ålborg, burde styrelsen efter  

 min  

 opfattelse have undersøgt grundlaget for vurderingen nærmere.
 Jeg har gjort styrelsen  

 bekendt med min opfattelse.
Bortset herfra, og fra de  

 forhold som ovenfor har givet mig anledning til kritik af Told- og  

 Skattestyrelsen, har jeg ikke fundet grundlag for kritik af styrelsens  

 sagsbehandling.
Da styrelsen ikke kan efterprøve selve vurderingen, kan jeg  

 ikke kritisere at styrelsen ikke udtrykkeligt har besvaret Deres spørgsmål  

 herom.
