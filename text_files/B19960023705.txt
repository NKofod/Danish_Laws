§ 1 I bekendtgørelse nr. 351 af 1. juni 1995 om støtte til miljøforbedrende  

 investeringer i mindre landbrug m.v. foretages følgende ændringer:
 1. I indledningen ændres »som ændret senest ved lov  

 nr. 1108 af 21. december 1994« til » som ændret ved lov nr. 1108 af  

 21. december 1994, og tekstanmærkning nr. 10 til § 24 i finansloven for  

 finansåret 1996, som ændret ved det af Finansudvalget tiltrådte aktstykke nr.  

 219 af 20. marts 1996«.
 2. I § 1, stk. 2, tilføjes efter  

 »støtteberettigede«:», jf. dog stk. 4«.
 3. I § 1, stk. 3, indsættes som 2. og 3. pkt.:
 »Strukturdirektoratet for Landbrug og Fiskeri kan efter ansøgning  

 herom, når særlige omstændigheder taler derfor, forlænge den i 1. pkt.  

 angivne frist, dog senest indtil den 31. december 1996. Ansøgning om den i 2.  

 pkt. nævnte fristforlængelse skal være indgivet til Strukturdirektoratet for  

 Landbrug og Fiskeri senest den 30. april 1996.«.
 4. I § 1 indstættes som stk. 4:
 » Stk. 4.  Investeringer foretaget af de i § 3,  

 stk. 2 og 4, jf. dog tekstanmærkning nr. 10 til § 24 i finansloven for  

 finansåret 1996, som ændret ved det af Finansudvalget tiltrådte aktstykke nr.  

 219 af 20. marts 1996, nævnte ansøgere skal være afsluttet senest den 30.  

 november 1996 for at være støtteberettigede.«.
 5. § 24 affattes således:
 »Ansøgning om støtte til de i § 1, stk. 2, nævnte investeringer skal  

 være indgivet til kommunalbestyrelsen senest den 31. marts 1996.
 Stk. 2.  Ansøgning om støtte til de i § 1, stk. 3,  

 nævnte investeringer skal være indgivet til kommunalbestyrelsen senest den  

 31. marts 1996, jf. dog stk. 4.
 Stk. 3.  Ansøgning om støtte til de i § 1, stk. 4,  

 nævnte investeringer skal være indgivet til kommunalbestyrelsen senest den  

 31. december 1996.
Stk. 4.  Strukturdirektoratet for Landbrug og Fiskeri  

 kan efter ansøgning herom forlænge den i stk. 2 nævnte frist, dog senest  

 indtil den 31. december 1996. Ansøgning herom skal være indgivet til  

 Strukturdirektoratet for Landbrug og Fiskeri senest den 30. april 1996.« 6. I § 25, stk. 7, ændres »nr. 350 af 1. juni  

 1995« til: »nr. 238 af 27. marts 1996«.
 7. I § 26 indsættes som stk. 3:
 »Stk 3.  Ved etapevis udbetaling af støtte til  

 ansøgere, der har opnået fristforlængelse til indgivelse af ansøgning om  

 støttte, jf. § 24, stk. 4, 1. pkt., skal ansøgning om udbetaling af støtte  

 vedrørende første etape af investeringen være indsendt til  

 Strukturdirektoratet for Landbrug og Fiskeri senest den 30. juni 1996.«.
§ 2 Bekendtgørelsen træder i kraft den 1. april 1996.
