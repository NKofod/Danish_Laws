 Retningslinier vedrørende administration af § 10, stk. 4, punkt 2) i  

 Arbejdsmarkedsstyrelsens bekendtgørelse nr. 1169 af 21. december 1995 om  

 orlov til uddannelse, sabbat og børnepasning om, at orlov kan afholdes til  

 uddannelse i udlandet, såfremt uddannelsen kan godkendes som SU-berettigende  

 efter reglerne om uddannelser i udlandet i Undervisningsministeriets  

 bekendtgørelse om statens uddannelsesstøtte indtil kandidatgrad og  

 magisterkonferensgrad.
 Arbejdsmarkedsstyrelsen har efter drøftelser med SUstyrelsen formuleret  

 følgende vejledning vedrørende forståelsen om godkendelse af uddannelsen som  

 SU-berettigende i udlandet:
 Som udgangspunkt kan det oplyses, at det indtil videre kun er ganske få  

 uddannelser i udlandet, orlovspersonerne har ønsket at gå i gang med, som  

 berettiger til SU.
Efteruddannelseskurser, åbent universitet, sprogkurser tilrettelagt for  

 udlændinge uanset niveau, kurser i naturmedicin og hollistiske kurser m.v.  

 opfylder ikke betingelserne.
Korte kurser eller uddannelser giver som  

 hovedregel ikke erhvervskompetence her i landet, og de giver derfor heller  

 ikke ret til SU.
 Følgende betingelser skal være opfyldt for at få en uddannelse godkendt  

 som SU-berettigende:
 1. Uddannelsen og uddannelsesstedet skal være  

 offentligt anerkendt i studielandet.
 2. Uddannelsen og uddannelsesstedet skal være af en  

 sådan art, at de vil kunne offentligt anerkendes i Danmark.
3. Uddannelsen skal være ulønnet, og den skal være  

 tilrettelagt som et fuldtidsstudium og af mindst 3 måneders sammenhængende  

 varighed.
Korte uddannelser vil dog normalt ikke kunne godkendes som  

 støtteberettigende, idet de som regel ikke giver erhvervskompetence.
Se punkt  

 4.
4. Uddannelsen skal give en erhvervskompetence, der  

 umiddelbart kan finde anvendelse i Danmark.
Heri ligger, at uddannelsen skal  

 give en erhvervskompetence, der uden supplerende uddannelse eller kurser vil  

 kunne give erhvervskompetence i Danmark.
F.ex. kan der ikke gives SU til en  

 uddannelse på 1/2 år, hvis den danske uddannelse på området vare f.ex. 3 år.
 Drejer det sig om en uddannelse i et af de nordiske lande, er det dog  

 tilstrækkeligt, hvis uddannelsen kan indgå i eller give adgang til en  

 uddannelse i Danmark.
 For at yde god og informativ service overfor borgerne i forbindelse med  

 ansøgning om uddannelsesorlov i udlandet og for samtidig at smidiggøre  

 sagsbehandlingen hos SUstyrelsen, vil det være hensigtsmæssigt at lade nævnte  

 retningslinier indgå i såvel AFs som a-kassernes vejledning og administration  

 af af orlovsordningerne.
 Er det på forhånd klart, at betingelserne ikke er opfyldt, bør  

 orlovspersonerne have det at vide på et tidligt tidspunkt i forløbet, således  

 at færre går forgæves til SUstyrelsen.
