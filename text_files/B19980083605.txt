Bekendtgørelse om uddannelse af  

 skibskokke I medfør af § 11, stk. 2, og § 14 i lov nr. 16 af  

 13. januar 1997 om søfartsuddannelse, som ændret ved lov nr. 388  

 af 10. juni 1997, fastsættes:
Uddannelsens formål § 1. Uddannelsens formål er at give faglærte  

 kokke, der ønsker beskæftigelse inden for  

 søfartsområdet, en grundlæggende teoretisk og praktisk  

 uddannelse, der gør dem i stand til at udføre alt forekommende  

 arbejde inden for kabysområdet på en sikkerhedsmæssig  

 forsvarlig måde.
Eleverne opnår efter gennemført  

 uddannelse ret til at udmønstre som skibskok, jf. lov om skibes  

 besætning.
 Uddannelsens varighed og struktur m.v.
 § 2. Uddannelsen til skibskok omfatter 5 ugers undervisning  

 på en af Søfartsstyrelsen godkendt skole.
 § 3. I skibskokkeuddannelsen undervises i:
 1)	Bagning.
 2)	Ernæringslære og kostvaner.
 3)	Faglig engelsk.
 4)	Proviantadministration.
 5)	Regnskab.
 6)	Rengøring.
 7)	Sikkerhed.
 8)	Skibskokkens og øvrige besætningsmedlemmers funktion om  

 bord.
 Stk. 2. Undervisningen i de enkelte emner omfatter:
 Bagning: Bagning af brød.
Ernæringslære og kostvaner:  

 Langtidsplanlægning af kosthold.
Kostsammensætning.
Energigivende  

 stoffer.
Beskyttende og opbyggende stoffer.
Vand.
Alkohol.
Kostforplejning  

 på danske skibe.
Faglig engelsk: Engelske betegnelser for proviant,  

 pantry stores, bonded stores, linned og rengøringsartikler.
Maritimt  

 engelsk.
Proviantadministration:  

 Provianteringsplanlægning.
Tilsyn og opbevaring af proviant.
Bonded  

 stores.
Pantry stores.
Linned.
Regnskab: Valutaomregning.
Proviantregnskab.  

 Anvendelse af EDB.
Rengøring: Rengøringsmidler.  

 Sikkerhed.
Arbejdsteknik og -bevægelser.
Bekæmpelse af skadedyr.  

 Miljølovgivning.
Sikkerhed: Arbejdsplads sikkerhed.  

 Førstehjælp.
Sikkerhed om bord.
Skibskokkens og øvrige  

 besætningsmedlemmers funktion om bord: Faggruppernes status om  

 bord.
Søfartslovgivning og organisationer.
 Stk. 3. Eleverne gennemgår endvidere kursus i  

 brandbekæmpelse og anvendelse af redningsmidler, herunder oppustelige  

 redningsflåder.
 § 4. Uddannelsen afsluttes med en prøve for  

 skibskokke.
 Stk. 2. Skolen udsteder bevis til elever, som har  

 gennemført kurset med tilfredsstillende resultat og bestået  

 prøven for skibskokke.
Optagelse § 5. På kurset kan optages elever, som har erhvervet  

 svendebrev inden for kokkefaget eller anden tilsvarende uddannelse og er i  

 besiddelse af gyldigt sundhedsbevis.
Sundhedsbeviset må ikke indeholde  

 begrænsninger i arbejdsområde, der hindrer kabystjeneste.
 Stk. 2. Henvendelse om optagelse på uddannelsen til  

 skibskok rettes til Søfartsstyrelsen.
Ophold på skolen § 6. Undervisningen på skibskokkekursus er gratis.
 Stk. 2. Kost og eventuelt logi på skolen betales af  

 eleven.
Understøttelse af elever § 7. Under kurset ydes der eleverne en  

 kursusgodtgørelse, støtte og tilskud m.m. efter tilsvarende  

 regler, som er fastsat for erhvervsmæssig uddannelse for  

 specialarbejdere m.m. og omskoling.
 Ikrafttræden m.v.
 § 8. Bekendtgørelsen træder i kraft den 14.  

 december 1998.
 Stk. 2. Bekendtgørelse nr. 92 af 1. marts 1976 om  

 uddannelse af skibskokke ophæves.
