Da en del af det genmæle klageren ønskede offentliggjort ikke  

 opfyldte kravene i Medieansvarslovens § 38, blev kravet om genmæle kun  

 delvist taget til følge.
Bladet blev derfor kun pålagt at  

 offentliggøre den del af det krævede genmæle, der kunne  

 betragtes som en faktisk forkert oplysning.
Kendelse fra Pressenævnet i sag nr.  

 52/1992 Ved skrivelse af 2. juli 1992 har advokat Birgit M.  

 Lemvigh på vegne af [K] klaget til Pressenævnet over, at  

 Lokal-Posten har meddelt afslag på genmæle over for en artikel,  

 der blev bragt den 23. juni 1992 under overskriften: "[K] tabte sagen mod  

 Lokal-Posten." Artiklen handlede om en retssag, som Lokal-Posten havde  

 anlagt mod [K].
Under retssagen havde Lokal-Posten nedlagt påstand  

 om, at [K], der bl.a. driver et diskotek i Lyngby, havde været  

 uberettiget til at fremsætte følgende udsagn, der blev bragt i  

 lokal-avisen "Det Grønne Område" den 14. maj 1991: "Jeg kan  

 fortælle, at vi en nat havde et par af Lokal-Postens medarbejdere som  

 gæster på King's Hat.
Da vi skulle lukke kl. 05.00 nægtede  

 de at forlade forretningen og truede personalet med, at de ville lave  

 læserbreve m.m., for de skulle nok få denne forretning lukket."  

 Lokal-Posten havde endvidere nedlagt påstand om, at [K] blev  

 pålagt at betale en godtgørelse for tort på ikke over  

 10.000 kr.
 [K] havde under retssagen nedlagt selvstændig  

 påstand om, at Lokal-Posten havde været uberettiget til at  

 fremsætte følgende udsagn, der blev bragt i en artikel den 22.  

 maj 1991:
"Kommunalbestyrelsesmedlem for Det Konservative Folkeparti  

 i Lyngby-Taarbæk Kommune, restauratør [K], vil blive stillet for  

 retten for uhørt grove løgne og injurier mod Lokal-Posten og  

 dens personale." "I sidste uge stillede lokalbladet "Det Grønne  

 Område" spalteplads til rådighed for restauratør [K], som  

 i et helt urimeligt løgnagtigt og injurierende udfald, angreb  

 Lokal-Posten og dens personale, herunder redaktør  Frank  

  Rasmussen." "Disse løgnagtige angreb var så grove og  

 injurierende, at vi desværre ser os nødsaget til at  

 anlægge retssag mod [K]." [K] nedlagde endvidere påstand om, at Lokal-Posten  

 blev pålagt at betale godtgørelse for tort.
Den 11. juni 1992 blev sagen efter domsforhandling forligt  

 i retten, således at [K] anerkendte, at han havde været  

 uberettiget til at udtale sig som sket i artiklen den 14. maj 1991, at  

 Lokal-Posten frafaldt sin godtgørelsespåstand, at  

 Lokal-Posten anerkendte at have været uberettiget til at anvende ordene  

 "løgnagtigt" og "løgnagtige" i de ovenfor under pkt. 2. og 3.  

 refererede udsagn og at [K] i øvrigt frafaldt sine  

 påstande.
Parterne overlod omkostningsspørgsmålet til  

 retten, der bestemte, at [K] skulle betale 8.000 kr. til Lokal-Posten i  

 sagsomkostninger.
 Efter at Lokal-Posten den 23. juni 1992 havde bragt den  

 påklagede artikel, anmodede [K]s advokat ved skrivelse af 26. juni 1992  

 om, at følgende genmæle blev bragt:
"G E N M Æ L E Som advokat for hr. restauratør [K], indehaver af  

 Restaurant King's Hat, Nørgårdsvej i Lyngby, skal jeg anmode Dem  

 om at optage følgende:
 I Lokal-Posten for uge 26, 1992 bringer De en artikel med  

 overskriften "[K] tabte sagen mod Lokal-Posten". Da artiklen indeholder en  

 lang række ukorrekte oplysninger, skal jeg på min klients vegne  

 bringe følgende korrektioner:
 1. Restauratør [K] tabte ikke - som af Dem  

 anført - sagen, som tværtimod - efter dommerens henstilling -  

 blev forligt parterne imellem.
2. Retten gav på intet tidspunkt - som af Dem  

 anført - Lokal-Posten medhold i, at restauratør [K] fortalte en  

 grov løgn.
Tværtimod anerkendte Lokal-Posten, som et led i  

 forliget, at have været uberettiget til at anvende ordene  

 "løgnagtigt" og "løgnagtige" om restauratør [K].
3. Det er ukorrekt, når Lokal-Posten skriver, at  

 ingen vidner støtter restauratøren, bortset fra hans egen  

 søn.
Kendsgerningen er her, at flere af vidnerne støttede [K]s  

 søn i dennes opfattelse af hændelsesforløbet den  

 pågældende nat på Restaurant Kings Hat.
 4. Lokal-Posten anfører, at restauratør [K]  

 blev dømt til at betale kr. 8000,00 i erstatning til Lokal-Posten.
Udsagnet er i 2 henseender forkert.
Lokal-Posten havde  

 oprindeligt krævet en erstatning på kr. 10.000,00 af [K], men  

 frafaldt - som led i forliget - dette krav.
Dernæst blev der -  

 ifølge sagens natur, da sagen blev forligt - ikke afsagt nogen dom,  

 men restauratør [K] indvilgede i - som et led i forliget - at lade  

 dommeren fastsætte sagsomkostningerne med ankeadgang til Landsretten.  

 Beløbet kr. 8.000,00 repræsenterer således efter dommerens  

 skøn alene Lokal-Postens sagsomkostninger.
 5. Af det under punkt 4 anførte fremgår det  

 således, at Lokal-Postens udsagn "dommerens takserede den grove  

 løgn til 8.000,00 kr. i erstatning til Lokal-Posten" ikke er  

 korrekt.
 6. Lokal-Posten anfører: "Da retsmødet  

 nærmede sig sin afslutning, og sagens udfald stod klart, procederede  

 advokat forgæves for, at resultatet af sagen ikke måtte  

 omtales i medierne".
Dette udsagn er ikke korrekt.
Sagens rette  

 sammenhæng er derimod den, at dommeren i sine forligsbestræbelser  

 opfordrede begge parter til at indgå den aftale, at ingen af parterne  

 offentligt måtte gøre forliget til genstand for omtale.
Denne  

 indstilling fra dommerens side kunne jeg på min klients vegne fuldt ud  

 tilslutte mig, men direktør  Christian  Bredsgaard fra Lokal-Posten  

 modsatte sig dommerens henstilling.
7. Lokal-Posten anfører: "Restauratør [K]  

 skal betale erstatningen inden 14 dage." Som ovenfor anført frafaldt Lokal-Posten under  

 domsforhandlingen kravet om erstatning.
8. Lokal-Posten anfører: "Afgørelsen kan  

 ikke appelleres." Til orientering skal jeg oplyse, at afgørelsen med  

 Justitsministerens tilladelse kan ankes til Landsretten, en mulighed som jeg  

 dog ikke agter at gøre brug af.
København, den 26.06.92 Birgit M.
Lemvigh v/Mogens Stjernqvist adv.fm." Lokal-Posten afslog ved skrivelse af 26. juni 1992 at  

 bringe det krævede genmæle.
 I klageskrivelsen har advokat Lemvigh til støtte  

 for [K]s begæring om genmæle anført, at oplysningerne i  

 den påklagede artikel er egnet til at påføre klageren  

 økonomisk og anden skade af betydning.
I en udtalelse om klagen har advokat Erik Hovgaard  

 på vegne Lokal-Posten anført, at det ønskede  

 genmæle ikke er begrænset til faktiske forhold, men tillige  

 angår en lang række vurderinger.
Advokat Hovgaard har  

 således fundet, at der i genmælets pkt. 1, 2, 5, 6 og 7 er tale  

 om vurderinger.
For så vidt angår oplysningerne i genmælets  

 pkt. 3 er disse i følge advokat Hovgaards opfattelse direkte usande,  

 idet rettens tilkendegivelse byggede på, at kun [K]s søns  

 forklaring var i overensstemmelse med det, som [K] havde udtalt.
Med hensyn  

 til det ønskede genmæles pkt. 8, har advokat Hovgaard gjort  

 gældende, at bemærkningen i artiklen om, at afgørelsen  

 ikke kan appelleres, vedrører sagens hovedspørgsmål,  

 hvilket var om [K] havde været berettiget til at udtale sig som sket  

 til "Det Grønne Område." Sammenfattende finder advokat Hovgaard, at indholdskravet  

 i medieansvarslovens § 38 i alt væsentligt ikke er opfyldt ved det  

 ønskede genmæle.
Om genmælets pkt. 4 har advokat Hovgaard  

 dog anført, at det er rigtigt, at beløbet på 8000 kr.  

 ikke udgør erstatning, men sagsomkostninger.
 Advokat Hovgaard har endelig anført, at [K] til  

 fulde er kommet til orde hos Lokal-Postens konkurrent "Det Grønne  

 Område", der den 30. juni 1992 bragte 2 artikler under overskrifterne:  

 "[K] tabte ikke sagen mod Lokal-Posten - Der blev indgået forlig mellem  

 parterne" og "[K]s advokat: Beklagelig forvrængning". Advokat Hovgaard  

 finder derfor ikke, at [K] har krav på yderligere genmæle.
Klagerens advokat har i skrivelse af 3. august 1992  

 imødegået bladets synspunkter og fastholdt rigtigheden af  

 genmælekravets indhold.
Advokaten har endvidere gjort gældende,  

 at indholdet ikke indeholder nogen form for vurderinger, men alene  

 oplysninger af faktisk karakter.
 Bladets advokat har i skrivelse af 12. august 1992  

 fastholdt sine tidligere synspunkter.
I sagens behandling har følgende  

 nævnsmedlemmer deltaget: Else Mols, Bent A.
Koch, Kate Bluhme og Preben  

 Sørensen.
 Pressenævnet udtaler:
 Det bemærkes indledningsvis, at den  

 omstændighed, at [K] og hans advokat er kommet til orde i "Det  

 Grønne Område", ikke afskærer adgangen til at få  

 optaget et genmæle i Lokal-Posten.
 Derimod kan nævnet i det væsentlige  

 tiltræde de synspunkter, som advokat Hovgaard har fremsat på  

 vegne Lokal-Posten om det ønskede genmæles indhold.
 Herefter finder nævnet alene grundlag for at  

 pålægge Lokal-Posten under iagttagelse af reglerne i  

 medieansvarslovens § 39 at bringe følgende:
 "Genmæle.
 Som advokat for hr. restauratør [K], indehaver af  

 Restaurant King's Hat, Nørgårdsvej i Lyngby, skal jeg oplyse  

 følgende:
 Lokal-Posten for uge 26 bragte en artikel med overskriften  

 "[K] tabte sagen mod Lokal-Posten".
 I artiklen anføres det, at [K] blev dømt til  

 at betale kr. 8.000,00 i erstatning til Lokal-Posten.
Udsagnet er i 2 henseender forkert.
Lokal-Posten havde  

 oprindeligt krævet en erstatning på kr. 10.000,00 af [K], men  

 frafaldt som et led i det forlig, der blev indgået under sagen, dette  

 krav.
Dernæst blev der - ifølge sagens natur, da sagen blev  

 forligt - ikke afsagt nogen dom, men restauratør [K] indvilgede i -  

 som et led i forliget - at lade dommeren fastsætte sagsomkostningerne.  

 Beløbet kr. 8.000,00 repræsenterer således efter dommerens  

 skøn alene Lokal-Postens sagsomkostninger.
 På vegne af [K].
Advokat Birgit Lemvigh v/adv.fm.
M.
Stjernqvist." Afsagt den 1. september 1992.
