Denne datasammenskrivning omfatter lov om udbetaling af  

 den skattemæssige værdi af visse renteudgifter, jfr. lov nr. 63 af 10. marts  

 1982, med de ændringer der følger af lov nr. 293 af 9. juni 1982 og lov nr.  

 53 af 9. februar 1983 § 1.  Skattepligtige personer, som ved udgangen af  

 indkomstårene 1981 eller 1982 driver landbrug, gartneri, planteskole eller  

 frugtplantage, og som for et af eller begge de pågældende indkomstår har  

 betalt renteudgifter, jfr. § 2, kan efter ansøgning få udbetalt den  

 skattemæssige værdi af disse renteudgifter i det omfang, de overstiger den  

 for det pågældende indkomstår opgjorte regulerede indkomst, jfr. § 3. Den  

 skattepligtige kan for hvert af indkomstårene 1981 og 1982 højst få udbetalt  

 250.000 kr. som skattemæssig værdi af renteudgifter.
 Stk. 2.  Loven omfatter ikke selskaber, foreninger m.v.  

 eller dødsboer og finder ikke anvendelse for indkomstår, hvori den  

 skattepligtige afgår ved døden.
 Stk. 3.  For indkomståret 1982 omfatter loven ikke  

 følgende personer:
 § 2.  Den skattemæssige værdi beregnes på grundlag af  

 de renteudgifter, som både kan fradrages ved indkomstopgørelsen for det  

 pågældende indkomstår, og som er betalt inden udløbet af ansøgningsfristen i  

 § 6. Såfremt den skattepligtige i løbet af indkomståret har haft  

 skattepligtige renteindtægter, kan den skattemæssige værdi ikke beregnes på  

 grundlag af et beløb, der er større end nettorenteudgiften, dvs. årets  

 renteudgifter med fradrag af årets renteindtægter.
Stk. 2.  De i ligningslovens § 8, stk. 3, nævnte  

 ydelser, bortset fra ydelser til sikring af tilgodehavender, behandles ved  

 anvendelsen af reglerne i stk. 1 på samme måde som renteudgifter.
Det samme  

 gælder reservefonds- og administrationsbidrag til realkreditinstitutter.
 Stk. 3.  Som betalte renteudgifter anses også renter,  

 der af et pengeinstitut eller en bankier eller vekselerer debiteres den  

 skattepligtiges løbende kassekredit eller lignende, når kreditten ikke herved  

 kommer til at overstige det aftalte maksimum.
 § 3.  Den i § 1 nævnte regulerede indkomst opgøres på  

 følgende måde:
 1. Til den skattepligtige indkomst lægges:
a. henlæggelser til investeringsfonds, b. beløbsmæssig forøgelse af varelagernedskrivninger i forhold til det  

 foregående år, c. afskrivninger på maskiner, inventar og lignende driftsmidler samt  

 skibe, der benyttes erhvervsmæssigt, i det omfang afskrivningerne overstiger  

 10 pct. af saldoværdien, d. afskrivninger på bygninger og særlige installationer i bygninger  

 bortset fra afskrivninger, der er bundet til det enkelte år, og som fortabes,  

 hvis de ikke foretages i det pågældende år, i det omfang afskrivningerne  

 overstiger 2 pct. af anskaffelsessummen, og e. de efter § 2, stk. 1-3, opgjorte betalte nettorenteudgifter.
 2. Fra den under punkt 1 fremkomne sum fradrages  

 underskud fra indkomståret 1980 og tidligere år fremført efter ligningslovens  

 § 15, i det omfang beløbet ikke kan rummes i indkomstårets skattepligtige  

 indkomst.
 3. Hvis den efter punkt 1 og 2 opgjorte regulerede  

 indkomst er negativ, sættes den regulerede indkomst til 0.
 Stk. 2.  Ved opgørelsen af den regulerede indkomst for  

 indkomståret 1982 kan ud over de i stk. 1, nr. 2, nævnte underskud fradrages  

 et eventuelt negativt beløb, der opgøres således:
Den for indkomståret 1981 opgjorte negative indkomst før regulering efter  

 § 5 med tillæg af a. de i stk. 1, nr. 1, litra a-d, nævnte poster vedrørende 1981, b. det beløb, som for indkomståret 1981 har dannet grundlag for udbetaling  

 af den skattemæssige værdi af renteudgifter, og c. en eventuel positiv skattepligtig indkomst for 1982 opgjort uden  

 fremførsel af underskud efter ligningslovens § 15.
§ 4.  Det beløb, hvormed renteudgifterne, jfr. § 2,  

 overstiger den regulerede indkomst, jfr. § 3, kan efter ansøgning fra den  

 skattepligtige helt eller delvis danne grundlag for beregning og udbetaling  

 af den skattemæssige værdi af renteudgifter.
Beregningen foretages med summen  

 af de procenter, som for det pågældende kalenderår anvendes ved beregning af  

 indkomstskat til staten, kommunen og amtskommunen, kirkelige afgifter,  

 folkepensionsbidrag, bidrag til den sociale pensionsfond og bidrag til  

 dagpengefonden.
For indkomstskatten til staten anvendes den laveste procent  

 for skatteskalaen i udskrivningslovens § 4, stk. 1, ganget med 1/100 af  

 udskrivningsprocenten for det pågældende kalenderår.
Procenten for kirkelige  

 afgifter medregnes kun, såfremt den skattepligtige for det pågældende  

 kalenderår er pligtig til at svare kirkelige afgifter.
Udbetalingen bæres af  

 statskassen, idet dog 8 pct. af det beløb, der danner grundlag for udbetaling  

 af den skattemæssige værdi af renteudgifter bæres af den kommune, der efter  

 reglerne i lov om kommunal indkomstskat er den pågældendes skattekommune ved  

 begyndelsen af det kalenderår, hvori udbetalingen finder sted.
Den  

 skattepligtige kan for hvert af indkomstårene 1981 og 1982 højst få udbetalt  

 250.000 kr. som skattemæssig værdi af renteudgifter.
 § 5.  Modtagen skattemæssig værdi af renteudgifter  

 skal ikke medregnes ved opgørelsen af den skattepligtige indkomst.
 Stk. 2.  De renteudgifter, der danner grundlag for  

 beregning og udbetaling af skatteværdien af renteudgifter, kan ikke tillige  

 danne grundlag for fradrag ved opgørelsen af den skattepligtige indkomst, og  

 følgende regler finder derfor anvendelse, hvis der sker udbetaling af den  

 skattemæssige værdi af renteudgifter efter denne lov:
 Stk. 3.  Hvis den regulerede indkomst, jfr. § 3, for  

 indkomståret 1982 er opgjort under anvendelse af reglen i § 3, stk. 2,  

 nedsættes eventuelt underskud for 1981 og tidligere år, som ikke kan rummes i  

 den skattepligtige indkomst for 1982, med det beløb, der danner grundlag for  

 beregning og udbetaling af skatteværdien af renteudgifter, forinden reglen i  

 stk. 2, litra b, anvendes.
§ 6.  Ansøgning om udbetaling af den skattemæssige  

 værdi af renteudgifter skal indgives skriftligt til den kommunale  

 ligningsmyndighed efter kalenderårets udløb og senest samtidig med fristen  

 for indgivelse af selvangivelsen for det pågældende indkomstår.
Ansøgninger  

 om udbetaling af den skattemæssige værdi af renteudgifter for indkomståret  

 1981 kan dog indgives inden den 1. juni 1982. For personer, der inden den 31.  

 december 1981 har ansøgt om tilsagn om garanti for gældssaneringslån i  

 henhold til lov nr. 131 af 9. april 1980 om statsgaranti for lån og  

 rentetilskud til visse landmænd, som ændret ved lov nr. 129 af 25. marts  

 1981, ændres fristen i 2. pkt. til 2 måneder fra datoen for den endelige  

 bevilling af statsgaranti for gældssaneringslån, dog længst til 30. september  

 1982. Der kan i forbindelse med ansøgninger som omhandlet i 2. og 3. pkt.  

 foretages ændringer i foretagne af- og nedskrivninger i en allerede indgivet  

 selvangivelse for indkomståret 1981. I ansøgningen skal opgøres de betalte  

 nettorenteudgifter, jfr. § 2, og den regulerede indkomst, jfr. § 3.  

 Opgørelserne og disses overensstemmelse med selvangivelsen skal skriftligt  

 bekræftes af en statsautoriseret eller registreret revisor eller af en  

 konsulent i driftsøkonomi, jfr. § 4, stk. 1, nr. 6, i lov om tilskud til den  

 landøkonomiske konsulentvirksomhed.
Ministeren for skatter og afgifter  

 fastsætter nærmere regler for, i hvilken form ansøgningen skal indgives, og  

 hvilke oplysninger den skal indeholde.
§ 7.  Den kommunale ligningsmyndighed påser, at  

 betingelserne for udbetaling af den skattemæssige værdi af renteudgifter er  

 opfyldt.
Reglerne i skattestyrelsesloven om ansættelse, klage og revision  

 finder tilsvarende anvendelse på afgørelser efter denne lov.
Stk. 2.  Er der sket udbetaling af skattemæssig værdi af  

 renteudgifter på grundlag af et rentebeløb, der er mere end 20.000 kr. større  

 end det beløb, der efter foranstående bestemmelser berettiger til udbetaling,  

 foretages genopkrævning af det for meget udbetalte beløb.
Reglerne om  

 hæftelse og inddrivelse i §§ 71-73 i lov om opkrævning af indkomst- og  

 formueskat til staten (kildeskat) gælder også for beløb, der skal genopkræves  

 efter 1. pkt.
Ved genopkrævning sker tilsvarende regulering af den  

 skattepligtige indkomst, jfr. § 5, stk. 2. Ved udbetaling og genopkrævning af  

 skattemæssig værdi af renteudgifter forrentes beløbene med 1 pct. pr.  

 påbegyndt måned regnet fra den 1. juli i året efter indkomståret og til  

 udgangen af den måned, hvori betaling sker.
 Stk. 3.  Ministeren for skatter og afgifter fastsætter  

 de nærmere regler om lovens administration, herunder regler om tidspunktet  

 for udbetaling af den skattemæssige værdi af renteudgifter og om afregning af  

 de beløb, der efter § 4 skal udredes af kommunerne.
 § 8.  Krav på udbetaling af den skattemæssige værdi af  

 renteudgifter efter denne lov kan ikke sælges, pantsættes eller på anden måde  

 overdrages eller gøres til genstand for retsforfølgning.
 § 9.  Med bøde eller hæfte straffes den, der ved grov  

 uagtsomhed afgiver urigtige eller vildledende oplysninger eller fortier  

 oplysninger til brug for skattemyndighedernes afgørelser efter denne lov.
 Stk. 2.  I forskrifter, der udfærdiges i medfør af denne  

 lov, kan der fastsættes straf af bøde for overtrædelse af bestemmelser i  

 forskrifterne.
 Stk. 3.  Den, der med forsæt til at skaffe sig eller  

 andre uberettiget vinding afgiver urigtige eller vildledende oplysninger  

 eller fortier oplysninger som nævnt i stk. 1, straffes med bøde, hæfte eller  

 fængsel indtil 2 år, medmindre højere straf er forskyldt efter borgerlig  

 straffelov § 279.
 Stk. 4.  For overtrædelser, der begås af aktieselskaber,  

 andelsselskaber eller lignende, kan der pålægges selskabet som sådant  

 bødeansvar.
 § 10.  Skønner ligningsrådet, at en overtrædelse ikke  

 vil medføre højere straf end bøde, kan ministeren for skatter og afgifter  

 eller den, han bemyndiger dertil, tilkendegive den pågældende, at sagen kan  

 afgøres uden retslig forfølgning, såfremt han erkender sig skyldig i  

 overtrædelsen og erklærer sig rede til inden for en nærmere angiven frist,  

 der efter begæring kan forlænges, at betale en i tilkendegivelsen angivet  

 bøde.
 Stk. 2.  Med hensyn til den i stk. 1 nævnte  

 tilkendegivelse finder bestemmelsen i retsplejeloven om indholdet af  

 anklageskrift i politisager tilsvarende anvendelse.
 Stk. 3.  Betales bøden i rette tid, eller bliver den  

 efter vedtagelse inddrevet eller afsonet, bortfalder videre forfølgning.
 § 11.  Loven gælder ikke for Færøerne og Grønland.
-------- Lov nr. 293 af 9. juni 1982 hvis § 2 har ændret § 6, 3. pkt. indeholder i  

 § 3 følgende bestemmelse:
§ 3.  (Udeladt) Stk. 2.  § 2 træder dog i kraft på ugedagen for  

 bekendtgørelsen i Lovtidende. (* 1) (* 1) Lov nr. 293 af 9. juni 1982 er bekendtgjort i lovtidende den 17.  

 juni 1982.
