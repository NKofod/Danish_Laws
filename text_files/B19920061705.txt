 I medfør af §§ 77 og 79, stk. 1, i lov om individuel boligstøtte, jf. lov  

 nr. 376 af 6. juni 1991 med senere ændringer, fastsættes følgende:
§ 1.  Boligens areal opgøres som  

bruttoetagearealet.
Bruttoetagearealet er defineret som boligens  

 samlede areal medregnet ydervægge og andel i adgangsarealer, jf. stk. 2.
 Stk. 2.  Bruttoetagearealet opgøres som arealet i  

vandret plan målt til ydersiden af de begrænsende ydervægge.
Stk. 3.  Arealet af de enkelte boliger, eller  

 fællesboligarealer afgrænses mod omgivne boliger, fællesboligarealer eller  

 erhvervslokaler ved halvdelen af skillevægge til disse.
Skillevægge til  

 adgangsarealer henregnes dog fuldt ud til boligen.
 Stk. 4.  Den i stk. 1-3 nævnte definition på  

 bruttoetagearealet gælder med følgende begrænsninger og tilføjelser:
 For bygninger med altangang fordeles adgangsarealet på alle boliger, dvs.  

 også på enheder i stueetagen.
 Er der indrettet boliger, erhvervslokaler eller fællesboligarealer i  

 kælder og/eller tagetage, medregnes det dertil knyttede adgangsareal i det  

 fælles adgangsareal, der skal fordeles.
Er der fælles adgang til boliger/erhvervslokaler/fællesboligarealer og  

 »udenomsrum« jf. nr. 4, medregnes kun halvdelen af dette areal til  

 det samlede fælles adgangsareal, der skal fordeles.
Bruttoetagearealet  

 opgøres i dette tilfælde incl. den mod »udenomsrummene« vendende  

 side af fælles mure eller skillevægge.
 § 2.  Ved beregning af boligstøtte lægges den leje til  

 grund, som skal betales for boligens bruttoetageareal i henhold til § 1, jf.  

 § 10, stk. 1, i lov om individuel boligstøtte.
 § 3.  Bekendtgørelsen træder i kraft den 1. januar  

 1993.
 Stk. 2.  Boligstyrelsens bekendtgørelse nr. 839 af 10.  

 december 1986 om beregning af boligens bruttoetageareal i henhold til  

 boligstøtteloven ophæves.
