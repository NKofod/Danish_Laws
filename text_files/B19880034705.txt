 I henhold til § 32 D, stk. 2, i ligningsloven og til § 12, stk. 2, 3.  

 pkt., § 14, stk. 1, § 19, stk. 10, i lov om særlig indkomstskat m.v. samt til  

 § 13 a, stk. 5, i aktieavancebeskatningsloven, bestemmes følgende:
 Afsluttende ansættelse ved ophør af  

 skattepligt m.v.
§ 1.  Når en persons skattepligt efter  

 kildeskattelovens § 1 ophører af anden grund end ved død, skal den pågældende  

 indgive selvangivelse inden udløbet af den kalendermåned, der følger efter  

 den måned, hvor skattepligten ophører.
Selvangivelsen skal omfatte  

 skattepligtige indkomster, herunder særlig indkomst, og skattepligtig formue  

 for det indkomstår, der løber fra udgangen af det seneste indkomstår og  

 indtil ophøret af skattepligten.
Hvis den pågældende ikke allerede har  

 indgivet selvangivelse for det seneste indkomstår, skal der tillige indgives  

 selvangivelse for dette indkomstår inden udløbet af den frist, som er nævnt i  

 1. pkt.
Ophører skattepligten som følge af indtræden af skattepligt til en  

 fremmed stat, Færøerne eller Grønland, jf. kildeskattelovens § 1, stk. 1, nr.  

 2, regnes selvangivelsesfristen dog først fra det tidspunkt, hvor det  

 godtgøres, at betingelsen for at blive skattepligtig til den fremmede stat er  

 opfyldt.
 Stk. 2.  Bestemmelserne i stk. 1 gælder også, når en  

 persons begrænsede skattepligt efter kildeskattelovens § 2, stk. 1, litra d  

 eller e, ophører, medmindre denne skattepligt afløses af fuld skattepligt  

 efter kildeskattelovens § 1.
 Stk. 3.  Bestemmelserne i stk. 1 gælder endvidere, når  

 en person efter bestemmelserne i en dobbeltbeskatningsoverenskomst bliver  

 hjemmehørende i en fremmed stat, Færøerne eller Grønland.
 Stk. 4.  Pligten til at indgive selvangivelse består,  

 selv om den bekendtgørelse, der er nævnt i statsskattelovens § 22, ikke har  

 fundet sted.
 § 2.  Selvangivelse indgives til ligningsmyndigheden i  

 den kommune, der er slutligningskommune for det seneste hele indkomstår, jf.  

 § 1, stk. 1.
 § 3.  Ligningskommissionen kan give udsættelse med  

 indgivelse af selvangivelse, hvor særlige grunde taler herfor.
§ 4.  Ligningskommissionen i slutligningskommunen  

 foretager ansættelsen, når selvsangivelse er indgivet, eller efter at fristen  

 i § 1 eller § 3 er udløbet.
Ansættelsen foretages både for de indkomstår, der  

 er nævnt i § 1, og for eventuelle tidligere indkomstår, hvor ansættelse endnu  

 ikke er foretaget.
§ 5.  Beregning og opkrævning af skatterne i  

 forbindelse med en afsluttende ansættelse foretages af  

 Statsskattedirektoratet med bistand af kommunerne.
Det samme gælder  

 udbetaling af for meget betalt skat, der skal tilbagebetales.
Reglerne  

 anvendes tilsvarende på særlig indkomstskat, hvad enten der er tale om en  

 sædvanlig eller afsluttende ansættelse.
Henstand og sikkerhedsstillelse m.v. med  

 betaling af de skatter, der § 6.  Henstand efter aktieavancebeskatningslovens § 13  

 a, stk. 5, er betinget af, at selvangivelse indgives efter § 1 eller § 3.  

 Henstand er endvidere betinget af, at der ved senere afståelse af aktierne  

 indgives selvangivelse om fortjenesten eller tabet ved afståelsen inden  

 udløbet af den følgende kalendermåned.
Vælger den skattepligtige ikke at få  

 sin skat omberegnet efter aktieavancebeskatningslovens § 13 a, stk. 7, skal  

 der inden for den nævnte frist gives meddelelse til ligningskommissionen om  

 aktieafståelsen.
Reglerne i § 1, stk. 4, § 2 og § 3 anvendes tilsvarende på  

 selvangivelsen eller meddelelsen.
Indgives selvangivelse eller meddelelse  

 ikke rettidigt, bortfalder henstanden samt adgangen til omberegning efter  

 aktieavancebeskatningslovens § 13 a, stk. 7. Den pålignede skat forrentes i  

 så fald med 1 pct. pr. påbegyndt måned fra det tidspunkt, hvor skatten ville  

 være forfalden, hvis der ikke var givet henstand.
Stk. 2.  Henstanden er endvidere betinget af, at der  

 over for amtsskatteinspektoratet (skattedirektoratet) stilles betryggende  

 sikkerhed.
Sikkerhed kan bestå i aktier, børsnoterede obligationer, garanti  

 fra et pengeinstitut eller anden sikkerhed efter amtsskatteinspektoratets  

 (skattedirektoratets) bestemmelse.
 Stk. 3.  Hvis en skattepligtig, der ikke har fået  

 henstand, vælger at få skatten omberegnet efter aktieavancebeskatningslovens  

 § 13 a, stk. 7, anvendes reglerne om selvangivelse i stk. 1 tilsvarende.
§ 7.  Dør aktionæren, kan den myndighed, der bevilgede  

 henstand til afdøde, tillade, at afdødes ægtefælle indtræder i  

 henstandsordningen på de vilkår, der gjaldt for afdøde.
Afgørelser truffet i  

 medfør af 1. pkt. kan indbringes for Statsskattedirektoratet.  

 Statsskattedirektoratets afgørelser kan indbringes for skatteministeren.
Ikrafttræden § 8.  Bekendtgørelsen træder i kraft dagen efter  

 offentliggørelsen i Lovtidende.
Samtidig ophæves bekendtgørelse nr. 313 af  

 25. maj 1987 om afsluttende ansættelse ved ophør af skattepligt m.v. samt  

 henstand m.v. efter aktieavancebeskatningslovens § 13 a.
