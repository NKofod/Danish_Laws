Vedtaget af Folketinget ved 3. behandling den 28. maj 2009 Forslag til Lov om ændring af lov om medlemskab af folkekirken, kirkelig betjening og sognebåndsløsning (Udvidelse af kredsen af præster, der kan modtage sognebåndsløsere) § 1 I lov nr. 352 af 6. juni 1991 om medlemskab af folkekirken, kirkelig betjening og sognebåndsløsning, som ændret ved § 2 i lov nr. 941 af 20. december 1999 og § 1 i lov nr. 47 af 28. januar 2009, foretages følgende ændring:
 1. I § 10, stk. 1, 1. pkt., indsættes efter »hvortil medlemmet hører«: », forudsat sognepræsten er medlem af et menighedsråd«.
§ 2 Loven træder i kraft den 1. juli 2009.
§ 3 Loven gælder ikke for Færøerne og Grønland.
