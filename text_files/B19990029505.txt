 Bekendtgørelse om kompensation til  

 handicappede i erhverv m.v.
 I medfør af § 3,  

 stk. 2, § 7, stk. 5, § 9,
§ 11,  § 12,  

 stk. 3, § 14, stk. 2, § 15, stk. 2,
§ 16 og § 17, stk. 4, i  

 lov nr. 293 af 14. maj 1998 om kompensation til handicappede i erhverv  

 m.v., som senest ændret ved lov nr. 277 af 12. maj 1999,  

fastsættes:
Kapitel 1 Formål og personkreds § 1. Formålet med reglerne om kompensation  

 til handicappede i erhverv m.v. er at give personer med handicap kompensation  

 for handicappet, således at disse personer bliver ligestillet med  

 personer uden handicap og dermed får samme muligheder for  

 erhvervsudøvelse.
Kapitel 2 Fortrinsadgang Fortrinsadgang ved ansættelse hos offentlige  

 arbejdsgivere, bevilling til stadepladser m.v. og taxikørsel § 2. Ved besættelse af en ledig stilling er  

 offentlige arbejdsgivere forpligtet til at give en person, der på grund  

 af handicap har vanskeligt ved at få beskæftigelse på det  

 almindelige arbejdsmarked, fortrinsadgang til den ledige stilling, hvis  

 personen med handicap efter arbejdsgiverens vurdering er lige så  

 kvalificeret som de øvrige ansøgere.
 Stk. 2. Tilsvarende gælder for offentlige myndigheder  

 ved bevilling til ledige stadepladser, avis- og bladkiosker, chokolade- og  

 tobaksudsalg eller andre tilladelser, forpagtninger og lignende af  

 tilsvarende art samt bevilling til taxikørsel, jf. dog § 9.
 Stk. 3. Bestemmelsen i stk. 1 finder dog ikke anvendelse,  

 såfremt der til det pågældende arbejde antages en person,  

 der allerede er ansat i virksomheden eller institutionen.
 § 3. Fortrinsadgangen sikres ved retten til en  

 ansættelsessamtale, jf. § 6,  

 stk. 2, og § 8, stk. 2, samt  

 ved forhandlingspligten, jf. § 6,  

 stk. 3, og § 8, stk. 3.
 Stk. 2. Afslag på ansættelse eller tildeling af  

 bevilling skal opfylde forvaltningslovens regler, bl.a. kapitel 6 om  

 begrundelse.
Ansættelse hos offentlige arbejdsgivere § 4. Ved offentlige arbejdsgivere  

 forstås:
1)	statslige myndigheder, virksomheder og institutioner, 2)	kommunale og amtskommunale myndigheder, virksomheder og  

 institutioner, 3)	kommunale og amtskommunale fællesskaber, 4)	virksomheder hvor det offentlige ejer mere end 50% af aktiekapitalen  

 og 5)	organisationer, foreninger, selskaber, institutioner og lignende,  

 hvor mindst 50% af udgifterne dækkes af offentlige tilskud.
§ 5. Når Arbejdsformidlingen modtager  

 henvendelse fra en person, som på grund af handicap har vanskeligt ved  

 at få beskæftigelse på det almindelige arbejdsmarked, og  

 som efter Arbejdsformidlingens skøn vil kunne bestride en  

 arbejdsopgave, skal Arbejdsformidlingen registrere alle relevante oplysninger  

 om den pågældende, herunder uddannelse og andre kvalifikationer  

 samt handicappets art og omfang.
Direktøren for  

 Arbejdsmarkedsstyrelsen kan fastsætte nærmere regler om  

 registreringen.
§ 6. Det er Arbejdsformidlingen, der afgør,  

 om en person med handicap har vanskeligt ved at få beskæftigelse  

 på det almindelige arbejdsmarked.
Hvis Arbejdsformidlingen  

 skønner, at en person med handicap vil kunne bestride en ledig  

 stilling, som Arbejdsformidlingen har fået kendskab til hos en  

 offentlig arbejdsgiver, skal Arbejdsformidlingen rette henvendelse til den  

 pågældende arbejdsgiver om ansættelse.
Stk. 2. Den offentlige arbejdsgiver er forpligtet til at  

 indkalde en ansøger med handicap, der er omfattet af stk. 1, til  

 en personlig ansættelsessamtale, før en ledig stilling  

 besættes.
Dette gælder også, hvis en ansøger med  

 handicap selv retter henvendelse til arbejdsgiveren om ansættelse og  

 har gjort opmærksom på, at fortrinsadgangen ønskes  

 anvendt, medmindre ansøgeren ikke opfylder de formelle uddannelseskrav  

 til den ledige stilling.
Stk. 3. Hvis ansøgeren med handicap ikke ansættes  

 i den ledige stilling, skal arbejdsgiveren vente med at besætte  

 stillingen, indtil arbejdsgiveren 1)	har givet Arbejdsformidlingen en skriftlig redegørelse for,  

 hvorfor ansøgeren ikke ønskes ansat og 2)	på baggrund af redegørelsen har forhandlet med  

 Arbejdsformidlingen om, hvorvidt ansøgeren alligevel vil kunne  

 ansættes i stillingen.
Arbejdsformidlingen skal udarbejde et skriftligt  

 referat af forhandlingen.
 § 7. Når en ansøger med handicap  

 søger fortrinsadgang til en ledig stilling hos en Arbejdsformidling,  

 skal Arbejdsformidlingen i naboregionen behandle ansøgningen i henhold  

 til  § 6 efter en af  

 Arbejdsmarkedsstyrelsen udarbejdet oversigt.
Bevilling af stadepladser m.v. og bevilling til  

 taxikørsel § 8. Offentlige myndigheder skal orientere  

 Arbejdsformidlingen om bevillinger til ledige stadepladser, avis- og  

 bladkiosker, chokolade- og tobaksudsalg eller andre tilladelser,  

 forpagtninger og lignende af tilsvarende art samt om ledige bevillinger til  

 taxikørsel.
Stk. 2. Den pågældende myndighed er forpligtet til  

 at indkalde en ansøger med handicap, der er indstillet af  

 Arbejdsformidlingen til en bevilling efter stk. 1, til en personlig  

 samtale, før bevillingen tildeles.
Dette gælder også, hvis  

 en ansøger med handicap selv har søgt en ledig bevilling og har  

 gjort opmærksom på, at fortrinsadgangen ønskes anvendt,  

 medmindre ansøgeren med handicap er åbenbart ringere  

 kvalificeret end de øvrige ansøgere.
Stk. 3. Hvis ansøgeren med handicap ikke tildeles den  

 ledige bevilling efter, at Arbejdsformidlingen har indstillet til en  

 bevilling, skal den offentlige myndighed vente med at tildele bevillingen,  

 indtil myndigheden 1)	har givet Arbejdsformidlingen en skriftlig redegørelse for,  

 hvorfor den offentlige myndighed ikke ønsker at tildele bevillingen  

 til ansøgeren og 2)	på baggrund af redegørelsen har forhandlet med  

 Arbejdsformidlingen om, hvorvidt ansøgeren alligevel vil kunne  

 tildeles bevillingen.
Arbejdsformidlingen skal udarbejde et skriftligt  

 referat af forhandlingen.
 § 9. Den pågældende myndighed kan  

 undlade at tildele bevilling til taxikørsel til en ansøger med  

 handicap, hvis ansøgeren ikke opfylder betingelserne i  §§ 4 - 8 i Trafikministeriets  

 bekendtgørelse nr. 249 af 24. april 1998 om taxikørsel m.v.,  

 eller hvis ansøgeren ikke er i stand til at udføre de  

 arbejdsfunktioner, som normalt påhviler føreren af en taxi.
Kapitel 3 Personlig assistance til handicappede i erhverv m.  

 v.
Personkreds § 10. Der kan ydes personlig assistance til  

 ledige, lønmodtagere og selvstændige erhvervsdrivende, der har  

 særlige behov for bistand ved udøvelse af erhverv m.v. på  

 grund af 1)	synsnedsættelse eller ordblindhed er ude af stand til eller  

 kun med uforholdsmæssigt besvær er i stand til at læse, 2)	alvorligt hørehandicap, herunder har behov for  

 tolkebistand, 3)	meget betydelig nedsat funktion som følge af et handicap  

 og 4)	handicap i øvrigt har anden alvorligt nedsat  

 funktion.
 Stillingskategorier m.v.
§ 11. Personlig assistance kan søges af  

 personer med handicap, som 1)	søger ansættelse eller er ansat i en stilling på  

 ordinære løn- og ansættelsesvilkår, herunder  

 ansættelse i jobtræning, puljejob, jobrotation, ansættelse  

 efter isbryderordningen for nyuddannede personer i kapitel 5 samt  

 efterlønsmodtagere, der har arbejde i efterlønsperioden, 2)	søger ansættelse eller er ansat i individuel  

 jobtræning, jf. kapitel 9 i lov om en aktiv arbejdsmarkedspolitik, 3)	søger ansættelse eller er ansat i fleksjob, jf. lov om  

 aktiv socialpolitik §§ 71-73, 4)	søger ansættelse eller er ansat i skånejob til  

 personer, der modtager social pension, jf. lov om aktiv socialpolitik, §§ 75-77, 5)	påtænker at etablere selvstændig virksomhed eller  

 er selvstændige erhvervsdrivende på det almindelige  

 arbejdsmarked.
 Stk. 2. Tilskuddet til personlig assistance kan først  

 ydes, når den pågældende er i erhverv.
 Ansættelsesbetingelser for assistenten.
 § 12. Tilskud til personlig assistance ydes til en  

 virksomhed til aflønning af en personlig assistent for en ansat eller  

 for en, der skal ansættes i virksomheden eller for virksomhedens  

 indehaver.
 Stk. 2. Den personlige assistent ansættes i virksomheden  

 på normale ansættelsesvilkår.
 Stk. 3. I perioden fra den 1. januar 1999 til den 31. december  

 2001 kan den personlige assistent efter aftale med virksomheden rekvireres  

 hos et vikarbureau.
 Stk. 4. Ved tegnsprogstolkning, mund-hånd-system  

 tolkning (MHS) og skrivetolkning kan assistance efter aftale med virksomheden  

 rekvireres hos en organisation for døve eller for  

 hørehæmmede.
 Stk. 5. Personen med handicap skal forud for ansættelse  

 eller rekvirering af en assistent godkende denne.
Bevilling og omfang af tilskud § 13. Den personlige assistent skal bistå  

 den handicappede person med de praktiske arbejdsfunktioner, som følger  

 af beskæftigelsen, og som den pågældende på grund af  

 handicappet ikke selv kan udføre.
 Stk. 2. Assistancen kan fordeles på flere assistenter.  

 Den samlede assistance må ikke overstige det maksimale timeantal, der  

 kan bevilges, jf. § 15.
§ 14. Der kan ikke ydes tilskud til personlig  

 assistance, hvis erhvervet er uforeneligt med handicappet.
Personen med  

 handicap skal selv kunne udføre de indholdsmæssige  

 arbejdsopgaver.
 Stk. 2. Ansættelsen af den personlige assistent må  

 ikke have karakter af vikardækning eller almindelig medhjælp.
§ 15. Der kan bevilges tilskud op til 20 timer pr.  

 uge i gennemsnit pr. kvartal for lønmodtagere og selvstændige  

 erhvervsdrivende, der arbejder 37 timer om ugen.
Ved færre arbejdstimer  

 beregnes tilskuddet forholdsmæssigt.
 Stk. 2. I forbindelse med efteruddannelse forud for et konkret  

 ansættelsesforhold kan der ydes tilskud op til fuld tid, jf. § 16, stk. 1. Tilskud kan gives til  

 undervisningstimer samt til forberedelse, hvis personen med handicap har  

 behov for assistance til forberedelsen.
 Stk. 3. Bevilling kan gives for en bestemt periode eller  

 indtil videre.
Assistance under efteruddannelse § 16. Ledige personer med handicap kan få  

 tilskud til personlig assistance under efteruddannelse forud for  

 påbegyndelse af et konkret ansættelsesforhold.
Tilskuddet kan  

 først ydes, når den pågældende er i uddannelse.
Den  

 personlige assistent ansættes i virksomheden.
Stk. 2. Lønmodtagere med handicap kan få tilskud  

 til personlig assistance under deltagelse i kurser, der er et led i arbejdet,  

 betales af arbejdsgiveren og afvikles i arbejdstiden.
Det samme gælder  

 for lønmodtagere, der deltager i AMU-uddannelser, der er et led i  

 arbejdet og afvikles i arbejdstiden.
 Stk. 3. Selvstændige erhvervsdrivende med handicap kan  

 få tilskud til personlig assistance under deltagelse i kurser, der er  

 et almindeligt led i efter- og videreuddannelsen i den pågældende  

 branche.
 Assistance under sygdom m.v.
§ 17.Arbejdsformidlingen kan udbetale tilskud til  

 virksomheden under den handicappedes sygefravær.
Det er en betingelse,  

 at arbejdsgiveren er forpligtet til at betale løn til assistenten i  

 fraværsperioden.
 Stk. 2. Før tilskud kan udbetales, skal arbejdsgiveren  

 erklære på tro og love, at arbejdsgiveren er forpligtet til at  

 udbetale løn til assistenten i den periode, hvor personen med handicap  

 er fraværende.
§ 18. Arbejdsformidlingen kan udbetale tilskud til  

 virksomheden, når den personlige assistent er fraværende fra sit  

 arbejde på grund af sygdom.
Det er en betingelse, at arbejdsgiveren er  

 forpligtet til at udbetale løn til assistenten under fraværet,  

 og at arbejdsgiveren ikke samtidigt modtager refusion fra det offentlige  

 efter reglerne om dagpenge ved sygdom eller fødsel m.v.
 Stk. 2. Arbejdsformidlingen skal ved sygdom af mere end 14  

 dages varighed tage stilling til, om tilskud fortsat skal udbetales.
Stk. 3. Før tilskud kan udbetales, skal arbejdsgiveren  

 erklære på tro og love 1)	at arbejdsgiveren er forpligtet til at udbetale løn til  

 assistenten i perioder, hvor denne er fraværende og 2)	om arbejdsgiveren samtidig modtager refusion efter reglerne om  

 dagpenge ved sygdom eller fødsel m.v.
 § 19. Hvis den personlige assistent forventes at  

 være fraværende på grund af længerevarende sygdom og  

 lignende, kan der ydes tilskud til ansættelse af en vikar for den  

 personlige assistent.
Tilskud til assistance under arbejdsbetingede rejser § 20. En virksomhed eller selvstændig  

 erhvervsdrivende kan få refunderet dokumenterede rimelige rejseudgifter  

 for den personlige assistent, hvis assistenten har ledsaget den handicappede  

 person i forbindelse med arbejdsbetingede rejser, herunder til udlandet.
 Stk. 2. Udover direkte rejseudgifter kan der ydes refusion af  

 andre udgifter til den personlige assistent, f.eks. time-dagpenge, som  

 arbejdsgiveren ifølge overenskomst, ansættelsesaftale eller  

 ansættelsesretlige regler i øvrigt er forpligtet til at  

 betale.
 Stk. 3. Arbejdsgiveren skal erklære på tro og  

 love, at denne er forpligtet til at udbetale de i stk. 2 nævnte  

 udgifter, før tilskuddet udbetales.
Ansøgning om personlig assistance § 21. Ansøgning om personlig assistance  

 sendes af personen med handicap til Arbejdsformidlingens regionskontor i den  

 region, hvor virksomheden er beliggende.
Stk. 2. Ansøgningen skal indeholde oplysning  

 om 1)	navn, adresse, cpr. nr. og stilling, 2)	personen er ansat som lønmodtager eller er selvstændig  

 erhvervsdrivende, 3)	handicappets art, 4)	de bestemte arbejdsfunktioner eller funktioner i forbindelse med  

 deltagelse i uddannelse/kurser, der ønskes assistance til, 5)	antal timer, hvortil der ønskes assistance og 6)	den periode, hvortil der ønskes assistance.
 Stk. 3. Lønmodtagere, der søger om personlig  

 assistance, skal endvidere oplyse navn og adresse på arbejdsgiver samt  

 om vedkommende er ansat i ordinær beskæftigelse, i individuel  

 jobtræning, fleksjob eller skånejob.
 § 22. Arbejdsformidlingen afgør, om en  

 ansøgning kan imødekommes.
 Stk. 2. Det påhviler personen med handicap og  

 virksomheden at give de nødvendige oplysninger til brug for  

 Arbejdsformidlingens behandling af ansøgningen.
 Stk. 3.Arbejdsformidlingen kan indhente nødvendige  

 oplysninger fra ansøgerens bopælskommune samt fra andre  

 myndigheder eller institutioner.
Tilskuddets størrelse § 23. Tilskuddets størrelse til løn  

 eller til udgift til vikarbureau svarer til den studentertimelønssats,  

 der er fastlagt i overenskomst mellem HK og staten.
Tilskuddets  

 størrelse fastsættes af Arbejdsformidlingen ud fra den  

 personlige assistents anciennitet i tilskudsordningen.
 Stk. 2. I tilfælde, hvor der er behov for særlige  

 kvalifikationer hos den personlige assistent, kan Arbejdsformidlingen efter  

 en konkret vurdering, yde et tilskud, der svarer til den ordinære sats  

 for det pågældende arbejde.
 Stk. 3. Tilskuddet kan ikke overstige den faktiske  

 lønudgift til den personlige assistent.
 Stk. 4. Tilskuddet udbetales til virksomheden eller den  

 selvstændigt erhvervsdrivende.
 § 24. Ud over tilskud til løn kan tilskud  

 ydes til feriegodtgørelse, ferietillæg, samt til sygedagpenge,  

 der ikke refunderes af anden offentlig myndighed, arbejdsgivers andel af  

 arbejdsmarkedsbidrag, ATP, AER, pensionsbidrag, 1. og 2. ledighedsdag  

 m.v.
 Stk. 2. Det i stk. 1, nævnte tilskud kan ikke ydes  

 til udgift til vikarbureau.
§ 25. Til assistance i form af tegnsprogstolkning,  

 mund-hånd-system tolkning og skrivetolkning ydes et tilskud svarende  

 til den ordinære sats for tegnsprogstolkning.
Tilskuddet kan ikke  

 overstige satsen fastsat af Institutionen for Døve.
Stk. 2. Arbejdsformidlingen kan udbetale tilskud til  

 tegnsprogstolkning direkte til den organisation, hvorfra bistand er  

 rekvireret.
Der kan kun udbetales tilskud til organisationer, der har  

 forretningsadresse eller bankforbindelse i Danmark.
Udbetaling af tilskud § 26. Arbejdsformidlingen udbetaler efter  

 anmodning tilskud til assistentens løn eller refunderer assistentens  

 rejseudgifter til virksomheden eller til den selvstændige  

 erhvervsdrivende.
Tilskud til løn og refusion af rejseudgifter  

 udbetales efter regning efter udløbet af hvert kvartal på  

 baggrund af regnskab over de dokumenterede udgifter til assistenten.
 § 27. Anmodning om udbetaling af tilskud skal  

 indeholde oplysning om virksomhedens navn, SE-nr., adresse og telefonnummer  

 samt registrerings- og bankkontonummer, den handicappede persons navn,  

 personnummer og adresse samt det antal arbejdstimer for hvilke, der er  

 udbetalt løn til personlig assistance eller udbetalt vederlag til  

 tegnsprogstolkning i det pågældende kvartal.
 Stk. 2. Tilskudsmodtageren underskriver på tro og love,  

 at de afgivne oplysninger er rigtige.
 § 28. Anmodning om udbetaling skal sendes til  

 Arbejdsformidlingen efter udløbet af hvert kvartal.  

 Arbejdsformidlingen udbetaler tilskuddet eller refunderer rejseudgifterne  

 inden 14 dage efter, at Arbejdsformidlingen har modtaget anmodningen.
Oplysningspligt og tilbagebetaling § 29. En virksomhed, en selvstændig  

 erhvervsdrivende og en ledig, der deltager i efteruddannelse forud for et  

 konkret ansættelsesforhold, skal på begæring afgive de  

 nødvendige oplysninger til brug for administrationen af  

 ordningen.
§ 30. Arbejdsformidlingen kan bestemme, at  

 tilskuddet ikke kan udbetales, eller at tilskuddet skal tilbagebetales,  

 hvis 1)	den ledige, virksomheden eller den selvstændige  

 erhvervsdrivende har afgivet urigtig erklæring om forhold, der er af  

 betydning for udbetaling af tilskud til personlig assistance eller 2)	den ledige, virksomheden eller den selvstændige  

 erhvervsdrivende forsætligt har fortiet forhold, der er af betydning  

 for udbetaling af tilskud til personlig assistance.
 § 31. Personen med handicap og virksomheden skal  

 give Arbejdsformidlingen oplysning om ændringer i arbejdsforhold, i  

 uddannelsen eller i handicappets omfang, der har betydning for udbetaling af  

 tilskud til personlig assistance.
Kapitel 4 Forsøg med personlig assistance under efter- og  

 videreuddannelse § 32. Indtil udgangen af 1999 kan der inden for  

 rammerne af de afsatte midler som led i en forsøgsordning ydes  

 personlig assistance til uddannelse udover den assistance, der kan gives til  

 uddannelse efter  § 16. Assistancen ydes  

 til de i § 10 nævnte personer, der  

 deltager i efter- og videreuddannelse, hvis uddannelsesinstitutionen ikke har  

 mulighed for at yde støtte til personlig assistance.
 § 33. Forsøgsordningen omfatter:
1)	lønmodtagere, der uden for normal arbejdstid deltager i  

 almindelig efter- og videreuddannelse inden for det pågældende  

 erhverv, 2)	lønmodtagere og selvstændige erhvervsdrivende, der  

 opnår orlov til uddannelse efter lov om orlov eller deltager i  

 uddannelse efter lov om støtte til voksenuddannelse og 3)	dagpengeberettigede ledige der deltager i tilbud om uddannelse i  

 henhold til en individuel handlingsplan med a)	uddannelsesgodtgørelse efter lov om en aktiv  

 arbejdsmarkedspolitik, b)	godtgørelse for tab af indtægt eller arbejdsmulighed  

 efter lov om arbejdsmarkedsuddannelser, c)	orlovsydelse efter lov om orlov eller d)	bevarelse af dagpengeretten efter
§ 62 a i lov om arbejdsløshedsforsikring m.v.
§ 34. Tilskud kan ydes til en virksomhed til  

 aflønning af en personlig assistent for en ansat, der uden for normal  

 arbejdstid deltager i almindelig efter- og videreuddannelse inden for det  

 pågældende erhverv.
Endvidere ydes tilskud til en virksomhed til  

 aflønning af en personlig assistent for en ansat eller for  

 virksomhedens indehaver, der opnår orlov til uddannelse.
 § 35. Den personlige assistent ansættes i  

 virksomheden på normale ansættelsesvilkår, når der  

 ydes personlig assistance til en lønmodtager eller selvstændig  

 erhvervsdrivende.
Stk. 2. Den personlige assistent ansættes af  

 Arbejdsformidlingen efter overenskomst mellem HK og staten, når der  

 ydes assistance til en ledig.
Aflønningen skal svare til  

 studentertimelønssatsen efter denne overenskomst.
Udgifterne til  

 ansættelsen afholdes af de afsatte forsøgsmidler.
 Stk. 3. Personen med handicap skal forud for ansættelse  

 af en assistent godkende denne.
§ 36. Tilskud kan ydes op til 20 timer pr. uge i  

 gennemsnit pr. kvartal.
Tilskud kan gives til undervisningstimer samt til  

 forberedelse, hvis personen med handicap har behov for assistance til  

 forberedelsen.
Der kan i ganske særlige tilfælde ydes tilskud op  

 til fuld tid.
Stk. 2. Bevilling skal gives for en bestemt periode og til en  

 bestemt uddannelse.
Der kan maksimalt bevilges personlig assistance i op til  

 52 uger.
 § 37. De almindelige regler i kapitel 3 finder i  

 øvrigt anvendelse, herunder § 12.
§ 38. De til forsøgsordningen afsatte  

 midler fordeles til AF-regionerne på grundlag af en  

 fordelingsnøgle.
Tilskud til personlig assistance kan gives til efter-  

 og videreuddannelse, der påbegyndes senest den 31. december 1999  

 på grundlag af en af Arbejdsmarkedsstyrelsen udarbejdet  

 fordelingsnøgle.
Kapitel 5 Forsøg med en isbryderordning for nyuddannede  

 personer § 39. Indtil udgangen af 1999 kan der inden for  

 rammerne af de afsatte midler som led i en forsøgsordning for  

 nyuddannede, der på grund af et handicap har vanskeligt ved at få  

 beskæftigelse, gives et løntilskud ved ordinær  

 ansættelse på en almindelig arbejdsplads.
§ 40. Ordningen omfatter nyuddannede,  

 der 1)	har gennemført en uddannelse af mindst 18 måneders  

 varighed, som kan berettige til optagelse i en statsanerkendt  

 arbejdsløshedskasse, 2)	begynder ansættelsen senest 2 år efter uddannelsens  

 afslutning og 3)	mangler erhvervserfaring inden for det arbejdsområde, som  

 uddannelsen kvalificerer til.
§ 41. Den offentlige eller private arbejdsgiver  

 skal ansætte den nyuddannede på overenskomstmæssige eller  

 for de for tilsvarende arbejde sædvanligt gældende løn- og  

 ansættelsesvilkår.
Arbejdet skal ligge inden for det  

 arbejdsområde, som uddannelsen kvalificerer til.
 Stk. 2. Arbejdsgiveren må ikke afskedige en ansat, for  

 at den nyuddannede kan overtage stillingen.
§ 42. Ved ansættelse af den nyuddannede kan  

 arbejdsgiveren få udbetalt et løntilskud på 50% af  

 bruttolønnen, dog maksimalt 11.000 kr. om måneden.
Der kan gives  

 løntilskud i op til 6 måneder.
Bevillingen kan i særlige  

 tilfælde forlænges op til 9 måneder, f.eks. når den  

 nyuddannede har behov for længere tids oplæring.
 § 43. Arbejdsformidlingen bevilger tilskud efter  

 ansøgning fra den nyuddannede og virksomheden.
Stk. 2. Ansøgningen skal indgives på en blanket,  

 hvor den nyuddannede skal oplyse 1)	navn, adresse og cpr. nr., 2)	handicappets art, 3)	hvilken uddannelse, den nyuddannede har gennemført, 4)	varigheden af uddannelsen og hvornår den er afsluttet, 5)	om uddannelsen berettiger til Statens Uddannelsesstøtte, 6)	hvornår den nyuddannede skal ansættes som isbryder og  

 stillingsbetegnelsen samt 7)	eventuel beskæftigelse efter uddannelsens  

 afslutning.
Stk. 3. Arbejdsgiveren skal erklære på tro og love  

 på blanketten, at betingelserne i
§ 41 er opfyldt.
Arbejdsgiveren skal endvidere oplyse den  

 periode, der søges om tilskud for.
 Stk. 4. Den nyuddannede og arbejdsgiveren skal i øvrigt  

 give Arbejdsformidlingen de oplysninger, der er nødvendige for  

 Arbejdsformidlingens behandling af ansøgningen.
 § 44. Arbejdsformidlingen udbetaler tilskuddet  

 månedsvis bagud efter arbejdsgiverens anmodning om udbetaling af  

 tilskud.
 Stk. 2. Anmodning om udbetaling skal indeholde oplysning om  

 bruttoløn og det antal timer, der er udbetalt løn for.
Stk. 3. Anmodning skal sendes til Arbejdsformidlingen efter  

 udløbet af hver måned.
Arbejdsformidlingen udbetaler tilskuddet  

 inden 14 dage efter, at Arbejdsformidlingen har modtaget anmodningen.
 Stk. 4. Arbejdsformidlingen kan undlade at udbetale  

 tilskuddet, hvis arbejdsgiveren får tilskud fra andre offentlige  

 myndigheder til personen med handicap.
§ 45. Tilskud efter dette kapitel til private  

 virksomheder gives inden for rammerne af EU´s »de  

 minimis»-støtteordning«.1) § 46. De til isbryderordningen afsatte midler  

 fordeles til AF-regionerne på grundlag af en af Arbejdsmarkedsstyrelsen  

 udarbejdet fordelingsnøgle.
Ansættelse med løntilskud  

 skal påbegyndes senest den 31. december 1999.
 § 47. Bestemmelserne i
§§ 29-31finder tilsvarende anvendelse.
Kapitel 6 Puljen til en særlig fastholdelses- og  

 indslusningsindsats overfor personer med handicap § 48. Der er indtil udgangen af 2002 afsat  

 midler til en særlig indsats overfor personer med handicap med henblik  

 på fastholdelse eller indslusning af personerne på  

 arbejdsmarkedet.
 § 49. Arbejdsformidlingen kan yde tilskud fra  

 puljen til anskaffelse af hjælpemidler, f.eks. arbejdsredskaber,  

 værktøj og mindre omfattende arbejdspladsindretning, der er  

 nødvendige for at fastholde eller indsluse personer med handicap  

 på arbejdsmarkedet.
§ 50. Arbejdsmarkedsstyrelsen kan bl.a. yde  

 tilskud til 1)	særlige uddannelses- eller aktiveringstilbud, kurser eller  

 jobtræning, der fastholder eller indsluser personer med handicap  

 på arbejdsmarkedet og 2)	projekter fra organisationer, som medvirker i indsatsen til  

 fastholdelse eller indslusning af personer med handicap.
§ 51. Arbejdsmarkedsstyrelsen administrerer og  

 fordeler puljens midler efter ansøgning.
Der udarbejdes en vejledning  

 om fordeling af midler fra puljen.
Kapitel 7 Andre bestemmelser Arbejdsmarkedsrådet § 52. Arbejdsmarkedsrådet skal  

 regelmæssigt, og mindst 1 gang årligt afholde møder med  

 repræsentanter for De Samvirkende Invalideorganisationer, offentlige  

 arbejdsgivere m.v. og drøfte den arbejdsmarkedspolitiske situation i  

 regionen for personer med handicap.
 § 53. Arbejdsmarkedsrådet udarbejder en  

 årlig beretning vedrørende administrationen af loven og denne  

 bekendtgørelse for perioden 1. januar - 31. december.  

 Arbejdsmarkedsrådet skal indsende beretningen til  

 Arbejdsmarkedsstyrelsen senest den 1. april det følgende  

 år.
Stk. 2. Arbejdsmarkedsrådets beretning skal bl.a.  

 indeholde oplysning om 1)	brugen af fortrinsadgangen, jf. kapitel 2, herunder a)	antallet af ansøgninger, som Arbejdsformidlingen har modtaget  

 om anvendelse af reglerne om fortrinsadgang, b)	hvor mange gange Arbejdsformidlingen har fundet, at fortrinsadgangen  

 har kunnet gøres gældende, c)	udfaldet af Arbejdsformidlingens henvendelser til offentlige  

 arbejdsgivere, der har haft ledige stillinger og d)	eventuelle vanskeligheder med anvendelsen af reglerne om  

 fortrinsadgang.
2)	tildelingen af personlig assistance, jf. kapitel 3, 3)	tildelingen af personlig assistance til handicappede under efter- og  

 videreuddannelse under forsøgsordningen, jf. kapitel 4, herunder antal  

 bevillinger fordelt på grupperne nævnt i
 § 33, 4)	anvendelsen af isbryderordningen for nyuddannede personer med et  

 handicap, jf. kapitel 5, herunder oplysninger om antal ansøgere og  

 antal afslag, 5)	tildeling af hjælpemidler, jf. kapitel 6 og 6)	andre initiativer, som Arbejdsformidlingen har iværksat for at  

 lette adgangen til arbejdsmarkedet for personer med handicap.
 Stk. 3. Hvis Arbejdsmarkedsstyrelsen skønner det  

 nødvendigt, kan styrelsen bede arbejdsmarkedsrådet om yderligere  

 oplysninger om de i stk. 1, nr. 1-6 nævnte områder.
Klageadgang § 54. Klage over Arbejdsformidlingens  

 afgørelser om tilskud til personlig assistance efter kapitel 3,  

tilskud til personlig assistance under efter- og videreuddannelse efter  

 kapitel 4, tilskud til ansættelse efter kapitel 5 og tilskud til  

 anskaffelse af hjælpemidler efter kapitel 6 kan inden 4 uger efter  

 afgørelsens dato indbringes for Arbejdsmarkedets Ankenævn  

 af den, som afgørelsen vedrører.
Ankenævnet kan se bort  

 fra overskridelse af klagefristen, når der er særlige grunde til  

 dette.
 Stk. 2. Ankenævnets afgørelse kan ikke  

 indbringes for anden administrativ myndighed.
Anmodning om udtalelse § 55. En person med handicap, der har fået  

 afslag på ansættelse eller tildeling af bevilling efter kapitel  

 2, kan inden 4 uger fra den dato, hvor afslaget er modtaget, anmode  

 Arbejdsmarkedets Ankenævn om en udtalelse om, hvorvidt den offentlige  

 arbejdsgiver eller myndighed har overholdt samtale- eller forhandlingspligten  

 i § 6, stk. 2 og 3, eller § 8, stk. 2 og 3.
 Stk. 2. Arbejdsmarkedets Ankenævn sender en kopi  

 af udtalelsen til den øverste administrative ansvarlige for  

 arbejdsgiveren eller myndigheden, hvis Ankenævnet finder, at reglerne  

 om samtale- eller forhandlingspligt ikke er overholdt.
Ikrafttrædelseædelseædelseædelse&aelig  

 ;delseædelse § 56. Bekendtgørelsen træder i kraft  

 den 17. maj 1999.
 Stk. 2. § 12, stk. 3 og 5, § 23, stk. 1,  

 og § 24, stk. 2, har dog virkning fra den 1. januar 1999.
 Stk. 3. Ved bekendtgørelsens ikrafttræden  

 ophæves bekendtgørelse nr. 298 af 22. maj 1998 om kompensation  

 til handicappede i erhverv m.v.
Arbejdsmarkedsstyrelsen, den 12. maj  

 1999 Inge Mærkedahl /Hans Flamand Christensen 1)   Kommissionens  

 meddelelse af 23. januar 1996 om de minimis-støtteordninger, jf.  

 Fællesskabets rammebestemmelse for statsstøtte til små og  

 mellemstore virksomheder, punkt 3.2., EFTC 213 af 19. august 1993.
