Nr BTL 86 Betænkning over Forslag til lov om ændring af lov om Arbejdsmarkedets  

 Tillægspension (ATP-kompensation til udenlandske arbejdsgivere samt  

 indsættelse af en offentligt udpeget repræsentant i ATP's bestyrelse)   

 Nr L 86 1996-97, 1. samling Afgivet af Arbejdsmarkedsudvalget Afgivet: 19961213 Udvalget har behandlet lovforslaget i nogle møder og har herunder stillet spørgsmål til arbejdsministeren, som denne har besvaret skriftligt.
 Der er af arbejdsministeren stillet ændringsforslag, hvorom henvises til  

 de ledsagende bemærkninger.
 Herefter indstiller et flertal (udvalget med undtagelse af  

 Enhedslistens medlem) lovforslaget til vedtagelse med de stillede  

 ændringsforslag.
Et mindretal inden for flertallet (Venstres og Det Konservative  

 Folkepartis medlemmer af udvalget) noterer sig med tilfredshed, at  

 arbejdsministeren har gjort det af Venstre, Det Konservative Folkeparti og  

 Fremskridtspartiet under udvalgsbehandlingen varslede ændringsforslag om ikke  

 at udpege en offentlig repræsentant til ATP's bestyrelse til sit eget.
Det er  

 naivt at tro, at en offentligt udpeget repræsentant på nogen måde i sig selv  

 skulle kunne bidrage til det ønske om åbenhed m.v., der var baggrunden for  

 Økonomiministeriets betænkning nr. 1306 fra 1995 om demokrati og åbenhed om  

 pensionsinstitutters investeringsbeslutninger.
Udpegning af en offentlig  

 repræsentant vil derfor kun have den negative konsekvens, at balancen i ATP's  

 bestyrelse forrykkes, uden at der derved opnås noget positivt.
Et andet mindretal inden for flertallet (Socialistisk Folkepartis medlem  

 af udvalget) støtter en vedtagelse af lovforslaget, efter at  

 arbejdsministeren har trukket forslaget om, at arbejdsministeren kan udpege  

 en repræsentant til repræsentantskabet og bestyrelsen, tilbage.
Det  

 oprindelige forslag om, at arbejdsministeren skulle udpege en repræsentant  

 til repræsentantskabet og bestyrelsen gjorde formentlig hverken skade eller  

 gavn.
Men når baggrunden for forslaget ifølge arbejdsministeren var  

 Økonomiministeriets betænkning nr. 1306 om demokrati og åbenhed om  

 pensionsinstitutternes investeringsbeslutninger, var arbejdsministerens  

 udpegning af en repræsentant simpelthen helt forfejlet og alt for ringe.
Det  

 er i den forbindelse uden hold i virkeligheden, når ministeren i sin  

 skriftlige fremsættelse fremhæver, at formålet med den af arbejdsministeren  

 udpegede repræsentant er at »styrke offentlighedens indsigt i ATP«.  

 Hvis man med offentligheden mener arbejdsministeren og dermed regeringen, kan  

 det være meget rigtigt.
Men hvis man med offentligheden mener medlemmerne af  

 ATP, er det ingenlunde tilfældet.
Udtrykket »offentlighedens  

 indsigt« kan i bedste fald være udtryk for en upræcis talemåde, når der  

 med offentligheden reelt menes regeringen.
Men i værste fald kan der være  

 tale om, at man mener, at offentligheden, dvs. folket, er tilgodeset med øget  

 indsigt, når regeringen er det.
Dette er ingenlunde tilfældet.
Det er efter  

 SF's opfattelse medlemmerne af ATP, der har brug for større indsigt, som kan  

 danne baggrund for en bredere diskussion blandt medlemmerne om den  

 investeringspolitik, som ATP skal føre.
Hvis der skal være nogen mening i  

 ordene demokrati og åbenhed, skal der helt anderledes gennemgribende  

 ændringer til, f.eks.
a. direkte valg, hvor alene medlemmerne af ATP kan stemme, b. valg, hvor kandidaterne deler sig efter anskuelse, c. åbne debatter blandt ATP's medlemmer om investeringspolitikken m.v.
 Et mindretal (Enhedslistens medlem af udvalget) indstiller  

 lovforslaget til forkastelse ved 3. behandling, men mindretallet kan  

 stemme for de stillede ændringsforslag.
 Efter at forslaget om en offentlig repræsentant til ATP's bestyrelse er  

 blevet trukket tilbage af arbejdsministeren, imødeser mindretallet et nyt  

 lovforslag til sikring af demokrati og åbenhed i pensionsinstitutternes  

 investeringsbeslutninger.
 ÆndringsforslagAf arbejdsministeren, tiltrådt af udvalget:
 Til titlen 1) Undertitlen affattes således:
 »(ATP-kompensation til udenlandske arbejdsgivere)».
 Til § 1 2) Nr. 2 udgår.
 3) Nr. 3 udgår.
Bemærkninger Til nr. 1 Ændringsforslaget er en konsekvens af ændringsforslag nr. 2 og  

 3.
Til nr. 2 og 3 På baggrund af debatten under 1. behandling af lovforslaget  

 må det konstateres, at der var meget ringe tilslutning til at gennemføre  

 forslaget i Økonomiministeriets betænkning nr. 1306 fra 1995 om indsættelse  

 af en offentlig repræsentant i ATP's ledelse.
Regeringen har ikke noget ønske  

 om eller interesse i at fastholde forslaget, som derfor trækkes tilbage.
Jan Petersen (S) fmd.
Ole Vagn Christensen (S) Poul Erik Dyrlund (S)  

 Lone Møller (S) Jens Peter Vernersen (S) Aage Frandsen (SF) nfmd.  

Vibeke Peschardt (RV) Jette Gottlieb (EL) Addi Andersen (CD) Helge Sander  

 (V) Charlotte Antonsen (V) Flemming Oppfeldt (V) Ulla Tørnæs (V) Bendt  

 Bendtsen (KF) Frank Dahlgaard (KF) Brian Mikkelsen (KF) Tom Behnke (FP) Dansk Folkeparti havde ikke medlemmer i udvalget.
