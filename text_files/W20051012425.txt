Klage  

 over manglende konstatering af et brud i halsrygsøjlen Nævnet fandt grundlag for at kritisere den læge fra  

 ortopædkirurgisk afdeling, der var ansvarlig for røntgenkonferencen den 30.  

 december 2002, idet oplysningerne fra røntgenkonferencen burde have været  

 journalført, og vedkommende læge burde have foranlediget supplerende  

 undersøgelser.
Nævnet lagde vægt på, at patienten ved ankomsten til  

 skadestuen blev tilset af reservelæge B, der foretog en objektiv undersøgelse  

 samt ordinerede røntgenundersøgelse af ryggen.
På baggrund af  

 røntgenundersøgelsen  

 fandt reservelægen ikke umiddelbare tegn på brud i ryggen.
 Endvidere lagde nævnet vægt på, at røntgenbillederne 2  

 dage senere blev forelagt på en røntgenkonference, hvor det blev tilrådet, at  

 der blev foretaget en klinisk revurdering samt foretaget supplerende  

 røntgenundersøgelser, da røntgenbillederne var utilstrækkelige, idet 5., 6.,  

 og  

 7. halshvirvel ikke var fremstillet.
Det var nævnets opfattelse, at oplysningen om, at  

 røntgenbillederne taget den 28. december 2002 ikke var tilstrækkelige, og at  

 der  

 blev tilrådet supplerende undersøgelser burde have været journalført, og der  

 burde være foretaget yderligere objektiv undersøgelse.
I betragtning af, at  

 der  

 beskrives mange smerter i ryggen, burde der efter nævnets opfattelse være  

 foretaget supplerende CT-scanning af nakken, da man ikke kunne udelukke  

 skeletskade på de konventionelle røntgenbillleder.
