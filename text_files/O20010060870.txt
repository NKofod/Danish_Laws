Resumé  



  

 En kommune fastsatte i forbindelse med en evalueringssamtale med en ansat  

 psykolog retningslinier for psykologens fremtidige arbejde.
Et nyt møde blev  

 holdt med psykologen efter klager over hans arbejde.
På mødet drøftedes det  

 om  

 psykologen selv ville sige sin stilling op.
Herefter blev psykologen  

 indstillet  

 til afskedigelse og partshøring gennemført.
Ombudsmanden lagde til grund at kommunens tilkendegivelser på det  

 første møde var en mundtlig advarsel der måtte anses for en afgørelse i  

 forvaltningslovens forstand, og han kritiserede derfor at kommunen ikke havde  

 partshørt psykologen før advarslen.
Ombudsmanden kritiserede også at  

 psykologen  

 ikke i første omgang  i overensstemmelse med kommunens personalepolitik  

  fik  

 en skriftlig advarsel i stedet for at blive afskediget.
Endelig gav det  

 grundlag for kritik at kommunen, før partshøring blev gennemført, drøftede  

 med  

 psykologen om han selv ville sige sin stilling op, og at begrundelsen for  

 afskedigelsen  

 var mangelfuld. (J.nr. 2000-1170-813).
Afskedigelse af kommunalt ansat psykolog A blev ansat som psykolog i  

 K Kommune, familie- og ungerådgivningen, fra den 1. november 1998 med en  

 prøvetid på tre måneder i henhold til funktionærlovens § 2, stk. 5.
I forbindelse med prøvetidens  

 udløb meddelte As kontorchef den 12. januar 1999 kommunens løn- og  

 personalekontor at A i de første måneder efter sin ansættelse havde fulgt et  

 særligt tilrettelagt introduktionsforløb hvor A udelukkende havde fulgt den  

 ledende skolepsykolog, B, og at A således først fra 1. januar 1999 var  

 begyndt  

 af arbejde med egne sager under observation.
Derfor var det ikke muligt at  

 vurdere om arbejdet som psykolog forløb tilfredsstillende.
Den 16. februar 1999 blev  

 der afholdt et møde mellem A, As kontorchef og den ledende  

 skolepsykolog.
Af  

 referatet af mødet fremgår følgende:
 Der er d.d. afholdt  

 evalueringssamtale med psykolog (A) der har været ansat i Familie- og  

 Ungerådgivningen  

 siden 1. november 1998.
 Det blev ved mødets start  

 gjort klart, at formålet med mødet var at få drøftet og ændret nogle ting i  

 forbindelse med pågældendes funktion som psykolog i afdelingen.
 Ved tiltrædelsen blev der  

 aftalt et introduktionsforløb frem til sommerferien 1999. Forløbet blev  

 aftalt  

 med baggrund i, at (A) er nyuddannet psykolog og af anden etnisk baggrund end  

 dansk, hvorfor arbejdet på skoleområdet skønnedes at kræve en særlig støtte i  

 den første periode.
 Det blev fra den ledende  

 skolepsykologs side påpeget, at der fortsat er nogen usikkerhed m.h.t.  

 (A)s  

 forståelse for sammenhængen i de opgaver der skal løses, og de redskaber,  

 herunder testning, der anvendes, samt forskellen på, i en undersøgelse at  

 sætte fokus på familien ctr. på hele barnets netværk, og nødvendigheden af et  

 nuanceret og ikke akademisk sprog i samtalen med børn og forældre.
 Den ledende skolepsykolog  

 fandt endvidere, at (A) i den forløbne periode ikke havde reflekteret nok  

 over  

 de sagsforløb han har deltaget i, herunder gjort brug af faglige drøftelser  

 og  

 spørgsmål i relation til sagsforløbene.
 Pågældende gjorde indsigelse  

 mod at blive bragt i de situationer, hvor han som psykolog skal underskrive  

 rapporter/referater fra møder på skolerne, hvis han ikke er enig i  

 konklusionen. (A) gav udtryk for et andet syn på nogle af de punkter den  

 ledende skolepsykolog fremhævede som bekymrende, og han gav udtryk for at  

 afdelingen undervurderer hans kvalifikationer.
 (A) tilkendegav at han i  

 nogle tilfælde havde en anden holdning til arbejdet, end den der er  

 afdelingens,  

 men at han fremover vil respektere afdelingens måde at tilrettelægge og  

 udføre  

 arbejdet på.
Det blev aftalt At (A) fremover skal arbejde  

 mere tydeligt med inddragelse af et henvist barns hele netværk (skole,  

 fritidsordning, familien og kolleger i forvaltningen).
 At pågældende skal arbejde  

 med sit sprog  har aftale med en af afdelingens talepædagoger.
 At de sager (A) får henvist  

 forelægges den ledende skolepsykolog med henblik på en faglig dialog på  

 følgende tidspunkter i sagsforløbet:
 Når problemstillingen er tydeliggjort og med et forslag  

 til hvilken undersøgelse der ønskes påbegyndt.
 Når undersøgelsen er afsluttet og der på grundlag heraf  

 er udarbejdet et forslag til foranstaltninger.
 Når resultatet er fremlagt for barnets netværk.
 Der laves aftale om faste  

 mødetidspunkter mellem (A) og den ledende skolepsykolog, men ud over dette  

 påpeges det, at der altid er mulighed for drøftelse af problemstillinger i  

 forbindelse med de sager der arbejdes med.
Afslutningsvis aftales et  

 nyt evalueringsmøde den 21. juni 1999 klokken 13.00. A afgav den 23. marts 1999  

 følgende bemærkninger til ledelsens referat af evalueringssamtalen:
Det blev ved mødets start  

 gjort klart, at formålet med mødet var utilfredsheds- og samarbejdsproblemer  

 mellem ovennævnte psykologer.
Problemerne skulle endvidere nævnes og  

 analyseres  

 med det formål, at parterne fremover bedre kan forstå hinandens (synspunkter,  

 problemer, mm.) for bedre at kunne udvikle et konstruktivt samarbejde.
 (A) gav udtryk for  

 utilfredshed pga. hans uselvstændighed og rollen som observatør i de sidste  

 3½  

 måneder på afdelingen.
(A) benægter, at han har  

 brugt akademisk sprog i samtale med børn og forældre.
Han siger, at han kun  

 har  

 haft en enkelt samtale i de forløbne 3½ måneder.
Derfor er der tale om et  

 enkelt akademisk ord, som han ubevidst har brugt.
(A) fortæller, hvordan han  

 har forsøgt mange gange at få den ledende skolepsykolog for at forklare om  

 sine egne metoder (fordele, begrundelser, mm.). Men ofte reagerede den  

 ledende  

 skolepsykolog med voldsomme negative følelser.
Eksempelvis oplever (A), at  

 den  

 ledende psykolog ikke vil bruge forældrene konstruktivt i sagsforløbene,  

 hvilket hun ikke tåler diskussion om.
 (A) gjorde indsigelse mod at  

 blive bragt i situationer, hvor han skal underskrive et brev, hvoraf det  

 fremgår, at et ungt menneske, som (A) ikke kender, skal undersøges på  

 Børnepsykiatrisk Afdeling, hvilket er sket en gang.
 (A) tilkendegav, at han i  

 nogle tilfælde havde en anden holdning til arbejdet end (B), men at han først  

 og fremmest tog hensyn til samarbejdet, dog kun så længe det ikke er i  

 modstrid  

 med afdelingens vision, mission og målsætninger.
 Det blev aftalt, at (A) skal  

 arbejde med sit sprog  har aftale med en af afdelingens talepædagoger.
(A) er stærk kritisk over,  

 at hans arbejde med sproget skal være officiel og som en pligt.
Han er  

 mistænksom, da det kan misbruges til at bekræfte/bevise at han ikke kan  

 arbejde  

 selvstændigt.
Derudover spørger (A) om, hvorfor han skal underskrive, at han  

 vil arbejde med sproget.
Han giver udtryk for, at det for ham er en selvfølge  

 at arbejde på at blive bedre til dansk, så han opfatter en underskrift på det  

 som en provokation. I brev af 1. juni 1999  

 rettede skoleinspektøren ved X Skole henvendelse til  

 skoleafdelingen i K Kommune vedrørende As  

 arbejde som skolepsykolog.
Inspektøren anbefalede  med nedenstående  

 begrundelse  

  at A fremover ikke længere fungerede som psykolog ved skolen:
 (X) Skole har af dig fået  

 tildelt (A) som skolepsykolog.
 Han har nu haft selvstændig  

 sagsbehandling et godt stykke tid her på skolen, og derfor mener jeg, at  

 skolens lærere og jeg har et indgående kendskab til ham og til hans måde at  

 arbejde på.
 For at jeg selv kunne få et  

 personligt kendskab til ham, har jeg deltaget i nogle møder i klinikken, hvor  

 han skulle være med til at komme med løsningsforslag på de opstillede  

 problemstillinger.
 Om (A) vil jeg udtale flg.:
·  

  

 	  

 han har meget svært ved at udtrykke sig på  

 dansk ·  

  

 	  

 han har svært ved at forstå, hvad der  

 bliver sagt ·  

  

 	  

 han angriber en problemstilling ud fra sin  

 egen kultur og sine egne normer ·  

  

 	  

 han drager mangelfulde og af og til fejlagtige  

 konklusioner ·  

  

 	  

 han magter ikke at rådgive lærerne i  

 specialcenteret eller skolens klasse- og faglærere ·  

  

 	  

 han kan ikke lede et møde ·  

  

 	  

 han har et meget mangelfuldt kendskab til  

 den danske skole Da han desuden ikke kan  

 snakke arabisk, er han heller ikke specielt velegnet overfor arabiske  

 forældre.
På baggrund af ovenstående  

 kan jeg ikke anbefale en fortsat betjening af (X) Skolen. Y Skolen rettede i brev af  

 4. juni 1999 ligeledes henvendelse til kommunen og anførte følgende  

 vedrørende  

 As arbejde som skolepsykolog:
 Vi har i en periode haft  

 (A) tilknyttet som den psykolog, der primært skal servicere (Y) Skolen.
 Vi har været glade for, at  

 det er lykkedes at få besat nogle af de ledige psykologstillinger, men må  

 desværre konstatere, at vi ikke mener at kunne have ret megen glæde af (A).  

 Vi  

 har en oplevelse af:
·  

  

 	  

 at han er meget dårlig til at udtrykke sig  

 på dansk.
Det giver problemer i forhold til såvel elever, forældre som  

 medarbejdere, fordi han ikke får udtrykt sig på en klar og forståelig måde ·  

  

 	  

 at han har svært ved at forstå dansk.
Vi  

 har måttet konstatere, at han efter adskillige møder ikke har været klar  

 over,  

 hvad en konkret sag har drejet sig om ·  

  

 	  

 at hans forståelse for dansk kultur og  

 danske opdragelsesprincipper er yderst begrænset ·  

  

 	  

 at han ikke kender dansk skoletradition.
 Ovenstående giver anledning  

 til at han efter vores mening ofte drager forkerte konklusioner og at han  

 ikke  

 kan rådgive lærerne.
 Alt i alt må vi desværre  

 konstatere, at tilliden til (A) er meget lille  vi tror ikke på at han  

 kan være  

 os til nogen hjælp og har derfor ikke lyst til at betjene os af ham.
 Den ledende skolepsykolog  

 udarbejdede i et notat af 15. juni 1999 en vurdering af As arbejde som  

 psykolog.
Heraf fremgår følgende:
 (A) har i hele  

 ansættelsesperioden haft tilbud om omfattende rådgivning og supervision.
 Han har ikke på noget  

 tidspunkt selv taget initiativ til at drøfte en problemstilling eller en sag.
 Efter mødet i febr. 99 har  

 undertegnede som aftalt fastsat tidspunkter til drøftelse af de sager, (A)  

 får  

 henvist eller arbejder med.
Samtalerne har ikke formet  

 sig som en faglig dialog, da (A) ikke på grundlag af en henvisning eller et  

 tidligere sagsforløb er i stand til at uddrage eller analysere den beskrevne  

 problemstilling.
Dette betyder også, at hans forslag til undersøgelse af en  

 problemstilling altid starter med en samtale med forældrene og barnet, som  

 grundlag for hvad der videre skal ske.
Dette er langtfra altid nødvendigt og  

 hensigtsmæssigt, hvorfor der i flere tilfælde er aftalt andre  

 undersøgelsesforløb, eks. samtaler med relevante samarbejdspartnere til  

 yderligere belysning af problemstillingen eller relevante tests.
Disse  

 aftaler  

 er i flere tilfælde ikke blevet gennemført.
Evalueringen af en  

 undersøgelse eller møder vanskeliggøres af, at (A) ikke kan betragte egen  

 indsats  

 udefra og problematisere denne, m.h.p. at forandre og udvikle.
I flere  

 tilfælde  

 har undertegnede deltaget i møder, hvor han har været helt usynlig på mødet.  

 Når vi efterfølgende har drøftet hans opfattelse af egen indsats, er denne  

 helt  

 urealistisk.
Flere gange har deltagerne i møderne beklaget sig over forløbet.
Mødevirksomheden er meget  

 påvirket af, at (A) ikke er i stand til at indgå i en dialog omkring en  

 problemstilling m.h.p. problemløsning herunder specialpædagogiske tilbud.
I  

 de  

 tilfælde, hvor grupperne bliver større end 3-4 personer kan han ikke deltage  

 aktivt i samtalen.
Han formulerer sin opfattelse af en given problemstilling  

 skriftlig og læser den oftest op på mødet, hvilket er hæmmende for en  

 løsningsproces, der medinddrager forældre og andre samarbejdspartnere.
 Undertegnede ser derfor ikke  

 nogen væsentlig ændring indenfor de områder der blev påpeget ved mødet i  

 februar.
Yderligere kan oplyses, at  

 (A) ·  

  

 	  

 endnu ikke fuldt ud har forstået den opgave  

 han har i afdelingen, og hvad den forudsætter af samarbejde.
 ·  

  

 	  

 ikke har fået det nødvendige overblik over  

 den interne og eksterne organisation og samarbejdsformen i og udenfor  

 afdelingen.
 ·  

  

 	  

 ikke har opnået et tilstrækkeligt kendskab  

 til kollegers og samarbejdspartneres faglighed og arbejdsområder, således at  

 disse medinddrages i sagsforløb, hvilket flere gange har medført mundtlige  

 beklagelser og klager.
 ·  

  

 	  

 foreslår løsninger uden at have undersøgt  

 sagen tilstrækkelig.
 ·  

  

 	  

 har vanskeligheder med forstå og tale det  

 danske sprog, hvilket medfører mange kommunikationsvanskeligheder og  

 misforståelser.
·  

  

 	  

 ikke kan styre kalenderen.
Møder lægges  

 ofte oveni allerede aftalte møder.
 ·  

  

 	  

 ikke får skrevet i afdelingens mødeoversigt  

 således at administrationen og andre ved hvor han er, hvilket har været  

 påpeget  

 adskillige gange.
(A) har haft tilbud om  

 sproglig hjælp fra talepæd. (C). Det har han benyttet sig af ca. 5 gange  

 oftest  

 på hendes initiativ. Den 21. juni 1999 blev der  

 afholdt et møde mellem A og As kontorchef.
Af referatet af mødet  

 fremgår følgende:
 Undertegnede tog herefter  

 udgangspunkt i, at mødet dels var foranlediget af skriftlige henvendelser fra  

 2  

 af de skoler pågældende betjener, og dels en aftale fra februar måned.
 (A) havde forud for mødet  

 fået kopi af de 2 henvendelser.
 (A) blev orienteret om, at  

 forud for de skriftlige henvendelser, havde afdelingen haft en del mundtlige  

 tilkendegivelser af, at man ikke på skolerne fandt at han magtede opgaven som  

 psykolog.
 (A) blev endvidere  

 orienteret om, at den ledende psykolog var meget usikker på, om den lagte  

 plan  

 vedr. overdragelse af fuld sagsantal efter sommerferien til (A) kunne holde.
Jeg orienterede endvidere  

 om, at sagen er blevet drøftet med forvaltningsdirektør (D), og efter denne  

 drøftelse er det forvaltningens opfattelse at (A) skal indstilles til  

 afskedigelse.
Der er ikke tillid til, at (A) inden for en rimelig tid vil  

 kunne  

 ændre på skolernes indstilling til hans kvalifikationer som psykolog, hvilket  

 er helt afgørende for at kunne bestride stillingen.
Den ledende psykologs  

 vurdering  

 er ligeledes lagt til grund for beslutningen.
Afslutningsvis orienteres  

 der om en afskedigelsessags forløb, med høring og borgmesterens godkendelse +  

 3  

 mdrs. opsigelse. (A) rådes kraftigt til at tage kontakt til sin faglige  

 organisation, hvilket han oplyser at han allerede har gjort.
Har en aftale om  

 et møde den 28.6. i København  der gives fri til dette.
(A) giver herefter udtryk  

 for sin opfattelse af tingene.
Mener FUR [familie- og unge-rådgivningen; min  

 bemærkning] er en organisation med så mange problemer, at den ikke kan rumme  

 nye og anderledes tænkende.
At vi hele tiden har været negative over for hans  

 sprog og kultur, samt at dette i øvrigt er noget han har oplevet under hele  

 sit  

 ophold i Danmark.
 (A) er endvidere af den  

 opfattelse, at brevene fra skolerne er dikteret af FUR.
 Vi drøfter spørgsmålet om  

 (A) evt. selv vil sige sin stilling op, og i den forbindelse ønsker han  

 sikkerhed for at han vil få en god anbefaling som han kan bruge til at søge  

 anden stilling på, mener det af den skal fremgå, at han selv siger op p.g.a.  

 problemer med sin familie der bor i ( ).
(A) vil have anbefalingen  

 inden han siger op, så han kan vurdere om den er god nok.
Dette afvises.
Vi aftaler at han kan tænke  

 over det et par dage, og beslutter han sig for at sige op vil vi standse  

 opsigelsesproceduren.
Jeg orienterer om, at jeg vil aflevere min indstilling  

 i  

 dag. I brev af 21. juni 1999  

 indstillede As kontorchef at A blev afskediget fra sin stilling i  

 familie- og  

 ungerådgivningen.
Der blev i den forbindelse bl.a. anført følgende:
 Resultatet på mødet  

[samtalen den 16. februar 1999; min bemærkning] var, nogle meget konkrete  

 aftaler omkring (A)s arbejde i de kommende måneder, samt at hans  

 funktion i  

 afdelingen på ny skulle evalueres den 21. juni 1999.
 I den mellemliggende periode  

 er der kommet flere mundtlige henvendelser til afdelingen fra eksterne  

 samarbejdspartnere, der har givet udtryk for utilfredshed med pågældendes  

 arbejde, og senest er der fra 2 af byens skoleledere kommet skriftlige  

 henvendelser om, at man ikke har tillid til (A) som psykolog og man giver  

 udtryk for, at man ikke ønsker at blive betjent af ham.
Afdelingens ledende psykolog  

 giver i sin vurdering af (A) udtryk for, at ·  

  

 	  

 Han ikke er i stand til at analysere  

 beskrevne problemstillinger ·  

  

 	  

 Han ikke er i stand til at indgå i dialog  

 om egen indsats m.h.p. forandring og udvikling ·  

  

 	  

 Han ikke kan deltage aktivt i en drøftelse  

 hvis gruppen bliver større end 3-4 personer ·  

  

 	  

 Han på møder er nødt til at have sin  

 opfattelse af givne problemstillinger nedskrevet for at kunne formulere sig ·  

  

 	  

 Aftaler om sagsbehandling bliver ikke  

 gennemført ·  

  

 	  

 Der i øvrigt ikke er sket væsentlige  

 ændringer indenfor de områder der blev drøftet ved mødet i februar måned.
 Det er i øvrigt afdelingens  

 overordnede opfattelse, at (A) endnu ikke har det nødvendige overblik over  

 sagsgange og kompetence i den organisation han er ansat i.
Med baggrund i ovenstående  

 må jeg konstatere, at (A) ikke kan bestride de psykologiske opgaver inden for  

 afdelingens område, der er henlagt til stillingen. K Kommune partshørte A ved  

 brev af 22. juni 1999. Brevet havde følgende ordlyd:
 Økonomiudvalget har  

 modtaget en indberetning af 21. juni 1999 fra kontorchef (E) om din  

 ansættelse  

 som psykolog i Kultur- og Socialforvaltningen.
Kopi af indberetningen og  

 kopi af skrivelse fra hhv. (X) Skolen af 1. juni 1999 og (Y) Skolen af 4.  

 juni  

 1999 vedlægges.
Herudover vedlægges kopi af (B)s notat af 15. juni  

 1999.
 Økonomiudvalget er af den  

 opfattelse, at din ansættelse ved (K) Kommune bør bringes til ophør, men  

 forinden udvalget foretager sig videre, har du ret til at udtale dig til  

 indberetningen.
Hvis du ønsker at udtale dig  

 til indberetningen, skal den være Økonomiudvalget i hænde senest den 28. juni  

 1999. Partshøringsfristen blev  

 efterfølgende udsat til den 29. juni 1999 kl. 9.00.
 A afgav et meget omfattende  

 og detaljeret partshøringssvar i brev af 29. juni 1999.
I brev af 30. juni 1999  

 meddelte K Kommune A at økonomiudvalget havde besluttet at afskedige ham med  

 udgangen af september måned 1999 idet udvalget vurderede at A ikke var i  

 stand  

 til at udføre sin funktion som psykolog på en efter kommunens opfattelse  

 tilfredsstillende måde.
A blev samtidig fritaget for tjeneste i  

 opsigelsesperioden.
 A klagede til mig første  

 gang den 7. februar 2000. A anførte bl.a. at den almindelige  

 afskedigelsesprocedure  

 i kommunens personalepolitik, herunder retningslinierne om en mundtlig og  

 skriftlig advarsel, ikke var blevet fulgt.
 Jeg sendte As klage videre  

 til K Kommune med henblik på at kommunen fik lejlighed til at tage stilling  

 til  

 det A havde anført.
 K Kommune svarede A i brev  

 af 23. marts 2000. Kommunen fastholdt at sagsprocedure og beslutningsgrundlag  

 var i overensstemmelse med kommunens personalepolitik.
 A klagede herefter til mig i  

 brev af 30. marts 2000. A fastholdt sin tidligere klage og anførte bl.a. at  

 hans samtale med ledelsen den 16. februar 1999 efter hans opfattelse ikke var  

 en advarselssamtale.
Jeg bad herefter K Kommune  

 om udlån af sagens akter.
Kommunen fremsendte akterne med brev af 2. juni  

 2000  

 og udtalte samtidig følgende:
 Med de foreliggende  

 udtalelser fra flere sider, samt det dokumenterede forløb jf. kopierne fra  

 personalesagen,  

 har (K) Kommune forsøgt på bedste vis at fastholde og udvikle vedkommende  

 medarbejder  

 i håbet om, at en varig ansættelse kunne blive resultatet.
Da dette ikke  

 kunne  

 lykkes, måtte vi anvende personalepolitikkens bestemmelser i forbindelse med  

 uansøgt afskedigelse.
 Herudover er vi af den  

 opfattelse, at de personalejuridiske og personaleadministrative regler er  

 blevet fulgt i denne sag, her tænkes bl.a. på høringsreglerne efter  

 forvaltningslovens bestemmelser, samt overenskomstens bestemmelser om uansøgt  

 afskedigelse, ligesom (K) Kommunes interne regler for uansøgt afskedigelse er  

 fulgt.
 Efter en gennemgang af akterne bad jeg i brev  

 af 4. september 2000 K Kommune om en udtalelse i anledning af As klage,  

 og jeg  

 bad kommunen besvare en række spørgsmål, herunder bl.a. om de  

 tilkendegivelser  

 fra ledelsens side som fremkom ved samtalen den 16. februar 1999, måtte anses  

 for en mundtlig advarsel.
 I brev af 23. oktober 2000  

 henviste K Kommune indledningsvis til sin tidligere udtalelse til mig og  

 udtalte herefter følgende:
 Da man forudsætningsvis må  

 antage at referatet fra evalueringssamtalen er dækkende for indholdet af  

 denne,  

 kan de refererede tilkendegivelser fra ledelsens side anses for at være visse  

 tilrettevisninger, som pågældende medarbejder burde følge.
Ligeledes  

 fastsættes  

 der en ny evalueringsdato, vel sagtens med henblik på opfølgning fra den  

 første  

 evalueringssamtale.
Svaret på dette spørgsmål er ja.
 Kommunen har ikke fraveget  

 de interne retningslinier, snarere tværtimod er denne uansøgte  

 afskedigelsessag  

 endog særdeles godt belyst forinden der blev truffet endelig afgørelse i  

 sagen.  

 Hvis der med spørgsmålet hentydes til en manglende vilje fra (K) Kommunes  

 side  

 til at inddrage alle synspunkter i beslutningen, også den pågældendes  

 synspunkter, er dette ikke korrekt.
 Selvom indberetningen fra  

 Familie- og Ungerådgivningen kunne antyde, at beslutningen om afskedigelse  

 træffes inden mødet med (A) den 21. juni 1999 er dette ikke tilfældet.  

 Vurderingerne og overvejelserne gennemføres med baggrund i det på daværende  

 tidspunkt kendte materiale og indberetninger, men den endelige beslutning  

 træffes først efter høringen af pågældende.
 Den i spørgsmål 3 omtalte §  

 6 i offentlighedsloven er efterlevet i forbindelse med de mundtlige  

 henvendelser i denne sag, idet der indholdsmæssigt er tale om den samme  

 kritik  

 som angivet i de skriftlige henvendelser, ligesom kritikken hidrører fra de  

 samme  

 aktører, som har henvendt sig skriftligt.
Partshøringsbrevet af 22.  

 juni 1999 er udfærdiget på en sådan måde, at underliggende kopier af  

 indberetninger m.v., altså materiale der har dannet grundlag for den  

 foreløbige  

 indstilling eller beslutning, også skal gennemgås af læseren og ikke selve  

 brevet alene.
Denne fremgangsmåde har hidtil været anvendt og skulle sikre et  

 tilstrækkeligt overblik og opdeling af materialet.
Med hensyn til en  

 tilstrækkelig konkretisering af kritikpunkterne, kan disse ikke være fremmede  

 for pågældende på dette sene tidspunkt i forløbet.
Der er i denne sag tale om  

 en samlet vurdering af en række mere eller mindre kritisable forhold, som  

 ikke  

 er blevet rettet i tide.
Det må erkendes at  

 afskedigelsesskrivelsen til pågældende er vel kort i sit indhold, særligt  

 taget  

 i betragtning det eksisterende materiale i sagen.
Udover besvarelsen af  

 pågældendes henvendelser, er der intet nyt at tilføje i denne skrivelse.
Den  

 korte redegørelse, som beskrevet i forvaltningslovens § 24 kan der nok ikke  

 argumenteres  

 for er anvendt i dette tilfælde.
Dog fremgår det rimeligt klart hvad  

 hovedhensynet har været i denne sag.
Det er selvfølgelig ikke  

 korrekt at drøfte pågældendes egen opsigelse på et tidspunkt før  

 partshøringen,  

 hvis det ligger i luften at muligheden for en uansøgt  

 afskedigelse kan komme  

 på tale.
Det er dog efter mange års erfaring en kendsgerning at mange  

 lønmodtagere ikke ønsker en fyreseddel, men i stedet foretrækker  

 selv at  

 opsige.
Med baggrund i de faldne  

 bemærkninger på mødet den 21. juni 1999, hvor pågældende bl.a. kritiserer  

 organisationen Familie- og Ungerådgivning, kan spørgsmålet om pågældendes  

 egen  

 lyst og vilje til at fortsætte samarbejdet sagtens bringes på bane, uden der  

 hermed er lagt et pres på pågældende.
Referatet antyder desuden, at  

 pågældende  

 på visse nærmere aftalte betingelser ville opsige sin stilling ved (K)  

 Kommune. A kommenterede kommunens  

 udtalelse i brev af 12. november 2000.
Ombudsmandens udtalelse Spørgsmålet om overholdelse af kommunens interne retningslinier (K) Kommunes personalepolitik indeholder bl.a. følgende retningslinier for  

 proceduren i forbindelse med ansættelsesforholdets ophør:
 2. Uansøgt afsked.
 Uansøgt afsked skal i videst muligt omfang undgås.
Såvel den enkelte medarbejder som kommunen er bedst tjent med, at forhold,  

 der ikke kan accepteres, hurtigst muligt påtales.
Derved har medarbejderen en  

 reel mulighed for at komme til at fungere tilfredsstillende, så afskedigelse  

 ikke bliver aktuel.
Derfor skal afskedigelse være undtagelsen, og det skal være hovedreglen, at  

 uacceptable forhold påpeges, når de konstateres.
Samarbejdsproblemer,  

 tjenesteforsømmelser og tjenesteforseelser m.v. kan være årsag til uansøgt  

 afsked.
Da årsagerne ofte indeholder et skøn, er det afgørende, at kriterierne for  

 skønnet meddeles, så der ikke opstår usikkerhed eller utryghed.
Medarbejderen  

 skal i den forbindelse gøres opmærksom på, at vedkommende har ret til at have  

 tillidsrepræsentanten med til en eventuel samtale, og tillidsrepræsentanten  

 skal orienteres om, at samtalen finder sted.
 I tilfælde af uansøgt afskedigelse skal der følges en procedure, som skaber  

 klarhed over begrundelsen og som sikrer, at den pågældende medarbejders  

 synspunkter indgår i beslutningsprocessen.
 Proceduren skal normalt indeholde følgende trin:
Mundtlig påtale/advarsel Skriftlig advarsel Indstilling til afsked.
 Det fremgår af  

 retningslinierne at formålet med den fastlagte procedure hvorefter  

 indstilling  

 til afskedigelse normalt først kommer på tale efter forudgående mundtlig og  

 skriftlig advarsel, er at give den enkelte medarbejder en reel mulighed for  

 at  

 komme til at fungere tilfredsstillende så afskedigelse ikke bliver aktuel.
Retningslinierne i kommunens  

 personalepolitik ligger således tæt op ad det almindelige forvaltningsretlige  

 proportionalitetsprincip hvorefter der ikke må anvendes mere indgribende  

 foranstaltninger hvis mindre indgribende foranstaltninger er tilstrækkelige,  

 jf.
Kaj Larsen mfl., Forvaltningsret (1994), s. 172.
 Det fremgår af (K) Kommunes  

 udtalelser i sagen at det er kommunens opfattelse at proceduren i de  

 personalepolitiske retningslinier er blevet overholdt i forbindelse med Deres  

 afskedigelse.
Den 16. februar 1999 blev  

 der afholdt et møde mellem Dem og ledelsen.
Ifølge mødereferatet blev der  

 aftalt nogle retningslinier for Deres fremtidige arbejde som psykolog, og der  

 blev fastsat en dato  21. juni 1999  for afholdelse at et nyt  

 evalueringsmøde.
Kommunen betegner i referatet mødet som en  

 evalueringssamtale.
 De har over for mig gjort  

 gældende at samtalen den 16. februar 1999 efter Deres opfattelse ikke kan  

 betragtes som en advarselssamtale.
(K) Kommune har i udtalelsen  

 af 23. oktober 2000 til mig anført at ledelsens tilkendegivelser på mødet den  

 16. februar 1999 må anses for at være visse tilrettevisninger som De burde  

 følge,  

 og har henvist til at der blev fastsat en ny evalueringsdato.
Det er derfor  

 kommunens opfattelse at der var tale om en mundtlig advarsel.
 På den baggrund må jeg   

 uanset de formuleringer der fremgår af mødereferatet  lægge til grund  

 for min  

 behandling af sagen at kommunens tilkendegivelser på mødet skulle betragtes  

 som  

 en tjenstlig advarsel.
En advarsel må anses for en  

 afgørelse i forvaltningslovens forstand, jf.
Jon Andersen og Elizabeth  

 Bøggild  

 Nielsen, Ugeskrift for Retsvæsen 1999, afd.
B, s. 25. Heraf følger at  

 kommunen  

 i henhold til partshøringsreglen i forvaltningslovens § 19, stk. 1, (lov nr.  

 571 af 19. december 1985 med senere ændring) forud for afgørelsen burde have  

 forelagt Dem de oplysninger der lå til grund for den negative vurdering af  

 Deres  

 funktion som psykolog der kom til udtryk på mødet.
Det fremgår ikke af sagen at  

 De forud for mødet den 16. februar 1999 fik oplysning om at kommunen påtænkte  

 at tildele Dem en tjenstlig advarsel, eller oplysninger om grundlaget for den  

 negative vurdering af Deres funktion som psykolog.
Dette anser jeg for  

 kritisabelt.
Jeg anser det endvidere for kritisabelt at kommunen ikke over  

 for  

 Dem på en tilstrækkelig klar måde tilkendegav at der var tale om en mundtlig  

 advarsel.
 Det fremgår endvidere ikke  

 af sagen at De forud for Deres afskedigelse blev tildelt en skriftlig  

 advarsel.
Særligt på baggrund af at  

 det ikke over for Dem blev gjort tilstrækkelig klart at de tilkendegivelser  

 der  

 fremkom på mødet den 16. februar 1999, var en mundtlig advarsel, finder jeg  

 det  

 kritisabelt at (K) Kommune ikke i henhold til proportionalitetsprincippet som  

 det er udtrykt i personalepolitikken, i første omgang tildelte Dem en  

 skriftlig  

 advarsel i stedet for at afskedige Dem.
Jeg har i den forbindelse endvidere  

 lagt vægt på at der i sagsforløbet ikke var forhold som nødvendiggjorde at De  

 hurtigst muligt blev indstillet til afskedigelse uden forudgående skriftlig  

 advarsel.
Mødet den 21. juni 1999 Det fremgår af referatet af  

 mødet den 21. juni 1999 at De blev orienteret om at forvaltningen ville  

 indstille Dem til afskedigelse, og baggrunden herfor.
Forud for mødet havde  

 De  

 fået udleveret de to skriftlige henvendelser fra henholdsvis (X) Skolen og  

 (Y)  

 Skolen.
De blev endvidere orienteret om forløbet af en afskedigelsessag.  

 Herefter blev det drøftet om De selv ville sige Deres stilling op, og det  

 blev  

 aftalt at De kunne tænke over det i et par dage.
 Dagen efter mødet iværksatte  

 (K) Kommune partshøring, jf. partshøringsbrevet af 22. juni 1999 til Dem.  

 Fristen for at afgive en udtalelse til sagen var fastsat til den 28. juni  

 1999.
 Formålet med partshøring er  

 at give parten mulighed for at kommentere, supplere og korrigere det  

 oplysningsgrundlag som myndigheden efterfølgende skal træffe en afgørelse på.
 Hvis en myndighed i  

 forbindelse med at der indledes en afskedigelsessag, beder den ansatte om at  

 tage stilling til om vedkommende selv vil sige sin stilling op i stedet for  

 at  

 blive afskediget, og dette sker på et tidspunkt hvor partshøring endnu ikke  

 er  

 iværksat, kan det give den ansatte indtryk af at myndigheden allerede har  

 besluttet sig for at ansættelsesforholdet skal bringes til ophør, således at  

 det kun udestår om afskedigelsen skal ske efter ansøgning eller ej.
Det er efter min opfattelse  

 ikke udelukket at en myndighed i forbindelse med en afskedigelsessag kan  

 drøfte  

 spørgsmålet om egen opsigelse med den ansatte, men det bør efter min mening  

 først gøres på et tidspunkt hvor den ansatte kender oplysningsgrundlaget i  

 afskedigelsessagen og har haft lejlighed til at udtale sig om det.
Herved  

 undgås det at myndigheden hos den ansatte skaber indtryk af at partshøringen  

 kun blev foretaget på skrømt.
 Jeg anser det derfor for  

 kritisabelt at (K) Kommune  kort før partshøringen blev iværksat   

 drøftede  

 med Dem om De selv ville sige Deres stilling op i stedet for at blive  

 afskediget, og at kommunen i den forbindelse gav Dem en betænkningstid på  

 et  

 par dage og således fastsatte en frist der udløb ca. seks dage før  

 partshøringsfristens udløb.
Partshøring og notatpligt Forvaltningslovens § 19, stk.  

 1, har følgende indhold:
§ 19.  

  

 Kan en part i en sag ikke antages at være bekendt med, at  

 myndigheden er i besiddelse af bestemte oplysninger vedrørende sagens  

 faktiske  

 omstændigheder, må der ikke træffes afgørelse, før myndigheden har gjort  

 parten  

 bekendt med oplysningerne og givet denne lejlighed til at fremkomme med en  

 udtalelse.
Det gælder dog kun, hvis oplysningerne er til ugunst for den  

 pågældende part og er af væsentlig betydning for sagens afgørelse.  

 Myndigheden  

 kan fastsætte en frist for afgivelsen af den nævnte udtalelse. I rets- og  

 ombudsmandspraksis er det antaget at bestemmelsen i § 19 suppleres med en  

 ulovbestemt  

 regel om partshøring i sager om uansøgt afsked, jf.
Kaj Larsen og Jon  

 Andersen  

 mfl., Forvaltningsret (1994), s. 164 og 347ff, samt Jon Andersen og Elizabeth  

 Bøggild Nielsen, Ugeskrift for Retsvæsen, 1999, afd.
B, s. 29-31, og den dér  

 anførte teori og praksis.
Jeg henviser desuden til Højesterets dom af 12. maj  

 1999 i Ugeskrift for Retsvæsen, 1999, s. 1337. I denne dom tiltrådte  

 Højesteret  

 Østre Landsrets vurdering i dom af 6. februar 1998 hvorefter Samsø Kommune  

 havde tilsidesat de forvaltningsretlige krav til bl.a. høring forud for  

 afgørelsen om at afskedige en ledende hjemmesygeplejerske. Østre Landsret  

 havde  

 i sin dom anført følgende:
 ...
Det må endvidere lægges til  

 grund, at der hverken forud for eller i forbindelse med økonomiudvalgets  

 behandling af afskedigelsesspørgsmålet blev givet sagsøgeren nogen  

 redegørelse  

 for de faktiske omstændigheder, og den sagsøgte kommunes vurdering af disse  

 og  

 retlige kvalifikation heraf.
Den af den sagsøgte kommune i skrivelse af 6.  

 september 1994 meddelte tilkendegivelse opfylder således ikke de i  

 forvaltningslovens § 19 stillede krav og den en offentlig myndighed i øvrigt  

 påhvilende pligt til høring af en ansat, inden der træffes en så vidtrækkende  

 afgørelse om uansøgt afsked.
... Efter denne regel bør der i  

 sager om uansøgt afsked på grund af påstået uegnethed, påståede  

 samarbejdsvanskeligheder  

 mv. inden afskedigelse sker, i almindelighed gives den ansatte en redegørelse  

   

 der efter omstændighederne bør være skriftlig  for grundlaget for den  

 påtænkte afskedigelse.
Der sigtes hermed til en redegørelse der angiver de  

 forhold fra den pågældendes side der lægges vægt på, og som  for så  

 vidt der  

 foreligger bevismæssige spørgsmål  angiver det bevismæssige grundlag  

 for at de  

 pågældende forhold antages at foreligge.
Endvidere bør der gives den  

 pågældende  

 lejlighed til derefter at fremkomme med en udtalelse der kan indgå i  

 grundlaget  

 for afskedigelsesmyndighedens endelige stillingtagen.
 Formålet med den udvidede  

 partshøringspligt er at give parten mulighed for at kommentere, korrigere og  

 supplere sagens faktuelle grundlag, myndighedens vurdering heraf, herunder  

 bevismæssige vurdering, samt myndighedens retlige vurdering af sagen.
Forvaltningslovens § 19,  

 stk. 1, fastsætter ikke formkrav til selve høringsproceduren, mens den  

 ulovbestemte udvidede partshøringsregel indebærer en pligt til efter  

 omstændighederne at give den ansatte en skriftlig redegørelse.
Men uanset  

 grundlaget  

 skal der anvendes en form der respekterer formålet med partshøringspligten.  

 Partshøring kan således ske i form af en fremsendelse af de relevante  

 dokumenter i sagen hvis disse dokumenter indholdsmæssigt opfylder  

 partshøringspligten.
(K) Kommune partshørte Dem  

 ved brev af 22. juni 1999. Selve partshøringsbrevet er meget kortfattet og  

 opfylder ikke i sig selv de krav der følger af den udvidede ulovbestemte  

 partshøringspligt.
Kommunen vedlagde imidlertid kopi af indstillingen om  

 afskedigelse af 21. juni 1999, de to skriftlige klager fra henholdsvis (X)  

 Skolen af 1. juni 1999 og (Y) Skolen af 4. juni 1999 samt den ledende  

 skolepsykologs notat af 15. juni 1999.
Efter min opfattelse  

 indeholder de med partshøringsbrevet fremsendte dokumenter en tilstrækkelig  

 redegørelse for (K) Kommunes vurdering af sagens faktuelle forhold og dens  

 retlige aspekter.
Kommunens partshøring giver mig derfor ikke grundlag for  

 kritik.
Det fremgår af mødereferatet  

 af 21. juni 1999 og indstillingen af samme dato at ledelsen foruden de  

 skriftlige henvendelser fra (X) Skolen og (Y) Skolen havde fået nogle  

 mundtlige  

 henvendelser vedrørende Deres arbejde som psykolog.
De fik ikke i forbindelse  

 med partshøringen forelagt notater vedrørende de mundtlige henvendelser.
§ 6 i offentlighedsloven  

 (lov nr. 572 af 19. december 1985 om offentlighed i forvaltningen som senest  

 ændret ved lov nr. 429 af 31. maj 2000) omhandler offentlige myndigheders  

 notatpligt.
Bestemmelsen har følgende ordlyd:
§ 6.  

  

 I sager, hvor der vil blive truffet afgørelse af en  

 forvaltningsmyndighed, skal en myndighed, der mundtligt modtager oplysninger  

 vedrørende en sags faktiske omstændigheder, der er af betydning for sagens  

 afgørelse, eller som på anden måde er bekendt med sådanne oplysninger, gøre  

 notat om indholdet af oplysningerne.
Det gælder dog ikke, såfremt  

 oplysningerne  

 i øvrigt fremgår af sagens dokumenter. Jeg har i en tidligere sag  

 (Folketingets Ombudsmands beretning for 1989, s. 138*) udtalt at bestemmelsen  

 må anses som udslag af en almindelig retsgrundsætning om at offentlige  

 myndigheder har pligt til at gøre notat om alle væsentlige ekspeditioner i en  

 sag.
 (K) Kommune har i udtalelsen  

 af 23. oktober 2000 til mig anført at offentlighedslovens § 6 blev overholdt  

 idet de mundtlige henvendelser kom fra de samme to skoler som kommunen fik  

 skriftlige henvendelser fra, og idet der indholdsmæssigt var sammenfald  

 mellem  

 de mundtlige og skriftlige henvendelser.
 På baggrund af det der er  

 anført om de mundtlige og skriftlige henvendelser i mødereferatet og  

 indstillingen  

 af 21. juni 1999 samt kommunens udtalelse til mig, lægger jeg til grund at de  

 mundtlige henvendelser kom fra de to skoler De var tilknyttet, at de havde  

 samme indhold som de skriftlige henvendelser af 1. og 4. juni 1999, og at de  

 mundtlige henvendelser kom umiddelbart forud for de skriftlige henvendelser.
 Det kan herefter ikke give  

 mig anledning til bemærkninger at (K) Kommune ikke foretog notater i  

 forbindelse med de mundtlige henvendelser vedrørende Deres arbejde som  

 psykolog, og at De ikke fik forelagt sådanne notater i forbindelse med  

 partshøringen.
Begrundelse Forvaltningslovens § 24,  

 stk. 1 og 2, har følgende ordlyd:
§ 24.  

  

 En begrundelse for en afgørelse skal indeholde en henvisning  

 til de retsregler, i henhold til hvilke afgørelsen er truffet.
I det omfang,  

 afgørelsen efter disse regler beror på et administrativt skøn, skal  

 begrundelsen tillige angive de hovedhensyn, der har været bestemmende for  

 skønsudøvelsen.
Stk. 2. Begrundelsen skal  

 endvidere om fornødent indeholde en kort redegørelse for de oplysninger  

 vedrørende sagens faktiske omstændigheder, som er tillagt væsentlig betydning  

 for afgørelsen. (K) Kommune har i brev af  

 30. juni 1999 som begrundelse for at afskedige Dem anført at kommunen  

 vurderede  

 at De ikke var i stand til at udføre Deres funktion som psykolog på en efter  

 kommunens  

 opfattelse tilfredsstillende måde.
 Brevet af 30. juni 1999  

 indeholder ikke en henvisning til de retsregler (i dette tilfælde reglerne om  

 ledelsesretten) som afgørelsen er truffet efter, ligesom brevet heller ikke  

 angiver de hovedhensyn der har været bestemmende for kommunens skønsudøvelse.  

 (K) Kommune har således ikke givet Dem en fyldestgørende begrundelse i  

 henhold  

 til forvaltningslovens § 24, stk. 1, og det må jeg anse for kritisabelt.
Det giver mig derimod ikke  

 anledning til kritik at begrundelsen ikke indeholder en kort redegørelse for  

 de  

 oplysninger vedrørende sagens faktiske omstændigheder som er tillagt  

 væsentlig  

 betydning for afgørelsen (jf. forvaltningslovens § 24, stk. 2), idet De i  

 forvejen var bekendt hermed dels gennem de oplysninger De havde fået i  

 forbindelse med mødet den 21. juni 1999, dels gennem partshøringen.
Jeg  

 henviser til John Vogter, Forvaltningsloven med kommentarer, 3. udgave  

 (1999),  

 s. 430, og Hans Gammeltoft-Hansen mfl., Forvaltningsret (1994), s. 370.
Konklusion Samlet anser jeg det for  

 kritisabelt at (K) Kommune ikke partshørte Dem forud for tildelingen af den  

 mundtlige advarsel på mødet den 16. februar 1999, og at kommunen ikke på en  

 tilstrækkelig klar måde tilkendegav at der var tale om en tjenstlig advarsel.
 Jeg finder det endvidere  

 kritisabelt at kommunen ikke i første omgang tildelte Dem en skriftlig  

 advarsel  

 i stedet for at afskedige Dem.
 Desuden anser jeg det for  

 kritisabelt at kommunen før partshøringen blev iværksat, drøftede med Dem om  

 De  

 selv ville sige Deres stilling op i stedet for at blive afskediget.
 Endelig anser jeg kommunens  

 begrundelse for mangelfuld.
 Jeg har gjort (K) Kommune  

 bekendt med min opfattelse.
 NOTER: (*)  

 FOB 1989, s. 138.
