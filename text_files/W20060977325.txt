 Pressenævnet fandt, at det ikke kunne  

 lægges til grund, at Citattjenesten efter ordlyden af anmeldelsen i 1992 var  

 anmeldt efter medieansvarsloven § 8, stk. 1. Da internetsiden ikke var  

 anmeldt  

 til Pressenævnet efter medieansvarsloven § 8, stk. 1, var der ikke tale om et  

 medie omfattet af medieansvarsloven, jf. § 1, nr. 3. Klagen hører således  

 ikke  

 under Nævnets kompetence og afvistes derfor i medfør af medieansvarsloven §  

 43,  

 stk. 2, nr. 1.
Pressenævnets  

 kendelse i sag 2006-6-337 Flemming Hedemark har i henhold til fuldmagt fra [K1] og [K2]  

 klaget til Pressenævnet over en citathistorie udsendt via Ritzaus  

 Citattjeneste  

 den 6. marts 2006, idet han mener, at god presseskik er tilsidesat.
1. Sagsfremstilling Ritzaus Citattjeneste udsendte den 6. marts 2006 under  

 overskriften  

  

 Citathistorie: Anders Foghs  

 bror i en stribe sager om byggesjusk  

  

 følgende:
 Stof på Ritzaus citattjeneste er udsendt på ansvar af det  

 citerede medie.
Stoffet er til fri og uredigeret brug i samtlige abonnenters  

 udgivelser.
Forkortelser kan foretages i overensstemmelse med god citatskik.  

 Statsministerens bror, [K1], der er direktør i en af de største danske  

 producenter  

 af træhuse, er involveret i et stort antal byggesager.
Flere af sagerne er  

 endt  

 i Roskilde Byret  hvorefter [K2] har måtte betale for alvorlig  

 byggesjusk.
Det  

 skriver Ekstra Bladets forbrugertillæg kup!, der har talt med 25 familier,  

 som  

 alle har byggesager mod [K2].
For de op til tre millioner kroner, som de har  

 betalt for træhuset, har de fået leveret huse med døre, der ikke kan åbnes,  

 byggegrunde under vand og skæve vægge.
Senest er [K2] dømt i Voldgiftsnævnet  

 for Bygge og Anlæg i december, fordi vinduerne var byggesjusk.
I flere  

 tilfælde  

 har [K2] ikke udført den påkrævede gennemgang et år efter, at huset er  

 leveret,  

 og har efter flere år ikke udbedret alvorlige mangler.
En stribe  

 byggesagkyndige fortæller til Ekstra Bladet om de fejlbehæftede huse.  

 Byggesagkyndig  

 Hans Clement har inspiceret 15-20 huse fra firmaet.  Der er problemer  

 med dem  

 alle, siger han til Ekstra Bladet.
Flere købere har ellers valgt netop at få  

 bygget huset fra [K2], fordi de troede, at de kunne stole på en mand, der er  

 bror til statsministeren. [K2] er nemlig ejet af [K1]s kone [A].
Og når [K2]  

 skal sælge husene, gør [K1] opmærksom på, at han er bror til statsministeren,  

 fortæller en stribe kunder til Ekstra Bladet. [K2] har samtidig bygget  

 statsministerens  

 private bolig i Nærum, hvilket Anders Fogh Rasmussen har fortalt offentligt  

 ved  

 flere lejligheder.  Min bror er entreprenør og har stået for hele  

 byggeriet,  

 sagde han til Ekstra Bladet i 2000. [K2] afviser anklagerne fra de utilfredse  

 kunder.
Men anerkender, at husene som de leverede i starten ikke er fejlfri.  

 Direktøren har nemlig ingen byggeuddannelse: - Vi er et par bønder, der ikke  

 ved en skid om huse.
Men vi har ansatte, der kender området.
Vi har da lært  

 meget undervejs, siger [K1].
Redaktionel Kontakt: Lars Fogt tlf.:
 e-mail:
 **DETTE STOF ER VIDEREFORMIDLET AF RITZAUS BUREAU PÅ VEGNE AF  

 ANDRE**** Udgivere af stof på Ritzaus citattjeneste må acceptere, at Ritzaus  

 abonnenter frit kan anvende hele teksten med kildehenvisning.
Et citat redigeres i afsenderens redaktionssekretariat i en  

 form, der kan bruges direkte i modtagernes udgivelser.
Et citat må forkortes,  

 men ikke tilføjes stramninger eller udtryk, som afsenderen ikke kan stå inde  

 for.
Det skal tydeligt fremgå, hvilket medie citatet kommer fra. Til sagsfremstillingen gøres yderligere opmærksom på, at Ritzaus  

 Bureau I/S ved brev af 30. september 1992 indgav anmeldelse til Pressenævnet.  

 Af brevet fremgår følgende:
På vegne af Ritzaus Bureau I/S skal jeg herved i  

 overensstemmelse med Medieansvarslovens § 8, stk. 1 og med henvisning til  

 samme  

 lovs § 1, nr. 3 indgive anmeldelse til Pressenævnet vedr.
Ritzaus Bureaus  

 nyhedstjenester med henblik på at blive omfattet af Medieansvarsloven.
 Ved brev af 15. oktober 1992 blev Ritzaus Bureau I/S af  

 Pressenævnet bedt om at specificere, hvilke nyhedstjenester begrebet  

 Ritzaus  

 Bureaus nyhedstjenester dækkede.
Af Ritzaus Bureaus svar af 30. oktober  

 1992  

 fremgår følgende:
I besvarelse af Deres brev af 15. oktober skal jeg herved  

 oplyse, at Ritzaus Bureaus Nyhedstjenester omfatter Den generelle nyhedstjeneste, som produceres til såvel trykte  

 som elektroniske medier og privatkunder Finansnyhedstjenesten, som leveres til Unibanks Unitel-system Teleavisen og Sportsavisen, som begge distribueres gennem telefonselskaberne.
 Citattjenesten blev oprettet i 2001 og er ikke særskilt anmeldt  

 over for Pressenævnet i medfør af medieansvarsloven § 8, stk.1.
2. Parternes  

 synspunkter [K1] og [K2] har blandt andet anført, at overskriften samt udsagnet  

 25 familier, som alle har byggesager mod [K2] er udokumenteret og  

 i strid med  

 god presseskik, men har ikke forholdt sig til det formelle spørgsmål om,  

 hvorvidt citattjenesten er rette indklagede.
Ritzau har vedrørende citattjenestens funktion oplyst, at de,  

 der abonnerer på Ritzau, kan lægge deres tekster ud på citattjenesten, så  

 andre  

 medier kan tage og bruge teksten og evt. bringe den i deres eget medie.  

 Ritzau  

 har videre oplyst, at et citat redigeres i afsenderens redaktionssekretariat  

 i  

 en form, der kan bruges direkte i modtagernes udgivelser, og at Ritzau  

 således  

 ikke ser eller har redigeringsret over, hvad et medie lægger ud på  

 citattjenesten.
Det fremgår endvidere af citattjenestens hjemmeside, at  

 Ritzau  

 fraskriver sig ethvert ansvar for det bragte.
Ritzau har herudover oplyst, at  

 bureauet udelukkende fungerer som postbud  idet det er  

 afsenderen af  

 artiklen, der har ansvaret for indhold og omfang.
 Pressenævnets  

 afgørelse og begrundelse:
 I sagens behandling har følgende nævnsmedlemmer deltaget: Axel  

 Kierkegaard, Finn Rowold, Lene Sarup og Ole Askvig.
 Pressenævnet finder, at det ikke kan lægges til grund, at  

 Citattjenesten efter ordlyden af anmeldelsen i 1992 er anmeldt efter  

 medieansvarsloven § 8, stk. 1. Da internetsiden ikke er anmeldt til  

 Pressenævnet  

 efter medieansvarsloven § 8, stk. 1, er der ikke tale om et medie omfattet af  

 medieansvarsloven, jf. § 1, nr. 3. Klagen hører således ikke under Nævnets  

 kompetence og afvises derfor i medfør af medieansvarsloven § 43, stk. 2, nr.  

 1.
 Afgjort den 23. august 2006.
