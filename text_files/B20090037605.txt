Bekendtgørelse om straffebestemmelser for overtrædelse af forordning vedrørende sammensætning og mærkning af fødevarer, der er egnede til personer med glutenintolerans1) I medfør af § 49 og § 60, stk. 3, i lov nr. 526 af 24. juni 2005 om fødevarer fastsættes:
 § 1. Denne bekendtgørelse vedrører Europa-Parlamentets og Rådets forordning (EF) nr. 41/2009 af 20. januar 2009 vedrørende sammensætning og mærkning af fødevarer, der er egnede til personer med glutenintolerans.
 Stk. 2. Medmindre højere straf er forskyldt efter den øvrige lovgivning, straffes med bøde den, der overtræder artikel 3, stk. 1-4 eller stk. 6, eller artikel 4.
§ 2. Straffen kan stige til fængsel i indtil 2 år, hvis den ved handlingen eller undladelsen skete overtrædelse er begået med forsæt eller grov uagtsomhed og der ved overtrædelsen er 1) forvoldt skade på sundheden eller fremkaldt fare herfor eller 2) opnået eller tilsigtet opnået en økonomisk fordel for den pågældende selv eller andre.
 § 3. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.
 § 4. Bekendtgørelsen træder i kraft den 25. maj 2009.
Fødevarestyrelsen, den 15. maj 2009 Esben Egede Rasmussen / Gundula Maria Kjær 1) I bekendtgørelsen er medtaget visse bestemmelser fra Kommissionens forordning (EF) nr. 41/2009 af 20. januar 2009 vedrørende sammensætning og mærkning af fødevarer, der er egnede til personer med glutenintolerans, (EF-Tidende 2009 L 16, side 3). Ifølge artikel 249 i EF-traktaten gælder en forordning umiddelbart i hver medlemsstat.
Gengivelsen af disse bestemmelser i bekendtgørelsen er således udelukkende begrundet i praktiske hensyn og berører ikke forordningens umiddelbare gyldighed i Danmark.
