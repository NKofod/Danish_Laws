(Til amtskommuner og kommuner) Efter § 10 i lov om fritidsundervisning m.v. og med henvisning til aftale  

 af 31. januar 1989 mellem finansministeriet og Lærernes Centrealorganisation  

 om klassificering af stillinger som inspektør og pædagogisk medhjælp i  

 ungdomsskolen fastsættes følgende:
POINTTAL § 1.  For hver selvstændig ungdomsskole beregnes et  

 pointtal således:
Antallet af cpr-elever + medarbejdertimetallet Stk. 2.  Medarbejdertimetallet efter stk. 1, er summen  

 af:
 - Det samlede antal undervisningstimer i ungdomsskolen.
 - Det samlede antal løntimer ved ungdomsskolens fritidsvirksomhed.
 Stk. 3.  Antallet af cpr-elever og det  

 medarbejdertimetal, der indgår i beregningen i stk. 1., er antallet i det  

 sidst afsluttede skoleår- (1. august til 31. juli).
STATSTJENESTEMANDSANSATTE UNGDOMSSKOLEINSPEKTØRER OG PÆDAGOGISK MEDHJÆLP Normering § 2.  Normeringen af tjenestemandsstillinger som  

 ungdomsskoleinspektør og pædagogisk medhjælp sker pr. 1. august på grundlag  

 af det gennemsnitlige pointtal for de to foregående skoleår.
Stillingerne  

 normeres på kommunens skoleplan for folkeskolen med virkning fra en 1.  

 august.
 Stk. 2.  Ved skoler med 250 point eller derover kan der  

 normeres en tjenestemandsstilling som ungdomsskoleinspektør.
 Stk. 3.  Ved skoler med 2000 point eller derover, kan  

 der til bistand for ungdomsskoleinspektøren mormeres tjenestemandsstillinger  

 som pædagogisk medhjælp efter skalaen nedenfor:
KLASSIFICERING § 3.  De i § 2, stk. 2, nævnte stillinger so  

 ungdomsskoleinspektør klassificeres således:
 Stk 2.  De i § 2, stk. 3, nævnte stillinger som  

 pædagogisk medhjælp klassificeres i lønramme 29. Ved skoler med mindst 4000  

 point klassificeres en stilling i lønramme 31.
 Stk. 3.  Stillinger som pædagogisk medhjælp, der efter  

 normeringsreglerne i § 2, stk. 3, skal nedlægges ved ledighed, klassificeres  

 i lønramme 25, hvortil der ydes et særlig tillæg på kr. 3.667,53 (niveau 1.  

 10. 1984).
 Stk. 4.  Indplacering af stillingerne sker pr. 1. august  

 på grundlag af det gennemsnitlige pointtal for de to foregående skoleår.
TJENESTETID § 4.  Ungdomsskoleinspektørens pligtige  

 undervisningstimetal beregnes på grundlag af antallet af medarbejdertimer jf.  

 § 1, stk. 2, i det indeværende skoleår:
 § 5.  Den pædagogiske medhjælps pligtige  

 undervisningstimetal beregnes på grundlag af skolens samlede  

 medarbejdertimetal i det indeværende skoleår med fradrag af det antal  

 medarbejdertimer, der er medgået til ledelsesreduktion for  

 ungdomsskoleinspektøren og eventuel anden pædagogisk medhjælp:
 § 6.  De pligtige undervisningstimer efter §§ 4 og 5  

 læses principielt i ungdomsskolen, men kan i det omfang, dette ikke er  

 muligt, læses i folkeskolen.
 Stk. 2.  Undervisningstimer i ungdomsskolen kan efter  

 bestemmelse i kommunens ungdomsskoleplan omregnes til timer ved skolens  

 fritidsvirksomhed, således at 2 timer ved fritidsvirksomhed svarer til 1  

 undervisningstime, forholdet: 2:1.
 Stk. 3.  Det pligtige undervisningstimetal skal fremgå  

 af kommunens skoleplan for folkeskolen.
 Stk. 4.  Ændringer i det pligtige undervisningstimetal  

 eller i omfanget af honorarlønnet pædagogisk medhjælp sker med virkning fra  

 en 1. august.
HONORARLØNNEDE LEDERE OG PÆDAGOGISK MEDHJÆLP Deltidsbeskæftigede ledere § 7.  Honoraret til en deltidsbeskæftiget leder af en  

 ungdomsskole beregnes som 20% af medarbejdertimetallet, jf. § 1, stk. 2,  

 ganget med grundlønnen ved almen undervisning efter lov om  

 fritidsundervisning m.v.
Honoraret nedsættes, såfremt der antages pædagogisk  

 medhjælp for lederen.
 Stk. 2.  Efter 3 års ledervirksomhed inden for  

 ungdomsskolen beregnes honoraret som nævnt i stk. 1, men således at  

 medarbejdertimetallet ganges med anciennitetslønnen ved almen undervisning  

 efter lov om fritidsundervisning m.v.
Pædagogisk medhjælp § 8.  Honoraret til pædagogisk medhjælp for  

 ungdomsskoleinspektøren beregnes som 20% af medarbejdertimetallet ganget med  

 grundlønnen ved almen undervisning efter lov om fritidsundervisning m.v.
Ved  

 beregningen af medarbejdertimetallet ses der bort fra det medarbejdertimetal,  

 der er medgået til ledelsesreduktion efter §§ 4 og 5 eller til honorar efter  

 § 7.
 Stk. 2.  Efter 3 års virksomhed som pædagogisk medhjælp  

 for ungdomsskoleinspektøren beregnes honoraret som nævnt i stk. 1, men  

 således at der ganges med anciennitetslønnen ved almen undervisning efter lov  

 om fritidsundervisning m.v.
 IKRAFTTRÆDEN M.V.
 § 9.  Cirkulæret træder i kraft 1. august 1988.
 Stk. 2.  Fra samme dato ophæves  

 Undervisningsministeriets cirkulære af 5. august 1970 om klassificering af af  

 tjenestemandsstillinger inden for ungdomsskolen samt om indplacering og  

 aflønning af ungdomsskoleinspektører og pædagogisk medhjælp for disse.
 § 10.  De ved cirkulærets ikrafttræden eksisterende  

 stillinger omklassificeres pr. 1. april 1988 i overensstemmelse med reglerne  

 i § 3, på grundlag af det for skolerne pr. 1. august 1987 efter reglerne i §  

 1 beregnede pointtal.
 Stk. 2.  Tjenestemænd, der pr. 1. april 1988 er aflønnet  

 efter høje lønramme og/eller med højere særligt tillæg, end klassificeringen  

 af de pågældende stillinger samme dato giver grundlag for, bevarer den  

 hidtige aflønning som en personlig ordning for embedstid.
KULTURMINISTERIET Direktoratet for Folkeoplysning, frie Grundskoler m.v., den 1. februar  

 1989 P.d.v.
