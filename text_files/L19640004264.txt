 Under 11. februar 1964 er der i København indgået følgende  

 luftfartsoverenskomst mellem Danmark og Jugoslavien:
 Overenskomst angående luftfart mellem Kongeriget Danmark og den  

 jugoslaviske socialistiske Forbundsrepublik.
Kongeriget Danmarks regering og Den jugoslaviske socialistiske  

 Forbundsrepubliks regering, i det efterfølgende benævnt »kontraherende  

 parter«, der finder, at det er ønskeligt for dem at organisere deres regelmæssige lufttrafik på  

 en sikker og planmæssig måde og i videst muligt omfang at fremme deres  

 samarbejde på dette område for derigennem at bidrage til det internationale  

 samarbejde, at det som følge heraf er påkrævet at afslutte en overenskomst, der  

 regulerer den regelmæssige lufttrafik mellem deres lande, har udpeget deres i dette øjemed behørigt bemyndigede befuldmægtigede, som  

 er kommet overens om følgende:
Artikel I De kontraherende parter tilstår hinanden ret til på basis af gensidighed  

 at oprette de i bilaget til nærværende overenskomst angivne regelmæssige  

 luftruter.
 I overensstemmelse med bestemmelserne i nærværende overenskomst kan disse  

 ruter drives helt eller delvis og påbegyndes umiddelbart eller på et senere  

 tidspunkt efter bestemmelse af den kontraherende part, som denne rettighed er  

 tilstået.
Artikel II 1. Den ene kontraherende parts luftfartsmyndighed skal  

 give den anden kontraherende parts luftfartsmyndighed meddelelse om  

 udpegelsen af det eller de luftfartsselskaber, som i henhold til nærværende  

 overenskomst kan drive de regelmæssige luftruter.
 2. Så snart sådan meddelelse er modtaget, skal den  

 anden kontraherende parts luftfartsmyndighed med forbehold af bestemmelserne  

 i nedennævnte stk. 3 samt artikel III i nærværende overenskomst uopholdelig  

 bevilge det eller de udpegede selskaber den begærede driftstilladelse.
 3. De respektive luftfartsmyndigheder kan, forinden  

 ovennævnte tilladelse meddeles et udpeget selskab, forvisse sig om, at  

 selskabet er i stand til at opfylde de betingelser, der er foreskrevet i de  

 for drift af internationale luftruter normalt gældende love og bestemmelser,  

 under forudsætning af, at disse love og bestemmelser ikke strider imod  

 bestemmelserne i nærværende overenskomst.
 4. Så snart betingelserne i stk. 1 og 2 i denne  

 artikel er opfyldt, kan det eller de således udpegede og godkendte selskaber  

 nårsomhelst påbegynde driften af regelmæssige luftruter.
Artikel III 1. Den ene kontraherende parts luftfartsmyndighed  

 forbeholder sig ret til at nægte eller til midlertidigt eller definitivt at  

 tilbagekalde driftstilladelsen til det eller de af den anden kontraherende  

 part udpegede selskaber, såfremt det ikke findes godtgjort, at en overvejende  

 del af ejendomsretten til og den effektive kontrol med disse selskaber  

 indehaves af en af de kontraherende parter eller beror hos deres  

 statsborgere.
 2. De kontraherende parters luftfartsmyndigheder  

 forbeholder sig ret til midlertidigt eller definitivt at tilbagekalde en  

 driftstilladelse, når det eller de udpegede selskaber ikke iagttager de på  

 deres respektive områder for drift af internationale luftruter normalt  

 gældende love og bestemmelser, eller såfremt de ikke iagttager bestemmelserne  

 i nærværende overenskomst.
 3. Disse foranstaltninger kan dog ikke bringes i  

 anvendelse, medmindre forudgående forhandlinger mellem luftfartsmyndighederne  

 har vist sig resultatløse.
Artikel IV Luftbefordring mod betaling fra et punkt til et andet inden for samme  

 territorium (cabotage) er udelukkende forbeholdt hver kontraherende parts  

 nationale luftfartsselskaber uden hensyn til den påtænkte trafiks faktiske  

 udgangspunkt eller bestemmelsessted.
Artikel V 1. En retfærdig og rimelig behandling skal sikres det  

 eller de selskaber, der er udpeget til driften af de i bilaget angivne ruter.
 2. De tilståede rettigheder må ikke misbruges af det  

 eller de af den ene kontraherende part udpegede selskaber til skade eller  

 ulempe for noget af den anden kontraherende parts luftfartsselskaber, der  

 helt eller delvis udfører regelmæssig lufttrafik på en i bilaget angivet  

 tilsvarende rute.
Artikel VI De kontraherende parter må ikke på deres territorier udøve nogen  

 forskelsbehandling mellem de udpegede selskaber og udenlandske  

 luftfartsselskaber.
Artikel VII 1. Med henblik på at undgå enhver uønsket konkurrence  

 skal taksterne fastsættes på et rimeligt niveau under hensyntaget til  

 driftsøkonomi, normal fortjeneste og de aftalte ruters særlige karakter.
Ved  

 fastsættelsen af nævnte takster vil der ligeledes være at tage hensyn til de  

 principper, der i denne henseende gælder for international lufttrafik.
2. De af en kontraherende part udpegede selskaber skal  

 forelægge deres fartplaner til godkendelse og deres takster til underretning  

 for den anden parts luftfartsmyndighed mindst 30 dage før de bringes i  

 anvendelse.
Enhver ændring af disse fartplaner eller takster skal i samme  

 øjemed snarest muligt meddeles nævnte myndigheder.
Artikel VIII 1. Hver kontraherende part er enig i, at de beløb, der  

 afkræves det eller de af den anden kontraherende part udpegede selskaber for  

 benyttelsen af lufthavne og andre tekniske anlæg, ikke må være højere end  

 dem, der afkræves andre udenlandske luftfartsselskaber, som driver lignende  

 internationale ruter.
 2. Brændstof og smøreolie, der tages ombord, såvel som  

 reservedele og normalt udstyr, der indføres på den ene kontraherende parts  

 territorium til brug udelukkende for de luftfartøjer, som anvendes af det  

 eller de af den anden kontraherende part udpegede selskaber på de aftalte  

 ruter, skal på nævnte territorium på betingelse af gensidighed indrømmes en  

 behandling, der er lige så gunstig med hensyn til toldafgifter,  

 inspektionsafgifter og andre indenlandske afgifter og gebyrer som den, der  

 tilstås udenlandske luftfartsselskaber, der driver lignende internationale  

 ruter.
 3. De luftfartøjer, der anvendes af det eller de af en  

 kontraherende part udpegede selskaber til drift af de i bilaget angivne  

 luftruter, samt brændstof, smøreolie, reservedele, normalt udstyr og forråd,  

 som forefindes ombord i sådanne luftfartøjer, skal på den anden kontraherende  

 parts territorium være fritaget for toldafgifter, inspektionsafgifter og  

 andre indenlandske afgifter og gebyrer, selv i de tilfælde, hvor de - i den  

 udstrækning det er nødvendigt for at sikre driften af de aftalte ruter -  

 anvendes eller forbruges under opholdet på nævnte territorium, dog med det  

 forhold, at de ikke må gøres til genstand for overdragelse.
4. De i henhold til ovennævnte stk. 3 fritagne  

 artikler må ikke udlades på en kontraherende parts territorium uden samtykke  

 fra denne kontraherende parts toldmyndigheder.
Under ophold i lufthavn er  

 artiklerne underlagt nævnte myndigheders kontrol, dog således, at deres  

 flytning eller anvendelse til tekniske formål ikke må hindres.
 5. Udstyr, reservedele og værktøj, der er indført i og  

 oplagret på en kontraherende parts territorium af det eller de af den anden  

 kontraherende part udpegede selskaber i henhold til bestemmelserne i stk. 2,  

 3 og 4 i nærværende artikel, kan desuagtet overlades til luftfartsselskaber  

 fra et tredjeland i det øjemed af fremme sikkerheden og regelmæssigheden af  

 disses internationale luftruter.
 Artikel IX.
 Luftdygtighedsbeviser og certifikater, der er udstedt eller gjort gyldige  

 af en kontraherende part, skal, for så vidt angår driften af de aftalte  

 ruter, anerkendes som gyldige af den anden kontraherende part. hver  

 kontraherende part forbeholder sig dog ret til, for så vidt angår flyvning  

 over dens eget territorium, at nægte at anerkende gyldigheden af beviser, der  

 er udstedt til dens statsborgere af en anden stat.
Artikel X Luftfartøjer, der anvendes af det eller de af de kontraherende parter  

 udpegede selskaber, og som anvendes på de i bilaget omhandlede ruter, såvel  

 som deres besætningsmedlemmer, skal være forsynet med følgende gyldige  

 dokumenter:
- registreringsbevis - luftdygtighedsbevis - foreskrevne certifikater for hvert besætningsmedlem - flyvedagbog eller tilsvarende dokument - certifikat til betjening af radioinstallationerne ombord - passagerliste - fortegnelse over gods og postforsendelser samt - i påkommende tilfælde en særlig tilladelse til transport ad luftvejen af  

 visse kategorier gods.
Artikel XI 1. Hver kontraherende part forpligter sig til på sit  

 territorium at yde hjælp til den anden kontraherende parts nødstedte  

 luftfartøjer i samme udstrækning. som hvis det drejede sig om dens egne  

 luftfartøjer.
Denne forpligtelse omfatter i samme udstrækning eftersøgninger  

 af eventuelt forsvundne luftfartøjer.
2. I tilfælde af, at der overgår et sådant luftfartøj  

 en ulykke, som har død, svær tilskadekomst eller alvorligt havari på  

 luftfartøjet til følge, skal den kontraherende part, på hvis territorium  

 ulykken er indtruffet, iværksætte en undersøgelse af årsagen til  

 omstændighederne ved ulykken.
Den kontraherende part, under hvilken  

 luftfartøjet henhører, skal være bemyndiget til at sende observatører, der  

 skal bistå ved undersøgelsen.
Den kontraherende part, der forestår  

 undersøgelsen, videregiver rapporten herom og dens konklusioner til den anden  

 kontraherende part gennem sin luftfartsmyndighed.
 Artikel XII.
 1. Love og bestemmelser, der inden for en  

 kontraherende parts territorium gælder for ankomst, ophold og afgang af  

 luftfartøjer, der anvendes i international luftfart, eller for driften af  

 sådanne luftfartøjer på og over dette territorium, skal finde anvendelse på  

 luftfartøjer tilhørende det eller de af den anden kontraherende part udpegede  

 selskaber.
 2. Love og bestemmelser, der inden for en  

 kontraherende parts territorium gælder for ankomst, ophold eller afgang for  

 så vidt angår passagerer, besætninger, post og gods, samt vedrørende  

 indvandring, pas, told, valutakontrol og karantæne, skal finde anvendelse på  

 passagerer, besætninger, post og gods, som transporteres med luftfartøjer  

 tilhørende det eller de af den anden kontraherende part udpegede selskaber,  

 medens disse luftfartøjer befinder sig inden for nævnte territoriums grænser.
 3. Det eller de af en kontraherende part udpegede  

 selskaber skal på den anden kontraherende parts territorium udøve deres  

 kommercielle virksomhed i overensstemmelse med sidstnævntes love og  

 bestemmelser.
Artikel XIII De kontraherende parters luftfartsmyndigheder skal i det nære samarbejdes  

 ånd fra tid til anden rådføre sig med hinanden for at sikre, at de i  

 nærværende overenskomst fastsatte principper anvendes på tilfredsstillende  

 måde, ligesom de skal udveksle alle herfor nødvendige oplysninger.
Artikel XIV 1. Såfremt en kontraherende part finder det ønskeligt  

 at ændre nogen bestemmelse i nærværende overenskomst, kan den når som helst  

 ad diplomatisk vej begære forhandlinger herom mellem deres  

 luftfartsmyndigheder.
Sådanne forhandlinger skal indledes senest tres dage  

 efter begæringens fremsættelse.
Dersom nævnte myndigheder bliver enige om de  

 ændringer, der skal gennemføres, træder disse i kraft, før hver af de  

 kontraherende parter har meddelt den anden kontraherende part sin  

 ratifikation eller sin godkendelse af disse ændringer i overensstemmelse med  

 sine forfatningsmæssige bestemmelser.
2. Såfremt en kontraherende parts luftfartsmyndighed  

 finder det nødvendigt at ændre eller gøre tilføjelse til nogen bestemmelse i  

 bilaget, kan denne når som helst forlange forhandlinger optaget med den anden  

 kontraherende parts luftfartsmyndighed.
Sådanne forhandlinger skal finde sted  

 senest tres dage efter anmodningens fremsættelse.
Dersom nævnte myndigheder  

 bliver enige om de foreslåede ændringer og tilføjelser, skal disse godkendes  

 ved brevveksling, som også skal fastsætte deres ikrafttrædelsesdag.
Dette  

 arrangement kan ikke ændre de i nærværende overenskomst fastsatte principper.
Artikel XV De kontraherende parter skal søge ved direkte forhandlinger at bilægge  

 enhver tvist, der måtte opstå angående fortolkningen eller anvendelsen af  

 nærværende overenskomst og dens bilag.
Såfremt sådanne forhandlinger ikke inden 90 dage fører til et resultat,  

 skal de kontraherende parter forelægge tvisten for en voldgiftsdomstol.
Hver  

 kontraherende part skal med henblik herpå udpege en voldgiftsmand.
De således  

 udpegede voldgiftsmænd skal vælge en formand, som skal være statsborger i et  

 tredjeland.
 Hvis voldgiftsmændene ikke er udpeget inden 60 dage efter, at den ene  

 kontraherende part har tilkendegivet, at den har til hensigt at forelægge  

 sagen for en voldgiftsdomstol, eller hvis voldgiftsmændene ikke inden 30 dage  

 kan nå til enighed om valg af en formand, skal der rettes henvendelse til  

 præsidenten for Den internationale Domstol i Haag om at foretage de fornødne  

 udnævnelser.
 Hver kontraherende part skal bære halvdelen af de ved voldgiften opståede  

 udgifter.
 Voldgiftsdomstolens afgørelser skal være bindende for de to kontraherende  

 parter.
Artikel XVI Ved anvendelsen af nærværende overenskomst og dens bilag betyder følgende  

 udtryk:
 -  »Territorium« - de land- og vandområder, herunder  

 luftrummet, der står under vedkommende stats højhedsret.
 -  »Luftrute« - enhver regelmæssig luftrute, der betjenes  

 af luftfartøjer til offentlig befordring af passagerer, post og gods.
 -  »International luftrute« - enhver luftrute, der  

 passerer luftrummet over to eller flere staters territorier.
 -  »Luftfartsselskab« - ethvert luftfartsselskab, der  

 driver en international luftrute.
 -  »Udpeget selskab« - ethvert luftfartsselskab, som en  

 af de kontraherende parter har udpeget til at drive de aftalte ruter, og hvis  

 udpegelse har fundet sted i overensstemmelse med bestemmelserne i nærværende  

 overenskomsts artikel II.
-  »Luftfartsmyndighed« - For så vidt angår Kongeriget  

 Danmark: Ministeriet for offentlige arbejder.
For så vidt angår Den  

 jugoslaviske socialistiske Forbundsrepublik: Generaldirektoratet for civil  

 luftfart.
Disse organer kan erstattes af ethvert andet organ, som måtte blive  

 bemyndiget til at overtage disses nuværende funktioner.
Artikel XVII For så vidt deres internationale aftaler forpligter den dertil, skal de  

 kontraherende parter gøre Den Internationale Civile Luftfarts Organisation  

 bekendt med nærværende overenskomst og dens bilag og de ændringer, som måtte  

 blive foretager deri, samt dens eventuelle opsigelse.
 Artikel XVIII.
Hver kontraherende part kan når som helst meddele den anden kontraherende  

 part, at den ønsker at opsige nærværende overenskomst.
Overenskomstens  

 gyldighed ophører 12 måneder efter datoen, på hvilken en af de kontraherende  

 parter har modtaget meddelelse om opsigelsen, medmindre denne meddelelse  

 forinden fristens udløb er trukket tilbage efter fælles overenskomst.
Artikel XIX Denne overenskomst træder i kraft den dag, de kontraherende parter gennem  

 en noteveksling, der snarest muligt skal finde sted i Beograd, underretter  

 hinanden om, at ratifikation eller godkendelse har fundet sted i  

 overensstemmelse med hver parts forfatningsmæssige bestemmelser.
 Overenskomsten skal desuagtet finde foreløbig anvendelse fra datoen for  

 dens undertegnelse.
 Til bekræftelse heraf har de befuldmægtigede, der hertil er behørigt  

 bemyndigede af deres respektive regeringer, underskrevet nærværende  

 overenskomst, der er udfærdiget i to originaleksemplarer på fransk, og har  

 forsnyet denne med deres segl.
 Udfærdiget i København den 11. februar 1964.
For Kongeriget Danmarks regering Per Hækkerup.
For Den jugoslaviske socialistiske Forbundsrepubliks regering Lazar Lilie.
Bilag Det eller de udpegede danske selskaber kan  

 drive de nedenfor angivne B.
Under driften af disse ruter har selskabet eller selskaberne ret til:
Det eller de udpegede jugoslaviske  

 selskaber har ret til at drive de B.
Under driften af disse ruter har selskabet eller selskaberne ret til:
 Samtidig med overenskomstens undertegnelse er der udvekslet følgende  

 noter:
Hr. ambassadør, Under henvisning til den idag mellem Kongeriget Danmark og Den  

 jugoslaviske socialistiske Forbundsrepublik undertegnede  

 luftfartsoverenskomst har jeg den ære at meddele Dem, at Kongeriget Danmarks  

 regering i overensstemmelse med artikel II, stk. 1, i nævnte overenskomst har  

 udpeget luftfartsselskabet Det Danske Luftfartselskab (DDL) til at drive den  

 i bilaget angivne rute.
 På min regerings vegne har jeg den ære at bekræfte, at der er opnået  

 enighed på følgende punkter:
1. Det Danske Luftfartselskab (DDL), der samarbejder  

 med Det Norske Luftfartselskap A/S (DNL) og AB Aerotransport (ABA) under  

 betegnelsen Scandinavian Airlines System (SAS), har tilladelse til med  

 luftfartøjer, besætninger og materiel tilhørende det ene eller det andet af  

 de to andre luftfartsselskaber eller dem begge at beflyve den aftalte rute,  

 og 2. I det omfang, Det Danske Luftfartselskab (DDL)  

 benytter luftfartøjer, besætninger og materiel tilhørende de to andre i  

 Scandinavian Airlines System (SAS) deltagende selskaber, finder  

 overenskomstens bestemmelser anvendelse på sådanne luftfartøjer og  

 besætninger og sådant materiel på samme måde, som hvis disse tilhørte Det  

 Danske Luftfartselskab (DDL), og de kompetente danske myndigheder og Det  

 Danske Luftfartselskab (DDL) skal i så henseende påtage sig det fulde ansvar  

 i henhold til overenskomstens bestemmelser.
 Modtag, hr. ambassadør, udtrykket for min udmærkede højagtelse.
 Per Hækkerup.
Hr. udenrigsminister, Under henvisning til den i dag undertegnede luftfartsoverenskomst mellem  

 Den jugoslaviske socialistiske Forbundsrepublik og Kongeriget Danmark har jeg  

 den ære at meddele Dem, at Den jugoslaviske socialistiske Forbundsrepubliks  

 regering i overensstemmelse med artikel II, stk. 1, i nævnte overenskomst har  

 udpeget luftfartsselskabet Jugoslovenski Aerotransport »JAT« til at  

 drive den i bilaget angivne rute.
 Jeg er i stand til på min regerings vegne at bekræfte, at der er opnået  

 enighed på følgende punkter:
1. Det Danske Luftfartselskab (DDL), der samarbejder  

 med Det Norske Luftfartselskap A/S (DNL) og AB Aerotransport (ABA) under  

 betegnelsen Scandinavian Airlines System (SAS), har tilladelse til med  

 luftfartøjer, besætninger og materiel tilhørende det ene eller det andet af  

 de to andre luftfartsselskaber eller dem begge at beflyve den aftalte rute,  

 og 2. I det omfang, Det Danske Luftfartselskab (DDL)  

 benytter luftfartøjer, besætninger og materiel tilhørende de to andre i  

 Scandinavian Airlines System (SAS) deltagende selskaber, finder  

 overenskomstens bestsemmelser anvendelse på sådanne luftfartøjer og  

 besætninger og sådant materiel på samme måde, som hvis disse tilhørte Det  

 Danske Luftfarttselskab (DDL), og de kompetente danske myndigheder og Det  

 Danske Luftfartselskab (DDL) skal i så henseende påtage sig det fulde ansvar  

 i henhold til overenskomstens bestemmelser.
 Modtag, hr. udenrigsminister, udtrykket for min udmærkede højagtelse.
 Lazar Lilie.
Protokol Under de forhandlinger, der fandt sted i København fra den 14. til den 18  

 oktober 1963, begge dage inklusive med det formål at afslutte en  

 luftfartsoverenskomst mellem Kongeriget Danmark og Den jugoslaviske  

 socialistiske Forbundsrepublik, har den danske delegation anmodet om, at  

 luftens 1. og 2. frihed må blive tilstået ved overenskomsten.
 Da den jugoslaviske delegation ikke så sig i stand til at imødekomme dette  

 ønske, har dens formand i denne anledning afgivet følgende erklæring:
 Luftens 1. og 2. frihed vil blive indrømmet det eller de danske selskaber  

 i overensstemmelse med de bestemmelser, der i øjeblikket er gældende, eller  

 som senere måtte blive foreskrevet for ethvert andet udenlandsk  

 luftfartsselskabs overflyvninger med eller uden tekniske mellemlandinger.
 Udfærdiget i København, den 11. februar  

 1964.
For Kongeriget Danmarks regering Per Hækkerup.
For Den jugoslaviske socialistiske Forbundsrepubliks regering Lazar Lilie.
 Den i overenskomstens artikel XIX omhandlede noteveksling har fundet sted  

 i Beograd den 28. og 31. juli 1964, hvorefter overenskomsten er trådt  

 endeligt i kraft fra sidstnævnte dato at regne.
 Udenrigsministeriet, den 16, september  

 1964.
 Per Hækkerup.
