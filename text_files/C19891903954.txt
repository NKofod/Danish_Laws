 Lovens hovedregel er, at årslønnen fastsættes til skadelidtes samlede  

 arbejdsfortjeneste incl. naturalydelser i året før arbejdsskaden.
Kun når særlige ansættelsesforhold gør sig gældende, eller når skadelidte  

 ikke har været beskæftiget hos arbejdsgiveren til samme løn i hele det  

 foregående år, fastsættes årslønnen efter skøn.
Som særlige  

 ansættelsesforhold kan nævnes overstået læretid eller egentlige  

 forfremmelser.
I tilfælde som de nævnte kan den seneste ugeløn normalt  

 multipliceres med 53, 14-dageslønnen med 26 1/2 eller månedslønnen med 12  

 1/4. Der findes dog lønsystemer, hvor ferielønnen og  

 søgne-helligdagsbetalingen er indregnet i timelønnen, og hvor der derfor må  

 multipliceres med særlige faktorer.
 Værdien af kost og logi er fastsat til 20.300 kr., jf. sikringsstyrelsens  

 bekendtgørelse af 2. januar 1989. Værdien af kosten alene udgør 45 kr. pr.  

 dag, og værdien af fribolig alene fastsættes efter den lejeværdi, boligen har  

 det pågældende sted.
 NB: Årslønnen afrundes altid til nærmeste med 500 delelige kronebeløb.
 Såfremt årslønnen efter lovens almindelige regler kan fastsættes til et  

 højere beløb end efter nedenstående regler, anvendes de almindelige regler.
 NB: Årslønnen fastsat efter nedenstående regler må aldrig overstige det  

 løntalsregulerede maksimumbeløb (258.500 kr.).
I.
MEDLEMMER AF ARBEJDSGIVERENS FAMILIE.
 Årslønnen for medlemmer af arbejdsgiverens familie, der arbejder for en  

 lavere løn end sædvanligt indenfor det pågældende fag, fordi de er  

 familiemedlemmer, fastsættes til den årsløn, den pågældende ville have haft,  

 såfremt dette særlige forhold ikke havde været gældende.
 Det må i denne forbindelse undersøges, om årsagen til en lav årsløn er, at  

 skadelidte før arbejdsskaden var fysisk eller psykisk handicappet.
II.
LÆRLINGE.
 For lærlinge beregnes en særlig lærlingeløn afhængig af, hvor stor en del  

 af læretiden, der ville have været forløbet på AFGØRELSENS TIDSPUNKT.
 Hvis erstatningen udbetales i form af en løbende ydelse, er lærlingelønnen  

 dog afhængig af, hvor stor en del af læretiden, der ville have været forløbet  

 på TIDSPUNKTET FOR YDELSENS BEGYNDELSE.
 Lærlingelønnnen beregnes på følgende måde:
 Hvis afgørelsen træffes (eller hvis ydelsen tilkendes fra et tidspunkt) i  

 1. lærehalvår, sættes årslønnen til det løntalsregulerede minimum (96.000  

 kr.).
 Hvis afgørelsen først træffes (eller ydelsen først tilkendes) efter  

 udløbet af den normale læretid eller i sidste lærehalvår, sættes årslønnen  

 til det beløb, skadelidte ville have kunnet opnå som udlært PÅ ARBEJDSSKADENS  

 TIDSPUNKT.
 Hvis afgørelsen træffes (eller ydelsen først tilkendes) efter 1.  

 lærehalvår, men før den normale læretids udløb, beregnes årslønnen således:
 og afrundes til nærmeste med 500 delelige kronebeløb.
 Såfremt læretiden ikke udgør et helt antal halvår, afrundes til nærmeste  

 hele antal.
 Beregnerkontoret vil yde hjælp med årslønsfastsættelsen i tilfælde, hvor  

 årslønnen som udlært ikke svarer til de anførte eksempler.
Lærlingelønnen anvendes kun ved beregning af erstatning indtil skadelidtes  

 fyldte 21. år eller til den dag, han ville have været udlært.
Derefter  

 anvendes lønnen som udlært.
Såfremt anvendelsen af reglerne for personer  

 under 21 år, jfr.
III, vil føre til fastsættelsen af et højere årslønsbeløb  

 end reglerne ovenfor, anvendes reglerne for 21-årige.
 Det ovenfor anførte gælder kun, hvis skadelidte har normal lærlingealder.  

 Er lærlingen ældre, anvendes den løn på arbejdsskadens tidspunkt, han ville  

 have kunnet opnå efter sin alder og kvalifikationer i øvrigt, såfremt han  

 ikke var lærling.
III.
PERSONER UNDER 21 ÅR.
 Hvis skadelidte på afgørelsens tidsunkt er 16 år eller derunder, sættes  

 årslønnen til det løntalsregulerede minimum (96.000 kr.).
 Hvis skadelidte er mellem 17 og 21 år på afgørelsens tidspunkt, beregnes  

 årslønnen på følgende måde:
 og afrundes til nærmeste med 500 delelige kronebeløb.
Hvis erstatningen udbetales i form af en løbende ydelse, benyttes  

 skadelidtes alder på tidspunktet for ydelsens begyndelse.
Den forventede  

 årsløn som 21-årig fastsættes efter forholdene PÅ ARBEJDSSKADENS TIDSPUNKT.
 Skadelidtes årsløn som 21-årig ansættes normalt til 185.000 kr., svarende  

 til gennemsnitslønnen for arbejdere i hele landet, med mindre der foreligger  

 oplysninger, der sandsynliggør, at årslønnen bør sættes til et højere eller  

 lavere beløb (»Normalårslønnen«).
Lønnen udregnet efter ovenstående regler anvendes kun ved beregning af  

 erstatning indtil skadelidtes fyldte 21. år.
Derefter anvendes den løn,  

 skadelidte ville kunne opnå som 21-årig.
IV.
GIFTE KVINDER OG DERMED LIGESTILLEDE.
 For gifte kvinder m.fl., der på grundlag af deres familiemæssige stilling  

 kun har deltidsarbejde udenfor hjemmet, fastsættes årslønnen, når ikke  

 særlige forhold (alder, sygdom m.v.) taler derimod, til den faktiske  

 arbejdsindtægt i året før skaden med tillæg af 44.700 kr.
 Såfremt den pågældende foruden ved husligt arbejde i hjemmet og arbejde  

 for fremmede er beskæftiget i ægtefællens virksomhed, lægges der et beløb,  

 fastsat efter arten og omfanget af denne beskæftigelse, til årslønnen.
 Årslønnen må dog ikke overstige, hvad den pågældende ville kunne opnå ved  

 fuldtidsarbejde i det pågældende fag.
V.
PERSONER UDEN EGENTLIG ERHVERV.
 Årslønnen kan normalt ikke sættes lavere end 19.000 kr.
