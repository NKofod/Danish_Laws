 Til levnedsmiddelkontrolenhederne.
 Veterinærdirektoratet er af en virksomhed forespurgt om eventuelle  

 bemærkninger til en opvarmningsautomat indrettet til detailforhandling af  

 ikke-færdigpakkede pommes frites.
Det fremgår af det tilsendte brochuremateriale, at automaten, der er  

 tiltænkt opstillet i marketenderier, cafeterier og lignende virksomheder, er  

 indrettet således, at pommes frites udleveres friturestegte i bæger eller på  

 tallerken til umiddelbar fortæring.
Den anvendte råvare er enten dybfrosne  

 pommes frites, som anbringes optøede i maskinen, eller pommes frites, som er  

 behandlet ved en forstegning og dræning.
 Veterinærdirektoratets cirkulære af 18. oktober 1974 om detailforhandling  

 af levnedsmidler fra automater omhandler imidlertid alene  

 opvarmningsautomater til forhandling af færdigpakkede levnedsmidler i form af  

 kølevarer og dybfrosne levnedsmidler, der opbevares i kølet eller dybfrossen  

 stand.
 I sagens anledning er cirkulærets bestemmelser overvejet, og det er  

 herefter veterinærdirektoratets opfattelse, at en forhandling af f.eks.  

 pommes frites og andre ikke let fordærvelige levnedsmidler kan etableres på  

 en sundhedsmæssig forsvarlig måde fra automater af ovennævnte type.
Under henvisning hertil vil veterinærdirektoratet således ikke have  

 bemærkninger til - uanset cirkulærets punkt 6 - at  

 levnedsmiddelkontrolenheder, efter ansøgning herom,meddeler tilladelse til,  

 at der fra opvarmningsautomater kan forhandles ikke let fordærvelige  

 levnedsmidler, f.eks. friturestegte pommes frites, i uemballeret stand, når  

 dette kan ske på en hygiejnisk og sundhedsmæssig forsvarlig måde.
Cirkulæret  

 vil ved førstkommende lejlighed blive ændret i overensstemmelse hermed.
Det fremgår af beskrivelsen af automaten, at denne ikke er forsynet med  

 køleanordning til opbevaring af råvaren.
Veterinærdirektoratet vil anse det  

 for rimeligt, at de lokale tilsynsmyndigheder ved en eventuel tilladelse  

 overvejer dette i forhold til den levnedsmiddelgruppe, der ønskes forhandlet  

 og eventuelt som forudsætning for en tilladelse stiller krav om regelmæssig  

 tømning og rengøring af automaten.
 P.v.v.
