En 42-årig sindssyg mand erkendte hærværk efter straffelovens § 291,  

 stk. 2, ved rudeknusning med skader for 80-100.000 kr.
Sigtede afviste enhver  

 form for behandling og var for tiden i en fredelig fase af sin sygdom.
De  

 forurettede ønskede ikke tiltale eller erstatning.
Tiltalefrafald meddelt. (*  

 2) En 42-årig mand havde i løbet af en måned knust ialt 57 dør- og vinduesruder hos et dagblad og en radiostation.
Sigtede  

 erkendte forholdene og forklarede, at han fik bestråling fra de forurettede,  

 og at hærværket fik strålingen til at ophøre.
De forurettede afstod fra at  

 begære strafforfølgning og erstatning.
Ifølge lægeerklæringer led sigtede af  

 en svær sindssygdom, muligvis skizofreni, med umiskendelige symptomer på  

 forrykthed og med vrangforestillinger.
Tvangsindlæggelse var ikke aktuel,  

 idet sigtede for tiden var inde i en fredelig fase af sin sygdom, men  

 recidivrisikoen måtte siges at være temmelig stor, så længe han ikke modtog  

 behandling.
Han afviste enhver form for behandling og mødte ikke op til  

 undersøgelser.
Tiltalefrafald for overtrædelse straffelovens § 291, stk. 2,  

 blev meddelt, idet der ikke fandtes realistisk mulighed for at gennemføre en  

 dom til ambulant behandling, og idet sagen efter omstændighederne ikke kunne  

 bære en dom til anbringelse på hospital.
