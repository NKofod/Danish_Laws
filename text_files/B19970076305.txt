 I medfør af § 52, stk. 7, i ophavsretsloven, jf. lovbekendtgørelse nr. 194  

 af 11. marts 1997, fastsættes:
§ 1.  Forligsmanden fastsætter efter afslutningen af  

 en mægling størrelsen af sine udgifter ved den enkelte sag og fordelingen af  

 disse mellem sagens parter.
Forligsmanden giver underretning til  

 Kulturministeriet, der foreløbigt afholder de pågældende udgifter.
Stk. 2.  Medmindre forligsmanden bestemmer andet, deles  

 udgifterne til vederlag m.v. til forligsmanden i den enkelte sag ligeligt  

 mellem sagens parter.
Er der flere parter på samme side, hæfter disse  

 solidarisk for betaling af andelen.
De skyldige beløb indbetales til  

 Kulturministeriet efter påkrav.
 § 2.  Bekendtgørelsen træder i kraft den 15. oktober  

 1997 og har virkning for mægling, der foretages efter den 1. januar 1997.
