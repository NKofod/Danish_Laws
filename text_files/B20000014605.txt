Bekendtgørelse om radioprøver  

 (amatør-radio-prøver og maritim SRC-radio-prøve) I medfør af § 22 i lov nr. 394 af 10. juni 1997 om  

 radiokommunikation og tildeling af radiofrekvenser fastsættes:
Kapitel 1 Anvendelsesområde § 1. Denne bekendtgørelse fastsætter  

 regler for amatør-radio-prøver og regler for maritime  

 SRC-radio-prøver.
Reglerne omfatter indholdet af prøverne,  

 aflæggelse og gyldighed af disse.
Kapitel 2 Prøver og certifikater Prøvernes form og indhold § 2. Telestyrelsen afholder følgende  

 prøver:
 1)	Almindelig teknisk prøve i amatør-radio- og  

 amatør-radiosatellittjenesten.
 2)	Begrænset teknisk prøve i amatør-radio- og  

 amatør-radiosatellittjenesten.
 3)	Morseprøve i amatør-radio- og  

 amatørradiosatellittjenesten.
 4)	Maritim SRC-radio-prøve.
 Stk. 2. Indholdet af de i § 2, stk. 1, nr. 1-3,  

 nævnte prøver og prøvekrav fremgår af bilag 1.
 Stk. 3. Indholdet af den i § 2, stk. 1, nr. 4,  

 nævnte prøve og prøvekrav fremgår af bilag 2.
 § 3. De i § 2, stk. 1, nr. 1-2 (tekniske  

 prøver) og nr. 4 (SRC), nævnte prøver afholdes som  

 skriftlige prøver med fortrykte alternative svar  

 (flervalgsopgaver).
 Stk. 2. Morseprøven, jf. § 2, stk. 1, nr. 3,  

 afholdes som en praktisk prøve i aftelegrafering og  

 høremodtagning uden brug af automatisk morsenøgle.
 Stk. 3. Telestyrelsen kan i særlige tilfælde, hvor  

 det vil være enten umuligt eller meget vanskeligt for den  

 pågældende at aflægge en almindelig skriftlig prøve,  

 jf. stk. 1, fravige skriftlighedskravet i det omfang, det efter  

 Telestyrelsens opfattelse er forsvarligt under hensyntagen til formålet  

 med prøven.
Aflæggelse af prøver § 4. Ansøgning om aflæggelse af  

 prøver, som nævnt i § 2, stk. 1, indgives til  

 Telestyrelsen.
 Stk. 2. Tid og sted for prøvernes afholdelse  

 fastsættes af Telestyrelsen.
 Stk. 3. For at få adgang til prøvelokalet skal  

 prøvedeltageren fremvise gyldig legitimation (pas, kørekort  

 eller sygesikringsbevis).
 Stk. 4. Telestyrelsen kan efter en vurdering i det enkelte  

 tilfælde anerkende morseprøver aflagt overfor eksempelvis  

 lokalafdelinger under Landsforeningen Experimenterende Danske  

 Radioamatører, hvis dokumentationen indeholder oplysninger om, at  

 prøven har været aflagt i overensstemmelse med reglerne i denne  

 bekendtgørelse.
Udstedelse af certifikater § 5. Telestyrelsen udsteder efter bestået  

 prøve, jf. § 2, stk. 1, nr. 4, SRC-certifikat (Short Range  

 Certificate) til betjening af maritime radioanlæg i henhold til  

 CEPT-anbefaling T/R 31-04 E.
 Stk. 2. Certifikat, som nævnt i stk. 1, udstedes  

 kun til ansøgere, der er fyldt 15 år.
 Stk. 3. Endvidere kan Telestyrelsen udstede HAREC-certifikat  

 (Harmonized Amateur Radio Examination Certificates) i henhold til  

 CEPT-anbefaling T/R 61-02.
Kapitel 3 Prøvers gyldighed og certifikaters gyldighed og  

 tilbagekaldelse § 6. De i § 2, stk. 1, nr. 1-4,  

 nævnte prøver og de i § 5, stk. 1 og 3, nævnte  

 certifikater har ubegrænset gyldighedstid.
 § 7. Uanset bestemmelsen i § 6 kan  

 Telestyrelsen efter en begrundet formodning om, at en indehaver af en  

 bestået prøve eller et gyldigt certifikat ikke længere er  

 i besiddelse af de kundskaber, der blev krævet ved den oprindelige  

 prøve, forlange, at indehaveren indenfor 12 måneder består  

 en ny prøve.
 Stk. 2. Hvis den, som er indkaldt til en ny prøve, jf.  

 stk. 1, ikke består den ny prøve, kan den hidtidige  

 prøve ikke danne grundlag for udstedelse af nye eller opretholdelse af  

 gældende tilladelser til frekvensanvendelse.
 Stk. 3. Hvis indehaveren af et certifikat, som nævnt i  

 § 5, stk. 1 og 3, ikke består en ny prøve, jf.  

 stk. 1, tilbagekalder Telestyrelsen certifikatet.
 § 8. Udenlandske certifikater udstedt i  

 overensstemmelse med CEPT-anbefaling T/R 61-02 om Harmonized Amateur Radio  

 Examination Certificate (HAREC) kan danne grundlag for udstedelse af en  

 tilladelse i amatør-radio- og  

 amatør-radiosatellittjenesten.
 Stk. 2. Udenlandske certifikater udstedt i overensstemmelse  

 med CEPT-anbefaling T/R 31-04 E om certifikat til betjening af  

 maritime VHF-radioanlæg (SRC) er gyldige til brug i danske skibe uden  

 yderligere anerkendelse af Telestyrelsen, hvis de bærer påtegning  

 om, at de er i overensstemmelse med CEPT-anbefaling T/R 31-04 E.
 Stk. 3. Telestyrelsen kan efter en begrundet formodning om, at  

 indehaveren af det i stk. 1 nævnte certifikat ikke længere  

 er i besiddelse af de kundskaber, der i Danmark stilles til indehavere af  

 tilsvarende certifikater, bestemme, at certifikatet ikke længere kan  

 danne grundlag for udstedelse af nye eller opretholdelse af gældende  

 tilladelser til frekvensanvendelse.
 § 9. Hvis den, som har bestået en  

 prøve, som nævnt i § 2, stk. 1, nr. 1-3, eller som er  

 indehaver af et certifikat, som nævnt i § 8, stk. 1, groft  

 eller gentagne gange overtræder bestemmelser i bekendtgørelse om  

 oprettelse, ibrugtagning og anvendelse af radioanlæg i  

 amatør-radio- og amatør-radiosatellittjenesten med individuel  

 tilladelse til frekvensanvendelse, kan Telestyrelsen bestemme, at den  

 hidtidige prøve hhv. certifikat ikke længere kan danne grundlag  

 for udstedelse af nye eller opretholdelse af gældende tilladelser til  

 frekvensanvendelse.
 Stk. 2. Telestyrelsen kan tilbagekalde det i § 5,  

 stk. 1, nævnte certifikat ved grove eller gentagne  

 overtrædelser af bestemmelser i bekendtgørelse om oprettelse,  

 ibrugtagning og anvendelse af radioanlæg i maritime radiotjenester og  

 luftfartsradiotjenester med individuel tilladelse til frekvensanvendelse.
Kapitel 4 Overgangsbestemmelser og ikrafttræden m.m.
 § 10. Bekendtgørelsen træder i kraft  

 den 15. marts 2000.
 Stk. 2. Følgende regler ophæves:
1)	§§ 1-18 og § 20 i bekendtgørelse nr. 872 af 2.  

 oktober 1996 om certifikater til betjening af radioanlæg i  

 luftfartsradiotjenester, 2)	§§ 1-14 og § 16 i bekendtgørelse nr. 1001 af 28.  

 november 1996 om certifikater til betjening af radioanlæg i maritime  

 radiotjenester, 3)	bekendtgørelse nr. 732 af 18. september 1997 om prøver  

 i amatør-radio- og amatør-radiosatellittjenesten, og 4)	bekendtgørelse nr. 735 af 18. september 1997 om certifikater  

 til betjening af radioanlæg i maritime radiotjenester.
 Stk. 3. Prøver, som nævnt i § 2,  

 stk. 1, bestået efter de hidtil gældende bestemmelser  

 forbliver gyldige, med mindre de ikke længere kan danne grundlag for  

 udstedelse af tilladelser til frekvensanvendelse, jf. § 7, stk. 2,  

 og § 9.
Telestyrelsen, den 9. februar 2000 Jørgen Abild Andersen /Iben Marcus-Møller Bilag 1 Prøve for opnåelse af tilladelse til betjening  

 af radioanlæg i amatør-radio- og  

 amatør-radiosatellittjenesten.
1. Prøvekrav - tekniske prøver Ved begrænset teknisk prøve skal  

 ansøgeren besvare 16 spørgsmål.
For at bestå  

 prøven kræves 12 rigtige besvarelser.
Ved almindelig teknisk prøve skal ansøgeren  

 besvare 30 spørgsmål.
Af de første 16  

 spørgsmål kræves 12 rigtige besvarelser og af de sidste 14  

 spørgsmål kræves 10 rigtige besvarelser for at bestå  

 prøven.
 Af hjælpemidler må alene benyttes  

 logaritmetabel, regnestok af enhver art og ikke-programmerbare  

 lommeregnere.
2. Pensum for tekniske prøver Omfanget af prøverne er begrænset til emner,  

 som er relevante for de forsøg og eksperimenter med radioanlæg,  

 der udføres af indehavere af tilladelse til frekvensanvendelse i  

 amatør-radio- og amatør-radiosatellittjenesten.
 En detaljeret pensumoversigt kan fås ved henvendelse  

 til Telestyrelsen.
 Der kan i overensstemmelse med den af Telestyrelsen  

 udarbejdede pensumoversigt stilles spørgsmål indenfor  

 følgende områder:
1)	Elektricitets-, magnetisme- og radioteori 2)	Komponenter 3)	Kredsløb 4)	Modtagere, herunder kaldeprocedurer 5)	Sendere, herunder kaldeprocedurer 6)	Antenner og transmissionslinier 7)	Udbredelsesforhold 8)	Måling 9)	Forstyrrelser og immunitet 10)	Det fonetiske alfabet 11)	Q-koden 12)	Operationelle forkortelser og deres brug i  

 amatør-radiotrafik 13)	Internationale nødsignaler,  

 amatør-radionødtrafik og trafik i forbindelse med  

 naturkatastrofer 14)	Kaldesignaler 15)	IARU-båndplaner 16)	ITU bestemmelser 17)	CEPT bestemmelser 18)	Danske love og bestemmelser Derudover skal prøvedeltageren i overensstemmelse  

 med pensumoversigten kende følgende matematiske begreber og  

 operationer:
1)	Addition, subtraktion, multiplikation og division 2)	Brøker 3)	Potenser af 10, eksponenter 4)	Kvadrering 5)	Kvadratrødder 6)	Reciprokke værdier 7)	Fortolkning af lineære og ikke-lineære grafer Prøvedeltageren skal endvidere kende formlerne i  

 pensumoversigten og være i stand til at »vende dem om«.
3. Morseprøver Ved morseprøven stilles der krav om kendskab til  

 morsetegnene a-å, 0-9 og de almindeligt anvendte abbreviationer og  

 interpunktionstegn inden for amatørradio- og  

 amatørradiosatellittjenesten.
Prøvedeltageren skal bevise sin  

 evne til at sende og modtage dansk klar tekst med de krævede  

 tegn:
 1)	Med mindst 25 tegn i minuttet.
 2)	I en periode af ikke under 3 minutter.
 3)	Med maksimalt 4 fejl i modtagelse.
 4)	Med maksimalt 1 ikke-rettet og 4 rettede fejl under sending.
 5)	Uden brug af automatisk morsenøgle.
 Hastigheden under nr. 1 er kadancen svarende til  

 afsendelse/modtagelse af normalordet »PARIS« 5 gange pr. minut.
 Prøve kan endvidere aflægges med mindst 60  

 tegn/minut til brug for eventuel udstedelse af HAREC (Harmonized Amateur  

 Radio Examination Certificates) i overensstemmelse med CEPT-rekommandation  

 T/R 61-02.
Bilag 2 Prøve for opnåelse af SRC-certifikat til  

 betjening af maritime radioanlæg til brug ved frekvensanvendelse i  

 maritime radiotjenester.
1. Prøvekrav Der stilles 47 spørgsmål.
Fordelingen af  

 spørgsmål samt kravene er som følger:
Kategori A Kategori A indeholder 12 spørgsmål i relation  

 til blandt andet brug af VHF-udstyr og 7 spørgsmål om DSC-udstyr  

 i nød-, il- og sikkerhedssituationer Til bestået prøve kræves, at  

 prøvedeltageren har mindst 10 rigtige ud af de 12  

 VHF-spørgsmål om nød-, il- og sikkerhedssituationer og  

 mindst 6 rigtige ud af de resterende 7 DSC-spørgsmål om  

 nød-, il- og sikkerhedssituationer.
Kategori B Kategori B indeholder 20 spørgsmål om brug af  

 VHF- og DSC-udstyr og 8 spørgsmål til belysning af  

 prøvedeltagerens kendskab til EPIRB, SART, NAVTEX og til opbygningen  

 af GMDSS-systemet.
Til bestået prøve kræves, at  

 prøvedeltageren har mindst 15 rigtige ud af de 20 generelle  

 VHF-spørgsmål og mindst 5 rigtige ud af de resterende 8  

 spørgsmål om bl.a.
EPIRB, SART og NAVTEX.
2. Indhold Omfanget af prøverne er begrænset til de  

 emner, der relaterer sig til de ovenfor nævnte kategorier.
 En detaljeret pensumoversigt kan fås ved henvendelse  

 til Telestyrelsen.
 Der kan i overensstemmelse med den af Telestyrelsen  

 udarbejdede pensumoversigt stilles spørgsmål indenfor  

 følgende områder:
