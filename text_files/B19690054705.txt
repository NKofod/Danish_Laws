 I medfør af § 14, § 15, stk. 2, § 16, stk. 2, § 17, stk. 1, og § 20, stk.  

 3, i lov nr. 256 af 4. juni 1969 om ægteskabs indgåelse og opløsning  

 fastsættes herved følgende bestemmelser om lysning og vielse inden for  

 folkekirken:
I.
Lysning.
 § 1.  Lysning forud for ægteskabs indgåelse foretages,  

 såfremt parterne fremsætter begæring derom, jfr. dog stk. 5.
Stk. 2.  Lysning sker på grundlag af en af de i § 2,  

 stk. 1-2, nævnte attester.
Attesten skal være udstedt inden for de sidste 4  

 måneder.
Stk. 3.  Lysning sker ved kundgørelse fra prædikestolen  

 og bør normalt foretages ved højmessen på en søn- eller helligdag.
Lysning  

 foretages kun een gang.
 Stk. 4.  Når lysning har fundet sted, udsteder præsten  

 på begæring attest herom.
 Stk. 5.  Præster kan nægte at foretage lysning i  

 tilfælde, hvor de ikke har pligt til at foretage vielse, jfr. § 2, stk. 5.
II.
Vielse.
 Grundlaget for vielse.
 § 2.  Vielse foretages på grundlag af den borgerlige  

 myndigheds attest om, at ægteskabsbetingelserne er opfyldt (prøvelsesattest),  

 jfr. dog stk. 2-3. Attesten, der skal være udstedt inden for de sidste 4  

 måneder, skal inden vielsen forelægges den for vielsen ansvarlige præst, jfr§  

 4.
Stk. 2.  I stedet for den i stk. 1 nævnte attest kan  

 forevises attest fra svenske myndigheder om, at der ikke foreligger  

 hindringer for ægteskabets indgåelse, eller attest fra finske, islandske  

 eller norske myndigheder om, at der er foretaget lysning.
Dette gælder,  

 uanset om parterne har statsborgerret i et af de nordiske lande.
Attesten  

 skal være udstedt inden for de sidste 4 måneder af en af nedennævnte  

 myndigheder:
Stk. 3.  Er der på grund af en af parternes sygdom  

 alvorlig fare for, at en udsættelse af vielsen vil medføre, at denne ikke kan  

 finde sted, hvilket så vidt muligt skal godtgøres ved lægeerklæring, kan  

 vielse foretages, selv om prøvelse af ægteskabsbetingelserne ikke har fundet  

 sted ved de bevisprøvende myndigheder.
Præsten skal i så fald i det omfang,  

 det efter forholdene må anses for forsvarligt, foretage prøvelse af  

 ægteskabsbetingelserne efter lovens kapitel 1. Parterne skal altid skriftligt  

 eller mundtligt erklære, at der ikke på grund af slægtskab eller tidligere  

 ægteskab er noget til hinder for ægteskabet, jfr. lovens § § 6 og 9.  

 Umiddelbart efter vielsen skal præsten afgive indberetning om denne til  

 vedkommende borgerlige myndighed.
 Stk. 4.  Vielse må aldrig foretages, såfremt det er  

 præsten bekendt, at ægteskabsbetingelserne ikke er opfyldt.
Stk. 5.  En præst har kun pligt til at foretage en  

 vielse, såfremt begge parter hører til folkekirken, og en af dem er medlem af  

 hans menighed.
Præsten kan dog nægte at vie en fraskilt.
Mener han iøvrigt af  

 religiøse grunde ikke at kunne eller burde foretage en vielse, skal han  

 forelægge biskoppen sagen.
Denne afgør da, om præsten bør fritages for at  

 foretage vielsen.
 Stk. 6.  Medlemmer af Finlands evangelisk-lutherske  

 kirke, den islandske folkekirke, den norske statskirke og den svenske kirke  

 er ligestillet med medlemmer af den danske folkekirke med hensyn til adgangen  

 til kirkelig vielse.
 Fremgangsmåden ved vielse.
§ 3.  Vielsen foretages i kirken, medmindre en af  

 parterne på grund af livsfarlig sygdom anmoder om at blive viet på sit  

 sygeleje.
I sidstnævnte tilfælde skal præsten umiddelbart efter vielsen  

 afgive indberetning om denne til biskoppen, så vidt muligt vedlagt  

 lægeerklæring.
Stk. 2.  Når særlige grunde taler derfor, kan biskoppen  

 tillade, at vielse foretages i brudens hjem eller et andet sted, såfremt  

 parterne og præsten er enige derom.
Biskoppen kan endvidere meddele stående  

 tilladelse til, at vielse foretages i et til gudstjenstlig brug godkendt  

 lokale.
Stk. 3.  Vielsen, der skal foregå i overværelse af  

 mindst 2 vidner, foretages i overensstemmelse med et af de autoriserede  

 ritualer for brudevielse i folkekirken.
Biskoppen kan tillade mindre  

 afvigelser fra ritualerne.
 Stk. 4.  Om vielsen udstedes attest uden gebyr.  

 Vielsesmyndigheden.
 § 4.  Nedennævnte præster kan foretage vielse på eget  

 ansvar:
 Stk. 2.  Præster, der kan foretage vielse på eget  

 ansvar, kan bemyndige en i folkekirken præsteviet person til på deres ansvar  

 at foretage en vielse, forudsat at den pågældende ikke er udtrådt af  

 folkekirken eller er afskediget af grunde, der gør ham uværdig til at beklæde  

 præsteembede.
III.
Kirkelig velsignelse af ægteskab indgået ved borgerlig vielse.
 § 5.  Kirkelig velsignelse af ægteskab indgået ved  

 borgerlig vielse meddeles efter parternes begæring.
Stk. 2.  Kirkelig velsignelse kan meddeles af enhver  

 præst i folkekirken.
En præst har kun pligt til at meddele kirkelig  

 velsignelse, såfremt han ville have haft pligt til at vie parterne.
 Stk. 3.  Forinden kirkelig velsignelse meddeles, skal  

 vielsesattest forevises præsten.
 Stk. 4.  Kirkelig velsignelse meddeles i kirken i  

 overensstemmelse med det autoriserede ritual.
 Stk. 5.  Forud for kirkelig velsignelse kan der efter  

 parternes ønske ske lysning herom ved kundgørelse fra prædikestolen i  

 overensstemmelse med reglerne i § 1.
IV.
Ikrafttrædelsesbestemmelser m.v.
 § 6.  Bekendtgørelsen træder i kraft den 1. januar  

 1970.
 § 7.  Fra den 1. januar 1970 ophæves:
§ 8.  Vielser efter den 1. januar 1970 kan også finde  

 sted på grundlag af en prøvelsesattest eller en lysningsattest udstedt efter  

 reglerne i § § 22 og 25 i lov nr. 276 af 30. juni 1922 om ægteskabs indgåelse  

 og opløsning.
Dette gælder dog ikke, hvis der er forløbet mere end 3 uger  

 efter prøvelsesattestens udstedelse eller mere end 3 måneder efter  

 lysningsfristens udløb.
 Kirkeministeriet, den 15. december 1969.
 Arne Fog Pedersen.
 /Arne Truelsen.
