Nr BTL 29 Betænkning over Forslag til lov om ændring af lov om butikstid m.v.   

 Nr L 29 1995-96, 1. samling Afgivet af Erhvervsudvalget Afgivet: 19951012 Udvalget har behandlet lovforslaget i et møde.
 Herefter indstiller et flertal (udvalget med undtagelse af  

 Socialistisk Folkepartis medlem) lovforslaget til vedtagelse uændret.
 Et mindretal inden for flertallet (Venstres, Det Konservative Folkepartis  

 og Fremskridtspartiets medlemmer af udvalget) støtter lovforslaget, da det  

 medfører en yderligere liberalisering, men mindretallet mener dog fortsat, at  

 en ophævelse af lov om butikstid i langt højere grad ville afbureaukratisere  

 og liberalisere forholdene til gavn for både forbrugerne og de  

 erhvervsdrivende.
 Et mindretal (Socialistisk Folkepartis medlem af udvalget) vil ved  

 3. behandling af lovforslaget stemme hverken for eller imod lovforslaget.
Lissa Mathiasen (S) fmd.
Ole Vagn Christensen (S) Sonja Mikkelsen (S)  

 Hardy Hansen (S) Jacob Buksti (S) Kjeld Rahbæk Møller (SF) Bjørn Elmquist  

 (RV) Frank Aaen (EL) Sonja Albrink (CD) Svend Erik Hovmand (V) Svend  

 Heiselberg (V) Pia Larsen (V) Erik Larsen (V) Kai Dige Bach (KF) nfmd.  

Pernille Sams (KF) Niels Ahlmann-Ohlsen (KF) Kirsten Jacobsen (FP)  

 Dansk Folkeparti havde ikke medlemmer i udvalget.
