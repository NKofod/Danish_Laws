Almindelige bemærkninger 1. Finansministeriet og Teknisk Landsforbund har indgået vedlagte  

 overenskomst af 8. marts 1990, der træder i stedet for overenskomst af 29.  

 september 1987, jf. cirkulæreskrivelse af 27. januar 1988 (LP.nr. 17/88).
Bemærkninger til de enkelte bestemmelser Til § 3. Lønanciennitet 2.  Finansministeriet bemyndiger vedkommende ministerium til at  

 indgå aftale i henhold til § 3, stk. 2.
Til § 6. Pension 3.  Det bemærkes, at de pågældende ikke går ned i udbetalt løn,  

 når de omfattes af pensionsordningen.
Der vil blive udsendt nærmere  

 meddelelse herom, når pensionsordningen er godkendt.
Til § 7. Gruppelivsforsikring 4.  På baggrund af udløst bonus er forsikringssummen i  

 gruppelivsordningen i perioden 1. april 1989 til 31. december 1990 fastsat  

 til 75.000 kr.
Eventuelle senere ændringer i forsikringssummen vil blive  

 meddelt særskilt.
Til § 10. Ferie 5.  Særlig feriegodtgørelse beregnes ifølge § 10, stk. 5, jf. 3 og  

 4, også af udbetalt løn under ferie.
De ændrede regler har virkning fra  

 ferieåret 1990/91 (optjeningsåret 1989). For ferieåret 1989/90 gælder de i  

 overenskomst af 29. september 1987 anførte regler om særlig feriegodtgørelse  

 (§ 8, stk. 2).
Til § 15. Afskedigelse, til § 18. Tillidsrepræsentanter Til § 19. Hovedaftale 6.  De hidtidige overenskomstbestemmelser om afskedigelse,  

 herunder af tillidsrepræsentanter, behandling af faglig strid mv. er afløst  

 af reglerne i den i §§ 15 og 19 nævnte hovedaftale.
 Eventuelle tvivlsspørgsmål vedrørende overenskomsten forelægges  

 Finansministeriet.
Finansministeriet, Administrations- og Personaledepartementet, den 3. april 1990 P.M.V.
 E.B.
Pia Thunbo OVERENSKOMST FOR INVENTARKONDUKTØRER I STATENS TJENESTE Overenskomstens område § 1.  Inventarkonduktører, der er i besiddelse af en  

 håndværksmæssig uddannelse, og som selvstændigt varetager behandlingen af  

 sager vedrørende inventar til ministerier, styrelser mv., ansættes i  

 overensstemmelse med de i nærværende overenskomst indeholdte regler.
 Stk. 2.  Overenskomsten omfatter ikke:
1. tjenestemænd, 2. pensionerede tjenestemænd fra a. staten b. folkeskolen c. folkekirken d. kommuner e. statsfinansierede virksomheder f. koncessionerede virksomheder, 3.  andre pensionerede, der får understøttelse eller egenpension  

 fra en pensionsordning, som det offentlige har ydet tilskud til, og 4.  personer, der er fyldt 70 år.
 Stk. 3.  Enhver ansættelse i henhold til nærværende  

 overenskomst skal meddeles Teknisk Landsforbund.
Løn § 2.  Lønnen udgør ved fuldtidsbeskæftigelse følgende  

 årlige beløb:
 Stk. 2.  For inventarkonduktører med nedsat arbejdstid  

 reduceres lønnen i forhold til den nedsatte arbejdstid.
 Stk. 3.  Lønnen udbetales månedsvis bagud.
Lønanciennitet § 3.  Ancienniteten regnes normalt efter det antal år,  

 den pågældende har været beskæftiget med arbejde af tilsvarende karakter i  

 eller uden for statens tjeneste, herunder eventuel værnepligtstjeneste, og  

 således at ancienniteten afrundes opad til et helt antal måneder.
 Stk. 2.  Hvis forholdene taler derfor, kan der mellem  

 Finansministeriet og Teknisk Landsforbund træffes aftale om fastsættelse af  

 anciennitet efter andre regler.
Deltid § 4.  Ved ansættelse på deltid med mindst 15  

 arbejdstimer pr. uge optjenes fuld anciennitet.
 For beskæftigelse forud for 1. april 1987 beregnes anciennitet  

 forholdsmæssigt ved mindre end 20 timer pr. uge og fuldt ud for 20 timer  

 og/eller mere pr. uge.
 Stk. 2.  Ved ansættelse på deltid med mindre end 15  

 timer pr. uge optjenes anciennitet i forhold til den nedsatte tjenestetid.
Procentregulering § 5.  Den samlede faste løn i henhold til § 2 forhøjes  

 pr. 1. april 1989 med 17.2091 pct. og pr. 1. april 1990 med 18.0695 pct.
 Stk. 2.  Pr. 1. april 1990 foretages desuden eventuel  

 ekstraordinær lønregulering af den aktuelle løn i overensstemmelse med de for  

 tjenestemænd gældende regler.
Pension § 6.  Der indbetales med virkning fra 1. april 1990  

 pensionsbidrag til den pensionsordning, der aftales mellem Finansministeriet  

 og Statsansattes Kartel, Overenskomstsektionen.
Gruppelivsforsikring § 7.  Styrelsen indbetaler 19.03 kr. månedlig til  

 Forenede Gruppeliv som bidrag til gruppelivsforsikringen.
Forsikringssummen  

 er 50.000 kr., og beløbet udbetales til nærmeste pårørende i tilfælde af den  

 ansattes død inden udgangen af den måned, hvor den pågældende er 67 år.
 Arbejdstid m.v.
 § 8.  Lønnen i § 2 forudsætter fuldtidsbeskæftigelse  

 svarende til gennemsnitlig 38 timer (fra 1. september 1990: 37 timer)  

 ugentlig.
Overarbejde § 9.  Overarbejde bør så vidt muligt undgås.
 Nødvendigt overarbejde godtgøres, såfremt de tjenstlige forhold tillader  

 det, med tillæg i fritid af 50 pct.
 Løn under sygdom, militærtjeneste m.v.
 § 10.  De i funktionærloven omhandlede regler om  

 fravær på grund af sygdom og afskedigelse som følge af sygdom, indkaldelse  

 til militærtjeneste samt efterløn finder anvendelse for inventarkonduktører,  

 der er ansat efter nærværende overenskomst.
Ferie § 11.  Inventarkonduktører er omfattet af ferieloven.
 Stk. 2.  Ansatte, der holder ferie med løn, er  

 berettiget til særlig feriegodtgørelse i stedet for ferietillæg efter  

 ferielovens § 14, stk. 1.
Stk. 3.  Beregningsgrundlaget for den særlige  

 feriegodtgørelse er den ansattes skattepligtige indkomst for tjenstligt  

 arbejde i optjeningsåret med tillæg af Stk. 4.  I det beløb, der er beregnet efter stk. 3,  

 fradrages Stk. 5.  Den særlige feriegodtgørelse udgør 1 1/2 pct.  

 af beregningsgrundlaget efter stk. 3 og 4.
 Stk. 6.  Til en inventarkontuktør, der er berettiget til  

 ferie med løn, og som ved feriens afholdelse har en anden arbejdstid end i  

 det foregående optjeningsår, ydes ferielønnen med samme brøkdel, som  

 tjenesten i det foregående optjeningsår har andraget.
 Såfremt der i optjeningsåret har været periodevise ændringer i den faste  

 arbejdstid, tages der ved ferielønnens beregning alene hensyn til  

 arbejdstidsændringer af 1 måneds varighed og derover.
Graviditet, barsel og adoption § 12.  Inventarkonduktører er omfattet af aftale af 5.  

 september 1989 mellem Finansministeriet og centralorganisationer under  

 Centralorganisationernes Fællesudvalg om fravær fra arbejdet på grund af  

 graviditet, barsel og adoption.
Tjenestefrihed § 13.  Der tilkommer de ansatte fridage efter de for  

 tjenestemænd gældende regler.
 § 14.  Tjenestefrihed uden løn kan gives, når det ikke  

 strider mod styrelsens interesser.
Stk. 2.  Tjenestefrihed kan gives i indtil 5 år.
Det er  

 vedkommende styrelses ansvar, at der er en stilling ledig til den pågældende  

 ved tjenestefrihedens ophør.
Afskedigelse § 15.  Overenskomsten er omfattet af hovedaftalen  

 mellem Finansministeriet og Statsansattes Kartel, Overenskomstsektionen, jf.  

 Finansministeriets cirkulære af 20. juni 1988 (LP.nr. 66/88).
Diskretionspligt § 16.  Inventarkonduktører skal iagttage tavshed med  

 hensyn til de forhold, som de i medfør af deres stilling bliver bekendt med,  

 og hvis hemmeligholdelse ifølge sagens natur er påkrævet eller bliver dem  

 foreskrevet af deres foresatte.
Tavshedspligten ophører ikke med udtrædelse  

 af tjenesten.
 § 17.  Staten forpligter sig til fortrinsvis at  

 beskæftige inventarkonduktører, som er medlemmer af en statsanerkendt  

 arbejdsløshedskasse.
Tillidsrepræsentanter § 18.  Som regler for tillidsrepræsentanter gælder de  

 i vedlagte bilag 1 omhandlede bestemmelser.
Hovedaftale § 19.  Den mellem Finansministeriet og Statsansattes  

 Kartel, Overenskomstsektionen den 20. juni 1988 indgåede hovedaftale finder  

 anvendelse på denne overenskomst.
Ikrafttræden og opsigelse af overenskomsten § 20.  Overenskomsten har virkning fra 1. april 1989  

 og kan af parterne opsiges skriftligt med 3 måneders varsel til en 31. marts  

 - dog tidligst 31. marts 1991.
København, den 8. marts 1990 Teknisk Landsforbund Finansministeriet P.M.V.
