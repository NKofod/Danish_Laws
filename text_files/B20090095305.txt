Kapitel 1   Ordningens indhold Kapitel 2   Definitioner Kapitel 3   Myndigheder og kontrol Kapitel 4   Ansøgning om tilskud Kapitel 5   Betingelser for tilskud Kapitel 6   Udbetaling af tilskud Kapitel 7   Ændringer og underretningspligt Kapitel 8   Bortfald og tilbagebetaling af støtte Kapitel 9   Klageadgang Kapitel 10   Ikrafttrædelse Bekendtgørelse om tilskud til uddeling af frugt- og grøntsagsprodukter til børn på undervisningsinstitutioner1) I medfør af tekstanmærkning nr. 145 ad § 24.21.02 i aktstykke nr. 153, tiltrådt af Finansudvalget den 18. juni 2009, om tilskud til en skolefrugtordning med EU-tilskud for skoleåret 2009/2010, fastsættes efter bemyndigelse Kapitel 1 Ordningens indhold § 1. Bestemmelserne i denne bekendtgørelse vedrører tilskud til uddeling af frugt- og grønt til børn på undervisningsinstitutioner inden for rammerne af en skolefrugtordning i forbindelse med den Europæiske Unions markedsordning for frugt og grønt gældende for skoleåret 2009-2010.
Kapitel 2 Definitioner § 2. Ved en skolefrugtordning forstås i denne bekendtgørelse en ordning, der indebærer, at elever på en given skole tilbydes frisk og uforarbejdet frugt- og grønt hver undervisningsdag i tre til fem måneder.
 Stk. 2. Ved en skole forstås en undervisningsinstitution anerkendt af den danske stat med klassetrin inden for 0.-10. klasse eller på tilsvarende niveau.
 Stk. 3. Ved en undervisningsdag forstås en dag, hvor der foretages aktiv, skemalagt undervisning, og hvor der er mødepligt for eleverne.
Stk. 4. Ved en ledsageforanstaltning forstås et tiltag, der skal fremme elevernes viden om ernæring, sundhed og frugt og grønt eksempelvis ved læsning og drøftelse af undervisningsmateriale.
FødevareErhverv stiller ledsageforanstaltninger til rådighed.
Kapitel 3 Myndigheder og kontrol § 3. FødevareErhverv træffer afgørelse efter denne bekendtgørelse.
 § 4. FødevareErhverv forestår den administrative kontrol af tilsagns- og tilskudsbetingelserne.
 Stk. 2. Plantedirektoratet forestår den fysiske kontrol.
 Stk. 3. Til brug for kontrollen indhentes oplysninger fra andre myndigheder i fornødent omfang.
Kapitel 4 Ansøgning om tilskud § 5. Ansøgning om tilsagn og ansøgning om udbetaling af tilskud indgives på et særligt skema, der fås ved henvendelse til FødevareErhverv eller via direktoratets hjemmeside.
 Stk. 2. Ansøgningen skal indsendes til FødevareErhverv og skal være modtaget senest den 30. november 2009.
 Stk. 3. Ansøgning om udbetaling af tilskud indgives, når alle tilskudsberettigede udgifter til frugt og grønt for tilsagnsperioden er afholdt.
 Stk. 4. FødevareErhverv yder ikke tilskud til de i § 1 nævnte produkter, som en skole uddeler, uden at der foreligger et tilsagn om tilskud fra FødevareErhverv.
 § 6. FødevareErhverv træffer afgørelse om fordelingen af tilskud efter ansøgningsfristen for ansøgning om tilsagn er udløbet.
 Stk. 2. Der gives som udgangspunkt tilsagn til tre måneders tilskud.
 Stk. 3. Inden 31. marts måned 2010 vil eventuelle overskydende midler fordeles blandt ansøgere, der i den oprindelige ansøgning har udtrykt ønske om at forlænge eller udvide skolefrugtordningen ud over tre måneder i skoleåret 2009/2010. Denne fordeling foretages forholdsmæssigt i forhold til den oprindelige ansøgning.
 Stk. 4. Hvis der er modtaget tilskudsberettigede ansøgninger om flere midler, end der er til rådighed indenfor den afsatte ramme, træffes afgørelse om tilsagn på grundlag af en prioritering af ansøgningerne i følgende rækkefølge:
1) Andelen af elever indenfor målgruppen på den pågældende skole, der er omfattet af ordningen.
Der gives prioritet til højeste deltagelse.
2) Den gennemsnitlige skattepligtige indkomst pr. skatteyder i den pågældende kommune.
Der gives prioritet til laveste indkomst.
 3) Skoler der har eller er ved at udarbejde en mad- og måltidspolitik, hvor også målet om etablering af en skolefrugtordning indgår.
Kapitel 5 Betingelser for tilskud § 7. Tilsagn om tilskud er betinget af, at følgende betingelser opfyldes:
 1) Uddelingsperioden skal dække alle undervisningsdage i mindst tre sammenhængende måneder i perioden 4. januar til 25. juni 2010. Såfremt uddelingen ikke er påbegyndt senest 1. marts 2010 bortfalder tilsagnet om tilskud.
2) Skolen skal hænge en plakat op ved hovedindgangen eller bruge et internet-banner på sin hjemmeside, der oplyser, at skolen deltager i ordningen.
FødevareErhverv stiller banner og plakat til rådighed.
 3) Skolen skal på ansøgningstidspunktet have udpeget en kontaktperson for projektet.
 4) Ansøger skal sikre, at ansøgning om tilskud og tilhørende originale regnskabsbilag holdes tilgængelige i mindst 5 år fra datoen for udbetaling af tilskud.
Kapitel 6 Udbetaling af tilskud § 8. Udbetaling af tilskud er betinget af, at følgende betingelser opfyldes:
 1) Alle ansøgte udgifter for årets skolefrugtordning er afholdt og dokumenterbare.
 2) De i § 7 anførte betingelser er opfyldt.
 § 9. Den maksimale støtte til uddeling er på 50 % af udgifterne, dog højst 1,25 kr. pr elev pr. undervisningsdag.
Stk. 2. Der ydes ikke støtte til moms Stk. 3. Udbetaling sker til ansøgers NemKonto.
 § 10. Rigtigheden af oplysninger, der skal danne grundlag for udbetaling af tilskud, kan FødevareErhverv eller Plantedirektoratet forlange bekræftet af den kommunale revisor, af statsautoriseret eller registreret revisor.
Kapitel 7 Ændringer og underretningspligt § 11. Ændring i ansøgningen, efter tilsagn er givet, kan godkendes af FødevareErhverv på betingelse af, at ændringen efter FødevareErhvervs vurdering er i overensstemmelse med ordningens formål og indenfor ordningens rammer.
Anmodning om ændring af en ansøgning skal godkendes af FødevareErhverv, inden ændringen iværksættes.
 Stk. 2. Anmodning om ændring af en ansøgning skal være modtaget i direktoratet senest den 1. marts 2010. FødevareErhverv kan i særlige tilfælde dispensere fra denne frist.
 § 12. Tilsagnshaver er forpligtet til uden ugrundet ophold skriftligt at give FødevareErhverv meddelelse om forhold, der kan medføre, at betingelserne for udbetaling af hele eller dele af tilskuddet er bortfaldet, og derfor ikke skal udbetales, eller som fører til, at allerede udbetalt tilskud skal tilbagebetales.
Kapitel 8 Bortfald og tilbagebetaling af støtte § 13. Tilsagn om tilskud bortfalder hvis:
 1) Ansøger har afgivet urigtige eller vildledende oplysninger eller har fortiet oplysninger af betydning for sagens afgørelse.
 2) Ansøger eller skole, hvis skolen ikke er ansøger, undlader at yde den fornødne vejledning og hjælp ved gennemførelse af den i kapitel 3 nævnte kontrol, eller undlader at udlevere regnskaber, betalingsbeviser mv. som er nødvendige for gennemførelse af kontrollen.
 3) Underretningspligten ikke er opfyldt jf. §§ 11 og 12.
 4) Betingelserne for støtte ikke er opfyldt jf. § 7.
Stk. 2. I de i stk. 1 nævnte tilfælde træffer FødevareErhverv afgørelse om tilbagebetaling af støtte.
Ved opgørelse af tilbagebetalingskrav tillægges der renter.
Rentetillægget beregnes fra tidspunktet for meddelelse af tilbagebetalingskravet til tilbagebetaling sker og med den i lov om renter ved forsinket betaling m.v. (Renteloven) fastsatte referencesats med tillæg.
Rentetillægget udgør dog mindst 50 kr.
Kapitel 9 Klageadgang § 14. Afgørelser truffet af FødevareErhverv i medfør af denne bekendtgørelse kan påklages til ministeren for fødevarer, landbrug og fiskeri.
Stk. 2. Klagen skal indgives gennem FødevareErhverv.
Klagen skal være FødevareErhverv i hænde senest 4 uger efter modtagelse af den afgørelse, klagen vedrører.
Kapitel 10 Ikrafttrædelse § 15. Bekendtgørelsen træder i kraft den 9. oktober 2009 FødevareErhverv, den 5. oktober 2009 Hans S.
Christensen / Torben Milthers 1) I bekendtgørelsen er medtaget visse bestemmelser fra følgende forordninger: Rådets forordning (EF) Nr. 1234/2007 af 22. oktober 2007 om en fælles markedsordning for landbrugsprodukter og om særlige bestemmelser for visse landbrugsprodukter (fusionsmarkedsordningen), Rådet forordning (EF) nr. 13/2009 om ændring af fusionsmarkedsordningen med henblik på indførelse af en skolefrugtordning og Kommissionens forordning (EF) Nr. 288/2009 om gennemførelsesbestemmelser til Rådets forordning (EF) nr. 1234/2007 for så vidt angår EF-støtte til uddeling af frugt- og grøntsagsprodukter, forarbejdede frugt- og grøntsagsprodukter og bananprodukter til børn på undervisningsinstitutioner inden for rammerne af en skolefrugtordning.
Ifølge artikel 249 i EF-traktaten gælder en forordning umiddelbart i hver medlemsstat.
Gengivelse af disse bestemmelser er således udelukkende begrundet i praktiske hensyn og berører ikke de nævnte forordningers umiddelbare gyldighed i Danmark.
