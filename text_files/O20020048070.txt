Resumé En rektor på et gymnasium bortviste en elev i to dage.
Elevens  

 far klagede til Undervisningsministeriet hvor han fik medhold i at  

 bortvisningen manglede hjemmel.
Faren klagede på ny til ministeriet over rektors  

 adfærd i sagen.
Rektor havde i første omgang undladt at opfylde sønnens ønske  

 om at få faren med som bisidder på rektors kontor da sønnen skulle modtage og  

 kvittere for et varsel i forbindelse med sine forsømmelser.
Faren fik ikke  

 medhold af ministeriet i dette spørgsmål og klagede herefter til ombudsmanden  

 over ministeriets afgørelse.
 Efter ombudsmandens opfattelse var der ikke tvivl om  

 at varslet til eleven på rektors kontor i forbindelse med forsømmelserne var  

 (en del) af en afgørelsessag i forvaltningslovens forstand.
 Ombudsmanden udtalte i  

 relation til spørgsmålet om bisidder at grundsætningen om retten til  

 repræsentation på ulovbestemt grundlag må antages at gælde i videre omfang  

 end  

 bestemmelsen i forvaltningslovens § 8. Hvis der ikke er tale om en  

 afgørelsessag eller spørgsmålet herom er tvivlsomt, skal en persons ret til  

 repræsentation og bistand vurderes på grundlag af de principper og  

 grundsætninger som gælder på ulovbestemt grundlag.
 Sagen rejste endvidere et  

 principielt spørgsmål om den tidsmæssige udstrækning af en  

 afgørelsessag.  

 Ombudsmanden udtalte herom at den omstændighed at en myndighed har truffet  

 afgørelse i en sag, ikke bevirker at de retsvirkninger der knytter sig til at  

 sagen er en afgørelsessag i forvaltningslovens forstand, dermed ophører.  

 (J.nr.  

 2001-1292- 711).
Varsel til gymnasieelev i forbindelse med forsømmelser Det fremgår  

 af sagen at rektor for X Gymnasium og HF-kursus, C, ved en mundtlig afgørelse  

 af 26. april 2000 udelukkede eleverne B og D, der dengang gik i 3. g, fra  

 undervisningen den 27. og 28. april 2000. Den mundtlige afgørelse blev fulgt  

 op  

 af en skriftlig afgørelse af 27. april 2000. Bortvisningen var begrundet med  

 at  

 eleverne i faget idræt havde afleveret en skriftlig opgave som i næsten hele  

 sit omfang var hentet på Internettet, og at de ved deres adfærd på det  

 groveste [havde] brudt skolens generelle arbejdsmæssige tillidsforhold mellem  

 lærer og elev.
I afgørelsen var videre anført at [h]vis et  

 lignende  

 tillidsbrud konstateres senere i jeres uddannelsesforløb her på skolen, vil  

 det  

 medføre øjeblikkelig og permanent bortvisning.
Afslutningsvis fremgik  

 det at B  

 og D den 1. maj 2000 skulle kvittere for brevets modtagelse.
 Den 1. maj 2000 modtog og  

 underskrev B på rektors kontor et varsel vedr. forsømmelser -  

 gymnasiet, jf.  

 gymnasiebekendtgørelsens § 13, stk. 7.
Den 9. maj 2000 klagede Bs  

 far, A, på vegne af B til Undervisningsministeriet over bortvisningen med den  

 tilknyttede advarsel om permanent bortvisning i gentagelsestilfælde og  

 varslet  

 vedrørende forsømmelser.
A kritiserede endvidere rektors adfærd over for B om  

 morgenen den 1. maj 2000 i gymnasiets fællesområde.
I brevet anførte A herom  

 bl.a.:
Da (B) blev bedt om at  

 kvittere for modtagelse af den skriftlige afgørelse mandag den 1. maj 2000,  

 benyttede jeg lejligheden til at gå med ham til skolens kontor kl. 8.00, hvor  

 (B) kvitterede.
Rektor var ikke til stede, og jeg meddelte derfor  

 skolesekretær  

 ( ), at (B) ikke længere ville deltage i møder med rektor, uden at jeg var  

 til  

 stede.
Skolesekretæren sagde, at hun ville sige dette til rektor.
Kl. ca. 9.30 mødte rektor op  

 i skolens fællesområde, hvor der befandt sig mindst 100 personer.
Rektor bad  

 (B) om at følge med ham til sit kontor. (B) meddelte rektor, at han ikke  

 ville  

 deltage i et møde, uden at hans far var til stede.
Rektor gentog sin  

 anmodning,  

 og (B) nægtede fortsat at følge med, medmindre hans far deltog. (B) oplyste,  

 at  

 det havde han ret til ifølge loven.
Herefter meddelte rektor, at  

 (B) kunne  

 pakke sin taske og gå, idet han var bortvist fra skolen.
Rektor tilføjede:  

 Jeg  

 går ind og skriver brevet med det samme. (B) blev ikke informeret om,  

 hvorfor  

 rektor ønskede at tale med ham på sit kontor.
 (B) pakkede sit grej og  

 forlod bygningen efter at have ringet mig op på mit job på ( )  

 Produktionshøjskole ca. 4 kilometer fra gymnasiet og bedt mig om straks at  

 komme.
Da jeg kom til skolen kl. ca.  

 9.55, gik vi begge ind på skolens kontor, hvor vi blev inviteret til rektors  

 kontor ved siden af.
Antageligt som en form for vidne indkaldtes desuden  

 lærer  

 ( ).
Jeg spurgte, hvad det drejede  

 sig om, og rektor meddelte, at hvis han ønskede at tale med en elev på sit  

 kontor, så havde eleven at rette sig derefter.
Dette kunne der ikke ændres  

 ved.  

 Han kunne ikke være afhængig af, at eleven først skulle ringe til f.eks. en  

 af  

 forældrene, der så skulle komme og deltage. Hvor er vi så henne?,  

 bemærkede  

 rektor.
Rektor sammenlignede situationen med forholdene på en arbejdsplads.  

 Hvis man opførte sig sådan på sin arbejdsplads, ville man ifølge rektor  

 selvfølgelig stå til fyring.
Rektor tilkendegav yderligere som sin  

 opfattelse,  

 at hvis (B) fortsat ikke ville tale med ham alene på rektors kontor, hvis  

 rektor bad om det, måtte han finde et andet gymnasium, hvor dette blev  

 tolereret! På min forespørgsel  

 bekræftede rektor, at (B) ikke var bortvist, men at han havde lænet sig op ad  

 en bortvisning! I tilknytning til (B)s  

 handlemåde oplyste rektor, at hvis (B) havde fulgt med til rektors kontor og  

 der meddelt, at han ønskede sin far som bisidder, havde dette nok ikke været  

 et  

 problem.
Som svar på mit spørgsmål om,  

 hvorfor rektor ønskede at tale med (B), oplyste rektor: Han skal jo ind  

 og  

 kvittere for et varsel vedrørende forsømmelser. I relation til Bs ønske om  

 As tilstedeværelse under samtalen på rektors kontor redegjorde A i sin  

 klage til  

 Undervisningsministeriet nærmere for forvaltningslovens § 8 om bistand og  

 repræsentation.
Afslutningsvis tilkendegav A at han fandt det i  

 overensstemmelse med god forvaltningsskik at genoptage afgørelserne for D  

 såfremt A fik medhold i sin klage, idet afgørelserne byggede på samme  

 grundlag  

 og derfor burde afgøres med samme resultat.
I en udtalelse af 23. maj  

 2000 til Undervisningsministeriet, anførte X Gymnasium og HF- kursus v.
C  

 bl.a.:
 Til orientering kan det  

 oplyses, at der som fast procedure indenfor ledelsesgruppen ikke foregår  

 samtaler med personer, der senere vil kunne påklage samtalens indhold, uden  

 at  

 en ledelsesrepræsentant er til stede udover samtalepartneren, hvilket  

 naturligvis også var tilfældet mandag d. 1. maj.
 I samme forbindelse kan det  

 oplyses, at rektor kun har været i samtale med omtalte elev i overværelse af  

 enten en faglærer eller en ledelsesrepræsentant.
Det skal sluttelig omtales,  

 at rektor mandag d. 1. maj i fællesområdet bad (B) 4 gange om gå med hen på  

 kontoret, hvilket er rektors ledelsesret.
Anmodningen blev hver gang afslået,  

 hvorefter der foreligger en disciplinær forseelse, som må behandles derefter.  

 Det er uvist, hvorfor klageren p. 9 (midt) nu anvender terminologien  

 permanent  

 bortvisning, da ovenfor anførte disciplinære forseelse i gentagne eller  

 særligt graverende tilfælde ville kunne medføre en kortere udelukkelse fra  

 undervisningen jvnf. bekendtgørelsens § 14.
 Anmodningen om at møde på  

 kontoret skal naturligvis ses i sammenhæng med, at rektor selvsagt ikke  

 drøfter  

 spørgsmål om f.eks. uretmæssig besvarelse af to opgaver i et fællesområde tæt  

 besat af elever.
Klageren erkender selv (p. 8  

 øverst) distinktionen mellem at rette sig efter en henvendelse og det  

 juridiske  

 krav om at have en bisidder til at deltage i en samtale.
Klageren omtaler  

 derfor også fuldt korrekt, at sidstnævnte, som formuleret af rektor overfor  

 faderen og sønnen, naturligvis ikke ville være noget problem (2. afsnit side  

 8  

 øverst). Kontoret stiller altid med beredvillighed telefon til rådighed, når  

 sådanne  

 ønsker udtrykkes. Den 28. maj 2000 fremsatte A  

 bemærkninger til rektor Cs udtalelse.
A anførte bl.a. at det var  

 uomtvisteligt  

 at rektor i gymnasiets fællesområde ganske utvetydigt havde tilkendegivet at  

 B  

 ikke skulle vise sig mere på gymnasiet når han ikke ville følge med til  

 rektors  

 kontor.
A gjorde endvidere bl.a. gældende at rektor måtte have været bekendt  

 med at A over for skolesekretæren havde meddelt at B ikke ville deltage i  

 nogen  

 samtale med rektor uden As tilstedeværelse, og at rektor derfor måtte  

 forvente  

 det svar han fik fra B.
I en afgørelse af 10. juli  

 2000 gav Undervisningsministeriet A medhold i at rektor Cs udelukkelse  

 af B  

 fra undervisningen den 27. og 28. april 2000 havde savnet hjemmel.
I relation  

 til As klage over varslet vedrørende forsømmelser anførte ministeriet  

 at det  

 ikke havde mulighed for at vurdere om rektors eller As vurdering af  

 omfanget  

 af den uretmæssige hjælp til besvarelse af idrætsopgaven var den korrekte, og  

 allerede fordi advarslen var retlig uvirksom, tog ministeriet ikke stilling  

 til  

 dette forhold.
Endelig påtalte ministeriet nogle sagsbehandlingsfejl i  

 rektors  

 afgørelse af 27. april 2000. Ministeriet tog ikke stilling til spørgsmålet om  

 As adgang til at bistå B på rektors kontor den 1. maj 2000 samt de  

 forudgående  

 omstændigheder i gymnasiets fællesområde idet ministeriet ikke anså disse  

 forhold for omfattet af As klage.
A klagede herefter den 16.  

 juli 2000 til Undervisningsministeriet, Uddannelsesstyrelsen, over fem  

 forhold  

 i relation til rektor Cs behandling af sagen.
A anførte afslutningsvis  

 at han  

 fortsat ønskede svar på om styrelsen, når den er bekendt med, at der  

 eksisterer en tydelig forkert afgørelse, vil foranledige, at det meddeles D,  

 at  

 rektor på det meddelte grundlag ikke havde hjemmel til bortvisningen.
 Den 7. september 2000 traf  

 Undervisningsministeriet, Uddannelsesstyrelsen, følgende afgørelse:
I et brev af 16. juli 2000  

 har De i anledning af vor afgørelse af 10. juli 2000 meddelt, at De også  

 ønsker  

 Uddannelsesstyrelsens tilkendegivelse i anledning af rektors undladelse af at imødekomme Deres søn (B)s  

 ønske om at lade sig repræsentere og bistå under møder med rektor, at rektor mundtligt meddelte afgørelsen om bortvisning  

 af Deres søn (B) på skolens fællesområde i flere personers påhør, rektors tilkendegivelse af, at (B) havde lænet sig op  

 ad en bortvisning, rektors udtrykkelige sidestilling af elever med  

 medarbejdere i en virksomhed, og rektors udsagn om at være rede til at modtage en næse  

 fra ministeriet for ikke at have behandlet besvarelsen af den engelske  

 kommenteringsopgave strengt nok.
 Efter formuleringen af Deres  

 klage af har Uddannelsesstyrelsen ikke anset disse punkter for omfattet af  

 Deres klage af 9. maj 2000, idet denne i indledningen med fremhævet skrift  

 oplistede de klagepunkter, De ville fremsætte.
 Vi har sendt et foreløbigt  

 svar af 18. juli 2000 og vender herved tilbage til en besvarelse af Deres  

 spørgsmål.
 Ad 1.
Efter forvaltningslovens § 8,  

 stk. 1, har Deres søn (B) haft ret til at lade sig bistå af andre.
I  

 almindelighed kan en elev ikke vægre sig ved at efterkomme henstilling om at  

 komme ind på rektors kontor.
I det foreliggende tilfælde har De oplyst, at  

 rektors formål med at kalde Deres søn (B) ind på kontoret var, at få ham til  

 at  

 afgive en kvittering for en advarsel i henhold til forsømmelsesreglerne,  

 dvs.,  

 der var ikke tale om en samtale, der kunne ende med en  

  

 afgørelse.
Under henvisning til at det ikke for Deres søn (B)  

 nødvendigvis har stået som en mulighed, at samtalen kunne ende med en  

  

 afgørelse  

  

 og til rektors oplysning om  

 kontorets beredvillighed til at stille telefon til rådighed for tilkaldelse  

 af  

 bisidder til at deltage i en samtale, der kan ende med en afgørelse, finder  

 Uddannelsesstyrelsen ikke grundlag for at statuere, at rektor har overtrådt  

 forvaltningslovens § 8.
 Ad 2.
En bortvisning af Deres søn  

 (B) af disciplinære grunde på grund af vægring ved at efterkomme rektors  

 anmodning, ville næppe have været berettiget.
Det fremgår af Deres  

 sagsfremstilling, at rektor - ved Deres tilstedekomst - udtalte, at der ikke  

 var tale om en bortvisning.
Den mundtlige afgørelse om bortvisning blev ikke  

 fulgt op af en skriftlig bekræftelse, og der har kun været tale om den  

 midlertidige bortvisning i 2 dage, som Uddannelsesstyrelsen  

  

 har  

  

 taget stilling til i vort brev af  

 10. juli 2000. Vi agter herefter ikke at tage stilling til lovligheden af en  

 afgørelse, som ikke ses at være truffet.
 Ad 3-5.
Da der ikke er tale om  

 afgørelser, men alene om bemærkninger i forbindelse med rektors mundtlige  

 argumentation, er en stillingtagen ikke påkrævet. Den 11. april 2001 klagede A  

 til mig over rektors handlemåde under sagsforløbet og  

 Undervisningsministeriets  

 afgørelse af 7. september 2000. A klagede over de samme fem forhold som han  

 havde nævnt i sin klage af 16. juli 2000 til ministeriet.
I relation til  

 spørgsmålet om bistand efter forvaltningslovens § 8 (klagepunkt 1) anførte A  

 bl.a.:
  rektor kendte, men  

 meddelte ikke formålet med sin henvendelse, da han henvendte sig til min søn,  

 der befandt sig i fællesområdet, og rektor oplyste ikke min søn om, at  

 kontoret med beredvillighed stiller telefon til rådighed ., jf.  

 rektors  

 oplysning på s. 3 i kommentarerne af 23. maj 2000. Dette blev først oplyst,  

 da  

 jeg kom til stede.
Jeg vil derfor fastholde, at rektor, i strid med  

 forvaltningslovens § 8, i situationen undlod at imødekomme min søns ønske om  

 at  

 lade sig repræsentere og bistå.
Hvis rektor i tilknytning til sin henvendelse  

 havde oplyst min søn om, at han blot kunne ringe efter mig fra skolens  

 kontor,  

 havde han gjort det, idet dette ville have været helt i tråd med den aftale,  

 vi  

 havde indgået 1½ time tidligere.
Han blev ganske enkelt ikke givet muligheden  

 for at gøre det.
Jeg ønsker i den forbindelse at gentage, at min søn absolut  

 ikke nægtede at følge med til rektors kontor, men alene anførte, at han kun  

 ville følge med, hvis jeg også kunne være til stede.
Det er derfor også  

 usandt,  

 når rektor i sine kommentarer af 23. maj 2000 på s. 3 anfører, at anmodningen  

 om at følge med, blev afslået.
Anmodningen blev ikke afslået, den  

 blev gjort  

 betinget - af en betingelse, der meget nemt kunne opfyldes. A fastholdt i sin klage til  

 mig at rektor havde truffet en egentlig afgørelse om permanent bortvisning af  

 B, og at denne afgørelse mundtligt blev meddelt B i gymnasiets fællesområde i  

 adskillige personers påhør (klagepunkt 2). Afslutningsvis påpegede A at  

 Uddannelsesstyrelsen ikke havde besvaret hans spørgsmål om berigtigelse over  

 for D af den uhjemlede afgørelse om bortvisning i to dage.
Den 30. maj 2001 bad jeg  

 Undervisningsministeriet om en udtalelse vedrørende punkterne 1 og 2 i  

 As  

 klage.
Jeg bad ministeriet om forinden at indhente en udtalelse fra rektor  

 for  

 X Gymnasium og HF-kursus om sagen, og jeg meddelte at udtalelserne eventuelt  

 ville blive sendt til partshøring.
 I et brev til A samme dag  

 meddelte jeg at jeg for så vidt angik punkterne 3-5 i As klage, havde  

 besluttet ikke at foretage mig mere, jf. § 16, stk. 1, i lov nr. 473 af 12.  

 juni 1996 om Folketingets Ombudsmand hvorefter ombudsmanden selv afgør om en  

 klage giver tilstrækkeligt grundlag for undersøgelse.
X Gymnasium og HF-kursus v.
C  

 afgav to udtalelser i sagen af henholdsvis 29. oktober og 14. november 2001.  

 I  

 udtalelsen af 29. oktober 2001 anførte rektor bl.a.:
Ud for døren til rektors  

 kontor er placeret en af skolens fri telefoner, der ofte benyttes  

 af lærere  

 eller elever i tjenstligt ærinde.
Hvor usædvanlig og enestående  

 henvendelse  

 end ville have været: at en elev over 18 år ville udbede sig  

 forældretilstedeværelse ved underskrivelse af et varsel om forsømmelse, ville  

 en sådan henvendelse - jvnf. så mange andre i dagligdagen - naturligvis være  

 blevet efterkommet bl.a. ved omtalte fri telefonadgang.
Det er fortsat uvist, hvorfor  

 klageren herefter i punkt 2 går over til at tale om en permanent  

 bortvisning  

 (side 4 øverst), hvilket rektor også i sin udtalelse af 23. maj 2000 har  

 påtalt.
Bekendtgørelsen angiver ingen mulighed for permanent  

 bortvisning, der  

 da heller ikke har fundet sted.
Sammenholdt med datoforløbet ved skoleårets  

 afslutning synes begrebet permanent bortvisning da også at miste  

 indhold,  

 idet skoleåret afsluttedes for bemeldte årgang elever den følgende dag  

 tirsdag  

 d. 2. maj 2000. I udtalelsen af 14. november  

 2001 anførte rektor C endvidere bl.a.:
Generelt ønskes det  

 præciseret, at man på en gymnasieskole har en lang tradition for, at rektor  

 som  

 leder henvender sig direkte til eleverne.
Det er i denne type institution  

 meget  

 usædvanligt at begære en bisidder, ikke mindst når eleven er over 18 år.
 Der er endvidere tradition  

 for, at rektor som skolens ansvarlige leder har bemyndigelse til at  

 fastsætte,  

 hvad der tales om, hvor samtalen finder sted, samt hvem samtalen omfatter.  

 Dette sikrer en vis respekt omkring embedet og en garanti for, at en given  

 elev  

 i en personlig samtale med ledelsen sikres lignende respekt.
 Dette forhold må antages  

 fortsat at ligge i institutionens koncept, ligesom rektors myndighedsudøvelse  

 på institutionen fortsat må påregnes at være gældende, herunder - som leder -  

 muligheden af at indkalde til en samtale uden begrundelse, hvilket ikke  

 påregnes for en afgørelse, men en udøvelse af faktisk  

 institutionsledelse.
Det følger heraf, at det er  

 naturligt for rektor at vælge rektors kontor som lokalitet for en samtale.  

 Som  

 omtalt i rektors brev af 29. oktober er der intet til hinder for, at ønsket  

 om  

 en bisidder - hvor usædvanlig det end måtte forekomme - i en sådan situation  

 vil kunne efterkommes ud fra de omtalte faciliteter og retningslinier  

 (fri  

 adgang til tjenestetelefon i administrationen). Det skal tillige  

 bemærkes, at  

 elevens kvittering for varslet faktisk finder sted under tilstedeværelse af  

 en  

 bisidder.
Dette forløb, mandag d. 1. maj 2000, viser da også rektors  

 villighed  

 til at modtage en bisidder på kontoret.
Sluttelig skal det  

 præciseres, at handlingen på rektors kontor udelukkende indebar kvittering  

 for  

 modtagelse af et skriftligt varsel, hvorved det for rektor må betegnes som  

 meget tvivlsomt, om der foreligger en afgørelse i forvaltningslovens  

 henseende  

 jvfr. forvaltningslovens § 8. I Undervisningsministeriets  

 udtalelse af 17. december 2001 til mig anførte ministeriet følgende:
   

  

 Ad punkt 1: Spørgsmål om bistand efter forvaltningslovens § 8.
 Undervisningsministeriet  

 opfatter denne del af klagen således, at klageren gør gældende, at rektor var  

 uberettiget til ikke at give klagerens søn (B) adgang til at lade sig ledsage  

 af klageren til et møde mandag den 1. maj 2000 på rektors kontor, hvortil  

 rektor indkaldte (B) samme dag kl. 9.30.
 Den pågældende dag havde (B),  

 ledsaget af sin far, indfundet sig på rektors kontor kl. ca. 8.00 for at  

 kvittere for modtagelsen af et brev dateret den 27. april 2000. Brevet  

 indeholdt dels en afgørelse om bortvisning af (B) (og en anden elev) fra  

 undervisning på skolen torsdag den 27. og fredag den 28. april 2000 og dels  

 en  

 advarsel om, at permanent bortvisning ville komme på tale i tilfælde af  

 gentagelse af et lignende tillidsbrud som det, der havde ført til  

 den  

 midlertidige bortvisning.
 Denne afgørelse var - med  

 urette - truffet i medfør af § 14 i gymnasiebekendtgørelsen (bekendtgørelse  

 nr.  

 411 af den 31. maj 1999). Dette har ministeriet konstateret i et brev af 10.  

 juli 2000 til klageren og denne del af sagen er isoleret set ikke en del af  

 ombudsmandssagen.
Det fremgår af klagen, at  

 rektor ikke var til stede på kontoret da (B) og hans far gav møde og at  

 skolesekretæren modtog (B)s kvittering.
Det fremgår endvidere, at  

 klageren  

 meddelte skolesekretæren, at (B) ikke ville deltage i yderligere møder med  

 rektor uden at klageren var til stede, og at skolesekretæren ville  

 viderebringe  

 denne meddelelse til rektor.
Rektor har i sine udtalelser til klagerens  

 skrivelser ikke bestridt denne sagsfremstilling, som herefter lægges til  

 grund.
 Parterne har samstemmende  

 forklaret, at rektor samme dag kl. ca. 9.30 antraf (B) på skolens  

 fællesområde,  

 hvor han bad (B) følge med til sit kontor uden nærmere angivelse af formålet  

 hermed, samt at rektor fremsatte anmodningen i alt fire gange, idet (B) hver  

 gang nægtede at følge med, uden at hans far forinden var blevet tilkaldt,  

 således at faderen kunne bistå (B) under mødet med rektor.
Herefter bad rektor (B) om at  

 pakke sin taske, hvorefter (B) forlod skolen, idet han på grundlag af rektors  

 udtalelser i øvrigt fik det klare indtryk, at han var bortvist.
Inden (B)  

 forlod skolen ringede han til klageren, som derpå kom til stede.
Sammen  

 indfandt de sig på skolens kontor kl. ca. 9.55, hvor de blev indbudt til  

 samtale hos rektor.
Her blev det ifølge rektors  

 brev af den 29. oktober 2001 om formålet med rektors indkaldelse af (B)  

 oplyst,  

 at (B) skulle modtage og kvittere for et varsel vedr.  

 forsømmelser, som følge  

 af manglende aflevering af en skriftlig opgave i idræt, altså den  

 forsømmelse,  

 som havde givet anledning til den uhjemlede midlertidige bortvisning den 26.  

 og  

 27. april.
Det fremgår endvidere af brevet, at rektor forventede at ville  

 drøfte spørgsmålet om (B)s opgavebesvarelser med (B) i forbindelse med  

 tildelingen af advarslen på rektors kontor.
 For så vidt angår spørgsmålet  

 om (B)s ønske om klagerens deltagelse i mødet fremgår det af rektors  

 forklaring, at han ikke på det tidspunkt, hvor han foretog indkaldelsen var  

 opmærksom på forvaltningslovens § 8 og heller ikke på, at han fortsat  

 behandlede en sag i forvaltningslovens forstand, nemlig sagen om tildeling af  

 en advarsel i henhold til gymnasiebekendtgørelsens § 13, stk. 7, nr. 1.
 Rektor synes heller ikke  

 under mødet eller i forbindelse med sine udtalelser i sagen i brevene af den  

 23. maj 2000 og den 29. oktober 2001 at være blevet opmærksom på betydningen  

 af  

 forvaltningslovens § 8, hvorimod rektor i sit brev af den 14. november til  

 ombudsmanden omtaler § 8 og forbinder den med, hvad der nu er rektors  

 opfattelse af mødets formål: At (B) blot skulle kvittere for modtagelsen af  

 en  

 skriftlig advarsel.
 Det må imidlertid erkendes,  

 at også Undervisningsministeriets afgørelse af den 7. september 2000  

 vedrørende  

 denne del af klagen bygger på en utilstrækkelig analyse af sagens faktiske  

 omstændigheder, idet afgørelsen bygger på, at rektors sagsbehandling med  

 hensyn  

 til advarslen i henhold til § 13, stk. 7, var afsluttet forud for  

 mødeindkaldelsen.
En afgørelsessags behandling  

 er i almindelighed først afsluttet, når myndigheden har truffet afgørelse og  

 bekendtgjort afgørelsen for modtageren.
Denne hovedregel gælder også i denne  

 sag og rektors sagsbehandling kan derfor ikke anses for afsluttet på et  

 tidspunkt, der ligger forud for mødeindkaldelsen den 1. maj 2000 kl. ca.  

 9.30.
 Rektor har derfor ikke været  

 berettiget til at forlange af (B), at han skulle give møde uden sin far den  

 1.  

 maj 2000 i forbindelse med tildelingen af en advarsel efter  

 gymnasiebekendtgørelsens § 13, stk. 7, nr. 1.
 Det forhold, at rektor kunne  

 have valgt at sende afgørelsen med anbefalet brev, jf. den nævnte  

 bestemmelse,  

 ændrer ikke herpå.
Det forhold, at rektor i  

 tilfælde, hvor der ikke foreligger en afgørelsessag som udgangspunkt kan se  

 bort fra en elevs ønske om bistand efter forvaltningslovens § 8, kan heller  

 ikke påberåbes i denne sag, hvor der netop forelå en afgørelsessag.
Hertil  

 kommer, at rektor, når han som anført i brevet af den 14. november 2001 til  

 ombudsmanden  

 finder det tvivlsomt om § 8 finder anvendelse, i overensstemmelse med god  

 forvaltningsskik burde give hensynet til elevens interesse i en betryggende  

 afslutning på skoleforløbet forud for eksamensperioden forrang for hensynet  

 til  

 rektors interesse i at udøve ledelsesmæssig autoritet i forhold til eleverne.
 Således som begivenhederne  

 faktisk udviklede sig den 1. maj 2000, har fejlen dog ikke haft konkret  

 væsentlig betydning for sagens afslutning.
 Ad pkt. 2: Spørgsmålet om rektors (eventuelle) meddelelse af en  

 mundtlig afgørelse i andres påhør i gymnasiets fællesområde.
 Undervisningsministeriet har  

 ikke noget grundlag for at bestride (B)s opfattelse, hvorefter rektor,  

 som  

 ovenfor refereret, har udtrykt sig på en måde, der har givet (B) det klare  

 indtryk,  

 at han var bortvist.
På den anden side har vi  

 heller ikke grundlag for at bestride rektors forklaring, hvorefter det ikke  

 var  

 hans agt at bortvise (B) fra skolen.
Rektor modsiger så vidt ses dog ikke, at  

 han har givet anledning til, at eleven har fået opfattelsen af at være blevet  

 bortvist.
 Ministeriet har i afgørelsen  

 af den 7. september 2000 på dette punkt givet udtryk for ikke at ville  

 tage  

 stilling til lovligheden af en afgørelse, som ikke ses at være truffet.
 Formuleringen skyldes, at  

 ministeriet ikke fandt det sandsynliggjort, at rektor havde truffet en  

 afgørelse om bortvisning af (B) dels fordi en sådan afgørelse ville være  

 materielt uhjemlet, dels fordi sagsbehandlingsreglerne ikke ville være  

 opfyldt  

 og endelig fordi (den eventuelt trufne) afgørelse ikke var blevet søgt  

 håndhævet men tværtimod af rektor blev benægtet/tilbagekaldt overfor (B) og  

 klageren i løbet af ca. en halv time.
 Vi fandt således ikke  

 grundlag for at realitetsbehandle klagen som en klage over uberettiget  

 bortvisning, da der ville blive tale om sagsbehandling på et hypotetisk  

 grundlag.
 Ministeriet vil imidlertid  

 finde det stærkt kritisabelt, hvis en rektor har truffet en mundtlig  

 afgørelse  

 om bortvisning på summarisk grundlag af en elev i flere end 100 elevers påhør  

 i  

 en skoles fællesområde, således som det er beskrevet af klageren.
Som begivenhederne sluttede  

 den 1. maj 2000 på rektors kontor, har ministeriet dog ikke fundet det  

 fornødent at foretage yderligere oplysning af sagen med hensyn til  

 fastlæggelse  

 af, hvad rektor nærmere udtalte overfor (B) i gymnasiets fællesområde kl. ca.  

 9.30. Den 3. januar 2002 sendte jeg  

 Undervisningsministeriets og rektor Cs udtalelser til A.
I et brev af  

 9.  

 januar 2002 til mig skrev A bl.a. at han fandt rektors oplysninger om brug af  

 skolens fri telefoner ganske uden indhold i den aktuelle sag hvor  

 B  

 overhovedet ikke blev tilbudt telefonadgang selvom ønsket herom knap  

 kunne  

 udtrykkes tydeligere, end det skete.
I relation til rektors tidligere  

 udtalelse i brev af 23. maj 2000 (citeret ovenfor) om en  

 ledelsesrepræsentants  

 deltagelse i samtaler med personer der senere ville kunne påklage samtalens  

 indhold, udtalte A bl.a. at han fandt det påfaldende at rektor, i  

 samtalesituationer, hvor resultatet kan blive en  

  

 afgørelse  

  

 i forvaltningsretlig henseende, konsekvent synes at sikre  

 sig selv med tilstedeværelsen af yderligere en repræsentant for skolen, mens  

 eleven på sin side ikke bliver vejledt om sine rettigheder eller bliver  

 tilbudt  

 at få en repræsentant ved sin side.
Afslutningsvis påpegede A at  

 Uddannelsesstyrelsen ikke havde reageret på hans forespørgsel i hans klage af  

 16. juli 2000 i relation til om styrelsen ville foranledige berigtigelse over  

 for D af den uhjemlede afgørelse om midlertidig bortvisning i to dage.
I et brev af 16. januar 2002  

 til Undervisningsministeriet kommenterede rektor dele af sagsforløbet som  

 beskrevet i ministeriets brev af 17. december 2001 til mig.
Brevet blev sendt  

 i  

 kopi til mig.
I brevet har rektor bl.a. bestridt at have bedt B om at  

 pakke  

 sin taske.
Rektor anførte herom at formuleringen er kategorisk og  

 må bero på  

 en misforståelse, udsagnet er kun benyttet af klageren, og omtalte  

 formulering  

 har aldrig været anvendt af rektor, da episoden ikke har fundet sted  .
Rektor Cs brev blev besvaret  

 af Undervisningsministeriet i brev af 1. februar 2002 som jeg har modtaget i  

 kopi.
I brevet anførte ministeriet i relation til rektors kommentar om at  

 episoden ikke har fundet sted, bl.a. at ministeriet ikke kunne  

 vide hvad  

 rektor udtalte i forbindelse med at B afslog at ledsage rektor til kontoret.  

 Ministeriet anførte i den forbindelse at [k]lagerne har oplyst, at  

 rektor har  

 udtalt sig som anført i ministeriets brev.
Rektor har bestridt at have udtalt  

 sig sådan, men har så vidt ses ikke oplyst, hvad han faktisk har sagt.
 I en supplerende udtalelse af  

 1. februar 2002 til mig anførte Undervisningsministeriet følgende:
 Undervisningsministeriet har  

 ikke særlige bemærkninger til (A)s brev af den 9. januar 2002.
 Det bemærkes dog, at  

 Undervisningsministeriets manglende stillingtagen til klagerens anmodning om  

 en  

 berigtigelse vedrørende rektors afgørelse i forhold til gymnasieelev (D)  

 skyldes, at denne elev efter ministeriets opfattelse ikke er part i  

 (A)s  

 klagesag.
 (D) har ikke klaget for sit  

 vedkommende og ministeriet har ikke hjemmel til at gribe ind i konkrete  

 elevsager med mindre, der foreligger en klage.
Det ville have været  

 rigtigst, om ministeriet havde taget stilling til spørgsmålet i afgørelsen af  

 den 10. juli 2000. Den 12. februar 2002 sendte  

 jeg en kopi af rektor Cs brev af 16. januar 2002 og  

 Undervisningsministeriets  

 to breve af 1. februar 2002 til A til orientering.
Ombudsmandens udtalelse Bistand efter forvaltningslovens § 8 a.  

  

 (C) sondrer mellem en rektors udøvelse af ledelsesret der bl.a. består i at  

 kunne bede en elev om at komme til rektors kontor, og det juridiske krav  

 efter forvaltningslovens § 8 om en elevs ret til bistand under en samtale med  

 rektor.
Rektor har oplyst at sidstnævnte naturligvis ikke vil være  

 noget problem, og har henvist til at kontoret altid med beredvillighed  

 stiller en telefon til rådighed når sådanne ønsker udtrykkes.
Se bl.a.  

 rektors udtalelse af 23. maj 2000 til Undervisningsministeriet.
Rektor har  

 endvidere i sin udtalelse til mig af 14. november 2001 påpeget at  

 elevens kvittering for varslet faktisk finder sted under  

 tilstedeværelse af en bisidder, og at forløbet den 1. maj 2000 viser  

 rektors villighed til at modtage en bisidder på kontoret.
 Rektor (C) har i sine udtalelser af 29. oktober og 14. november 2001 til brug  

 for min sagsbehandling gentaget at der intet er til hinder for at imødekomme  

 en elevs ønske om en bisidder i en situation som den foreliggende, og rektor  

 har herved på ny henvist til den omtalte fri telefonadgang.
I den foreliggende sag deltog De som bisidder for Deres søn i samtalen på  

 rektors kontor den 1. maj 2000, og jeg har ikke tilstrækkeligt grundlag for  

 at tilsidesætte (C)s ovenfor nævnte oplysning om at kontoret stiller en  

 telefon til rådighed for eleven når sådanne ønsker om bistand udtrykkes.
Som  

 omtalt nedenfor under pkt. 2 har jeg ikke mulighed for at fastlægge de  

 nærmere omstændigheder, herunder den nærmere ordveksling der fandt sted i  

 gymnasiets fællesområde den 1. maj kl. ca. 9.30 mellem Deres søn og rektor  

 (C). Jeg mener derfor ikke jeg har grundlag for at vurdere om rektor  

 (allerede) i gymnasiets fællesområde burde have oplyst Deres søn om at han  

 havde mulighed for at benytte den omtalte telefon med henblik på at tilkalde  

 Dem.
 b.  

  

 Rektor (C) har i sine udtalelser af 23. maj 2000 og 14. november  

 2001 - foruden at have henvist til den fri telefonadgang -  

 tillige henvist  

 til at der altid deltager en ledelsesrepræsentant i samtaler som den  

 omhandlede, og at dette også var tilfældet den 1. maj 2000. Jeg bemærker for  

 god ordens skyld at da vedkommende ledelsesrepræsentant netop repræsenterede  

 ledelsen og ikke Deres søn, kan dette forhold ikke anføres til støtte for at  

 forvaltningslovens § 8 blev respekteret i sagen.
 c.  

  

 De udtalelser som rektor (C) og Undervisningsministeriet har  

 afgivet til brug for min sagsbehandling, giver mig grund til nogle  

 bemærkninger  

 vedrørende bl.a. principperne i forvaltningslovens § 8:
Det er et grundlæggende  

 princip i dansk forvaltningsret at den der er part i en sag i den offentlige  

 forvaltning, på ethvert tidspunkt kan lade sig repræsentere eller bistå af  

 andre.
Ved forvaltningslovens gennemførelse blev denne almindelige  

 grundsætning, som hidtil havde været gældende på ulovbestemt grundlag, anset  

 for så væsentlig at den blev optaget i forvaltningslovens § 8. Bestemmelsen  

 lyder således:
§ 8.  

  

 Den, der er part i en sag, kan på ethvert tidspunkt af sagens  

 behandling lade sig repræsentere eller bistå af andre.
Myndigheden kan dog  

 kræve, at parten medvirker personligt, når det er af betydning for sagens  

 afgørelse.
Stk. 2.  

  

 Bestemmelsen i stk. 1, 1. pkt. gælder ikke, hvis partens  

 interesse i at kunne lade sig repræsentere eller bistå findes at burde vige  

 for  

 væsentlige hensyn til offentlige eller private interesser, eller hvor andet  

 er  

 fastsat ved lov. Efter lovens § 2 gælder  

 bestemmelsen direkte i sager hvori der er eller vil blive truffet afgørelse  

 af  

 en forvaltningsmyndighed.
 Det fremgår af sagen at  

 formålet med rektor (C)s anmodning til Deres søn om at følge med til  

 kontoret  

 var at Deres søn skulle kvittere for et varsel vedrørende forsømmelser.
 Rektor (C) har anført at det  

 måtte betegnes som meget tvivlsomt om der forelå en afgørelse i  

 forvaltningslovens henseende, jf. rektors udtalelse af 14. november 2001.
Undervisningsministeriet har  

 i afgørelsen af 7. september 2000 lagt til grund at der ikke var tale om en  

 afgørelsessag, og ministeriet fandt med henvisning hertil ikke grundlag for  

 kritik af gymnasiet.
Ministeriet har imidlertid i udtalelsen til mig af 17.  

 december 2001 anført at ministeriets afgørelse byggede på en utilstrækkelig  

 analyse af sagens faktiske omstændigheder.
Det er nu ministeriets opfattelse  

 at  

 der var tale om en afgørelsessag i forvaltningslovens forstand, og at  

 det  

 forhold, at rektor i tilfælde, hvor der ikke foreligger en afgørelsessag som  

 udgangspunkt  

 kan se bort fra en elevs ønske om bistand efter forvaltningslovens § 8, ( )  

 heller ikke [kan] påberåbes i denne sag, hvor der netop forelå en  

 afgørelsessag.
 Der er efter min opfattelse  

 ikke tvivl om at Deres søns modtagelse af og kvittering på rektors kontor den  

 1. maj 2000 for et varsel vedrørende forsømmelser var (en del af) en  

 afgørelsessag i forvaltningslovens forstand, og jeg er derfor enig i  

 Undervisningsministeriets vurdering i ministeriets udtalelse af 17. december  

 2001.
 På den baggrund mener jeg at  

 det er beklageligt at rektor (C) har betegnet spørgsmålet som meget  

 tvivlsomt,  

 ligesom jeg mener at det er beklageligt at Undervisningsministeriet i  

 ministeriets afgørelse af 7. september 2000 udtalte at der ikke var tale om  

 en  

 afgørelsessag.
d.  

  

 Jeg må endvidere lægge til grund at Undervisningsministeriet  

 fandt det udslagsgivende for spørgsmålet om hvorvidt der forelå en  

 afgørelsessag, at rektor den 1. maj 2000 endnu ikke havde truffet afgørelse i  

 sagen.
Ministeriet anførte således i udtalelsen af 17. december 2001 at  

 [e]n  

 afgørelsessags behandling er i almindelighed først afsluttet, når myndigheden  

 har truffet afgørelse og bekendtgjort afgørelsen for modtageren.
Denne  

 hovedregel gælder også i denne sag og rektors sagsbehandling kan derfor ikke  

 anses for afsluttet på et tidspunkt, der ligger forud for mødeindkaldelsen  

 den  

 1. maj 2000 kl. ca. 9.30.
Ministeriet mente på den baggrund at rektor  

 ikke  

 havde været berettiget til at forlange at Deres søn skulle give møde uden  

 Deres  

 tilstedeværelse.
Undervisningsministeriet  

 opfattelse er ikke præcis.
Den omstændighed at en myndighed har truffet  

 afgørelse i en sag, bevirker ikke at de retsvirkninger der knytter sig til at  

 sagen er en afgørelsessag i forvaltningslovens forstand, dermed ophører.
e.  

  

 Jeg mener i øvrigt ikke at det var berettiget at rektor (C) og  

 Undervisningsministeriet tillagde det væsentlig betydning om samtalen på  

 rektors kontor den 1. maj 2000 var (en del af) en afgørelsessag i  

 forvaltningslovens forstand.
Baggrunden er følgende:
Grundsætningen om retten til  

 repræsentation må - også efter forvaltningslovens gennemførelse - antages at  

 gælde i videre omfang på ulovbestemt grundlag.
Dette fremgår allerede af  

 flere  

 tidligere ombudsmandsudtalelser.
Jeg henviser til mine udtalelser i  

 Folketingets  

 Ombudsmands beretninger for 1992, s. 347ff*, for 1997, s. 299ff*, for 2000,  

 s.  

 229ff* og for 2001, s. 514ff* og 574ff*.
 Hvis der ikke er tale om en  

 afgørelsessag eller spørgsmålet herom er tvivlsomt, skal en persons ret til  

 repræsentation og bistand derfor vurderes på grundlag af de bestemmelser der  

 svarer til forvaltningslovens § 8, og som gælder supplerende på ulovbestemt  

 grundlag.
2. Spørgsmålet om rektor meddelte en mundtlig afgørelse til Deres søn i  

 andres påhør i gymnasiets fællesområde De har gjort gældende at  

 rektor (C) i gymnasiets fællesområde mundtligt og i utvetydige vendinger  

 bortviste Deres søn fra gymnasiet, idet han meddelte Deres søn at han kunne  

 pakke sin taske og gå idet han var bortvist fra skolen, ligesom rektor  

 tilføjede at han ville gå ind og skrive brevet med det samme.
Rektor meddelte  

 Dem under samtalen den 1. maj 2000 at Deres søn ikke var blevet bortvist.
Rektor har i udtalelsen af  

 29. oktober 2001 udtalt at en permanent bortvisning ikke havde  

 fundet sted.  

 Rektor har ikke anført hvad han i givet fald sagde til Deres søn den  

 pågældende  

 dag, men i hans brev af 16. januar 2002 til Undervisningsministeriet har han  

 bestridt at have bedt Deres søn om at pakke sin taske.
Rektor har således  

 anført at omtalte formulering har aldrig været anvendt af rektor, da  

 episoden  

 ikke har fundet sted.
Undervisningsministeriet har  

 anført at ministeriet hverken har grundlag for at bestride Deres søns  

 opfattelse hvorefter rektor (C) har udtrykt sig på en måde der har givet  

 Deres  

 søn det klare indtryk at han var bortvist, eller rektor (C)s forklaring  

 hvorefter det ikke var hans agt at bortvise Deres søn fra skolen, jf.  

 ministeriets udtalelse af 17. december 2001 til mig.
Ministeriet har  

 endvidere  

 i brev af 1. februar 2002 til rektor udtalt at ministeriet ikke kan vide hvad  

 rektor udtalte over for Deres søn i forbindelse med at han afslog at følge  

 med  

 rektor til kontoret.
Ombudsmandsinstitutionen er  

 ikke egnet til at afklare et bevisspørgsmål som det foreliggende fordi  

 ombudsmanden i almindelighed ikke har mulighed for at afhøre vidner i sagen,  

 men behandler klager på et skriftligt grundlag.
En endelig konstatering af  

 hvad  

 rektor (C) sagde til Deres søn den 1. maj 2000 i gymnasiets fællesområde, vil  

 derfor ikke kunne gennemføres inden for rammerne af min undersøgelse.
3.  

  

 Jeg har overvejet at foretage en nærmere undersøgelse af om  

 Undervisningsministeriet og/eller rektor (C) skulle have foranlediget en  

 genoptagelse af (D)s sag.
Under hensyn til den tid der er gået siden  

 (C) traf  

 afgørelse i (D)s sag, samt til at (D) ikke har rettet henvendelse til  

 mig, har  

 jeg ikke fundet tilstrækkeligt grundlag for en sådan undersøgelse.
Jeg  

 henviser  

 til ombudsmandslovens § 16, stk. 1, hvorefter ombudsmanden selv afgør om en  

 klage giver tilstrækkeligt grundlag for undersøgelse.
 Jeg har gjort (X) Gymnasium  

 v/rektor (C) og Undervisningsministeriet bekendt med min opfattelse.
Jeg foretager mig herefter  

 ikke mere i anledning af Deres klage. NOTER: (*)  

 FOB 1992, s. 347,  

 FOB 1997, s. 299,  

 FOB 2000, s. 229, og  

 FOB 2001, s. 514  

 og  

 574.
