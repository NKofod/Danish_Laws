(Gymnasie- og  

 hf-optagelsesbekendtgørelsen) I medfør af § 11, stk. 2, § 14 og § 28 i lov om kursus til højere  

 forberedelseseksamen og om studieforberedende enkeltfagsundervisning for  

 voksne m.v., jf. lovbekendtgørelse nr. 563 af 20. juni 1996, samt § 5, stk. 2  

 - 4, og § 27 b i lov om gymnasiet m.v., jf. lovbekendtgørelse nr. 564 af 20.  

 juni 1996, fastsættes:
Vejledning om undervisningstilbuddet § 1.  Amtsrådet drager omsorg for, at ansøgere og  

 forældre i skriftligt materiale og ved orienteringsmøder på gymnasieskolerne  

 og på de kurser, der tilbyder 2-årige forløb til højere forberedelseseksamen  

 (hf), orienteres om undervisningstilbud på gymnasieskoler, studenterkurser og  

 hf-kurser i amtskommunen, og om betingelserne for optagelse.
Vejledningen,  

 der udsendes til skolerne og hf-kurserne til brug ved orienteringen om  

 ungdomsuddannelserne, skal indeholde oplysninger om sprogfag, valgfag og  

 tilvalgsfag på institutionerne samt om reglerne for befordringsgodtgørelse og  

 amtskommunens ordning vedrørende elevbetaling for visse undervisningsmidler.  

 Vejledningen skal indeholde tilsvarende oplysninger om private  

 gymnasieskoler, studenterkurser og kurser med 2-årige hf-forløb i  

 amtskommunen, og det skal fremgå, at undervisningen på private  

 gymnasieskoler, studenterkurser og hf-kurser normalt ikke er gratis for  

 eleverne/kursisterne.
 Stk. 2.  Amtsrådet skal koordinere orienteringsmøderne  

 dels inden for amtskommunen dels med orienteringsmøder på gymnasieskoler og  

 hf-kurser i tilgrænsende amtskommuner, således at ansøgerne får mulighed for  

 at deltage i flere orienteringsmøder inden for en rimelig afstand fra  

 bopælen.
Stk. 3.  Amtsrådet drager omsorg for, at offentligheden  

 gennem skriftligt materiale, der udsendes senest den 15. januar, orienteres  

 om, hvilke amtskommunale institutioner der i det kommende undervisningsår  

 tilbyder studieforberedende enkeltfagsundervisning i amtskommunen, og om  

 betingelserne for optagelse til undervisningen.
Vejledningen udsendes til  

 biblioteker, arbejdsformidling m.v. samt til skoler og kurser.
Den skal  

 indeholde oplysninger om regler for befordringsgodtgørelse, gebyr samt  

 amtskommunens ordning vedrørende elevbetaling for visse undervisningsmidler.  

 Vejledningen skal indeholde tilsvarende oplysninger om enkeltfagstilbud på  

 private kurser i amtskommunen, og det skal fremgå, at undervisningen på  

 private kurser ikke er gratis for kursisterne.
 Stk. 4.  For så vidt angår det storkøbenhavnske område  

 påhviler det Københavns Amt samt Københavns og Frederiksberg kommuner i  

 fællesskab at give denne orientering.
Optagelsesbetingelser Gymnasiet § 2.  Optagelse i 1. gymnasieklasse er betinget af, at  

 ansøgeren b. har aflagt folkeskolens afgangsprøve i fysik/kemi - for ansøgere, der  

 søger optagelse på matematisk linje.
 Stk. 2.  En ansøger, der har afsluttet 10. klasse i  

 folkeskolen, vil kunne optages i 1. gymnasieklasse, når ansøgeren opfylder de  

 betingelser, der er fastsat i stk. 1, nr. 2 - 5. Folkeskolens udvidede  

 afgangsprøve kan dog ved anvendelse af nr. 4 og 5 træde i stedet for  

 folkeskolens afgangsprøve.
 § 3.  Med hensyn til optagelse af ansøgere, der ikke  

 opfylder betingelserne i § 2, samt om optagelse senere end i 1.  

 gymnasieklasse henvises til bilag 1.
2-årigt hf-forløb, studenterkursus og studieforberedende  

 enkeltfagsundervisning § 4.  Optagelse på et 2-årigt hf-forløb er betinget  

 af, at ansøgeren enten eller Stk. 2.  Rektor/forstander kan bestemme, at en ansøger  

 med en anden skolebaggrund end den i stk. 1, nr. 1, nævnte optages direkte i  

 forlængelse af en tilsvarende 10-årig skoleuddannelse.
Desuden kan  

 rektor/forstander bestemme, at en ansøger med ganske særlige kvalifikationer,  

 svarende til kravene i stk. 1, nr. 1, pkt. b og c, kan optages direkte i  

 forlængelse af 9. klasse eller tilsvarende niveau.
Optagelsen sker på  

 baggrund af rektors/forstanders konkrete vurdering af ansøgerens  

 kvalifikationer.
 Stk. 3.  Optagelse til undervisning, der fører til  

 højeste gymnasiale niveau i et fag, sker efter rektors/forstanders konkrete  

 vurdering af ansøgerens kvalifikationer.
 § 5.  Optagelse som kursist på et studenterkursus kan  

 tidligst finde sted et år efter undervisningspligtens ophør.
Stk. 2.  Rektor afgør, eventuelt efter en  

 optagelsessamtale, jf. § 22, ud fra en vurdering af ansøgerens  

 kvalifikationer, om en ansøger til et 2-årigt forløb til studentereksamen kan  

 optages.
Nedenstående betingelser skal normalt være opfyldt:
 § 6.  En ansøger kan optages til studieforberedende  

 enkeltfagsundervisning efter reglerne i § 4, stk. 1, nr. 2, og stk. 3, eller  

 efter at have afsluttet 10. klasse og være blevet optaget på grunduddannelse  

 til social- og sundhedshjælper.
 § 7.  Optagelse i gymnasiet, til 2-årigt hf-forløb, på  

 studenterkursus og til studieforberedende enkeltfagsundervisning kan normalt  

 kun ske ved undervisningens begyndelse, men rektor/forstander kan i særlige  

 tilfælde optage elever/kursister senere, jf. bilag 1.
Ansøgning om optagelse Gymnasiet § 8.  Ved ansøgning om optagelse i 1. gymnasieklasse  

 anvendes et skema, der udarbejdes af Undervisningsministeriet, jf. § 9.  

 Ansøgere, der går i grundskolens 9. eller 10. klasse, afleverer  

 ansøgningsskemaet til deres hidtidige skole, som sender det til den primært  

 søgte gymnasieskole.
Ansøgere, der ikke går i skole, sender ansøgningsskemaet  

 til den søgte gymnasieskole.
Ansøgningsfristen fastsættes af  

 Undervisningsministeriet.
 Stk. 2.  Ansøgningen underskrives af ansøgeren, og for  

 ansøgere, der er undergivet forældremyndighed, underskrives ansøgningen  

 tillige af forældremyndighedens indehaver.
 § 9.  Ansøgningsskemaet forsynes med oplysninger fra  

 den afleverende skole og fra ansøgeren.
Stk. 2.  Den afleverende skole oplyser om Stk. 3.  Ansøgeren oplyser 2-årigt hf-forløb § 10.  Ved ansøgning om optagelse til 2-årigt  

 hf-forløb anvendes et skema, der udarbejdes af Undervisningsministeriet, jf.  

 § 11. Ansøgningsskemaet afleveres til det primært ønskede kursus inden en  

 frist, der fastsættes af ministeriet.
Ansøgere, der går i 10. klasse,  

 afleverer dog ansøgningsskemaet til den hidtidige skole, der sender  

 ansøgningen til det primært ønskede kursus.
 Stk. 2.  Ansøgningen underskrives af ansøgeren, og for  

 ansøgere, der er undergivet forældremyndighed, underskrives ansøgningen  

 tillige af forældremyndighedens indehaver.
 § 11.  Ansøgningen skal indeholde oplysninger om  

 tidligere skolegang og uddannelse, herunder kopi af prøvebeviser og  

 eksamenspapirer.
 Stk. 2.  For ansøgere, der går i 10. klasse, påfører den  

 hidtidige skole ansøgningsskemaet følgende oplysninger:
 Stk. 3.  Ansøgeren oplyser:
Studenterkursus og studieforberedende enkeltfagsundervisning § 12.  Ansøgning om optagelse på studenterkursus og  

 til studieforberedende enkeltfagsundervisning sker ved henvendelse til den  

 uddannelsesinstitution, hvor ansøgeren ønsker at følge undervisningen.
 Stk. 2.  Ansøgningsfristen fastsættes lokalt, dog  

 tidligst til den 5. august, og ansøgere, der tilmelder sig efter udløbet af  

 fristen, og som i øvrigt opfylder optagelsesbetingelserne, optages i det  

 omfang, der er plads på oprettede hold, jf. dog § 7.
Særlige forhold § 13.  Ansøgere, der har et handicap, som medfører  

 væsentlige vanskeligheder for ansøgeren ved skriftlige og/eller mundtlige  

 præstationer, bilægger ansøgningen en erklæring, der dokumenterer  

 handicappets tilstedeværelse, art og grad.
Erklæringen skal indeholde  

 oplysning om, ved hvilke præstationer handicappet medfører vanskeligheder for  

 ansøgeren, samt om ansøgeren har fået eller har søgt særlig undervisning på  

 grund af sit handicap.
Erklæringen skal være afgivet af en, der er sagkyndig  

 med hensyn til det pågældende handicap (skolepsykolog, læge m.v.). Ved svære  

 læse/stavevanskeligheder (ordblindhed) skal der foreligge en erklæring fra  

 pædagogisk psykologisk rådgivningskontor.
Kostafdeling § 14.  Ønsker en ansøger at blive optaget på  

 kostafdelingen på en gymnasieskole eller et kursus, indsender ansøgeren  

 udover det skema, der er nævnt i §§ 8 og 10, en særskilt ansøgning til  

 kostskolen med oplysning om, hvilken gymnasieskole, evt. anden kostskole,  

 ansøgeren ønsker at blive optaget på, hvis vedkommende ikke opnår plads på  

 kostskolen.
Stk. 2.  Ved ansøgning om optagelse som kostelev på en  

 kostskole anvendes et skema, der rekvireres fra den kostskole, ansøgeren  

 primært søger optagelse på.
Ansøgningen indsendes til kostskolen, jf. stk. 1,  

 inden den frist, der er fastsat i henhold til § 8.
 Stk. 3.  Rektor træffer afgørelse om tildeling af  

 kostelevpladser på kostskolerne.
 Stk. 4.  Modtager en offentlig kostskole flere ansøgere,  

 end der er plads til, skal rektor sætte sig i forbindelse med de afviste  

 ansøgere med henblik på en eventuel henvisning til en af de øvrige offentlige  

 kostskoler, uanset at det sekundære ønske ikke er en kostskole.
Optagelse Gymnasiet § 15.  Så snart resultaterne ved den skriftlige del af  

 folkeskolens afsluttende prøver i dansk og matematik foreligger, indberetter  

 den afleverende skole karaktererne for de ansøgere, der er betegnet  

 »måske egnet« eller »ikke egnet«, til vedkommende  

 gymnasieskole.
Har en ansøger fra 10. klasse ikke indstillet sig til prøve i  

 dansk og/eller matematik, indberettes de karakterer, som ansøgeren har opnået  

 ved den skriftlige del af folkeskolens afgangsprøver i faget/fagene ved  

 afslutningen af 9. klasse.
 Stk. 2.  Har en ansøger, der har indstillet sig til  

 folkeskolens afsluttende prøve i den ordinære prøvetermin i dansk og  

 matematik, på grund af sygdom eller forhold, der må ligestilles hermed, ikke  

 eller kun delvis gennemført de skriftlige prøver, indberettes i stedet for de  

 manglende prøvekarakterer de standpunktskarakterer, som ansøgeren har opnået  

 i skriftlig dansk og skriftlig matematik, jf. § 9, stk. 2, nr 3.
§ 16.  Rektor for den primært ansøgte gymnasieskole  

 afgør, om en ansøger kan optages, eller om der først kan tages stilling  

 hertil efter en optagelsesprøve.
Afgørelsen træffes efter følgende regler:
 Stk. 2.  En ansøger, der af den afleverende skole er  

 betegnet som »egnet« eller »måske egnet«, og som ikke er  

 optaget i medfør af stk. 1, nr. 1 og 2, og ansøgere, der er betegnet som  

 »ikke egnet«, tilbydes en optagelsesprøve, jf. § 17.
Stk. 3.  For ansøgere, der på grund af sygdom eller  

 forhold, der må sidestilles hermed, ikke eller kun delvis har gennemført de  

 skriftlige prøver i dansk og matematik, lægges ansøgerens standpunktskarakter  

 i skriftlig dansk og matematik til grund ved afgørelsen efter stk. 1, jf. §  

 15, stk. 2, i det omfang, hvori prøverne ikke er gennemført.
Optagelse sker  

 under forudsætning af, at ansøgeren aflægger de mundtlige prøver, der kræves  

 i § 2, jf. dog § 18, stk. 3.
§ 17.  Rektor indkalder ansøgere efter § 16, stk. 2,  

 som primært har søgt optagelse ved skolen, til en mundtlig optagelsesprøve,  

 der holdes inden sidste skoledag.
Med hensyn til prøvens forløb henvises til  

 bilag 3.
Stk. 2.  Rektor vurderer efter drøftelse med de af  

 skolens lærere, der har medvirket ved prøven for den enkelte ansøger, om  

 ansøgeren forventes at kunne følge undervisningen på tilfredsstillende måde  

 og fuldføre undervisningen på normal tid.
Rektor træffer denne afgørelse om  

 optagelse under hensyntagen til:
 § 18.  Afgørelser efter § 16 og § 17 meddeles  

 skriftligt til ansøgeren eller, hvis denne er undergivet forældremyndighed,  

 til forældremyndighedens indehaver.
 Stk. 2.  Elever, der er optaget uden aflæggelse af en  

 optagelsesprøve, skal ved begyndelsen af skoleåret over for vedkommende  

 gymnasieskole dokumentere, at de har aflagt de prøver, der kræves.
 Stk. 3.  Rektor kan tillade, at en ansøger, der på grund  

 af sygdom eller forhold, der må sidestilles hermed, ikke eller kun delvis har  

 gennemført de mundtlige prøver, jf. § 2, alligevel optages.
2-årigt hf-forløb § 19.  Ansøgere efter § 4, stk. 1, nr. 2, indkaldes af  

 det primært søgte kursus til en optagelsessamtale, der danner grundlag for  

 rektors/forstanders vurdering af, om ansøgeren kan optages.
 § 20.  For ansøgere direkte fra 10. klasse gælder, at  

 den afleverende skole, så snart resultaterne ved den skriftlige del af  

 folkeskolens afsluttende prøver foreligger, indberetter karaktererne for de  

 ansøgere, der er betegnet »måske egnet« eller »ikke  

 egnet«, til vedkommende hf-kursus.
 Stk. 2.  Har en ansøger, der har indstillet sig til  

 folkeskolens afsluttende prøve i den ordinære prøvetermin, på grund af sygdom  

 eller forhold, der må ligestilles hermed, ikke eller kun delvis gennemført de  

 skriftlige prøver, indberettes i stedet de standpunktskarakterer, som  

 ansøgeren har opnået, jf. stk. 6.
Stk. 3.  Rektor/forstander for det primært ansøgte  

 hf-kursus træffer afgørelse om, hvorvidt en ansøger kan optages, eller om der  

 først kan tages stilling hertil efter en optagelsessamtale.
Afgørelsen  

 træffes efter følgende regler:
 Stk. 4.  En ansøger, der af den afleverende skole er  

 betegnet som »egnet«, og som ikke er optaget i medfør af stk. 3, og  

 ansøgere, der er betegnet som »måske egnet« eller »ikke  

 egnet«, tilbydes en optagelsessamtale.
Stk. 5.  Rektor/forstander indkalder ansøgere efter stk.  

 4, som primært har søgt optagelse på kurset, til en optagelsessamtale, der  

 afholdes inden sidste skoledag.
Rektor/forstander afgør på grundlag af  

 optagelsessamtalen samt de resultater, som ansøgeren har opnået ved  

 folkeskolens afsluttende prøver i de i § 4, stk. 1, nr. 1, nævnte fag, om  

 ansøgeren kan optages.
Ved afgørelsen tager rektor/forstander hensyn til, om  

 en ansøger har et handicap, der medfører væsentlige vanskeligheder for  

 ansøgeren Stk. 6.  For ansøgere, der på grund af sygdom eller  

 forhold, der må sidestilles hermed, ikke eller kun delvis har gennemført de  

 afsluttende skriftlige prøver i de i § 4, stk. 1, nr. 1, nævnte fag, lægges  

 ansøgerens skriftlige standpunktskarakterer ved slutningen af 9. eller 10.  

 klasse til grund ved afgørelsen efter stk. 3 i det omfang, hvori prøverne  

 ikke er gennemført, jf. stk. 2. Optagelse sker under forudsætning af, at  

 ansøgeren aflægger de mundtlige prøver, der kræves i § 4, stk. 1, nr. 1, jf.  

 dog § 21, stk. 3.
 § 21.  Afgørelser efter § 19 og § 20 meddeles  

 skriftligt til ansøgeren eller, hvis denne er undergivet forældremyndighed,  

 til forældremyndighedens indehaver.
 Stk. 2.  Kursister, der er optaget uden  

 optagelsessamtale, skal ved begyndelsen af kursusåret over for vedkommende  

 hf-kursus dokumentere, at de har aflagt de prøver, der kræves.
 Stk. 3.  Rektor/forstander kan dog tillade, at en  

 ansøger, der på grund af sygdom eller forhold, der må sidestilles hermed,  

 ikke eller kun delvis har gennemført de mundtlige prøver, jf. § 4, alligevel  

 optages.
Studenterkurser og studieforberedende enkeltfagsundervisning § 22.  En ansøger, der søger optagelse på  

 studenterkursus eller til studieforberedende enkeltfagsundervisning,  

 indkaldes til en optagelsessamtale, der danner grundlag for  

 rektors/forstanders vurdering af, om ansøgeren kan optages.
 Stk. 2.  Hvis en ansøger tidligere har været optaget til  

 gymnasial undervisning, afgør rektor/forstander dog, om ansøgeren kan optages  

 direkte eller skal indkaldes til en optagelsessamtale.
 Stk. 3.  Afgørelser efter stk. 1 og 2 meddeles  

 skriftligt til ansøgeren eller, hvis denne er undergivet forældremyndighed,  

 til forældremyndighedens indehaver.
Stk. 4.  Undervisningsministeriet kan indhente  

 oplysninger om ansøgerne og de optagne, herunder om Stk. 5.  Ministeriet fastsætter nærmere procedure for  

 indberetning af oplysningerne.
Fordeling af ansøgerne Gymnasiet § 23.  Ansøgerne optages på den gymnasieskole, de har  

 søgt som deres primære ønske.
Såfremt der er flere primære ansøgere, end en  

 skole kan optage, optages overskydende primære ansøgere i overensstemmelse  

 med deres andet eller tredje ønske i størst mulig udstrækning.
Hvis ikke alle  

 ansøgere kan optages i overensstemmelse med deres ønsker, tages tillige  

 hensyn til afstand og transportmulighed mellem ansøgernes bopæl og  

 gymnasieskolerne.
 Stk. 2.  Fordelingsudvalget, jf. § 24, foretager  

 fordelingen af de optagne ansøgere mellem alle offentlige og private  

 gymnasieskoler i amtskommunen, jf. stk. 1. Fordelingsudvalget skal desuden  

 sikre, at alle ansøgere, der har søgt rettidigt, og som kan optages, på samme  

 tid og senest 1. juli orienteres om, hvor de er optaget, jf. § 18, stk. 1.
 Stk. 3.  Fordelingsudvalget sender ansøgningerne fra de  

 ansøgere uden for amtskommunen, der ikke kan optages, til fordelingsudvalget  

 i den amtskommune, henholdsvis det storkøbenhavnske område, hvor ansøgerne er  

 hjemmehørende.
Stk. 4.  Fordelingsudvalget indberetter efter  

 fordelingen oplysninger om ansøgerne og de optagne til  

 Undervisningsministeriet, herunder indberettes Stk. 5.  Ministeriet fastsætter nærmere procedure for  

 indberetningen.
 § 24.  I hver amtskommune nedsættes et  

 fordelingsudvalg omfattende rektorerne for de offentlige og private  

 gymnasieskoler i amtskommunen samt 1-2 repræsentanter udpeget af amtsrådet.
 Stk. 2.  I det storkøbenhavnske område nedsættes et  

 fordelingsudvalg for Københavns Kommune, Frederiksberg Kommune og Københavns  

 Amt omfattende rektorerne for de offentlige og private gymnasieskoler i  

 området samt 1-2 repræsentanter for hver af de kommunale enheder.
 Stk. 3.  Fordelingsudvalget fastsætter selv sin  

 forretningsorden, herunder valg af formand og evt. nedsættelse af et  

 forretningsudvalg, og træffer alle afgørelser om fordeling af de optagne  

 ansøgere og om proceduren for fordelingen og orienteringen herom.
2-årigt hf-forløb § 25.  Ansøgerne optages på det hf-kursus, de har søgt  

 som deres første ønske.
Såfremt der er flere kvalificerede primære ansøgere,  

 end et kursus kan optage, optages overskydende primære ansøgere i  

 overensstemmelse med deres andet eller tredje ønske i størst mulig  

 udstrækning.
Hvis ikke alle ansøgere kan optages i overensstemmelse med deres  

 ønsker, tages tillige hensyn til afstand og transportmulighed mellem  

 ansøgernes bopæl og hf-kurserne.
Stk. 2.  Fordelingsudvalget, jf. § 26, foretager  

 fordelingen af de optagne ansøgere mellem de kurser, der tilbyder 2-årigt  

 hf-forløb i amtskommunen.
Fordelingsudvalget skal desuden sikre, at alle  

 ansøgere, der har søgt rettidigt, og som kan optages, på samme tid og senest  

 1. juli orienteres om, hvor de er optaget, jf. § 21, stk. 1.
 Stk. 3.  Fordelingsudvalget sender ansøgningerne fra  

 ansøgere uden for amtskommunen, der ikke kan optages, til fordelingsudvalget  

 i den amtskommune, henholdsvis det storkøbenhavnske område, hvor ansøgeren er  

 hjemmehørende.
Stk. 4.  Fordelingsudvalget indberetter efter  

 fordelingen oplysninger om ansøgerne og de optagne til  

 Undervisningsministeriet, herunder indberettes Stk. 5.  Ministeriet fastsætter nærmere procedure for  

 indberetningen.
 § 26.  I hver amtskommune nedsættes et  

 fordelingsudvalg omfattende rektorerne/forstanderne for de offentlige og  

 private hf-kurser, der tilbyder 2-årigt hf-forløb i amtskommunen, samt 1-2  

 repræsentanter udpeget af amtsrådet.
 Stk. 2.  I det storkøbenhavnske område nedsættes et  

 fordelingsudvalg for Københavns Kommune, Frederiksberg Kommune og Københavns  

 Amtskommune omfattende rektorerne/forstanderne for de offentlige og private  

 hf-kurser, der tilbyder 2-årigt hf-forløb i området, samt 1-2 repræsentanter  

 udpeget af hver af de kommunale enheder.
 Stk. 3.  Fordelingsudvalget fastsætter selv sin  

 forretningsorden, herunder valg af formand og evt. nedsættelse af et  

 forretningsudvalg, og træffer alle afgørelser om fordeling af de optagne  

 ansøgere og om proceduren for fordelingen og orienteringen herom.
Studenterkursus § 27.  Rektor for et offentligt studenterkursus sender  

 ansøgningsskemaerne for de ansøgere til det 2-årige forløb, som opfylder  

 betingelserne for optagelse, men som kursus ikke kan optage af  

 kapacitetsmæssige grunde, til den amtskommune, hvor ansøgeren er  

 hjemmehørende.
Amtskommunen henviser herefter ansøgeren til et andet  

 offentligt eller godkendt privat studenterkursus.
Ved henvisning til et  

 godkendt privat studenterkursus betaler amtskommunen undervisningsafgiften  

 for den pågældende ansøger, såfremt denne optages på kursus.
Ved henvisningen  

 skal det endvidere tilstræbes, at afstanden mellem ansøgerens bopæl,  

 eventuelt arbejdssted, og kursus sammenholdt med transportmulighederne bliver  

 rimelig.
Kapacitetsfastsættelse § 28.  Amtsrådet fastsætter på grundlag af  

 gymnasieskolernes bygningsmæssige kapacitet det maksimale antal klasser ved  

 den enkelte offentlige gymnasieskole (kapaciteten) samt det mindste antal  

 elever pr. klasse, skolen er forpligtet til at optage efter ansøgning.
 Stk. 2.  Gymnasieskolens bestyrelse fastsætter det  

 maksimale antal elever i klasserne ved skolen i overensstemmelse med den  

 minimumsramme for klassestørrelser i amtskommunens gymnasieskoler, som  

 amtsrådet fastsætter.
 § 29.  Amtsrådet fastsætter på grundlag af de  

 bygningsmæssige forhold det maksimale antal klasser ved det enkelte  

 amtskommunale selvstændige kursus og ved andre amtskommunale  

 uddannelsesinstitutioner, der tilbyder 2-årige hf-forløb (kursuskapaciteten)  

 samt det mindste antal kursister pr. klasse, kurset er forpligtet til at  

 optage efter ansøgning.
 Stk. 2.  Bestyrelsen/centerrådet på de amtskommunale  

 kurser/voksenuddannelsescentre fastsætter det maksimale antal kursister pr.  

 klasse ved kursus i overensstemmelse med den minimumsramme for  

 klassestørrelser på amtskommunens kurser, som amtsrådet fastsætter.
 § 30.  Ændringer i kapacitetsfastsættelsen efter §§ 28  

 og 29 med henblik på optagelsen et bestemt år skal finde sted inden den 1.  

 november i det forudgående år og indberettes til Undervisningsministeriet.
 Stk. 2.  I særlige tilfælde kan amtsrådet pålægge en  

 gymnasieskole eller et kursus en midlertidig overbelægning.
§ 31.  Kapaciteten ved private gymnasieskoler,  

 studenterkurser og hf-kurser, der tilbyder undervisning til 2-årige  

 hf-forløb, fastlægges af institutionen.
Amtskommunen orienteres inden den 1.  

 oktober i det forudgående år om kursuskapaciteten.
§ 32.  Kapaciteten ved Sorø Akademis Skole og ved  

 statslige institutioner, der tilbyder undervisning til 2-årige hf-forløb,  

 fastlægges af ministeriet.
Amtskommunen orienteres inden den 1. oktober i det  

 forudgående år om kursuskapaciteten.
Andre bestemmelser § 33.  Bestemmelserne i §§ 2-27 finder tilsvarende  

 anvendelse ved optagelse af elever og kursister ved private gymnasieskoler og  

 kurser.
 § 34.  Bestemmelserne i denne bekendtgørelse finder  

 tilsvarende anvendelse for ansøgere, der søger optagelse i 1. gymnasieklasse  

 i umiddelbar tilslutning til afslutningen af 9. eller 10. klassetrin på en  

 efterskole eller en kommunal ungdomsskole med heltidsundervisning, som  

 forbereder til folkeskolens afsluttende prøver.
 § 35.  For ansøgere som optages på en skole eller et  

 kursus i en amtskommune, hvor den pågældende ikke er hjemmehørende, kan  

 amtskommunen kræve betaling fra den amtskommune, hvor ansøgeren er  

 hjemmehørende.
 Stk. 2.  Betalingen sker årligt på grundlag af  

 elevtalsoplysninger pr. 5. september.
 Stk. 3.  En elev/kursist er hjemmehørende i den kommune,  

 hvor den pågældende er tilmeldt folkeregistret, og i den amtskommune, hvor  

 vedkommendes folkeregisterkommune ligger.
§ 36.  For de kursister, der optages på et godkendt  

 privat studenterkursus efter § 27, betaler amtskommunen  

 undervisningsafgiften.
Er der ikke aftalt andet, påhviler betalingen den  

 amtskommune, hvor kursisten er hjemmehørende.
Betalingen sker på grundlag af  

 kursistoplysninger pr. 5. september.
 § 37.  Bestemmelserne om amtsrådet i denne  

 bekendtgørelse finder tilsvarende anvendelse i Københavns og Frederiksberg  

 kommuner.
 Stk. 2.  For Sorø Akademis Skole træder  

 Undervisningsministeriet i amtsrådets sted.
Klagebestemmelse § 38.  Klage over afgørelser i henhold til denne  

 bekendtgørelse kan af ansøgeren indbringes for Undervisningsministeriet inden  

 to uger efter at afgørelsen er meddelt ansøgeren, jf. dog stk. 2-4.
 Stk. 2.  Fordelingsudvalgets afgørelser efter §§ 23 og  

 25 om ansøgernes fordeling på de enkelte gymnasieskoler og kurser kan ikke  

 indbringes for anden administrativ myndighed.
 Stk. 3.  Afgørelser, som amtsrådet træffer i medfør af §  

 35, stk. 1, kan ikke indbringes for Undervisningsministeriet.
 Stk. 4.  Den afleverende skoles afgørelse om egnethed  

 efter § 9, stk. 2, nr. 4, og § 11, stk. 2, nr. 3, kan ikke indbringes for  

 Undervisningsministeriet.
 Stk. 5.  Hvis ansøgeren er undergivet forældremyndighed,  

 kan klage også indgives af dennes indehaver.
Stk. 6.  Klagen indgives skriftligt til rektor, der  

 videresender klagen til ministeriet sammen med sin egen udtalelse i sagen.  

 Før sagen videresendes, skal rektor give klageren lejlighed til inden for en  

 uges frist at kommentere udtalelsen.
Klagerens eventuelle kommentar skal  

 medsendes til ministeriet.
 Stk. 7.  Ministeriet træffer afgørelse om stadfæstelse  

 af rektors afgørelse eller om ændring af denne til fordel for klageren.
 Ikrafttræden m.v.
 § 39.  Bekendtgørelsen træder i kraft den 18. januar  

 1997.
 Stk. 2.  Samtidig ophæves bekendtgørelse nr. 576 af 2.  

 juli 1993 om optagelse i gymnasiet, på studenterkursus, på kursus til højere  

 forberedelseseksamen og til studieforberedende enkeltfagsundervisning.
 Stk. 3.  For ansøgere, som har afsluttet 9. eller 10.  

 klassetrin efter reglerne i bekendtgørelse nr. 750 af 12. november 1987 om  

 folkeskolens afsluttende prøver mv. med senere ændringer, træder folkeskolens  

 afgangsprøve i regning/matematik i stedet for den i § 2, stk. 1, nr. 4,  

 nævnte prøve i matematik (skriftlig og mundtlig del).
Undervisningsministeriet, den 9. januar  

 1997 Ole Vig Jensen / Kjeld Sørensen Bilag 1 Bestemmelser om optagelse i gymnasiet af ansøgere, som ikke opfylder  

 optagelsesbetingelserne, samt om optagelse senere end ved begyndelsen af 1.  

 gymnasieklasse m.v.
1.1 Ansøgere, som ikke har haft mulighed for at opfylde optagelseskravene,  

 fx på grund af ophold i udlandet eller udenlandsk baggrund, kan optages i 1.  

 gymnasieklasse, hvis rektor for den primært ønskede skole skønner, at  

 vedkommende har den nødvendige faglige og sproglige baggrund for at  

 gennemføre uddannelsen på den normerede tid.
Ansøgeren kan evt. henvises til  

 en optagelsesprøve.
 1.2 Det er en forudsætning for optagelsen, at eleven efter  

 studentereksamen vil have opnået et niveau i tysk eller fransk, som mindst  

 svarer til folkeskolens afgangsprøve i faget, enten ved at eleven vælger et  

 af sprogene som begyndersprog eller aflægger folkeskolens afgangsprøve i et  

 af sprogene inden udgangen af 3. gymnasieklasse.
 2.1 For ansøgere, som ikke kommer direkte fra grundskolen, gælder  

 de normale optagelsesbetingelser, jf. kapitel 2.
2.2 For ansøgere, som ikke har en egnethedserklæring fra  

 grundskolen, afholdes en optagelsesprøve, idet rektor dog her også skal tage  

 ansøgerens beskæftigelse i perioden efter folkeskolen i betragtning ved  

 vurderingen af ansøgerens egnethed.
Rektor træffer afgørelse om optagelse ud  

 fra en helhedsvurdering af ansøgeren.
 2.3 Elever fra Europaskolerne, som er oprykket i Europaskolens 5.  

 klasse, optages i gymnasiet uden optagelsesprøve.
 3.1 Ansøgere fra friskoler, private grundskoler og efterskoler,  

 som ikke forbereder til folkeskolens afgangsprøver, optages efter en  

 optagelsesprøve, idet rektor også skal tage den afleverende skoles  

 beskrivelse af eleven i betragtning ved vurderingen af ansøgerens egnethed.
3.2 Der dispenseres kun fra kravet om folkeskolens afgangsprøver,  

 og ikke fra kravet om forkundskaber svarende hertil, herunder kravet om 9 års  

 skolegang og om, at der er fulgt undervisning i tysk eller fransk på 7.-9.  

 klassetrin eller på 8.-9. klassetrin, jf. § 2, stk. 1, nr. 2, ligesom  

 ansøgere til matematisk linje skal have modtaget undervisning i fysik/kemi  

 svarende til folkeskolens 9. klasse.
Rektor træffer afgørelse om optagelse ud  

 fra en helhedsvurdering af ansøgeren.
Optagelse senere end ved begyndelsen af 1. gymnasieklasse/1. hf 4.1 Rektor/forstander kan optage ansøgere senere i forløbet, hvis  

 det, eventuelt efter faglige prøver, vurderes, at ansøgeren har de nødvendige  

 forkundskaber til at kunne følge undervisningen på det klassetrin, hvor  

 vedkommende optages, jf. her især kravet om tysk eller fransk i § 2.
 4.2 Det er en forudsætning for indstilling til studentereksamen,  

 at eleven har gennemført mindst to års undervisning i gymnasieskolen,  

 medmindre der gives merit fra andre gymnasiale uddannelser, jf.  

 meritbekendtgørelsen.
 4.3 Ansøgere fra andre nordiske lande, fra Europaskolerne og fra  

 internationale skoler, som giver undervisning efter reglerne for  

 International Baccalaureate, optages normalt på et sådant klassetrin, at de  

 kan fuldføre deres uddannelse uden forsinkelse.
4.4 Rektor/forstander kan eventuelt dispensere fra undervisning  

 (og årskarakter) i de fag, der afsluttes efter 1. gymnasieklasse/1. hf under  

 forudsætning af, at ansøgeren kan dokumentere at have modtaget undervisning i  

 faget på tilsvarende niveau (fx ved en udenlandsk uddannelsesinstitution) og  

 aflægger prøven i faget.
Karakteren for prøver aflagt efter denne bestemmelse  

 indgår i ansøgerens eksamen, og ved studentereksamen medtælles prøven som en  

 af de 10 prøver, jf. gymnasiebekendtgørelsen.
Rektor kan endvidere tillade,  

 at en elev følger undervisningen i et manglende fag på et andet klassetrin.
Bilag 2 Definition af fortsætter- og begyndersprog 1. For holdindplacering af elever, der har valgt tysk eller fransk, gælder  

 følgende: Elever, som har gennemført mindst to års prøveforberedende  

 undervisning i tysk eller fransk, eller som efter rektors skøn har  

 tilsvarende kvalifikationer, optages på hold med fortsættersproget, og  

 elever, som ikke har gennemført denne undervisning optages på hold med  

 begyndersproget.
 2. Elever, som i tysk eller fransk opfylder betingelserne for  

 optagelse på fortsætterhold, kan ikke optages på begynderhold i dette sprog.  

 Rektor/forstander kan dog fravige denne regel for studenterkursister, hvor de  

 faglige forudsætninger efter rektors skøn ikke reelt er til stede.  

 Tilsvarende gælder for hf-kursister, jf. hf-bekendtgørelsens § 5, stk. 4,  

 sidste punktum.
Bilag 3 Om optagelsesprøven til 1.g.
 1. Formålet med optagelsesprøven er at give ansøgeren lejlighed til at  

 vise en sådan faglig viden og modenhed, at ansøgeren må forventes at kunne  

 følge undervisningen i gymnasiet på tilfredsstillende måde og fuldføre  

 uddannelsen på normal tid.
2.1 Optagelsesprøven omfatter tre mundtlige delprøver.
Samtlige  

 ansøgere, der skal til optagelsesprøve, prøves i dansk.
Ansøgerne til  

 sproglig linje prøves tillige i engelsk og i tysk eller fransk.
Ansøgere til  

 matematisk linje i matematik samt fysik og kemi.
2.2 To af gymnasiets lærere i det pågældende fag medvirker ved  

 hver delprøve.
Prøverne er for hvert fags vedkommende af ca. 20 minutters  

 varighed.
Ved prøverne i dansk, engelsk, tysk og fransk gives  

 forberedelsestid på ca. 20 minutter.
Ved forberedelsen i fransk og tysk må  

 der benyttes ordbøger.
 3. Ansøgeren skal samtidig med indkaldelsen orienteres om prøven  

 ved kopi af dette bilag.
4. I dansk prøves ansøgeren i en kortere ulæst tekst af en  

 sværhedsgrad svarende til niveauet ved udgangen af 9. klasse.
Samtalen tager  

 sigte på at afdække ansøgerens evne til en nuanceret og opmærksom læsning af  

 den forelagte tekst samt evne til dokumentation, dvs. at udpege  

 karakteristiske steder i teksten, som underbygger ansøgerens indtryk.
Ikke  

 blot tekstens indhold, men også dens form vil indgå i samtalen.
I prøven  

 indgår også spørgsmål om grundlæggende grammatiske begreber samt oplæsning af  

 et mindre tekststykke.
Det er en del af prøven at vurdere ansøgerens evne til  

 mundtlig fremstilling.
5. I engelsk prøves i en ulæst tekst på 1/4 til 1/2 normalsides  

 længde, af en sværhedsgrad svarende til niveauet ved udgangen af 9. klasse.  

 Teksten kan være forsynet med gloser.
Ca. 5-10 linier af teksten oversættes,  

 et passende stykke læses op på engelsk, og med udgangspunkt i teksten føres  

 en samtale på engelsk.
Der kan i forbindelse med oversættelsen stilles  

 enkelte spørgsmål om grundlæggende grammatiske begreber som f.eks. de  

 vigtigste ordklasser og udsagnsordenes tider og former.
Ved bedømmelsen  

 lægges der vægt på, at ansøgeren kan oversætte en tekst, der indeholder et  

 alment ordforråd, og som ikke rummer særlige vanskeligheder i  

 sætningsbygningen.
Der lægges endvidere vægt på, at ansøgerens oplæsning er  

 nogenlunde flydende.
Endelig er det væsentligt, at ansøgeren i samtalen på  

 engelsk viser evne til at formulere sig nogenlunde ubesværet og med en  

 rimelig iagttagelse af sprogets grammatiske regler.
6. I fransk prøves i en ulæst tekst på 1/4 til 1/2 normalsides  

 længde, af en sværhedsgrad svarende til niveauet ved udgangen af 9. klasse.  

 Teksten kan være forsynet med gloser.
Ca. 5-10 linier af teksten oversættes,  

 og et passende stykke læses op på fransk.
Med udgangspunkt i teksten føres en  

 samtale på fransk.
Der kan i forbindelse med prøven stilles enkelte spørgsmål  

 til grundlæggende grammatik (f.eks. udsagnsordenes bøjning i nutid og  

 førnutid og hyppigt anvendte stedord). Ved bedømmelsen lægges der vægt på, at  

 eleven kan oversætte en tekst, der indeholder et alment ordforråd og en enkel  

 sproglig struktur.
Der lægges endvidere vægt på, at eleven i sin oplæsning  

 viser beherskelse af almindelige udtaleregler.
Endelig er det væsentligt, at  

 eleven viser evne til at indgå i en sprogligt enkel samtale og til at  

 udtrykke sig sammenhængende på fransk.
Et sammenhængende sprog er vigtigere  

 end detaljeret grammatisk korrekthed.
7. I tysk prøves i en ulæst tekst på 1/4 til 1/2 normalsides  

 længde, af en sværhedsgrad svarende til niveauet ved udgangen af 9. klasse.  

 Teksten kan være forsynet med gloser.
Ca. 5-10 linier af teksten oversættes,  

 og et passende stykke læses op på tysk.
Med udgangspunkt i teksten føres en  

 samtale på tysk.
Der kan i forbindelse med prøven stilles enkelte spørgsmål  

 til grundlæggende grammatik (f.eks. udsagnsordets bøjning i person og tal og  

 de vigtigste led i sætningen). Ved bedømmelsen lægges der vægt på, at eleven  

 kan oversætte en tekst, der har et alment ordforråd og en enkel struktur.
Der  

 lægges endvidere vægt på, at eleven i sin oplæsning viser beherskelse af  

 elementære udtaleregler.
Endelig er det vigtigt, at eleven viser evne til at  

 indgå i en sprogligt enkel samtale og til at udtrykke sig sammenhængende på  

 tysk.
Et sammenhængende sprog er vigtigere end detaljeret grammatisk  

 korrekthed.
8. I fysik og kemi tager prøven udgangspunkt i emner, som  

 ansøgeren har arbejdet med på de afsluttende trin i folkeskolen.
Prøven vil  

 normalt forløbe ved, at ansøgeren forklarer brugen af kendt apparatur til  

 indsamling og bearbejdning af måleresultater, og i samtalen viser kendskab  

 til et eller flere emner inden for fysik og kemi.
Ved vurderingen lægges der  

 vægt på, i hvilket omfang ansøgeren behersker brugen af simpelt apparatur.  

 Endvidere indgår det i vurderingen, om ansøgeren har kendskab til emner, som  

 eleven har arbejdet med i folkeskolen, og er i stand til gennem en samtale at  

 formidle denne viden.
9. I matematik tager prøven udgangspunkt i de emner, som ansøgeren  

 har arbejdet med på de afsluttende trin i folkeskolen.
Prøven vil normalt  

 forløbe ved, at ansøgeren løser konkrete opgaver og viser eksempler på enkle  

 matematiske ræsonnementer.
Ved vurderingen af ansøgeren lægges der vægt på, i  

 hvilket omfang ansøgeren behersker de grundlæggende matematiske færdigheder  

 og har grundlæggende matematisk viden.
Endvidere indgår det i vurderingen, om  

 ansøgeren har et bredt kendskab til de matematiske emner, som ansøgeren har  

 arbejdet med på de afsluttende trin i folkeskolen, og om ansøgeren er i stand  

 til at kunne samtale om matematiske spørgsmål.
