 ARBEJDSFORMIDLINGSKONTORERNE.
 Under henvisning til AF-cirkl. nr. 49/81 af 24. marts 1981 om gradvis  

 opbygning af blanketmappesystem til formidlingsblanketter fremsendes hermed -  

 ny blanket Indkaldelse AR 237 - vejledning til udfyldelse af blanketten -  

 bilag til vejledning.
I.
Ny blanket: Indkaldelse Blanketten skal anvendes, når AF pr. brev ønsker kontakt med personer, der  

 er tilmeldt som arbejdssøgende, f.eks. forud for en anvisning af arbejde  

 eller en henvisning til samtale hos en arbejdsgiver, der har indgivet et  

 arbejdstilbud (job).
 Blanketten anvendes endvidere, når AF ønsker kontakt med den  

 arbejdssøgende, f.eks. i forbindelse med muligheder for omskoling, uddannelse  

 o.l., eller når AF ønsker at indhente supplerende oplysninger fra den  

 arbejdssøgende.
 Den nye blanket AR 237/03-81 Indkaldelse er ændret væsentligt i forhold  

 til den tidligere blanket AR 237. Eventuelle restoplag af denne bedes derfor  

 destrueret.
 Den nye blanket AR 237/03-81 bliver af direktoratet udsendt direkte fra  

 trykkeriet til AF-kontorerne.
II.
Vejledning og bilag til vejledning Vejledning til blanket AR 237 indeholder oplysninger om blankettens formål  

 og anvendelse, regler for udfyldelse samt vejledning i videre behandling af  

 blanketten.
 I bilag til vejledningen er anført en oversigt over vigtige cirkulærer,  

 bekendtgørelser m.v. i forbindelse med AR 237.
 Den nye blanket, vejledningen og bilaget til vejledningen indsættes i  

 blanketmappen til formidlingsblanketter under blok 3:
 FORMIDLINGER sammen med de i bilaget nævnte cirkulærer, bekendtgørelser  

 m.v.
 Som oplyst i AF-cirkl. nr. 49/81 skal kontorerne selv anskaffe cirkulærer  

 m.v. til indsættelse i mappen.
P.
D.
V.
Else Marie Kjerkegaard kontorschef /Annemarie Hansen sekretær Indkaldelse (AR 237) udeladt.
