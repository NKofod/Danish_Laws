Offererstatningslovens 17  Om statens indtræden i skadelidtes krav mod skadevolderen, nævnets j.nr. 13-520-00251 I n.j.nr. 13-520-00251 erkendte skadevolder, der var 14 år gammel på skadestidspunktet, at han havde forsøgt at få sit lem op i ansøgers numse.
Ansøger var 9 år gammel, da krænkelsen fandt sted i deres fælles fritidsklub.
Politiet rejste ikke tiltale mod skadevolder, da han var under den kriminelle lavalder.
Nævnet tilkendte ansøger 20.000 kr. i tortgodtgørelse og indstillede til politiet at søge regres for en del af den tilkendte godtgørelse hos skadevolders forældre.
Nævnet henviste i den forbindelse til lov nr. 363 af 13. maj 2009 om hæftelse for børns erstatningsansvar.
Efter denne bestemmelse hæfter den, der har forældremyndigheden over et hjemmeboende barn, umiddelbart over for skadelidte (i dette tilfælde staten, jf. offererstatningslovens § 17, stk. 1.) for skader, som barnet (skadevolder) er erstatningsansvarlig for efter den almindelige erstatningsregel, med indtil 7.500 kr. for hver skadegørende handling eller undladelse.
