(ventedagpenge) I henhold til § 55, stk. 5, i lov om arbejdsformidling og  

 arbejdsløshedsforsikring m.v., lovbekendtgørelse nr. 820 af 11. oktober 1993,  

 fastsættes efter forhandling med Landsarbejdsrådet:
 § 1.  Et medlem, der har ret til 1. arbejdstilbud  

 efter at have deltaget i et uddannelsestilbud eller have modtaget  

 uddannelsesydelse til ledige over 25 år eller iværksætterydelse efter lov om  

 arbejdstilbud til ledige, har - uanset arbejdskravet i § 55 og § 72 i lov om  

 arbejdsformidling og arbejdsløshedsforsikring m.v. - ret til dagpenge, indtil  

 arbejdstilbudet påbegyndes eller afslås.
 Stk. 2.  Et medlem, der har ret til 2. arbejdstilbud  

 efter § 1, stk. 4, i lov om arbejdstilbud til ledige, har - uanset  

 arbejdskravet i § 55 og § 72 i lov om arbejdsformidling og  

 arbejdsløshedsforsikring m.v. - ret til at modtage dagpenge, indtil  

 arbejdstilbudet påbegyndes eller afslås.
 § 2.  Påbegynder et medlem, der har ret til dagpenge  

 efter § 1, et ustøttet arbejde som lønmodtager, og ophører dette  

 arbejdsforhold, før medlemmet igen opfylder arbejdskravet i § 55 eller § 72 i  

 lov om arbejdsformidling og arbejdsløshedsforsikring m.v., har medlemmet ret  

 til dagpenge, indtil et arbejdstilbud påbegyndes eller afslås.
 § 3.  Et medlem, der har ret til dagpenge efter § 1,  

 og som efter aftale med Arbejdsformidlingen udskyder et arbejdstilbud med  

 henblik på uddannelse, aktivering i henhold til lov om aktiveringsordning ved  

 service til ældre og dagpasning af børn eller ophold uden for landet i  

 henhold til udlændingeloven, har ved ophør af den situation, der begrunder  

 udskydelsen, ret til dagpenge, indtil et arbejdstilbud påbegyndes eller  

 afslås.
 § 4.  Påbegynder et medlem, der har ret til dagpenge  

 efter § 1, et arbejdstilbud, og afbrydes arbejdstilbudet af grunde, som ikke  

 væsentligst kan tilregnes medlemmet, før medlemmet opfylder arbejdskravet i §  

 55 eller § 72 i lov om arbejdsformidling og arbejdsløshedsforsikring m.v.,  

 har medlemmet igen ret til dagpenge, indtil et supplerende arbejdstilbud  

 påbegyndes eller afslås.
 Stk. 2.  Stk. 1 finder tilsvarende anvendelse, hvor et  

 medlem selv har bragt arbejdstilbudet til ophør for straks at påbegynde et  

 ustøttet arbejde, og det ustøttede arbejde ophører af grunde, som ikke  

 væsentligst kan tilregnes medlemmet, før medlemmet igen opfylder  

 arbejdskravet i § 55 eller § 72 i lov om arbejdsformidling og  

 arbejdsløshedsforsikring m.v.
 § 5.  Påbegynder et medlem, der har ret til dagpenge  

 efter § 1, et arbejdstilbud eller et ustøttet arbejde, er medlemmet ved  

 hjemsendelse på grund af vejrlig eller materialemangel berettiget til  

 dagpenge, selv om arbejdskravet i § 55 eller § 72 i lov om arbejdsformidling  

 og arbejdsløshedsforsikring m.v. ikke er opfyldt, hvis medlemmet i øvrigt  

 opfylder lovens betingelser for ret til dagpenge.
 § 6.  Et medlem, der modtager dagpenge i henhold til §  

 1, har ved ferie ret til feriedagpenge efter reglerne i direktoratets  

 bekendtgørelse om udbetaling af feriedagpenge.
 § 7.  Et medlem, der har ret til dagpenge efter § 1,  

 har ved kollektiv ferielukning i et arbejdstilbud eller i et ustøttet  

 arbejde, ret til dagpenge/feriedagpenge, selv om arbejdskravet i § 55 eller §  

 72 i lov om arbejdsformidling og arbejdsløshedsforsikring m.v., ikke er  

 opfyldt.
 § 8.  Der udarbejdes en vejledning til  

 bekendtgørelsen.
 § 9.  Bekendtgørelsen træder i kraft dagen efter  

 offentliggørelsen i Lovtidende, og har virkning fra den 1. juli 1993.
