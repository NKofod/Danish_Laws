Tillægsbetænkning afgivet af  

 Skatteudvalget den 8. maj 2002 Tillægsbetænkning over Forslag til lov om ændring af  

 merværdiafgiftsloven (Forhøjelse af momsregistreringsgrænsen,  

 momsfritagelse for almenvelgørende  foreninger, lempelser i  

 reglerne om momsafregning m.v.) [af skatteministeren (Svend Erik Hovmand)] 1. Ændringsforslag Der er af skatteministeren stillet 1 ændringsforslag  

 til lovforslaget.
2. Udvalgsarbejdet Lovforslaget blev fremsat den 27. februar 2002 og var til  

 1. behandling den 18. marts 2002. Lovforslaget blev efter 1. behandling  

 henvist til behandling i Skatteudvalget.
Udvalget afgav betænkning den  

 2. maj 2002. Lovforslaget var til 2. behandling den 7. maj 2002, hvorefter  

 det blev henvist til fornyet behandling i Skatteudvalget.
Møder Udvalget har, efter at lovforslaget blev henvist til  

 fornyet udvalgsbehandling, behandlet dette i 1 møde.
3. Indstillinger og politiske bemærkninger Et flertal i udvalget (V, S, DF, KF, RV og KRF)  

 indstiller lovforslaget til vedtagelse med det stillede  

 ændringsforslag.
Socialdemokratiet kan tilslutte sig forslaget om  

 momsfritagelse for almenvelgørende og almennyttige foreninger,  

 herunder det stillede ændringsforslag, da forslaget har samme  

 intentioner som det af Socialdemokratiet og Det Radikale Venstre fremsatte  

 lovforslag nr.
L 37, som ikke har kunnet samle flertal og dermed må  

 forventes at blive forkastet ved 3. behandling.
Et mindretal i udvalget (SF) indstiller  

 lovforslaget til forkastelse ved 3. behandling.
Mindretallet vil  

 stemme hverken for eller imod det stillede ændringsforslag.
Et andet mindretal i udvalget (EL) indstiller  

 lovforslaget til forkastelse ved 3. behandling.
Mindretallet vil  

 stemme for det stillede ændringsforslag.
 Tjóðveldisflokkurin, Inuit Ataqatigiit og  

 Siumut var på tidspunktet for tillægsbetænkningens  

 afgivelse ikke repræsenteret med medlemmer i udvalget og havde dermed  

 ikke adgang til at komme med indstillinger eller politiske udtalelser i  

 tillægsbetænkningen.
 En oversigt over Folketingets sammensætning er  

 optrykt i tillægsbetænkningen.
4. Ændringsforslag med bemærkninger Ændringsforslag Af	skatteministeren, tiltrådt af et flertal (V, S,  

 DF, KF, RV, EL og KRF):
Til § 1 1) I det under nr. 2 foreslåede § 13, stk. 1,  

 nr. 22, udgår 4. og 5. pkt.
[Ophævelse af anmeldelsespligten] Bemærkninger Til nr. 1 Ændringsforslaget indebærer, at de  

 almenvelgørende eller på anden måde almennyttige  

 foreninger, som ønsker at benytte den nye bestemmelse om  

 momsfritagelse i momslovens § 13, stk. 1, nr. 22, ikke længere skal  

 anmelde sig ved de statslige told- og skattemyndigheder.
Som konsekvens heraf  

 vil der heller ikke blive offentliggjort en liste over anmeldte foreninger  

 m.fl.
 Der kan således ses bort fra lovbemærkningerne  

 herom i lovforslaget.
 Foreninger, der ikke er momsregistrerede, kan  

 således benytte den nye momsfritagelse i momslovens § 13, stk. 1, nr.  

 22, såfremt de opfylder betingelserne herfor, uden at foretage sig  

 yderligere.
 Foreninger, der er momsregistrerede, kan vælge at  

 melde sig fra registrering, såfremt betingelserne for anvendelse af den  

 nye bestemmelse om momsfritagelse i momslovens § 13, stk. 1, nr. 22, er  

 opfyldt, jf. lovforslagets § 2, stk. 3.
Sven Buhrkall (V)  

  Peter Christensen (V)  Freddy Dam (V)  

  Kristian Jensen (V) nfmd.  

  Colette L.
Brix (DF)  Mikkel Dencker (DF)  

 Charlotte Dyremose (KF)  

  Else Theill Sørensen (KF)  

  Ole M.
Nielsen (KRF)  Erik Mortensen (S)  

  Henrik Sass Larsen (S)  Jacob Buksti (S)  

 Jens Peter Vernersen (S) fmd.  

  Morten Bødskov (S)  Aage Frandsen (SF)  

  Anders Samuelsen (RV)  

  Pernille Rosenkrantz-Theil (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
