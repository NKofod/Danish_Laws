 Kapitel 1   Registrering og indberetning af beskæftigelsesforanstaltninger for modtagere af arbejdsløshedsdagpenge mv.
 Kapitel 2   Registrering og indberetning af beskæftigelsesforanstaltninger for ikke-forsikrede mv.
Kapitel 3   Registrering og indberetning af samtaler afholdt af kommuner om sygefravær samt visitationskategorier Kapitel 4   Registrering og indberetning af samtaler om sygefravær afholdt af arbejdsgiveren Kapitel 5   Registrering og indberetning af samtaler om cv afholdt af kommunerne Kapitel 6   Registrering og indberetning af tilskud til personlig assistance til personer med handicap Bekendtgørelse om registrering og indberetning af data på beskæftigelsesområdet til det statistiske datavarehus og det fælles datagrundlag i Arbejdsmarkedsstyrelsen I medfør af §§ 62, 65 og 66, stk. 2, i lov nr. 522 af 24. juni 2005 om ansvaret for og styringen af den aktive beskæftigelsesindsats, som ændret ved lov nr. 483 af 12. juni 2009, fastsættes:
Afsnit I Dataområder Kapitel 1 Registrering og indberetning af beskæftigelsesforanstaltninger for modtagere af arbejdsløshedsdagpenge mv.
 § 1. Kommunen har pligt til at indberette oplysninger, der vedrører beskæftigelsesforanstaltninger for modtagere af arbejdsløshedsdagpenge mv. i henhold til kap. 10-12 samt § 98b i lov om en aktiv beskæftigelsesindsats.
 § 2. Der skal registreres og indberettes oplysninger om foranstaltninger for følgende personkreds:
1) Personer omfattet af § 2, nr. 1 i lov om en aktiv beskæftigelsesindsats, og 2) personer omfattet af bekendtgørelse om tilskud til virksomheder, der indgår uddannelsesaftale med voksne.
 § 3. For hver foranstaltning indberettes følgende oplysninger:
 1) For alle foranstaltninger: Identifikationsoplysninger for personen, der deltager i foranstaltningen.
 2) For alle foranstaltninger: Kommunekode for indberettende kommune.
 3) For alle foranstaltninger: Ansvarligt jobcenter.
 4) For alle foranstaltninger: Registrerende jobcenter.
 5) For alle foranstaltninger: Unik nøgle for den enkelte foranstaltning (kursus, løntilskudsansættelse mv.).
 6) For alle foranstaltninger: Startdato for det enkelte tilbud/foranstaltning.
 7) For alle foranstaltninger: Slutdato for det enkelte tilbud/foranstaltning.
 8) For alle foranstaltninger: Timetal for det enkelte tilbud/foranstaltning.
 9) For alle foranstaltninger: Markering af foranstaltningen for flaskehalsområde.
 10) For alle foranstaltninger: Aktiveringstype (økonomisk ramme m.v.).
 11) For jobplan: Unik nøgle.
 12) For jobplan: Dato for oprettelse.
 13) For jobplan: Dato for registrering af oprettelse.
 14) For jobplan: Dato for revision.
 15) For jobplan: Dato for registrering af revision.
 16) For jobplan: Beskæftigelsesmål.
 17) For virksomhedsrettede foranstaltninger: Jobordreident fra Jobnet, hvis en sådan findes.
 18) For virksomhedsrettede foranstaltninger: Type af virksomhedsrettede tilbud (jobordretype).
 19) For virksomhedsrettede foranstaltninger: Aktivitetsudbyder ved CVR- og P-nummer.
 20) For virksomhedsrettede foranstaltninger: Adresse på arbejdssted.
 21) For kursusforløb: Kursustitel.
 22) For kursusforløb: DUN-/AMU-kode for uddannelsesforanstaltning.
 23) For kursusforløb: Kursustype (afholdelseskategori).
 24) For kursusforløb: CVR-nummer og P-nummer på den virksomhed der udbyder aktiviteten.
 25) For kursusforløb: Adresse kursussted.
 § 4. De i § 3 omhandlede data skal løbende registreres elektronisk i kommunens administrative systemer, således at registreringerne er i overensstemmelse med bevillings- og udbetalingsoplysningerne for de pågældende personer.
 § 5. De indberettede data anvendes af Arbejdsmarkedsstyrelsens statistiske datavarehus samt af det fælles datagrundlag i Arbejdsmarkedsstyrelsen, jf. §§ 58 og 59 i lov om ansvaret for og styringen af den aktive beskæftigelsesindsats.
 Stk. 2. Data på individniveau videregives til andre offentlige myndigheder herunder Danmarks Statistik.
§ 6. Data skal registreres på en sådan måde, at data kan overføres i elektronisk form til Arbejdsmarkedsstyrelsen.
Indberetningen til det fælles datagrundlag sker via den it-funk­tionalitet, som stilles til rådighed af Arbejdsmarkedsstyrelsen.
Stk. 2. Den it-funktionalitet, som er nævnt i stk. 1, skal anvendes ved enten 1) at benytte den browserbaserede registreringsløsning i Arbejdsmarkedsportalen, eller 2) at benytte de grænseflader (webservicer), som Arbejdsmarkedsstyrelsen har udviklet, jf. §§ 35  37.
Kapitel 2 Registrering og indberetning af beskæftigelsesforanstaltninger for ikke-forsikrede mv.
 § 7. Kommunen har pligt til at indberette oplysninger, der vedrører beskæftigelsesforanstaltninger i henhold til kap.10-13, § 78 samt § 116 i lov om en aktiv beskæftigelsesindsats, kapitel 4 § 30 samt kapitel 6 i lov om en aktiv socialpolitik, kapitel 4 og 5 § 28, stk. 2 i lov om integration af udlændinge i Danmark, jf. § 62 i lov om ansvaret for og styringen af den aktive beskæftigelsesindsats.
 § 8. Der skal registreres og indberettes oplysninger om foranstaltninger for følgende personkreds:
1) Personer omfattet af § 2, nr. 2-7, i lov om aktiv beskæftigelsesindsats, 2) personer omfattet af § 2, nr. 9-10, i lov om en aktiv beskæftigelsesindsats, 3) personer med introduktionsydelse, som deltager i det 3-årige introduktionsprogram, jf. kapitel 4 i integrationsloven, 4) personer, der er selvforsørgende, som modtager danskundervisning eller anden form for tilbud, jf. § 16, stk. 2, og § 23, stk. 5, i integrationsloven, 5) personer, der er selvforsørgende med forsørgerpligt jf. § 28, stk. 2, i integrationsloven, og § 30 i lov om aktiv socialpolitik, dvs. hvor ægtefællen har en indkomst der overstiger maksimum for udbetaling af offentlig forsørgelse, og som deltager i et tilbud.
 § 9. For hver foranstaltning indberettes følgende oplysninger:
 1) For alle foranstaltninger: Identifikationsoplysninger for personen, der deltager i foranstaltningen.
 2) For alle foranstaltninger: Kommunekode for indberettende kommune.
 3) For alle foranstaltninger: Foranstaltningstype med underliggende kategorier.
 4) For alle foranstaltninger: Startdato for det enkelte tilbud/foranstaltning.
 5) For alle foranstaltninger: Slutdato for det enkelte tilbud/foranstaltning.
 6) For alle foranstaltninger: Gennemsnitlige ugentlige timetal for det enkelte tilbud/foranstaltning.
7) For alle foranstaltninger: Hovedydelse for personen i foranstaltningen.
Hvis der er tale om selvforsørgelse eller selvforsørgelse med forsørgerpligt påføres dette.
 8) For alle foranstaltninger: Angivelse af, om der er tale om et åbent tilbud, dvs. et tilbud, hvor den aktiverede kun får udbetalt forsørgelse for de timer, personen har deltaget i tilbuddet og som ikke lukkes selv om personen ikke møder frem.
 9) For alle foranstaltninger: Stedkode for hvor tilbuddet foregår.
10) For alle foranstaltninger: CVR-nummer og P-nummer på den virksomhed el.lign., hvor tilbuddet, finder sted.
Såfremt der ikke kan leveres et P-nummer, oplyses navn og adresse sammen med CVR-nummer.
 11) For alle foranstaltninger: Det angives om der er tilknyttet en mentorordning til foranstaltningen.
 12) For virksomhedspraktik, løntilskudsansættelse og fleksjob: Fagkode (som minimum 4 cifferet ISCO-88 klassificeringskode) på den foranstaltning personen deltager i.
 § 10. De i § 9 omhandlede data skal løbende registreres elektronisk i kommunens administrative systemer, således at registreringerne er i overensstemmelse med bevillings- og udbetalingsoplysningerne for de pågældende personer.
 § 11. De indberettede data anvendes af Arbejdsmarkedsstyrelsens statistiske datavarehus samt af det fælles datagrundlag i Arbejdsmarkedsstyrelsen, jf. §§ 58 og 59 i lov om ansvaret for og styringen af den aktive beskæftigelsesindsats.
 Stk. 2. Data på individniveau videregives til andre offentlige myndigheder herunder Danmarks statistik.
§ 12. Data skal registreres på en sådan måde, at data kan overføres i elektronisk form til Arbejdsmarkedsstyrelsen.
Indberetningen til det fælles datagrundlag sker via den it-funk­tionalitet, som stilles til rådighed af Arbejdsmarkedsstyrelsen.
Stk. 2. Den it-funktionalitet, som er nævnt i stk. 1, skal anvendes ved enten 1) at benytte den browserbaserede registreringsløsning i Arbejdsmarkedsportalen, eller 2) at benytte de grænseflader (webservicer), som Arbejdsmarkedsstyrelsen har udviklet, jf. §§ 35  37.
Kapitel 3 Registrering og indberetning af samtaler afholdt af kommuner om sygefravær samt visitationskategorier § 13. Kommunen har pligt til at registrere og indberette oplysninger, der vedrører samtaler om sygefravær afholdt af kommunen samt visitationskategorier registreret af kommunen i henhold til lov om sygedagpenge kapitel 6.
 § 14. For hver samtale indberettes følgende oplysninger:
 1) Identifikationsoplysninger for personen, der afholdes samtale med.
 2) Kommunekode for indberettende kommune.
 3) Dato for afholdelse af samtale.
 4) Samtaleform.
 5) Visitationskategori.
 § 15. De i § 14 omhandlede data skal løbende registreres elektronisk i kommunens administrative systemer, således at registreringerne er i overensstemmelse med bevillings- og udbetalingsoplysningerne for de pågældende personer.
 § 16. De indberettede data anvendes af Arbejdsmarkedsstyrelsens statistiske datavarehus samt af det fælles datagrundlag i Arbejdsmarkedsstyrelsen, jf. §§ 58 og 59 i lov om ansvaret for og styringen af den aktive beskæftigelsesindsats.
§ 17. Data skal registreres på en sådan måde, at data kan overføres i elektronisk form til Arbejdsmarkedsstyrelsen.
Indberetningen til det fælles datagrundlag sker via den it-funk­tionalitet, som stilles til rådighed af Arbejdsmarkedsstyrelsen.
 Stk. 2. Den it-funk­tionalitet, som er nævnt i stk. 1, skal anvendes ved at benytte de grænseflader (webservicer), som Arbejdsmarkedsstyrelsen har udviklet, jf. §§ 35  37.
Kapitel 4 Registrering og indberetning af samtaler om sygefravær afholdt af arbejdsgiveren § 18. Kommunen har pligt til at registrere og indberette oplysninger, der vedrører samtaler om sygefravær afholdt af arbejdsgiveren i henhold til lov om sygedagpenge kapitel 5 a.
 § 19. For hver samtale skal der indberettes følgende oplysninger:
 1) Identifikationsoplysninger for personen, der afholdes samtale med.
 2) CVR-nummer på den indberettende virksomhed.
 3) Dato for afholdelse af samtale.
 § 20. De i § 19 omhandlede data skal løbende registreres elektronisk i kommunens administrative systemer, således at registreringerne er i overensstemmelse med bevillings- og udbetalingsoplysningerne for de pågældende personer.
 § 21. De indberettede data anvendes af Arbejdsmarkedsstyrelsens statistiske datavarehus samt af det fælles datagrundlag i Arbejdsmarkedsstyrelsen, jf. §§ 58 og 59 i lov om ansvaret for og styringen af den aktive beskæftigelsesindsats.
§ 22. Data skal registreres på en sådan måde, at data kan overføres i elektronisk form til Arbejdsmarkedsstyrelsen.
Indberetningen sker via den it-funktionalitet, som stilles til rådighed af Arbejdsmarkedsstyrelsen.
Kapitel 5 Registrering og indberetning af samtaler om cv afholdt af kommunerne § 23. Kommunen har pligt til at indberette oplysninger, der vedrører arbejdssøgendes arbejds- og uddannelsesmæssige baggrund m.v. (cv) i henhold til kap. 6 i lov om en aktiv beskæftigelsesindsats samt kapitel 5 i lov om integration af udlændinge i Danmark.
Indberetningen omfatter den samtale, som kommunen i henhold til § 14 i lov om en aktiv beskæftigelsesindsats samt § 25 i lov om integration af udlændinge i Danmark skal afholde, og hvor det sikres, at de oplysninger, som er indlagt i Jobnet, er fyldestgørende.
 § 24. Der skal registreres og indberettes oplysninger om følgende personkreds:
1) Personer, der modtager kontanthjælp eller starthjælp efter lov om aktiv socialpolitik alene på grund af ledighed, jf. § 2, nr. 2, i lov om en aktiv beskæftigelsesindsats, og 2) personer, der modtager integrationsydelse alene på grund af ledighed efter lov om integration af udlændinge i Danmark.
 § 25. For hver person skal der indberettes følgende oplysninger:
 1) Identifikationsoplysninger for personen.
 2) Kommunekode for indberettende kommune.
 3) Dato for afholdelse af samtale.
 § 26. De i § 25 omhandlede data skal løbende registreres elektronisk i kommunens administrative systemer, således at registreringerne er i overensstemmelse med bevillings- og udbetalingsoplysningerne for de pågældende personer.
 § 27. De indberettede data anvendes af Arbejdsmarkedsstyrelsens statistiske datavarehus samt af det fælles datagrundlag i Arbejdsmarkedsstyrelsen, jf. §§ 58 og 59 i lov om ansvaret for og styringen af den aktive beskæftigelsesindsats.
§ 28. Data skal registreres på en sådan måde, at data kan overføres i elektronisk form til Arbejdsmarkedsstyrelsen.
Indberetningen til det fælles datagrundlag sker via den it-funk­tionalitet, som stilles til rådighed af Arbejdsmarkedsstyrelsen.
 Stk. 2. Den it-funk­tionalitet, som er nævnt i stk. 1, skal anvendes ved at benytte de grænseflader (webservicer), som Arbejdsmarkedsstyrelsen har udviklet, jf. §§ 35  37.
Kapitel 6 Registrering og indberetning af tilskud til personlig assistance til personer med handicap § 29. Kommunen har pligt til at indberette oplysninger vedrørende tilskud til personlig assistance til personer med handicap i henhold til lov om kompensation til handicappede i erhverv mv.
 § 30. Der skal registreres og indberettes oplysninger om følgende personkreds:
1) Personer, der er omfattet af tilskud til personlig assistance til personer med handicap i erhverv, jf. §§ 4 og 5 i lov om kompensation til handicappede i erhverv mv., og 2) personer, der er omfattet af tilskud til personlig assistance til personer med handicap under efter- og videreuddannelse, jf. § 14 i lov om kompensation til handicappede i erhverv mv.
 § 31. For hver af de i § 30 nævnte persongrupper skal følgende oplysninger indberettes:
 1) Identifikationsoplysninger for personen med handicap.
 2) Kommunekode for indberettende kommune.
 3) CVR-nummer på den virksomhed, der modtager tilskuddet.
 4) Startdato for bevillingen af tilskud.
 5) Slutdato for bevillingen af tilskud.
 6) Bevilget gennemsnitligt timetal pr. uge.
 § 32. De i § 31 omhandlede data skal løbende registreres elektronisk i kommunens administrative systemer, således at registreringerne er i overensstemmelse med kommunens bevillinger af tilskud til personlig assistance til personer med handicap.
 § 33. De indberettede data anvendes af Arbejdsmarkedsstyrelsen til statistisk formål, jf. § 59 i lov om ansvaret for og styringen af den aktive beskæftigelsesindsats.
§ 34. Data skal registreres på en sådan måde, at data kan overføres i elektronisk form til Arbejdsmarkedsstyrelsen.
Indberetningen til det fælles datagrundlag sker via den it-funk­tionalitet, som stilles til rådighed af Arbejdsmarkedsstyrelsen.
Afsnit II Webservicer § 35. For de områder, hvor indberetningen sker via webservice, skal der indgås en tilslutningsaftale mellem Arbejdsmarkedsstyrelsen og den dataansvarlige aftager.
I tilslutningsaftalen fastlægger Arbejdsmarkedsstyrelsen de nærmere vilkår for webserviceløsningen, herunder aftagerens garanti for it-sikkerhed, grænsefladebeskrivelser, webstandarder, test før ibrugtagning, retningslinjer for anmeldelse til Datatilsynet mv.
 § 36. Den dataansvarlige aftager af de udviklede webservicer afholder selv alle udgifterne hertil, herunder udgifter til test, udarbejdelse af dokumentationen, support og lignende udgifter.
Manglende overholdelse af betingelserne for tilslutning og de nærmere specifikationer vedrørende webservicer § 37. Arbejdsmarkedsstyrelsen kan lukke for den dataansvarlige aftagers adgang til at registrere via webservicer, jf. § 35, hvis den dataansvarlige ikke overholder betingelserne for tilslutning og de nærmere specifikationer vedrørende webservicer.
Ændringer og udskiftning af kommunens administrative systemer § 38. Ved ændringer eller udskiftning af kommunens administrative systemer, som kan have systemmæssig betydning for datakvaliteten, skal der ske underretning til Arbejdsmarkedsstyrelsen senest 40 arbejdsdage, inden ændringen idriftsættes.
Afsnit III Ikrafttrædelsesbestemmelser § 39. Bekendtgørelsen træder i kraft den 1. august 2009, jf. dog stk. 2-6.
 Stk. 2. Kapitel 1, § 3, nr. 10 træder i kraft den 1. januar 2010.
 Stk. 3. Registreringerne efter kapitel 3 træder i kraft den 5. oktober 2009. Indberetningerne påbegyndes med tilbagevirkende kraft fra 5. oktober 2009, når den tekniske indberetningsløsning via webservice er releaset.
 Stk. 4. Kapitel 4 træder i kraft den 4. januar 2010.
 Stk. 5. Registreringerne efter kapitel 5 træder i kraft den 1. august 2009. Indberetningerne påbegyndes med tilbagevirkende kraft fra 1. august 2009, når den tekniske indberetningsløsning via webservice er releaset.
 Stk. 6. Registreringerne efter kapitel 6 træder i kraft den 1. august 2009. Indberetningerne påbegyndes med tilbagevirkende kraft fra 1. august 2009, når den tekniske indberetningsløsning bliver stillet til rådighed.
 § 40. Bekendtgørelse nr. 741 af 29. juni 2006 om indberetning af informationer om arbejdsmarkedspolitiske foranstaltninger (AMFORA) i kommunen til det fælles datagrundlag ophæves ved kapitel 2 i denne bekendtgørelse.
