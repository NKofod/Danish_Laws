Nr BTL 89 Betænkning over Forslag til lov om ændring af lov om kuldioxidafgift af  

 visse energiprodukter, lov om afgift af svovl og lov om statstilskud til  

 dækning af udgifter til kuldioxidafgift i visse virksomheder med et stort  

 energiforbrug (Lempelse af raffinaderiers betaling af afgift, lempelse for  

 vækstlys m.v.)   

 Nr L 89 1996-97, 1. samling Afgivet af Skatteudvalget Afgivet: 19961213 Udvalget har behandlet lovforslaget i nogle møder og har herunder stillet  

 spørgsmål til skatteministeren, som denne har besvaret skriftligt.
 Der er af skatteministeren stillet ændringsforslag, hvorom henvises til de  

 ledsagende bemærkninger.
 Endvidere har udvalget modtaget skriftlige henvendelser fra Dansk  

 Erhvervsgartnerforening og Price Waterhouse/Seier-Petersen.
 Herefter indstiller et mindretal (Socialdemokratiets, Det Radikale  

 Venstres, Fremskridtspartiets og Centrum-Demokraternes medlemmer af udvalget)  

 lovforslaget til vedtagelse med de af skatteministeren stillede  

 ændringsforslag.
Et andet mindretal (Venstres og Det Konservative Folkepartis  

 medlemmer af udvalget) vil stemme hverken for eller imod lovforslaget ved 3.  

 behandling.
Mindretallet vil stemme hverken for eller imod de af  

 skatteministeren stillede ændringsforslag.
Mindretallet ønsker helt overordnet regeringens pakke om de grønne  

 afgifter afskaffet.
Afgifterne er til skade for beskæftigelsen og  

 virksomhedernes konkurrenceevne.
Hertil kommer, at virksomhederne må bruge  

 enorme ressourcer på det administrative besvær, afgifterne giver anledning  

 til, herunder opgørelsen af afgifterne og omkostninger til målere m.v.
 Mindretallet ser positivt på enhver lempelse af de grønne afgifter, men  

 vil ikke tage medansvar for, hvilke danske virksomheder der skal overleve, og  

 hvilke der ikke skal.
 I lighed med de tidligere forslag om grønne afgifter, som er blevet  

 behandlet i Folketingets Skatteudvalg, vil mindretallet derfor ikke stemme  

 imod lovforslaget, der indeholder lempelser for visse grupper, og  

 mindretallet stemmer derfor hverken for eller imod lovforslaget.
 Et tredje mindretal (Socialistisk Folkepartis medlem af udvalget)  

 vil redegøre for sin stilling til lovforslaget og de af skatteministeren  

 stillede ændringsforslag ved 2. behandling.
 Et fjerde mindretal (Enhedslistens medlem af udvalget) vil stille  

 ændringsforslag uden for betænkningen om, at lempelsen af raffinaderiers  

 CO2-afgiftsbetaling udgår af lovforslaget.
 Mindretallet indstiller lovforslaget til vedtagelse med de  

 ændringsforslag, mindretallet stiller uden for betænkningen, og med de af  

 skatteministeren stillede ændringsforslag.
 ÆndringsforslagAf skatteministeren, tiltrådt af et flertal  

 (S, RV, FP, EL og CD):
 Til § 1 1) I det under nr. 7 foreslåede § 9, stk. 11,  

 affattes 2. pkt. således:
»I den forhøjede tilbagebetaling fratrækkes det antal timer, hvor den  

 faktiske solbelysning udgør mindst 75 W/m2, gange 50 W/m2.« 2) I det under nr. 7 foreslåede § 9, stk. 12,  

 affattes 2. pkt. således:
»I den forhøjede tilbagebetaling fratrækkes det antal timer, hvor den  

 faktiske solbelysning udgør mindst 30 W/m2, gange 20 W/m2.« 3) I det under nr. 7 foreslåede § 9, stk. 13,  

 affattes 2. pkt. således:
»I den forhøjede tilbagebetaling fratrækkes det antal timer, hvor den  

 faktiske solbelysning udgør mindst 45 W/m2, gange 30 W/m2.« Til § 3 4) Før nr. 1 indsættes som nyt nummer:
 »01. I § 3 indsættes efter stk. 3 som nyt stykke:
»Stk. 4. Virksomheder, der opfylder betingelserne for  

 bundfradrag efter § 33, stk. 3, kan registreres hos de statslige told- og  

 skattemyndigheder.« Stk. 4 bliver herefter stk. 5.' 5) I det under nr. 6 foreslåede § 33, stk. 3, 1.  

 pkt., ændres »0,55 pct.« til: »0,55 vægtpct. af varens  

 vægt eksklusive vand«.
Bemærkninger Til nr. 1-3 Med ændringsforslagene rettes en korrekturfejl.
Til nr. 4 Efter lovforslagets fremsættelse har det vist sig, at en  

 bestemmelse har en utilsigtet virkning for nogle få virksomheder.
Disse  

 virksomheder har hidtil kunnet opnå en lempelse af svovlafgiften af fuelolie  

 gennem modregning af svovlafgiften i EU's minimumsafgift af fuelolie.
Efter  

 dette lovforslag om et særligt bundfradrag på 0,55 pct. skærpes kravene til  

 virksomheder, der kan opnå fradraget på to punkter, idet der stilles krav om,  

 at virksomheden skal have indgået aftale om energieffektivisering og  

 virksomheden skal være registreret efter svovlafgiftsloven.
Det sidste  

 indebærer de nævnte utilsigtede virkninger, da ikke alle virksomheder, der  

 tidligere har kunnet opnå lempelse af svovlafgiften af fuelolie, kan  

 registreres efter svovlafgiftsloven på grund af kravet om en lagerkapacitet  

 på 1000 m3. Med ændringsforslaget åbnes der for, at virksomheder, der er  

 kvalificerede til fueloliefradraget, også kan registreres.
 Til nr. 5 Med den foreslåede rettelse præciseres det, at der er tale om  

 0,55 pct. af varens vægt eksklusive vand.
Jacob Buksti (S) nfmd.
Dorte Dinesen (S) Klaus Hækkerup (S) Anna-Marie  

 Hansen (S) Per Kaalund (S) Jes Lunde (SF) Elisabeth Arnold (RV) Frank Aaen  

 (EL) Sonja Albrink (CD) Peter Brixtofte (V) Svend Aage Jensby (V) Charlotte  

 Antonsen (V) Jens Løgstrup Madsen (V) Flemming Hansen (KF) fmd.
Gitte  

 Seeberg (KF) Brian Mikkelsen (KF) Kim Behnke (FP) Dansk Folkeparti havde ikke  

 medlemmer i udvalget.
Ændringsforslag Af skatteministeren:
 Til titlen 10) Titlen affattes således:
»Forslag til Lov om ændring af forskellige energiafgiftslove m.v.
(Lempelse af raffinaderiers betaling af afgift, lempelse for vækstlys  

 m.v.)» Til § 1 11) I det under nr. 7 foreslåede § 9, stk. 13, 1.  

 pkt., ændres »nævnt ovenfor« til: »nævnt i stk. 11 og  

 12«.
 12) I det under nr. 7 foreslåede § 9, stk. 15,  

 indsættes efter »målere,» ordene: »regler for opgørelsen  

 af«.
Bemærkninger Til nr. 10-12 Med ændringsforslagene rettes lovtekniske fejl.
Ændringsforslag Af Frank Aaen (EL):
 Til titlen 6) Undertitlen affattes således:
(Lempelse for vækstlys m.v.) Til § 1 7) Nr. 1 udgår.
 8) Nr. 2 udgår.
 Til § 6 9) Stk. 4 udgår.
Bemærkninger Til nr. 6 og 8 Konsekvensændringer som følge af ændringsforslag nr. 7.
 Til nr. 7 I lovforslagets § 1, nr. 1, foreslås, at raffinaderiernes  

 forbrug af mineralolieprodukter m.v. fremstillet af virksomheden selv (egne  

 varer) fritages for CO2-afgift.
 Ændringsforslaget indebærer, at denne del af lovforslaget udgår.
 Til nr. 9 I lovforslagets § 6, stk. 4, foreslås det, at CO2-afgift og  

 svovlafgift opkrævet af raffinaderiernes forbrug af egne varer i  

 fremstillingsprocessen i 1996 betales tilbage, idet opkrævningen er sket på  

 et grundlag, som ikke er i overensstemmelse med EU-retten.
 Ændringsforslaget indebærer, at denne del af lovforslaget udgår.
