(Til erhvervsorganisationer og  

 institutioner m.v. med tilknytning til planteavlen) Hoslagt fremsendes særtryk af landbrugsministeriets bekendtgørelse af 25.  

 maj 1973 om bekæmpelse af coloradobillen.
 Ved bekendtgørelsen, der er udstedt efter forhandlinger med  

 plantesundhedsrådet og de interesserede erhvervsorganisationer, ophæves  

 landbrugsministeriets bekendtgørelse nr. 209 af 20. maj 1950 angående  

 bekæmpelse af coloradobillen.
 Om bekendtgørelsen i almindelighed.
 Om baggrunden for bekendtgørelsens udstedelse skal anføres følgende:
I årene indtil 1972 forekom kun forholdsvis små og spredte angreb af  

 indflyvende coloradobiller.
Bekæmpelsen af disse angreb blev foretaget af  

 statens plantetilsyn og således, at tilsynet kun i meget begrænset omfang har  

 benyttet sig af mulighederne i henhold til den hidtidige bekendtgørelses § 1  

 for at pålægge ejeren eller brugeren af angrebne arealer at udføre eller  

 bistå med bekæmpelsesarbejdernes foretagelse.
 Som bekendt blev Danmark i 1972 angrebet af store sværme af coloradobiller  

 og der blev af statens plantetilsyn efter de hidtidige bekæmpelsesprincipper  

 foretaget en meget intensiv og bekostelig bekæmpelse med henblik på at slå  

 angrebene ned.
Det forventes, at der i 1973 vil ske en vis genkomst af biller fra sidste  

 års angreb og herudover evt. kan forekomme indflyvning i begrænset omfang som  

 i tidligere år.
Hvis disse forudsætninger holder, er det ministeriets  

 indstilling, at de evt. forekomster må søges udryddet i en fortsat offentlig  

 bekæmpelse af sygdommen med henblik på at opretholde frihed for  

 coloradobiller her i landet.
Det er fundet nødvendigt ved tilrettelæggelsen af denne bekæmpelse at opnå  

 en aflastning af tilsynet ved at pålægge ejeren eller brugeren pligt til at  

 medvirke til bekæmpelsens foretagelse.
Man har i forbindelse hermed fundet  

 det hensigtsmæssigt at gennemføre en revision af bekendtgørelsen, tilsigtende  

 at give en større frihed ved tilrettelæggelsen af foranstaltningerne, efter  

 hvad der findes hensigtsmæssigt efter en konkret bedømmelse af forholdene.
 Der henvises herved til bestemmelserne i bekendtgørelsens §§ 5 og 6, jfr.  

 § 10, ved hvilke der gives mulighed for at påbyde en række angivne  

 foranstaltninger, men således at de nærmere retningslinier for bekæmpelsens  

 gennemførelse indenfor rammerne af bekendtgørelsen skal fastsættes efter  

 forhandling med de interesserede hovedorganisationer.
 I bekæmpelsen af coloradobillen vil statens plantetilsyn foretage  

 overvågning og konstatering af coloradobilleangreb og efter nærmere  

 bedømmelse af angrebets karakter fastsætte hvilke foranstaltninger, der skal  

 foretages indenfor de fastsatte retningslinier jfr. nærmere nedenfor.
Det er som anført fundet rimeligt, at ejeren eller brugeren af et  

 kartoffelareal selv medvirker ved bekæmpelsen.
I bekendtgørelsens § 7 er det  

 derfor fastsat, at ejeren eller brugeren selv skal iværksætte påbudte  

 foranstaltninger og afholde udgifterne hertil.
Landbrugsministeriet kan dog i  

 medfør af § 8 bestemme, at bekæmpelsesforanstaltninger i særlige tilfælde  

 skal foretages helt eller delvis af det offentlige eller ved det offentliges  

 foranstaltning.
Herved er først og fremmest tænkt på bekæmpelse af angreb i  

 private småhaver.
 Om bekæmpelsen i 1973.
Principperne for bekæmpelsen af de forventede angreb i 1973 har været  

 forhandlet med organisationerne og plantesundhedsrådet.
Statens plantetilsyn  

 er herefter anmodet om at tilrettelægge bekæmpelsen efter følgende  

 retningslinier:
1. På angrebne kartoffelarealer vil blive påbudt  

 sprøjtning ved ejerens eller brugerens foranstaltning, men således at  

 udgifterne til sprøjtemidler refunderes af statens plantetilsyn.
Såfremt der  

 forekommer særligt stærke angreb, vil der kunne påbydes  

 nedvisningssprøjtning.
Tilsynet refunderer ligeledes udgiften til  

 sprøjtemidler hertil.
 2. Dersom der bliver tale om bekæmpelse af mere  

 indgribende karakter, f.eks. gasning, vil denne blive foretaget af statens  

 plantetilsyn og på tilsynets bekostning.
3. For kartoffelarealer, hvor der ikke er konstateret  

 angreb, vil der normalt ikke blive påbudt foranstaltninger.
Tilsynet kan dog  

 påbyde, at der skal foretages beskyttelsessprøjtning, dersom der er tale om  

 kartoffelarealer med stærk formodning om angreb eller om stærkt truede  

 naboarealer til angrebne arealer.
Denne sprøjtning foretages i så fald  

 ligeledes af ejeren eller brugeren mod, at statens plantetilsyn refunderer  

 udgifter til sprøjtemidler.
 4. Hvor forholdene i et område taler for det vil  

 tilsynet, jfr. bekendtgørelsens § 6 a, kunne fastsætte pligt til foretagelse  

 af eftersyn af kartoffelarealer for forekomst af coloradobiller.
5. Bekæmpelsen i private haver og lignende forestås af  

 statens plantetilsyn.
Ejeren kan påbydes at deltage i bekæmpelsen efter  

 tilsynets anvisninger, hvor det kan ske uden væsentlig byrde for ham, f.eks.  

 ved indsamling og tilintetgørelse af mindre forekomster.
Hvor der er tale om  

 mere indgående foranstaltninger, vil bekæmpelsen blive foretaget af tilsynet  

 og på det offentliges bekostning.
 Det bemærkes, at man ved fastsættelsen af disse retningslinier i  

 overensstemmelse med det foran anførte har forudsat, at der i hovedsagen  

 alene vil blive tale om en begrænset genkomst af overvintrede coloradobiller.
 Det tilføjes, at statens plantilsyn er anmodet om i samarbejde med  

 forsøgsvirksomheden i plantekultur at fremkomme med nærmere vejledning om  

 bekæmpelsens foretagelse samt om at fastsætte nærmere om hvilke  

 bekæmpelsesmidler, der kan anvendes til sprøjtning og om fremgangsmåden ved  

 refusion af udgifter.
 Landbrugsministeriet, den 25. maj 1973.
 P.M.V.
