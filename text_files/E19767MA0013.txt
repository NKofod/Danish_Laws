Et selskab, der er registreret efter merværdiafgiftsloven som design- og  

 ingeniørfirma har anskaffet en varevogn med tilladt totalvægt ikke over 3  

 tons.
Varevognen, der er stationeret på selskabets montørs private bopæl,  

 benyttes af denne i forbindelse med selskabets montagearbejde.
Montøren kører  

 ud til kunderne fra sin private bopæl, og på regningen til kunderne debiteres  

 disse for denne kørsel.
På montørens private bopæl forefindes et lager til brug ved hans  

 montagearbejde hos selskabets kunder.
Reservedelslageret kompletteres løbende  

 ved, at montøren ca en gang om ugen afhenter reservedele på selskabets  

 hovedkontor, der er beliggende i en anden del af landet.
Selskabet har en  

 aftale med montøren om, at varevognen ikke må anvendes til privat kørsel.
 Merværdiafgiften, der er betalt i forbindelse med anskaffelse af den  

 omhandlede varevogn, kan medregnes til virksomhedens indgående afgift efter  

 reglerne i merværdiafgiftslovens § 16, stk 1, jf § 15, stk 3.
 Se også Mn.402, Mn.445, Mn.447, Mn.1021, Mn.1066, Mn.1068, Mn.1096 og  

 Mn.1099 samt Højesterets dom af 19. oktober 1984.
