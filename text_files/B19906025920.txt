Regler om forebyggelse af forurening med  

 affald fra skibe Forord Forord Bestemmelserne i kapitel XXI er udformet på baggrund af bilag V til den  

 internationale konvention om forebyggelse af forurening fra skibe - 1973  

 MARPOL-konventionen.
 Bestemmelserne, som hovedsagelig er af operationel karakter, administreres  

 af Miljøstyrelsen, dog skal alle tekniske installationer i denne forbindelse  

 godkendes af Søfartsstyrelsen.
 Ved »organisationen« i dette kapitel forstås »International  

 Maritime Organization« (IMO), og ved »konventionen« forstås  

 den internationale konvention om forebyggelse af forurening fra skibe - 1973  

 MARPOL-konventionen.
 Miljøministeriet har sat bestemmelserne i kraft i bekendtgørelse nr. 802  

 af 15. december 1988.
21.100 Forebyggelse af forurening med affald fra skibe 21.110 Definitioner.
 I dette kapitel betyder:
 .111 »Affald« - enhver form for levnedsmiddel-, husholdnings- og  

 driftsaffald, med undtagelse af frisk fisk og dele heraf, som fremkommer ved  

 skibets normale drift, og som bliver fortløbende eller periodisk bortskaffet.  

 Affald omfatter ikke de stoffer, som er defineret eller anført i  

 konventionens øvrige bilag.
.112 »Nærmeste kyst«.
Udtrykket »fra nærmeste kyst«  

 betyder fra den basislinie, hvorfra det pågældende territoriums ydre  

 territorialfarvand er fastsat i overensstemmelse med international ret, dog  

 således at i dette kapitel betyder »fra nærmeste kyst« ud for  

 Australiens nordøstlige kyst fra en linie trukket fra punktet 11 grader  

 sydlig bredde, 142 grader 08' østlig længde på den australske kyst til  

 punktet 10 grader 35' sydlig bredde, 141 grader 55' østlig længde, derfra til punktet 10 grader 00' sydlig bredde, 142 grader 00 minutter  

 østlig længde, derfra til punktet 9 grader 10' sydlig bredde, 143 grader 52 minutter  

 østlig længde, derfra til punktet 9 grader 00' sydlig bredde, 144 grader 30 minutter  

 østlig længde, derfra til punktet 13 grader 00' sydlig bredde, 144 grader 00 minutter  

 østlig længde, derfra til punktet 15 grader 00' sydlig bredde, 146 grader 00 minutter  

 østlig længde, derfra til punktet 18 grader 00' sydlig bredde, 147 grader 00 minutter  

 østlig længde, derfra til punktet 21 grader 00' sydlig bredde, 153 grader 00 minutter  

 østlig længde, derfra til punktet 24 grader 42' sydlig bredde, 153 grader 15 minutter  

 østlig længde, på den australske kyst.
 .113 »Særligt område« - et havområde, hvor det under hensyn til  

 områdets oceanografiske og økologiske forhold og dets særlige trafik af  

 anerkendte tekniske årsager er nødvendigt at indføre særlige obligatoriske  

 metoder til forhindring af forurening af havet med affald.
 Særlige områder omfatter dem, der er anført i pkt. 21.150.
 21.120 Anvendelse.
 Bestemmelserne i dette kapitel finder anvendelse på alle skibe.
 21.130 Bortskaffelse af affald uden for særlige områder.
 .131 Bortset fra hvad der følger af bestemmelserne i pkt. 21.140, 21.150  

 og 21.160:
 .132 Når affald blandes med andre udtømningsstoffer, for hvilke der gælder  

 forskellige bestemmelser for bortskaffelse eller udtømning, skal de  

 strengeste bestemmelser følges.
 21.140 Særlige krav til bortskaffelse af affald.
 .141 Bortset fra hvad der følger af bestemmelserne i pkt. 21.142, er  

 bortskaffelse af ethvert materiale, som er omfattet af dette kapitel, forbudt  

 fra faste eller flydende platforme, der er beskæftiget med undersøgelse,  

 udnyttelse og dermed forbundet bearbejdelse af havbundens mineralske  

 ressourcer, og fra alle andre skibe, når de er fortøjet til eller ligger  

 inden for en afstand af 500 m fra en sådan platform.
.142 Bortskaffelse i havet af levnedsmiddelaffald fra sådanne faste eller  

 flydende platforme og fra skibe, der er fortøjet til eller ligger inden for  

 en afstand af 500 m fra en sådan platform, kan, såfremt platformen befinder  

 sig mindst 12 sømil fra land, tillades, når affaldet har passeret gennem et  

 findelings- eller formalingsanlæg.
Sådant findelt eller formalet  

 levnedsmiddelaffald skal kunne passere gennem en sigte, hvis maskestørrelse  

 er højst 25 mm.
 21.150 Bortskaffelse af affald inden for særlige områder.
 .151 I dette kapitel omfatter de særlige områder Middelhavsområdet,  

 Østersøområdet, Sortehavsområdet, Rødehavsområdet og Golfområdet, der er  

 defineret som følger:
 .152 Bortset fra hvad der følger af bestemmelserne i pkt. 21.160: a) er  

 bortskaffelse i havet af følgende forbudt:
 .153 Når affald blandes med andre udtømningsstoffer, for hvilke der gælder  

 forskellige bestemmelser for bortskaffelse eller udtømning, skal de  

 strengeste bestemmelser følges.
 .154 Modtageanlæg inden for særlige områder:
 21.160 Undtagelser.
 Pkt. 21.130, 21.140 og 21.150 finder ikke anvendelse på:
 21.170 Modtageanlæg.
 .171 Regeringen i hvert enkelt konventionsland påtager sig at sørge for,  

 at der i havne og ved terminaler tilvejebringes anlæg til modtagelse af  

 affald og i overensstemmelse med behovet hos de skibe, der benytter dem, uden  

 at forårsage unødig forsinkelser for dem.
 .172 Hvert konventionsland skal underrette organisationen om alle  

 tilfælde, hvor de anlæg, der er tilvejebragt i henhold til denne regel,  

 påstås at være utilstrækkelige, således at den kan underrette de pågældende  

 lande herom.
