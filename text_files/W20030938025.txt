Medlemmet  

 var født i maj 1949. Hun blev ledig d. 1.10.96 og modtog dagpenge +  

 feriedagpenge i dagpengeperioden i 104 uger og ventedagpenge i 7 uger fra d.  

 16.11.98 til d. 3.1.99. Herefter modtog hun dagpenge, feriedagpenge,  

 sygedagpenge og uddannelsesgodtgørelse i aktivperioden i 156 uger - til d.  

 30.12.01.  



  

 D. 10.8.99 oplyste kassen medlemmet om, at hun havde ret til dagpenge  

 indtil hun fyldte 60 år, da hun var fyldt 50 år inden udløb af aktivperioden  

 og  

 opfyldte anciennitetskravet om efterløn ved det fyldte 60. år.
Det fremgik  

 videre, at hun overgik til aktivperioden d. 16.11.98.
 D.  

 24.9.01 fandt kassen, at medlemmets dagpengeret udløb d. 30.12.01, og at hun  

 skulle opfylde et arbejdskrav for på ny at blive dagpengeberettiget.
D.  

 4.1.02 kontaktede medlemmet kassen og fik oplyst, at dagpengeretten var  

 udløbet  

 d. 30.12.01. Medlemmet fik tilsendt kopi af kassens brev herom.
Hun oplyste,  

 at  

 hun ikke tidligere havde modtaget brevet.
Direktoratet  

 tiltrådte kassens afgørelse.
Ankenævnet tiltrådte ligeledes direktoratets  

 afgørelse uanset kassens afgørelse af 10.8.99, idet medlemmet havde forbrugt  

 retten til ydelser i 156 uger i aktiv-perioden den 30. december 2001.
 Medlemmet  

 var således ikke omfattet af overgangsreglen om forlænget ret til dagpenge  

 frem  

 til det 60. år for medlemmer, der den 1. januar 1999 eller senere fylder 50  

 år,  

 og som ved udløbet af aktivperioden er fyldt 55 år, idet medlemmet ikke  

 fyldte  

 55 år inden udløbet af aktivperioden, hvorfor hun ikke opfyldte betingelserne  

 for at være omfattet af overgangsreglen, jf. § 14, stk. 2, i direktoratets  

 bekendtgørelse nr. 1355 af 20. december 2000. Medlemmet var således ikke på  

 noget tidspunkt omfattet af overgangsreglen.
 Ankenævnet  

 lagde til grund, at kassen ved brev af 10. august 1999 blandt andet meddelte  

 medlem-met, at da hun var fyldt 50 år inden udløb af aktivperioden og  

 opfyldte  

 anciennitetskravet om efterløn ved det fyldte 60. år, at hun havde ret til at  

 modtage dagpenge, indtil hun fyldte 60 år.
 Ankenævnet  

 lagde videre til grund, at kassen ved brev af 24. september 2001 annullerede  

 afgørel-sen af 10. august 1999, idet kassen meddelte, at medlemmets  

 dagpengeret  

 udløb den 30. december 2001. Medlemmet oplyste, at hun ikke havde modtaget  

 dette brev.
 Ankenævnet  

 lagde i samme forbindelse til grund, at kassen oplyste, at kassen ikke havde  

 modtaget brevet af 24. september 2001 retur.
 Efter  

 ankenævnets opfattelse havde det herefter formodningen for sig, at medlemmet  

 havde mod-taget kassens brev af 24. september 2001, da brevet ikke var kommet  

 retur til kassen.
Uanset  

 kassens forkerte afgørelse af 10. august 1999, kunne medlemmet ikke af denne  

 grund opnå ret til ydelser i en længere periode end de 156 uger i  

 aktivperioden,  

 da der ikke var hjemmel hertil i arbejdsløshedsforsikringsloven.
Kassens  

 forkerte afgørelse kunne således ikke stille medlemmet  

    

 bedre end det følger af  

 arbejdsløshedsforsikringsloven samt tilhørende bekendtgørelser.
Ej dagpenge efter aktivperiodens udløb Ankenævnet har behandlet  

 Deres sag på vegne af xxx på møde den 27. marts 2003.
Nævnet traf følgende A F G Ø R E L S E xxx har ikke ret til ydelser  

 efter aktivperiodens udløb den 30. december 2001 uanset arbejdsløshedskassens  

 afgørelse af 10. august 1999.
 Begrundelsen for at Xxxx  

 ikke længere har ret til at modtage ydelser er, at et medlem i aktivperioden  

 har ret til ydelser i en periode på sammenlagt 36 måneder (156 uger), jf. §  

 55,  

 stk. 2, i arbejdsløshedsforsikringsloven.
Ankenævnet har lagt til  

 grund, at Xxxx den 16. november 1998 overgik til aktivperioden.
Det fremgår  

 af  

 arbejdsløshedskassens oplysninger, at Xxxx modtog ventedagpenge frem til den  

 3.  

 januar 1999. Herefter modtog Xxxx dagpenge, feriedagpenge samt  

 uddannelsesgodtgørelse  

 i aktivperioden i 156 uger.
 Xxxx har således forbrugt  

 retten til ydelser i 156 uger i aktivperioden den 30. december 2001.
Begrundelsen for, at Xxxx  

 ikke er omfattet af overgangsreglen om forlænget ret til dagpenge frem til  

 det  

 60. år for medlemmer, der den 1. januar 1999 eller senere fylder 50 år, og  

 som  

 ved udløbet af aktivperioden er fyldt 55 år, skyldes at Xxxx ikke fyldte 55  

 år  

 inden udløbet af aktivperioden, hvorfor hun ikke opfylder betingelserne for  

 at  

 være omfattet af overgangs-reglen, jf. § 14, stk. 2, i direktoratets  

 bekendtgørelse nr. 1355 af 20. december 2000 om beskæftigelseskrav,  

 dagpengeperiode og aktivperiode.
Xxxx har således ikke på noget tidspunkt  

 været  

 omfattet af overgangsreglen.
 Ankenævnet har lagt til  

 grund, at arbejdsløshedskassen ved brev af 10. august 1999 blandt andet  

 meddelte Xxxx, at da hun var fyldt 50 år inden udløb af aktivperioden og  

 opfyldte anciennitetskravet om efterløn ved det fyldte 60. år, at hun havde  

 ret  

 til at modtage dagpenge, indtil hun fyldte 60 år.
 Ankenævnet har videre lagt  

 til grund, at arbejdsløshedskassen ved brev af 24. september 2001 har  

 annulleret afgørelsen af 10. august 1999, idet arbejdsløshedskassen meddelte,  

 at Xxxxs dagpengeret udløb den 30. december 2001.
 Xxxx har i denne forbindelse  

 den 4. januar 2002 oplyst over for arbejdsløshedskassen, at hun ikke har  

 modtaget arbejdsløshedskassens brev af 24. september 2001, og at hun ikke har  

 vidst, at hun ikke længere var dagpengeberettiget førend Arbejdsformidlingen  

 trak et servicejob tilbage den 2. januar 2002.
 Ankenævnet har i samme  

 forbindelse lagt til grund, at arbejdsløshedskassen har oplyst, at  

 arbejdsløshedskassen ikke har modtaget brevet af 24. september 2001 retur.
 Efter ankenævnets opfattelse  

 har det herefter formodningen for sig, at Xxxx har modtaget  

 arbejdsløshedskassens brev af 24. september 2001, da brevet ikke er kommet  

 retur til arbejdsløshedskassen.
Uanset arbejdsløshedskassens  

 forkerte afgørelse af 10. august 1999, kan Xxxx ikke af denne grund opnå ret  

 til ydelser i en længere periode end de 156 uger i aktivperioden, da der ikke  

 er hjemmel hertil i arbejdsløshedsforsikringsloven.
Arbejdsløshedskassens  

 forkerte afgørelse kan således ikke stille Xxxx bedre end det følger af  

 arbejdsløshedsforsikringsloven samt tilhørende bekendtgørelser.
 Såfremt Xxxx mener at have  

 lidt et økonomisk tab som følge af arbejdsløshedskassens afgørelse af 10.  

 august 1999, henvises Xxxx til at anlægge sag ved domstolene.
For så vidt angår Deres  

 klage over arbejdsløshedskassens langvarige sagsbehandling, har ankenævnet  

 bemærket, at direktoratet har fundet dette beklageligt.
Ankenævnet kan  

 samtidig  

 i denne forbindelse oplyse Dem om, at klager over arbejdsløshedskassernes  

 sagsbehandling hører under direktoratet og således ligger uden for  

 ankenævnets  

 kompetenceområde.
Hvad angår Deres  

 bemærkninger om, at arbejdsløshedskassen bør kunne fremvise en kvittering på,  

 at brevet af 24. september 2001 er modtaget af Xxxx, har ankenævnet bemærket,  

 at direktoratet i skrivelsen af 18. september 2002 har kommenteret dette  

 forhold.
De har ligeledes modtaget denne skrivelse.
 Hvad angår Deres  

 bemærkninger om aktiveringen af Xxxx, skal ankenævnet bemærke, at Xxxx heller  

 ikke kan opnå ret til ydelser i en længere periode end 156 uger i  

 aktivperioden, selv om Xxxx ikke måtte have været aktiveret, eftersom der  

 ikke  

 er hjemmel hertil i arbejdsløshedsforsikringsloven.
 Ankenævnet har endelig  

 bemærket, at Arbejdsformidlingen - xxx har beklaget den manglende aktivering  

 af  

 Xxxx, som blandt skyldtes en beklagelig fejl i de interne procedurer.
 Ankenævnet skal henvise til  

 arbejdsløshedsforsikringslovens § 55, stk. 1 og 2, og § 99, stk. 4, samt til  

 §  

 6, stk. 1 og 3, og 14, stk. 1-2, i direktoratets bekendtgørelse nr. 1355 af  

 20.  

 december 2000 om beskæftigelseskrav, dagpengeperiode og aktivperiode.
 Ankenævnet tiltræder således  

 direktoratets afgørelse af 29. juli 2002.
På ankenævnets vegne xxxx  

  

 xxx De kan læse om afgørelsens  

 faktiske og retlige grundlag på de følgende sider.
 Kopi til:
Xxxx  

  

 Xxx arbejdsløshedskasse  

  

 Arbejdsdirektoratet + akter 1.  


  

 Sagsforløb Arbejdsdirektoratet  

 fremstiller sagen på følgende måde:
 "Det fremgår af sagen,  

 at De er født i maj måned i 1949.
Af kopi af brev af 10.  

 august 1999 fra a-kassen til Dem fremgår, at a-kassen har oplyst Dem om, at  

 De  

 har ret til at modtage dagpenge indtil De fylder 60 år, idet De er fyldt 50  

 år  

 inden udløb af aktivperioden og opfylder anciennitetskravet om efterløn ved  

 det  

 fyldte 60. år.
Det fremgår videre af brevet, at De er overgået til  

 aktivperioden den 16. november 1998.
 Af kopi af afgørelse fra  

 a-kassen til Dem, dateret 24. september 2001, fremgår, at Deres ret til  

 dagpenge udløber den 30. december 2001, og at De skal opfylde et arbejdskrav  

 for på ny at blive dagpengeberettiget.
Det fremgår af sagen, at De,  

 da De henvendte Dem telefonisk til a-kassen den 4. januar 2002, fik oplyst,  

 at  

 Deres ret til dagpenge var udløbet den 30. december 2001. De fik herefter  

 tilsendt kopi af brev af 24. september 2001, stilet til Dem.
De oplyste til  

 a-kassen, at De ikke tidligere havde modtaget dette brev.
 A-kassen traf afgørelse den  

 2. april 2002. Det fremgår af afgørelsen, at Deres ret til dagpenge udløb den  

 30. december 2001, og at De igen kan få ret til dagpenge, når De har haft 962  

 arbejdstimer inden for de seneste 3 år.
 A-kassen har samtidig  

 beklaget, at De så sent fik oplyst, at Deres ret til dagpenge var udløbet.
 Af afgørelse af 16. april  

 2002 fra AF til Dem fremgår bl.a., at De overgik til aktivperioden den 16.  

 november 1998, men at De først blev aktiveret den 30. juli 2002  

 (direktoratet:  

 må være 2001). Det fremgår videre, at De ikke kan få tilbud om aktivering,  

 når  

 De ikke er dagpengeberettiget.
De har i klage af 28. april  

 2002 blandt andet anført, at :"xx skriver faktisk at jeg lyver for jeg  

 må  

 have modtaget brevet når de ikke har fået det tilbage fra postvæsenet.
Hvis  

 jeg  

 havde fået det brev...havde jeg taget det med på kursus som jeg startede på  

 d.  

 24.9.01 for at vise det til min kontaktmand xxx i Nørregade, som også troede  

 på  

 det brev jeg havde fra xxx, at jeg kunne få dagpenge til jeg var 60." De  

 har videre anført, at det var derfor De ikke blev aktiveret, fordi de  

 personer,  

 der havde falddato før Dem, blev prioriteret først til at få job.
De fik et  

 servicejob den 21. december 2001, men AF trak det tilbage den 2. januar 2002.  

 De meldte Dem ledig og fik at vide, at Deres dagpenge var ophørt, hvilket kom  

 som et chok for Dem.
 De har endelig oplyst, at De  

 nu har beskæftigelse i 41/2 time om dagen, hvilket ikke er nok, og at De  

 håber  

 og forventer at få dagpengene for januar, februar og marts, da De ikke synes,  

 at det er Deres skyld.
 A-kassen fastholdt  

 afgørelsen og sendte med brev af 7. maj 2002 sagen til direktoratet.
Direktoratet anmodede  

 telefonisk den 17. juni 2002 a-kassen om yderligere oplysninger.
Direktoratet  

 rykkede telefonisk for oplysningerne den 27. juni og den 3. juli 2002.
A-kassen fremsendte den 8.  

 juli, den 15. juli, og den 22. juli 2002 kopi af yderligere bilag.
Bilagene  

 består af:
 Læsbar kopi af brev af 10.  

 august 1999 fra a-kassen til Dem (refereret ovenfor).
 Print af  

 indplaceringsoplysninger, hvoraf bl.a. fremgår, at De blev ledig den 1.  

 oktober  

 1996. De modtog dagpenge og feriedagpenge i dagpengeperioden i 104 uger og  

 ventedagpenge i 7 uger fra den 16. november 1998 til den 3. januar 1999.  

 Herefter modtog De dagpenge, feriedagpenge, sygedagpenge og  

 uddannelsesgodtgørelse i aktivperioden i 156 uger - frem til den 30. december  

 2001.
A-kassen har endvidere  

 fremsendt en opgørelse af Deres forbrug af ydelser.
Heraf fremgår, at De har  

 modtaget ydelser som følger:
 Dagpengeperioden:
 Dagpenge :
uge 40/1996 - uge 47/1996 Egen ferie:
uge 48/1996 - uge 50/1996 Dagpenge :
uge 51/1996 - uge 14/1997 Egen ferie:
uge 15/1997 - uge 15/1997 Dagpenge :
uge 16/1997 - uge 32/1997 Egen ferie:
uge 33/1997 - uge 35/1997 Dagpenge :
uge 36/1997 - uge 27/1998 Feriedagp.:
uge 28/1998 - uge 28/1998 Dagpenge :
uge 29/1998 - uge 31/1998 Feriedagp:
uge 32/1998 - uge 33/1998 Dagpenge :
uge 34/1998 - uge 46/1998 Ventedagpenge fra uge  

 47/1998 til uge 53/1998.
 Aktivperioden:
 Dagpenge :
uge 01/1999 - uge 26/1999 Feriedagp:
uge 27/1999 - uge 28/1999 Dagpenge :
uge 29/1999 - uge 25/2000 Feriedagp.:
uge 26/2000 - uge 27/2000 Dagpenge :
uge 28/2000 - uge 29/2000 Feriedagp:
uge 30/2000 - uge 31/2000 Dagpenge :
uge 32/2000 - uge 38/2000 Sygedagp.:
uge 39/2000 - uge 44/2000 Dagpenge :
uge 45/2000 - uge 25/2001 Feriedagp:
uge 26/2001 - uge 26/2001 Dagpenge :
uge 27/2001 - uge 28/2001 Feriedagp:
uge 29/2001 - uge 30/2001 Udd.godtg.:
uge 31/2001 - uge 36/2001 Dagpenge :
uge 37/2001 - uge 38/2001 Udd.godt.:
uge 39/2001 - uge  

 52/2001" 2.  


  

 Arbejdsdirektoratets afgørelse Arbejdsdirektoratet traf den  

 29. juli 2002 følgende afgørelse:
 "De havde ikke ret til  

 ydelser efter den 30. december 2001.
 Det er beklageligt, at De  

 først fik meddelelse herom ved henvendelse til a-kassen den 4. januar 2002.
 Det er kritisabelt, at  

 a-kassen i brev af 10. august 1999 gav Dem forkerte oplysninger om Deres ret  

 til dagpenge.
 De kan dog ikke opnå ret til  

 ydelser i en længere periode på grund af dette.
 De kan heller ikke opnå ret  

 til en længere ydelsesperiode, selv om De ikke måtte have været aktiveret i  

 aktivperioden.
Begrundelse Da De ikke fyldte 55 år  

 inden udløbet af aktivperioden, opfylder De ikke betingelserne for at anvende  

 overgangsreglen om forlænget ret til dagpenge frem til det 60. år for  

 medlemmer, der den 1. januar 1999 eller senere fylder 50 år, og som ved  

 udløbet  

 af aktivperioden er fyldt 55 år, jf. § 14, stk. 2, i direktoratets  

 bekendtgørelse nr. 1355 af 20. december 2000 om beskæftigelseskrav,  

 dagpengeperiode og aktivperiode (bekendtgørelsen).
 Det fremgår af § 55, stk. 2,  

 i lov om arbejdsløshedsforsikring m.v., som senest bekendtgjort ved lovbek.  

 nr.  

 603 af 25. juni 2001 (loven) at man i aktivperioden har ret til ydelser i en  

 periode på sammenlagt 36 måneder (156 uger).
Den 16. november 1998  

 overgik De til aktivperioden.
Det fremgår af a-kassens oplysninger, at De  

 modtog ventedagpenge frem til den 3. januar 1999. Herefter modtog De  

 dagpenge,  

 feriedagpenge og uddannelsesgodtgørelse i aktivperioden i 156 uger.
De havde  

 således  

 forbrugt Deres ret til ydelser i 156 uger i aktivperioden den 30. december  

 2001.
Det er kritisabelt, at  

 a-kassen fejlagtigt oplyste Dem om, at De havde ret til dagpenge frem til  

 Deres  

 60. år.
De kan dog ikke af denne grund opnå ret til ydelser i en længere  

 periode end de 156 uger i aktivperioden, fordi der ikke er hjemmel hertil i  

    

 loven.
 Det er beklageligt, at  

 a-kassens sagsbehandling i denne sag har været langvarig, og at De først med  

 hovedledelsens brev af 2. april 2002 fik hovedledelsens afgørelse i Deres  

 sag.  

 De kan dog heller ikke af denne grund opnå ret til ydelser i en længere  

 periode, end der er hjemmel til i loven.
 De kan heller ikke opnå ret  

 til ydelser i en længere periode end 156 uger i aktivperioden, selv om De  

 ikke  

 måtte have været aktiveret, fordi der ikke er hjemmel hertil i loven.
* Vedrørende Deres klage over  

 manglende aktivering og lang sagsbehandlingstid hos AF kan oplyses, at det er  

 Arbejdsformidlingen, der har ansvaret for eventuelt manglende aktivering.
De  

 ses da også at have klaget til Arbejdsformidlingen, som har svaret Dem ved  

 brev  

 af 16. april 2002 med bemærkning om, at videre klage skal ske til  

 Arbejdsmarkedsstyrelsen.
AF beklagede samtidig den lange  

 sagsbehandlingstid".
3.  


  

 Klagen til ankenævnet Ved brev af 20. august 2002  

 klagede De på Deres mors vegne over direktoratets afgørelse, idet De  

 bemærkede  

 følgende:
"Min mor, Xxxx, blev  

 indlagt d. 24. juni 2002 med legionærsyge.
Under opholdet på hospitalet har  

 hun  

 fået hjertestop med deraf følgende mindre hjerneskade og er nu indlagt til  

 genoptræning.
Hun er derfor ikke selv i stand til at udfærdige en  

 klageskrivelse; ej heller til at underskrive denne.
 Jeg mener fortsat, at min  

 mor har handlet i god tro efter modtagelse af brev fra a-kassen af 10. august  

 1999, som tydeligt giver udtryk for, at min mor har ret til dagpenge til det  

 fyldte 60. år og derefter kunne gå på efterløn.
A-kassen har skriftligt  

 meddelt min mor d. 24. september 2001, at dagpengeretten ophørte d. 30.  

 december 2001. Min mor modtog dog aldrig denne skrivelse, men blev først  

 orienteret om dette ved telefonisk henvendelse d. 4. januar 2002. Min mor  

 ville  

 naturligvis straks have reageret ved modtagelsen af en sådan skrivelse! Det  

 skal her påpeges, at der er gået over 2 år fra første skrivelse til  

 ophævelsen  

 af denne! Min mor medbragte skrivelsen  

 fra a-kassen til kontaktpersonen, xxx, på kurset i Nørregade, som ikke  

 anfægtede det.
Han var derfor var af den opfattelse, at det ikke var vigtigt,  

 at min mor blev tilbudt aktivering som den første.
Derfor blev hun  

 prioriteret  

 sidst! Det må formodes, at en sådan kontaktperson på et kursus for  

 arbejdsledige er kvalificeret til at rådgive kursisterne om deres rettigheder  

 til dagpenge.
Jeg mener dog ikke, at det kan kræves, at den almene befolkning  

 skal være bekendt med adskillige lovbestemmelser og arbejdsdirektoratets  

 bekendtgørelser.
Derfor mener jeg, at min mor havde krav på aktivering i  

 henhold til gældende regler.
 Her mener jeg også, at min  

 mor handler i god tro, idet hun rådspørger sin kontaktperson, der ikke  

 anfægter  

 skrivelsen fra a-kassen, idet hun formoder, at denne er yderst kvalificeret  

 til  

 at rådgive i sådanne sager.
Man forventer naturligvis,  

 at ansatte ved en a-kasse er kompetente.
Jvfr, gældende praksis er et  

 skriftligt tilsagn juridisk bindende, og derfor bør a-kassen kunne fremvise  

 kvittering på, at skrivelsen af 24. september 2001, der ophæver skrivelsen af  

 10. august 1999 er modtaget af min mor.
Dette er gældende praksis ved ethvert  

 bortfald af tidligere tilsagn.
Er ovennævnte ikke tilfældet, må a-kassen og  

 dens ledelse derfor pålægges det økonomiske ansvar, således at min mor holdes  

 økonomisk skadesløs.
Gældende praksis i  

 forbindelse med juridisk bindende tilsagn gælder vel også for a-kasser!?! Ydermere mener jeg, at det  

 virker som om, at a-kassen bevidst trækker sagen i langdrag både overfor min  

 mors henvendelser og overfor Arbejdsdirektoratets henvendelser.
Jeg mener derfor, at min mor fortsat har krav på  

 dagpenge fra 30. december 2001 og til det fyldte 60. år." 4.  


  

 Arbejdsdirektoratets bemærkninger til  

 klagen Ved oversendelsen af sagen  

 til ankenævnet den 18. september 2002 fandt direktoratet ikke, at der var  

 fremkommet nye oplysninger, der gav anledning til at ændre direktoratets  

 afgørelse af 29. juli 2002. Direktoratet bemærkede endvidere følgende:
 "For så vidt angår dét  

 problem, at medlemmet ikke blev aktiveret, bemærkes, at medlemmet har klaget  

 over dette til AF, som har svaret ved brev af 16. april 2002.
Vedrørende det anførte om  

 kvittering for modtagelse af skrivelser fra a-kassen bemærkes, at så vidt  

 direktoratet er orienteret, er det ikke praksis, at a-kasserne fremsender  

 rettelsesbreve  

 anbefalet, men at det naturligvis i en sag som denne ville have været en  

 fordel.
Direktoratet finder imidlertid, at man ikke kan laste a-kassen, at  

 det  

 ikke skete her, da det ikke normalt kræves af a-kasserne.
Samtidig er det fortsat  

 direktoratets opfattelse, at medlemmet ikke kan opnå ret til ydelser i en  

 længere periode end de 156 uger i aktivperioden - hverken på baggrund af  

 manglende aktivering eller på baggrund af, at a-kassen fejlagtigt havde  

 oplyst  

 om ret til ydelser i en længere periode." 5.  


  

 Nyt efter klagen Det er oplyst fra  

 arbejdsløshedskassen, at brevet af 24. september 2001 på ny blev fremsendt  

 den  

 4. januar 2002 efter den telefoniske samtale med Xxxx samme dag.
6.  


  

 Gældende regler Lov om arbejdsløshedsforsikring m.v., jf. lovbek.  

 nr. 603 af 25. juni 2001 § 55. Et medlem, der har  

 erhvervet ret til dagpenge, jf. § 53, kan modtage dagpenge efter § 51, jf. §  

 47  

 og § 70, i en periode på sammenlagt 12 måneder inden for 24 måneder, jf. dog  

 §  

 52 a, stk. 1. Der erhverves ret til påbegyndelse af en ny periode, hvis  

 medlemmet dokumenterer på ny at have haft beskæftigelse i det omfang, der er  

 nævnt i § 53, stk. 2 og 5.
Stk. 2.  

  

 Efter udløbet af perioden i stk. 1 har medlemmet i en  

 periode på sammenlagt 36 måneder inden for 48 måneder, jf. dog § 52 a, stk.  

 2,  

 og § 55 a, ved deltagelse i tilbud efter lov om en aktiv  

 arbejdsmarkedspolitik,  

 bortset fra tilbud efter lovens kapitel 6 og 8, ret til at modtage et beløb,  

 der sammenlagt med den lediges indtægt ved tilbudet efter fradrag af  

 arbejdsmarkedsbidrag svarer til dagpengenes højeste beløb pr. uge for  

 henholdsvis fuldtidsforsikrede og deltidsforsikrede, jf. § 47 og § 70.  

 Befordringsgodtgørelse medregnes ikke i indtægten efter 1. pkt.
I uger, hvor  

 medlemmet ikke er i tilbud efter lov om en aktiv arbejdsmarkedspolitik, har  

 medlemmet ret til at modtage dagpenge efter § 51, jf. § 47 og § 70.
 ...
 Stk. 8.  

  

 Direktøren for Arbejdsdirektoratet fastsætter efter  

 forhandling med Landsarbejdsrådet nærmere regler for anvendelsen af stk. 1-7,  

 herunder regler om periodernes varighed og beregning efter stk. 6 og 7.
 § 99...
 stk. 4.  

  

 Direktøren for Arbejdsdirektoratets afgørelser i anledning  

 af klage over en kasses sagsbehandling kan ikke indbringes for anden  

 administrativ myndighed.
 Direktoratets bekendtgørelse  

 nr. 1355 af 20. december 2000 om beskæftigelseskrav, dagpengeperiode og  

 aktivperiode:
 § 6. Dagpengeperioden er for  

 fuldtidsforsikrede medlemmer den periode på sammenlagt 1924 timer  

 (ydelsesperiode) inden for 24 måneder (referenceperiode), hvor et medlem kan  

 modtage dagpenge i henhold til lovens § 55, stk. 1, jf. dog § 13, stk. 1, og  

 §  

 15, stk. 1.
 ...
 Stk. 3.  

  

 Aktivperioden er den periode på sammenlagt 156 uger  

 (ydelsesperiode) inden for 48 måneder (referenceperiode), hvor et medlem har  

 ret og pligt til at deltage i tilbud efter lov om en aktiv  

 arbejdsmarkedspolitik henholdsvis kan modtage dagpenge i henhold til lovens §  

 55, stk. 2, jf. dog stk. 4, § 13, stk. 2, og § 15, stk. 2.
 § 14. Et medlem, som ved  

 udløbet af aktivperioden og senest den 31. december 1998 er fyldt 50 år, kan  

 bevare retten til dagpenge til det fyldte 60. år, hvis medlemmet ved fortsat  

 medlemskab og indbetaling af efterlønsbidrag kan opfylde anciennitetskravet  

 for  

 at gå på efterløn ved det fyldte 60. år, jf. den før 1. januar 1999 gældende  

 §  

 55, stk. 4, i arbejdsløshedsforsikringsloven.
 Stk. 2. Et medlem, som den 1. januar 1999  

 eller senere fylder 50 år, og som ved udløbet af aktivperioden er fyldt 55  

 år,  

 kan bevare retten til dagpenge til det fyldte 60. år, hvis medlemmet ved  

 fortsat medlemskab og indbetaling af efterlønsbidrag kan opfylde  

 anciennitetskravet for at gå på efterløn ved det fyldte 60. år, jf. lovens §  

 55, stk. 4.
 ....
