Resumé En sagsbehandler i en kommune fik en skriftlig advarsel efter at  

 hendes nærmeste leder havde udtalt sig kritisk om hende i et notat til  

 kommunens afdelingschef.
Anledningen til indberetningen var at  

 sagsbehandleren  

 dels havde taget et notat i journalen i en pensionssag, dels havde beskrevet  

 en  

 regel i samme notat der kunne give det indtryk at visse sager skulle fremmes  

 for enhver pris for at kommunen kunne opnå en økonomisk fordel.  

 Sagsbehandleren  

 havde endvidere i notatet gjort opmærksom på at sagen endnu ikke var behørigt  

 oplyst og derfor ikke var klar til afgørelse.
Notatet gav anledning til at  

 Det  

 Sociale Nævn senere ophævede afgørelsen og hjemviste den til fornyet  

 afgørelse.  

 Kommunen mente sagsbehandlerens notater både var i strid med regler om  

 journalisering og udtryk for illoyalitet.
 Før advarslen blev  

 sagsbehandleren indkaldt til et møde og fik her at vide at hendes  

 sagsbehandling var kritisabel, at der var flere borgerklager, at hun havde  

 anfægtet ledelsesretten, og at hun manglede loyalitet og  

 samarbejdsevne/vilje.
Ombudsmanden mente ikke at  

 der var grundlag for at bebrejde sagsbehandleren notaterne i journalen, og  

 heller ikke at der var grundlag for at give hende en advarsel.
Desuden mente  

 ombudsmanden ikke at kommunen havde foretaget en korrekt partshøring eller  

 givet en fyldestgørende og tilstrækkelig klar begrundelse. (J.nr.  

 2000-2142-812).
Sagsbehandlers notat i journalen i en pensionssag A, der er  

 født i 1945, blev i 1960erne uddannet i sygekassevæsenet.
Fra  

 begyndelsen af  

 1970erne har hun været beskæftiget i forskellige kommuner med  

 sagsbehandling  

 inden for social- og sundhedsforvaltningens område.
Hun har været ansat i X  

 Kommune siden 1984. Forud for ansættelsen i X Kommune havde hun gennemgået  

 Dansk Kommunalkursus I og II samt forvaltningshøjskolens 800-timers kursus i  

 socialforvaltning.
I 1987 blev A overflyttet fra bistandsafdelingen til  

 pensionsafdelingen.
I 1997 tildeltes A et personligt tillæg med  

 baggrund i at  

 du er en ressourceperson på pensionsansøgningsområdet.
Samtidig fik hun  

 et  

 engangsvederlag for sin ekstra indsats i forbindelse med en kollegas sygdom.
I efteråret 1998 behandlede A  

 en ansøgning om førtidspension fra en 27-årig psykisk syg mand.
I sagens  

 journal noterede A i perioden fra 2. december 1998 til 2. februar 1999 bl.a.  

 følgende:
 2/12.98 Alle pensionssager,  

 der kan afgøres inden den 31/12 1998 skal afgøres inden denne dato, evt. med  

 en  

 lavere pension end lidelsen berettiger til - efterfølgende kan det så  

 undersøges, om der er grundlag for en højere pension.
Ud fra dette er denne sag  

 d.d. drøftet med lægekonsulenten, da der nok ikke er tvivl om, at [klienten]  

 er  

 berettiget til i hvert fald forhøjet almindelig førtidspension.
Ifølge  

 lægekonsulenten er der ikke stillet nogen psykiatrisk diagnose, hvorfor der  

 bør  

 indhentes en psykiatrisk speciallægeerklæring.
Hvis han på næste  

 Afgørelsesmøde tilkendes forhøjet almindelig førtidspension fra den 1/10 1998  

 og vi efterfølgende skal undersøge, om han er berettiget til mellemste  

 førtidspension, vil vi ikke kunne tilkende ham den højere pension fra samme  

 dato og vil dermed snyde ham for det skattefrie beløb fra den  

 1/10 1998 og  

 indtil speciallægeerklæringen er kommet retur.
Indhenter vi imidlertid den  

 nødvendige dokumentation, vil der evt. kunne tilkendes mellemste  

 førtidspension  

 fra den 1/10 1998.
 Situationen er drøftet mellem  

 lægekonsulent ( ), afdelingsleder (B) og undertegnede.
Konklusionen blev, at der  

 indhentes en psykiatrisk speciallægeerklæring nu - den skal vi under alle  

 omstændigheder have - og at sagen drøftes på Afgørelsesmøde den 15/12 1998  

 uden  

 for dagsordenen. (A) 7/12.98 Fra ( ),  

 psykiatrigruppen modtaget kopi af Skovvangs beskrivelse af [klientens]  

 psykiske  

 og sociale funktionsniveau samt Klient-Handlingsplan.
Det er aftalt, at undertegnede  

 sender kopi af speciallægeerklæringen til ( ), når den kommer. (A) 15/12.98 Flertallet af  

 Afgørelsesudvalget besluttede d.d. at tilkende forhøjet almindelig  

 førtidspension i henhold til § 14, stk. 3, nr. 1 fra den 1/10 1998 - ( )  

 stemte  

 imod.
Når speciallægeerklæringen  

 kommer retur fra overlægerne fra Psykiatrisk afdl.
CSH skal der tages  

 stilling  

 til, om der er grundlag for at rejse ansøgning om forhøjelse.
Forvaltningen har ikke lavet  

 indstilling og sagen har ikke været sendt til partshøring. (A) s.d.
Afgørelsesudvalget har  

 på møde dags dato besluttet at tilkende pågældende forhøjet almindelig  

 førtidspension i henhold til § 14, stk. 3, nr. 2 fra den 1/10 1998.
6/1.99 Fra sagsbehandler ( ),  

 psykiatrigruppen modtaget kopi af statusattest, indhentet fra psykiatrisk  

 ambulatorium.
Hun spørger, om der fortsat er behov for en psykiatrisk  

 speciallægeerklæring.
Overlæge ( ) skal have besked, såfremt vi stadig ønsker  

 erklæringen. (A) 19/1.99 Sagen forelagt  

 lægekonsulenten, der fortsat mener, der er behov for speciallægeerklæringen.
Undertegnede har d.d.  

 telefonisk aftalt med en sekretær på psykiatrisk ambulatorium, at hun giver  

 beskeden til overlæge ( ). (A) 19/1.99 Afgørelsesudvalget  

 har på møde dags dato besluttet at fastholde den allerede trufne afgørelse.
27/1 1999 Det Sociale Nævn  

 hjemviser sagen til fornyet afgørelse.
Nævnet begrunder afgørelsen med, at  

 sagen ikke er tilstrækkelig oplyst vedrørende den psykiske lidelse, og at der  

 således ikke på det foreliggende grundlag kan træffes afgørelse om, hvilken  

 pension, pågældende opfylder betingelsen for.
Det pointeres, at der hverken  

 er  

 lovbestemt eller ulovbestemt hjemmel til at træffe en foreløbig afgørelse i  

 sager om tilkendelse af førtidspension. (A) 2/2.99 Da jeg ikke synes, det  

 klart fremgår, hvad nævnet har tænkt sig, (X) Kommune kan gøre i forbindelse  

 med den bevilling, der er givet, er situationen d.d. telefonisk drøftet med  

 sagsbehandler ( ), Det Sociale Nævn.
( ) er enig i, at det vil  

 være ulogisk at frakende en pension, som ansøgeren i hvert fald er berettiget  

 til.
Det mest logiske er, når speciallægeerklæringen kommer, at tilkende den  

 rigtige pension (formentlig mellemste) fra den 1/10 1998 - så bliver  

 ansøgeren  

 i hvert fald ikke snydt for det skattefrie beløb.
Sagen til drøftelse på  

 gruppemøde før den kommer til efterretning for Afgørelsesudvalget. (A) Som anført i journalen  

 hjemviste det sociale nævn afgørelsen.
Nævnet skrev i afgørelsen dateret 26.  

 januar 1999 bl.a.:
 Sagen hjemvises til fornyet  

 afgørelse i (X) Kommune.
 Nævnet begrunder afgørelsen  

 med, at Deres sag ikke er tilstrækkeligt oplyst vedrørende Deres psykiske  

 lidelse, og at der således ikke på det foreliggende kan træffes afgørelse om,  

 hvilken førtidspension De måtte være berettiget til.
 Nævnet har ved afgørelsen  

 lagt vægt på, at det følger af officialmaksimen, der er en forvaltningsretlig  

 grundsætning, at det er afgørelsesmyndigheden, der har ansvaret for, at en  

 sag  

 er tilstrækkeligt belyst, før der træffes afgørelse.
 Der er således ikke, hverken  

 lovbestemt eller ulovbestemt, hjemmel til at træffe en foreløbig afgørelse i  

 sager om tilkendelse af førtidspension.
Nævnet skal i den forbindelse  

 bemærke, at (X) Kommunes fremgangsmåde i denne sag er kritisabel, og nævnet  

 er  

 meget betænkelig ved, at det af (X) Kommunes journalark side 1-3 fremgår, at  

 pensionssager, der kan afgøres inden den 31. december 1998, skal afgøres  

 inden  

 denne dato, eventuelt med en lavere pension end lidelsen berettiger til, og  

 at  

 det efterfølgende kan undersøges, om der er grundlag for at rejse en  

 forhøjelsessag. B, som i to år havde været  

 As nærmeste leder, udarbejdede den 25. februar 1999 et notat til  

 kommunens  

 personalechef hvori han indstillede at A blev afskediget.
Han skrev bl.a.:
 Jeg har gennem ca. 2 år  

 været (A)s nærmeste leder, og kender hende ud fra en faglig synsvinkel  

 som et  

 meget pertentligt menneske med orden i sagerne - der bliver i den  

 forbindelse  

 set mere på detaljer end helheder.
 På et personligt plan anser  

 jeg hende, for, i arbejdsmæssige sammenhænge, at være fuldstændig uegnet til  

 at  

 have med andre mennesker at gøre, hvilket jeg ønsker at begrunde i følgende  

 dokumenterbar adfærd:
·  

  

 	  

 Manglende samarbejdsvilje ·  

  

 	  

 Manglende loyalitet mod såvel ledelse som  

 øvrige kolleger ·  

  

 	  

 Manglende vilje til omstilling ·  

  

 	  

 Utilfredsstillende behandling af borgere ·  

  

 	  

 Direkte og indirekte anfægtelse af  

 ledelsesretten Som dokumentation vedlægges  

 notatet Indhold i udvalgte notater i (A)s personalesag med  

 underliggende  

 bilag.
 Afslutningsvis ønsker jeg at  

 knytte følgende kommentarer til det seneste underbilag/seneste episode, der  

 jo  

 indirekte har været udslagsgivende for dette notat samt ønsket om  

 afskedigelse.
 Underbilaget er et  

 personrelateret journalark bestående af siderne 2-4. Af denne journal fremgår  

 blandt andet følgende udtalelser, der efter gældende lovgivning ikke hører  

 hjemme der, eller som udviser forkert sagsbehandling, og som klart  

 underbygger  

 tidligere nævnte adfærd:
 [Citat af notaterne som er  

 citeret ovenfor; min bemærkning].
Som det ses af ovenstående er  

 der, blot for at nævne nogle, tydeligt tilkendegivet underkendelse af andres  

 kompetencer, illoyalitet, dårlig sagsbehandling, mangel på  

 organisationsforståelse, forvirring af borgeren, personlig stillingtagen -  

 alt  

 sammen noget, der ikke burde høre hjemme ved (X) kommune, og slet ikke i en  

 personsag. Den 9. marts 1999 indstillede  

 B følgende til personalekontoret:
 Som det ses af ovenstående er  

 der, blot for at nævne nogle, tydeligt tilkendegivet underkendelse af andres  

 kompetencer, illoyalitet, dårlig sagsbehandling, mangel på  

 organisationsforståelse, forvirring af borgeren, personlig stillingtagen -  

 alt  

 sammen noget, der ikke burde høre hjemme ved (X) kommune, og slet ikke i en  

 personsag! Som yderligere dokumentation  

 for den nævnte adfærd vedlægges notatet Indhold af udvalgte notater i  

 (A)s  

 personalesag med underliggende bilag.
 I de vedlagte notater  

 gengaves kortfattede notater fra As personalesag i perioden fra 1993  

 til 1998  

 med kritik af As adfærd generelt eller i konkrete sager samt nogle  

 breve og  

 notater om As forhold.
Det kan ikke ses om A havde haft lejlighed til  

 at  

 udtale sig om notaterne.
Det gennemgående tema i notaterne er at A blev  

 oplevet  

 som ufleksibel og formalistisk, mens der ikke blev udtrykt kritik af hendes  

 sagsbehandling.
Notaterne giver intet klart indtryk af i hvilken udstrækning  

 kritikken havde givet anledning til personaleretlige reaktioner.
Den 9. marts 1999 blev A af B  

 indkaldt til møde den 11. marts 1999. Som emne blev angivet  

 partshøring i  

 forbindelse med undertegnedes ønske om at sanktionere din  

 arbejdsmæssige adfærd  

 ved (X) Kommune.
Til stede ved mødet ville ifølge indkaldelsen være ham  

 selv  

 og en ansat i løn- og personalekontoret.
A blev vejledt om at hun kunne  

 medtage  

 en bisidder.
Den 10. marts 1999 henvendte  

 A og hendes tillidsmand sig personligt på personalekontoret for at få  

 aktindsigt.
Det må lægges til grund at de fik udleveret de akter som forelå  

 på  

 daværende tidspunkt.
Den 11. marts 1999 afholdtes  

 møde med deltagelse af A, B, en ansat i personalekontoret samt HKs  

 tillidsrepræsentant, C.
Fra mødet udarbejdede kommunen følgende referat:
 Repræsentanterne fra (X)  

 Kommune fremlagde sagens faktiske omstændigheder og kunne - med baggrund i  

 flere sagsforløb - dokumentere: kritisabel sagsbehandling, utilfredsstillende  

 behandling af borgere (flere borgerklager), anfægtelse af ledelsesretten,  

 manglende loyalitet over ledelse/kolleger, manglende samarbejdsevne/- vilje  

 m.m.
(X) Kommune tilkendegav, at  

 man påtænkte at sanktionere med en advarsel til (A) med baggrund i førnævnte  

 kritikpunkter.
Fristen for indsigelser blev fremlagt til mandag kl. 12 til (  

 )  

 eller (B).
 (C) anmodede om forlænget  

 frist, men fristen blev i den forbindelse forlænget til tirsdag kl. 12, hvor  

 en  

 påtænkt advarsel ønskes iværksat af (X) Kommune. (C) mente, at der skulle  

 tilbydes en frist på 14 dage.
(A)/(C) ønskede ikke  

 derudover at komme med kommentarer/indsigelser til sagen, men vil fremkomme  

 med  

 efterfølgende skriftlige indsigelser, såfremt dette skønnes nødvendigt. Den 11. marts 1999 var en  

 torsdag, dvs. fristen for A til at udtale sig udløb tirsdag den 16. marts  

 1999  

 kl. 12.00. Referatet blev underskrevet af såvel kommunen som As  

 repræsentant.
Den 17. marts 1999 afholdtes  

 nyt møde i sagen med deltagelse af B og en ansat i løn- og personalekontoret  

 samt tillidsrepræsentanten og en repræsentant for HK.
Kommunen udarbejdede  

 følgende notat fra mødet:
 HK anførte bl.a. (X) Kommunes  

 manglende regler for journalisering og mente ikke, at (A) ensidigt kunne  

 lastes  

 for kritisabel adfærd.
HK forbeholdt sig ret til at føre sagen videre,  

 såfremt  

 (X) Kommune ville effektuere den påtænkte advarsel.
(X) Kommune vil på baggrund  

 af mødet forbeholde sig ret til at effektuere den påtænkte advarsel til (A)  

 inden ugens udgang. Den 18. marts 1999 sendte X  

 Kommune A et brev med overskriften Tilrettevisning/advarsel.  

 Brevet havde  

 følgende indhold:
 I henhold til afholdt  

 høringsmøde den 11. marts 1999 kan det hermed meddeles dig, at (X) Kommune  

 har  

 besluttet at give dig en tilrettevisning/advarsel på baggrund af din  

 arbejdsmæssige adfærd.
 Advarslen har baggrund i  

 følgende kritikpunkter i dit hidtidige virke ved (X) Kommunes pensionsgruppe:
·  

  

 	  

 kritisabel sagsbehandling ·  

  

 	  

 utilfredsstillende behandling af borgere ·  

  

 	  

 anfægtelse af ledelsesretten ·  

  

 	  

 manglende loyalitet overfor  

 ledelse/kolleger ·  

  

 	  

 manglende samarbejdsevne/-vilje.
Vi finder således ikke, at du  

 i tilstrækkelig grad på det faglige - og specielt det personlige plan har  

 levet  

 op til de krav, (X) Kommune stiller til sagsbehandlingen i administrationen,  

 både eksternt i forhold til borgere og internt i forhold til øvrige  

 kolleger/ledere.
Begrundelsen for (X) Kommunes holdning fremgår i øvrigt af  

 de  

 udleverede sagsakter (herunder notat af 9. marts 1999) i forbindelse med din  

 aktindsigt.
Det forventes derfor, at du  

 fremtidigt lever op til de forventninger, der kan stilles til personale ved  

 (X)  

 Kommunes administration.
Med baggrund i specielt den seneste sag fra 98/99  

 ønsker vi dog at konkretisere følgende:
 Vi forventer med denne  

 skriftlige tilrettevisning/advarsel, at du  

  

 ikke  

  

 i fremtiden - hverken mundtligt eller skriftligt - underkender øvrige  

 medarbejdere eller lederes kompetence, således at der opstår unødvendig tvivl  

 om (X) Kommunes holdning i konkrete sager.
 Vi forventer, at du udviser  

 loyalitet overfor øvrige medarbejdere eller ledere, således at der bl.a.  

  

 ikke  

  

 sker oplysning om navngivne  

 ansattes holdninger (hverken skriftligt og mundtligt) i sagsbehandlingen  

 (herunder journalark).
 Vi forventer, at det af den  

 fremtidige sagsbehandling klart fremgår, at indstillinger, afgørelse m.v. er  

 truffet af (X) Kommune (om det sker enstemmigt eller ej, og hvem der i givet  

 fald har stemt for og imod - er irrelevant og forvirrende for borgere) - og  

 ikke er præget af den enkelte ansattes sagsbehandling og personlige holdning.
 Vi forventer  

  

 ikke  

  

 , at der fremtidigt kommer klager  

 over sagsbehandlingen fra borgere med baggrund i dårlig, langsommelig eller  

 på  

 anden måde utilfredsstillende sagsbehandling, hvor borgere føler sig  

 nedvurderet eller trådt på.
 Samtlige de forhold, som er  

 nævnt ovenfor, indgår alle som elementer i de normer og krav, som vi  

 forventer,  

 at en medarbejder ved (X) Kommune lever op til i udførelsen af sit arbejde.
 Det er derfor selvsagt også  

 krav, som vi med rette kan stille overfor dig i arbejdsmæssig sammenhæng.
Såfremt vi derfor under den  

 løbende opfølgning finder, at du - mod vore forventninger - ikke er i stand  

 til  

 at indfri de stillede krav, må det påregnes, at der indledes en  

 afskedigelsesprocedure. Den 6. maj 1999 holdtes et  

 nyt møde mellem kommunen og HK om sagen.
HK protesterede imod inddragelsen af  

 de tidligere notater i sagen.
HK henviste til at der var tale om forældet  

 materiale, samt til at A ikke var blevet partshørt.
HK anførte på ny at der  

 ikke i kommunen fandtes retningslinjer for journalisering.
Endelig anførte HK  

 at ansatte må have mulighed for at lave notater om  

 betænkeligheder.
 Under mødet kommenterede X  

 Kommune ifølge et referat fra mødet HKs synspunkter på følgende måde:
   

  

 HK  

  

 fremførte på samme måde som i den tidligere forhandling bl.a.:
At  

  

 de tidligere notater i sagen ikke kan  

 anvendes - heller ikke som baggrundsmateriale - dels p.g.a. alderen, dels  

 p.g.a. den manglende partshøring i forbindelse med notaterne At  

  

 (X) Kommune ikke har retningslinjer  

 for journalisering At  

  

 ansatte må have mulighed for at lave  

 notater om betænkeligheder.
 Endelig fremførte HK som nyt,  

 at advarslen i. h. t. forvaltningsloven skal indeholde henvisning til  

 retsregler.
(X) Kommune  

  

 fremførte, at advarslen/tilrettevisningen var givet med  

 baggrund i en konkret sag fra ultimo 98 (notat af 9. marts 1999), hvor der  

 efter  

 (X) Kommunes skøn er udvist meget utilfredsstillende sagsbehandling.
De  

 tidligere notater i sagen kan efter (X) Kommunes opfattelse bruges som  

 dokumentation af kritisabel adfærd flere år tilbage.
Med hensyn til interne  

 retningslinjer for journalisering, så er det rigtigt, at (X) Kommune ikke på  

 indeværende tidspunkt har udarbejdet retningslinjer udover forvaltningslovens  

 bestemmelser, men der vil på baggrund af den konkrete sag blive taget  

 initiativ  

 til retningslinjer på området.
Hvad angår den konkrete sag, så er det (X)  

 Kommunes skøn, at (A) efter mere end 10 års ansættelse i afdelingen, burde  

 vide  

 at personlig stillingtagen, angivelse af øvrige kolleger m.v. ikke hører  

 hjemme  

 i journalisering af personsager, der er omfattet af aktindsigt jævnfør  

 forvaltningsloven.
(X) Kommune har intet imod,  

 at ansatte har mulighed for - og i praksis - laver notater om egne  

 betænkeligheder ved sagsbehandlingen af konkrete sager.
Det er dog (X)  

 Kommunes  

 holdning, at det klart bør fremgå af overskrift og/eller indhold, at der er  

 tale om interne arbejdsdokumenter, som således  

  

 ikke  

  

 vil være omfattet af borgeres ret til aktindsigt i henhold til  

 forvaltningslovens § 12.
 (X) Kommune fremførte, at der  

 ved udstedelse af tilrettevisning/advarsel til (A) er udøvet et skøn i  

 henhold  

 til ledelsesretten, der er en del af gældende retsgrundsætning på  

 arbejdsmarkedet.
Ud fra parternes forskellige  

 synspunkter kunne der ikke opnås enighed. HK Kommunal anmodede om et  

 møde som blev afholdt den 6. juli 1999. Under mødet gentog HK de tidligere  

 synspunkter samt kritiserede at advarslen ingen angivelse indeholdt om hvor  

 lang tid den skulle gælde.
X Kommune fastholdt at tilrettevisningen/advarslen  

 var berettiget.
 HK indbragte derpå sagen for  

 Tilsynsrådet for Y Amt ved et brev af 24. september 1999. HK skrev bl.a.:
 (A) blev i oktober 1984  

 ansat i (X) kommunes social- og sundhedsforvaltning.
 På et møde i efteråret 1998,  

 hvori deltog en sagsbehandler, en sagsbehandler/gruppeleder, en lægekonsulent  

 samt en sektionsleder, meddelte sidstnævnte, at alt tydede på, at  

 statsrefusionen på førtidspensioner med virkning fra årsskiftet 98/99 ville  

 blive nedsat fra 50% til 35%, og at alle ansøgninger om førtidspension, der  

 kunne tilkendes før 31. december 1998, derfor skulle tilkendes.
Senere på året kom (A) i en  

 konkret sag i tvivl om, hvorvidt det var en sådan sag, der var tænkt på, og  

 hun  

 tog derfor sagen med på et gruppemøde, hvor samme sektionsleder var til  

 stede.  

 På mødet fik hun dette bekræftet.
Samtidig drøftede man dog det problematiske  

 i, at klienten i tilfælde af tilkendelse af den laveste pension ikke modtager  

 så højt et skattefrit beløb som han ellers ville have fået, og at dette beløb  

 ikke ville blive efterreguleret med mindre man senere tildeler en højere  

 pension med tilbagevirkende kraft.
 Sektionslederen (B), (der  

 også er Jobcenterleder) tog sagen med til drøftelse med Arbejdsmarkedschef  

 (...), og kom tilbage med besked om, at sagen  

  

 skulle  

  

 med på møde i Afgørelsesudvalget d. 15. december 1998, vel  

 at mærke til orientering udenfor dagsorden, da dagsordenen allerede var  

 skrevet.
 På mødet i Afgørelsesudvalget  

 fik klienten tilkendt den laveste pension (forhøjet almindelig  

 førtidspension).
Afgørelsen blev herefter  

 påklaget af klienten til Det Sociale Nævn.
I denne forbindelse  

 medsendes  

 sagens akter til Det sociale Nævn - incl. journalnotater.
I journalnotater  

 har  

 (A) løbende noteret oplysninger til brug for sagen.
Og da sagen havde været  

 med  

 på gruppemøde på trods af, at den ikke var færdig til det,  

 fremgår også af  

 journalnotaterne (A)s betænkeligheder ved pålægget/ordren om, at alle  

 sager,  

 der kunne afgøres inden 31. december 1998, skulle afgøres.
 I afgørelse af 26. januar  

 1999 hjemviser Det Sociale Nævn (måske som bekendt) sagen til fornyet  

 behandling og udtaler kritik af (X) Kommunes fremgangsmåde (at flest mulige  

 sager skulle afgøres osv.).
 ...
 (A) opsøgtes d. 3. februar  

 1999 af sektionsleder (B), som kraftigt giver udtryk for, at han opfattede  

 (A)s fremgangsmåde som illoyal.
 Den 10. februar 1999 opsøgtes  

 (A) af arbejdsmarkedschef (...), der gav udtryk for, at pålægget om at afgøre  

 størst muligt antal sager inden 31. december 1998 ikke har været politikernes  

 holdning.
 ...
 I forbindelse med at (A) fik  

 aktindsigt gik det op for hende, at der lå en masse notater på  

 personalesagen,  

 som hun aldrig havde haft kendskab til. (X) Kommune påberåber sig ikke  

 direkte  

 ret til at lægge også disse notater til grund for den aktuelle sag, men  

 anvender det alligevel som yderligere dokumentation i et notat af 9. marts  

 1999  

 (som (A) får udleveret kopi af i forbindelse med anmodningen om aktindsigt)  

 jfr. notatets 2. sidste afsnit samt notat af 18. februar 1999.
 ...
Der henvises således til  

 gamle notater, som stammer fra perioden 18. november 1993 til 17. maj 1995.  

 Notaterne er alle udarbejdet af Sektionsleder (...). Det er typisk for disse  

 notater, at der ikke er konklusioner, ligesom (A)s bemærkninger til  

 notaterne  

 ikke findes, af den simple årsag, at (A) ikke har kendt til deres eksistens.  

 På  

 trods af dette anvendes de til at underbygge og uddybe den aktuelle sag.
Det  

 bemærkes, at HK/KOMMUNAL langt fra er enig i de problemfelter, der på  

 baggrund  

 af disse gamle notater er trukket ud i notatet af 18. februar 1999.
I notatet af 9. marts 1999  

 anføres bl.a., at sektionsleder (B) mener at kunne dokumentere, at (A)  

 mangler  

 samarbejdsvilje, mangler vilje til omstilling og at hun behandler borgere  

 utilfredsstillende.
Det anføres ligeledes, at han anser hende for  

 fuldstændig  

 uegnet til at have med andre mennesker at gøre.
Efter HK/KOMMUNALs opfattelse  

 harmonerer dette dårligt med det forhold, at (X) Kommune i forbindelse med  

 overgang til ny løn udarbejdede et afkrydsningsskema til lederens vurdering  

 af  

 de bløde personlige kvalifikationer set i relation til jobbets  

 krav.
Skemaet  

 er for (A)s vedkommende udarbejdet af sektionsleder (B). Vedr.  

 punkterne  

 Samarbejdsevne, Service og Omstillingsevne er jobbets krav i skemaet vurderet  

 til det højest mulige (Meget stor betydning). Vedr. samme punkter er (A) selv  

 vurderet til Lever op til jobbets krav.
 Skemaet er udarbejdet i  

 efteråret 98. Det skal bemærkes, at alle skemaer i Arbejdsmarkedsafdelingen  

 ved  

 en efterfølgende forhandling mellem tillidsrepræsentanten og  

 Arbejdsmarkedschef  

 (...) er aftalt destrueret, idet lederne havde udfyldt dem meget forskelligt.  

 Skemaet ligger således ikke på personalesagen, men er (A)s eget.
Af notatet af 9. marts 1999  

 fremgår, at den direkte anledning til ønsket om negativ sanktion udspringer  

 af  

 journalnotaterne på førnævnte pensionssag.
Det anføres, at der er skrevet  

 journalnotater, som efter  

  

 gældende  

 lovgivning  

  

 ikke hører hjemme der.
Ved en forhandling har HKs repræsentant  

 forespurgt, hvilken lov der indeholder bestemmelser om, hvad der må skrives i  

 journalnotater og kunne ikke udover en henvisning til forvaltningsloven og  

 retssikkerhedsloven (Lov om retssikkerhed og administration på det sociale  

 område) få dette yderligere specificeret.
Det er ligeledes nævnt, at  

 der er udvist forkert sagsbehandling.
På forespørgsel om, hvilke fejl der var  

 gjort, blev det meddelt, at sagsbehandlingsfejlen var at skrive disse  

 notater,  

 som efter (X) Kommunes opfattelse ikke skulle være der.
Notat af 9. marts 1999  

 indeholder gengivelse af 7 punkter fra journalnotaterne, som hver især efter  

 kommunens opfattelse er kritisable.
I det følgende kommenteres disse  

 enkeltvis.
Ad. 1:  

  

 Det kritiseres, at (A) i en journal skriver, at der er givet  

 et sådant pålæg fra ledelsen.
Som tidligere nævnt er dette gjort for at  

 begrunde, at der træffes afgørelse i en sag, der ikke er helt  

 klar til det.
Ad. 2:  

  

 Det kritiseres, at det af journalen fremgår, at en sag har  

 været drøftet og at der måske er usikkerhed om, hvilken pension, der skal  

 tildeles.
Klienten må ikke få det indtryk, at der er usikkerhed, idet det er  

 egnet til at skabe forvirring for klienten/borgeren. (A) har skrevet notatet,  

 idet  

 drøftelsen rent faktisk har fundet sted.
Ad. 3:  

  

 Det kritiseres, at der i journalen er skrevet, at vi   vil  

 dermed snyde ham for det skattefrie beløb.
Kommunen finder  

 at det er  

 uacceptabelt at skrive ordet snyde selv om det er skrevet i  

 citationstegn.  

 (A) har anvendt ordet, ordet er anvendt både på gruppemøde og på møde i  

 Afgørelsesudvalget om den konkrete situation.
Ad. 4:  

  

 (X) kommune finder, at det er uacceptabelt at skrive,  

 hvordan der er stemt i Afgørelsesudvalget.
I den forbindelse skal bemærkes,  

 at  

 klienten under alle omstændigheder vil få dette oplyst, hvis vedkommende  

 beder  

 om aktindsigt, idet stemmefordelingen også fremgår af selve pensionsskemaet,  

 som selvfølgelig også er omfattet af aktindsigten.
Ad. 5:  

  

 Det kritiseres, at der står, at forvaltningen ikke har lavet  

 indstilling.
Der burde efter kommunens opfattelse have stået:  

  

 Sagsbehandleren  

  

 har ikke lavet  

 indstilling, idet sagsbehandleren ikke er forvaltningen.
Efter (A)s  

 opfattelse  

 er dette et helt almindeligt journalnotat.
Ad. 6:  

  

 Dette notat burde efter kommunens opfattelse ikke have stået  

 der.
Det er lidt uklart for os hvorfor.
Der er blot tale om et direkte citat  

 fra Det sociale Nævns afgørelse, der i sin fulde ordlyd er sendt til den  

 pågældende klient/borger.
Ad. 7:  

  

 Efter kommunens opfattelse tilkommer det ikke (A) at synes  

 noget, idet sagen er hjemvist til fornyet behandling i Afgørelsesudvalget.  

 Det  

 kritiseres ligeledes i denne forbindelse, at det fremgår af journalen, at  

 sagen  

 har været drøftet med en sagsbehandler i Det sociale Nævn, idet kommunen igen  

 her fremhæver, at det ikke af journalnotater må fremgå, at der er usikkerhed,  

 ligesom kommunen finder, at notatet er udtryk for, at (A) og sagsbehandleren  

 i  

 Det sociale Nævn hermed sætter sig til dommere over politikerne.
Efter  

 (A)s  

 opfattelse er også dette udtryk for et helt almindeligt journalnotat.
Efter HK/KOMMUNALs opfattelse  

 er der som tidligere nævnt ikke belæg for at tildele hverken tilrettevisning  

 eller advarsel til (A) på det foreliggende grundlag.
Således har (A) i  

 overensstemmelse  

 med offentlighedsloven overholdt sin notatpligt, idet det bemærkes, at det  

 ikke  

 på noget tidspunkt fra kommunen har været tilbagevist, at den konkrete  

 (ulovlige) ordre (om at afgøre så mange pensionssager som muligt inden 31.  

 december 1998) rent faktisk er givet.
I tilrettevisningen/advarslen  

 er anført, at man ikke forventer, at der fremover vil komme klager osv.  

 Udformningen heraf gør det stort set umuligt for (A) at afværge en fyring,  

 idet  

 blot en enkelt klage fra en utilfreds borger (evt. helt ubegrundet) kan  

 medføre  

 indledelse af en afskedigelsessag.
Subsidiært burde advarslen som minimum  

 have  

 angivet en tidsfrist, så den pga. forældelse ikke ved en senere lejlighed  

 kunne  

 få selvstændig betydning.
Alt i alt finder HK/KOMMUNAL  

 som tidligere nævnt, at der slet ikke er grundlag for tildeling af  

 tilrettevisningen/advarslen. X Kommune kommenterede klagen  

 i et brev af 22. december 1999. Kommunen skrev bl.a.:
 Der er dog enighed om, at  

 advarslen formelt kunne være gjort tidsbegrænset, men i det konkrete tilfælde  

 har arbejdsmarkedsafdelingen ikke fundet anledning hertil, da afdelingen  

 finder, at sanktionen i sig selv må formodes at få den ønskede effekt,  

 hvorfor  

 advarslen over tid vil miste sin betydning.
 Økonomiudvalget har i øvrigt  

 følgende kommentarer til hændelsesforløbet omkring den tjenstlige  

 advarsel/tilrettevisning til (A):
 Person- og  

 Kulturforvaltningen har overordnet set, (er nærmere begrundet i selve  

 advarslen) tildelt (A) en advarsel med baggrund i hendes meget  

 uprofessionelle,  

 obstruerende og negative facon at agere på i visse arbejdsmæssige  

 sammenhænge.  

 Person- og Kulturforvaltningen skønner blandt andet, at (A) gennem sine  

 handlinger stiller spørgsmålstegn ved følgende:
 ·  

  

 	  

 Kompetencefordelingen i det kommunale  

 selvstyre, herunder det politiske niveaus ret til at tolke loven samt  

 herigennem løbende træffe beslutninger - også i personsager.
 ·  

  

 	  

 Ledelsesretten, herunder det politiske  

 niveaus ret til at uddelegere et eller flere ansvarsområder til én ikke  

 folkevalgt person (ledelsesrepræsentant), der i det daglige udmønter de  

 politiske beslutninger.
·  

  

 	  

 Socialudvalgets troværdighed overfor såvel  

 klienten som Det Sociale Nævn.
Tillige har (A) sået tvivl omkring borgerens  

 retssikkerhed, hvilket hverken den administrative eller den politiske ledelse  

 i  

 kommunen kan acceptere.
 Socialudvalget i (X) kommune  

 har uddelegeret sin ret til at træffe afgørelser i sager om førtidspension  

 til  

 et afgørelsesudvalg bestående af 2 politikere, arbejdsmarkedschefen samt  

 afdelingslederen på førtidspensionsområdet, dog således, at sagen ved  

 stemmelighed i Afgørelsesudvalget efterfølgende afgøres i Socialudvalget.  

 Forvaltningen har i forbindelse med behandlingen af sagen en mulighed for at  

 udarbejde en skriftlig faglig indstilling til afgørelsesudvalget.  

 Forvaltningen  

 tegnes i førtidspensionssager i det daglige af afdelingslederen på  

 førtidspensionsområdet.
Forvaltningen arbejder til  

 stadighed med at optimere sin drift i forhold til de landspolitiske  

 udmeldinger, der blandt andet kommer via løbende tilpasninger af den  

 eksisterende  

 lovgivning, og forventer i den forbindelse, at de enkelte administrative  

 ledere  

 iværksætter tiltag, der hurtigst muligt bringer forvaltningen i takt med den  

 til enhver tid gældende lovgivning, herunder de underliggende intentioner i  

 lovgivningen.
Det være sig i relation til såvel økonomiske som  

 adfærdsændrende  

 tiltag.
 Som følge af en meget lang  

 venteliste/sagsbehandlingstid på førtidspensionsområdet blev (B) i efteråret  

 1997 ansat som leder af sikringsområdet, blandt andet for at løse denne  

 problemstilling.
 Med baggrund i ovenstående  

 har Økonomiudvalget følgende direkte bemærkninger til HKs klage af 24.  

 september 1999:
 Det er korrekt, at (B) ved  

 flere lejligheder i efteråret 1998 var opmærksom på, at folketinget arbejdede  

 med en lovændring, der sandsynligvis ville medføre en refusionsomlægning på  

 førtidspensionsområdet fra den 01.01.1999, hvilket med baggrund i den omtalte  

 venteliste - og til forvaltningens tilfredshed - medførte, at (B) på  

 ansvarlig  

 vis bad alle medarbejdere i arbejdsmarkedsafdelingen om at tilrettelægge  

 arbejdet på en sådan måde, at flest muligt rejste førtidspensionssager på  

 kvalificeret vis kunne afgøres inden 31.12.1998. Det vil sige forsøge at  

 afvikle/nedbringe ventelisten endnu hurtigere.
 Hvad denne udmelding evt.  

 måtte have affødt af mistolkninger hos de enkelte sagsbehandlere, er som  

 udgangspunkt denne sag uvedkommende, blot sagsbehandlingen blev foretaget på  

 et  

 sagligt og fagligt forsvarligt grundlag. Økonomiudvalget finder (B)s  

 udmelding  

 og intentionen bag udmeldingen ganske klar, men finder, at (A) bevidst bruger  

 (B)s udmelding negativt, hvilket er uacceptabelt.
 (B) kontaktede naturligvis  

 (A), da han blev bekendt med den journalføring, der er foregået i den  

 konkrete  

 sag, og påtalte blandt andet journaliseringen som værende forkert og i  

 direkte  

 modstrid med gældende regler, ligesom han påtalte (A)s adfærd som  

 illoyal  

 overfor (X) kommune.
 Lige så selvfølgeligt er det  

 - jf. sagens omtale af arbejdsmarkedschef (...)s snak med (A) - at det  

 ikke er  

 det politiske niveau, der kommer med udmeldinger om, hvordan sagsbehandlingen  

 kan/skal optimeres og foregå på førtidspensionsområdet, idet det politiske  

 niveau har uddelegeret denne kompetence til forvaltningen.
Med hensyn til de gamle  

 notater for perioden fra 1993 - 1998 er disse brugt af (B) til at påvise, at  

 (A) tidligere i sit ansættelsesforhold har udvist en for (X) kommune  

 upassende  

 adfærd.
Det kan i den forbindelse selvfølgelig diskuteres, om tidligere  

 ledere  

 ikke burde have grebet ind på dette tidspunkt.
Det bør i relation hertil  

 bemærkes, at den sidste episode er fra september 1997 omhandlende en borger,  

 der følte sig nedgjort og overfuset af (A), og altså fra tiden under  

 (B)s  

 ledelse.
Det bør ligeledes bemærkes, at episoden er mundtligt påtalt overfor  

 (A), og derfor må være at betragte som en mundtlig advarsel, der kunne lægges  

 i  

 forlængelse af denne sag.
 Der foreligger en lignende  

 episode i marts 1999. Denne episode er HK ligeledes efterfølgende gjort  

 bekendt  

 med.
I forbindelse med den efter  

 HKs opfattelse manglende harmoni mellem (B)s vurdering i notatet  

 af 9. marts  

 1999 og det omtalte afkrydsningsskema samt Forberedelsesskema til leder vedr.  

 medarbejdersamtaler, skal det bemærkes, at det først omtalte skema ikke er  

 vedlagt HKs klage.
Baggrunden for at førstnævnte skema, efter aftale  

 med HK  

 blev destrueret, var, at skemaerne blev brugt meget forskelligt af de enkelte  

 ledere, herunder blandt andet til at underbygge retten til kvalifikationsløn  

 (HK havde bedt om, at flest mulige overskydende løntrin som følge  

 af  

 indplacering på ny løn blev placeret som kvalifikationsløn i stedet for  

 udligningstillæg), hvilket var tilfældet her, og derfor heller ikke udtryk  

 for  

 en reel vurdering.
Med hensyn til  

 Forberedelsesskema til leder vedr. medarbejdersamtaler har  

 arbejdsmarkedsafdelingen gjort opmærksom på, at dette skema er udarbejdet  

 ultimo 1997, altså ganske få måneder efter at (B) var tiltrådt sin stilling.  

 (B) følte ikke, at han havde det fornødne grundlag for på det tidspunkt at  

 udtale sig negativt/kritisk (manglende kendskab til personen), hvorfor de  

 medarbejdersamtaler, der er afholdt i denne periode også alle sammen er  

 positive.
Endvidere havde (B) et ønske om at gøre rent bord i forbindelse med  

 omstruktureringsprocessen (lederskifte mv.) med henblik på at kunne styrke  

 medarbejderudviklingen, hvorfor han også ville være meget sikker, inden han  

 udtalte sig kritisk om en medarbejder, da dette ellers kunne få enhver  

 udvikling til at falde til jorden.
 På baggrund af de i sagen  

 foreliggende oplysninger, ønsker udvalget at knytte følgende bemærkninger til  

 HKs kommentarer og spørgsmål til de 7 punkter i notatet af 9. marts  

 1999:
Ad ad1: Generelle overordnede  

 ledelsesmæssige beslutninger og udmeldinger skal/må ikke fremgå af en  

 personsag. Økonomiudvalget skal i den forbindelse i øvrigt som et kuriosum  

 bemærke, at beslutningen/udmeldingen er gengivet forkert i journalen, idet  

 der  

 står, at der skal tilkendes pensioner, som den pågældende ansøger ikke er  

 berettiget til, - dette er ulovligt og selvfølgelig ikke udmeldingen! Ad ad2: Der bliver her  

 foretaget vurderinger/afgørelser, der kun kan træffes af Afgørelsesudvalget,  

 alternativt Socialudvalget.
Der udtrykkes en usikkerhed på vegne af (X)  

 kommune, som (A) slet ikke ved, om (X) kommune - i dette tilfælde  

 Afgørelsesudvalget - har.
I øvrigt bør det bemærkes, at drøftelser slet ikke  

 bør fremgå af journalarket, med mindre disse medfører en samtidig relevant  

 beslutning.
Ad ad3: Det kan godt være, at  

 (A) har brugt denne vending i flere sammenhænge, og der tilsyneladende har  

 været nogen, der har været overbærende, så længe det foregik internt og  

 mundtligt.
Det er absolut ikke Økonomiudvalgets opfattelse, at man skal  

 udtale  

 sig således, og udvalget ønsker at tage skarpt afstand herfra, og mener  

 derfor  

 heller ikke at sådanne vendinger hører til i en journal.
Ad ad4: Da det fremgår af  

 pensionsskemaet, er der ingen grund til at nævne det på journalen.
I øvrigt  

 skal kun afgørelsen nævnes på journalarket.
 Ad ad5: Dette må betragtes  

 som en måde at obstruere på, idet Afgørelsesudvalget ikke behøver  

 forvaltningens  

 indstilling for at kunne træffe beslutning, og Afgørelsesudvalget indestår jo  

 i  

 øvrigt selv for, at sagen er tilstrækkeligt belyst (et skøn).
Ad ad6: Dette er ikke  

 relevant for journaliseringen.
Der kan blot stå, at sagen hjemvises.
Ad ad7: Det står enhver  

 medarbejder ansat ved (X) kommune frit for at mene eller føle noget omkring  

 noget overordnet.
Men sådanne synspunkter og tanker skal ikke fremgå af en  

 personjournal, men i stedet drøftes enten mundtligt eller skriftligt med  

 lederen for området.
 Det skal bemærkes, at det  

 flere steder i HKs kommentarer til ovenstående punkter fremgår, at (A)  

 mener,  

 at der er tale om helt almindelige journalnotater, hvilket Økonomiudvalget  

 stiller sig helt uforstående overfor, og det er da også efterfølgende blevet  

 påvist  

 ikke at være korrekt.
Forvaltningen har nemlig i  

 forbindelse med dette brev gennemgået 23 tilfældige sager, der har været  

 behandlet indenfor det seneste år.
I ingen af disse sager er der fundet  

 lignende notater.
 HK mener, at det stort set  

 vil være umuligt for (A) at afværge en afskedigelse som følge af  

 tilrettevisningens udformning.
 Økonomiudvalget er ikke enig  

 i denne opfattelse, men ønsker at fastholde den meddelte tilrettevisning.  

 Udvalget finder ikke, at (A) skulle have overholdt sin notatpligt i henhold  

 til  

 offentlighedsloven, og slet ikke med den begrundelse, at der skulle være  

 givet  

 en ulovlig udmeldingsordre. (B) har efter udvalgets opfattelse drevet ledelse  

 og dermed lagt op til at optimere (X) kommunes drift i forbindelse med en  

 lovændring.
Advarslen/tilrettevisningen  

 er samlet set udtryk for et skøn, foretaget af kommunens ledelse, og skulle  

 det  

 - mod forventning - vise sig, at (A) ikke ser sig i stand til at leve op til  

 de  

 samme krav, som stilles til kommunens øvrige ansatte, vil konsekvensen heraf  

 naturligvis kunne blive en afskedigelse.
Hvad angår eventuelle fremtidige  

 borgerklager, vil disse blive nøje vurderet, før der eventuelt sanktioneres  

 yderligere overfor (A). I et brev af 18. januar 2000  

 til tilsynsrådet fremsatte HK/Kommunal bemærkninger til kommunens udtalelse.  

 HK  

 gjorde i alt væsentligt det samme gældende som tidligere i sagen.
Herudover  

 gjorde HK opmærksom på at A ikke på noget tidspunkt tidligere var blevet  

 beskyldt for at være uprofessionel, samt afviste at hun skulle have betvivlet  

 det politiske niveaus ret til at tolke loven eller til at uddelegere, eller  

 at  

 hun havde stillet spørgsmålstegn ved socialudvalgets troværdighed.
Den  

 konkrete  

 sag viste i øvrigt, påpegede HK, at A ikke havde mistolket noget som helst:
 Ad.
Side 2, de sidste to afsnit  

  

 : Sagsforløbet i den konkrete sag  

 viser jo netop, at (A) ikke har mistolket noget som helst.
Sagen blev jo rent  

 faktisk afgjort på et utilstrækkeligt grundlag, idet den pågældende sag blev  

 hjemsendt fra Det Sociale Nævn med begrundelsen:   Deres sag ikke er  

 tilstrækkeligt oplyst   Og der således ikke på det foreliggende kan træffes  

 afgørelse   Efter hvad HK/KOMMUNAL har erfaret, omgjorde kommunen  

 efterfølgende afgørelsen i sagen.
Det skal i den forbindelse bemærkes, at (A)  

 jo i den konkrete sag forespurgte, om det var den type sager, der var tænkt  

 på.
 Tilsynsrådet meddelte i brev  

 af 15. februar 2000 sin afgørelse.
Afgørelsen havde følgende indhold:
I henhold til  

 styrelseslovens § 61 kan tilsynsmyndigheden alene påse, om den lovgivning,  

 der  

 særligt  

 retter sig til kommuner og  

 offentlige myndigheder overholdes i modsætning til den lovgivning, der gælder  

 både for kommuner og private, for  

 eksempel funktionærloven.
Tilsvarende  

 kan tilsynsmyndigheden ikke tage stilling til uoverensstemmelser om  

 tjenestemandsregulativer, overenskomster og lignende.
 Tilsynsmyndigheden skal dog  

 altid - herunder i sager om uoverensstemmelser mellem kommunen og dens  

 ansatte  

 - tage stilling til, om styrelses-, forvaltnings- og offentlighedslovens  

 regler  

 er overholdt, og om almindelige retsgrundsætninger, for eksempel  

 lighedsgrundsætningen og retsgrundsætningen om, at offentlige myndigheder  

 ikke  

 må forfølge uvedkommende formål er overholdt.
 Tilsynsrådet kan ikke tage  

 stilling til hensigtsmæssigheden af en kommunes sagsbehandling, eller om den  

 er  

 i overensstemmelse med god forvaltningsskik.
 Det er en forudsætning for at  

 anvende sanktioner efter styrelseslovens § 61, stk. 1 og 2, at der ikke må  

 være  

 rimelig tvivl om, at lovgivningen er tilsidesat.
 Som sagen er oplyst, er  

 forvaltningslovens regler om partshøring i forbindelse med behandlingen af  

 sagen om tilrettevisningen/advarslen overholdt, ligesom forvaltningslovens  

 regler om begrundelse af tilrettevisningen/advarslen er efterlevet.
 Da der efter det oplyste er  

 uoverensstemmelser mellem (A)s og (X) Kommunes udlægning af indholdet  

 af  

 kommunens instruks fra efteråret 1998 om at færdigekspedere flest mulige  

 sager  

 inden udgangen af året, har tilsynsrådet ikke tilstrækkeligt grundlag til at  

 kunne afgøre, om tilrettevisningen/advarslen hviler på et usagligt grundlag  

 på  

 dette punkt, idet en nærmere afklaring kun kan finde sted gennem en  

 vidneafhøring i retten.
 Ligeledes har tilsynsrådet  

 ikke tilstrækkeligt grundlag til at kunne afgøre, om  

 tilrettevisningen/advarslen iøvrigt hviler på et usagligt grundlag.
 Tilsynsrådet har ikke  

 muligheder for at efterprøve om (A) har optrådt illoyalt over for (X) Kommune  

 ved at foretage de nævnte journalnotater, da dette må afgøres på baggrund af  

 en  

 tolkning af funktionærloven og eventuelle overenskomster.
 Tilsvarende har tilsynsrådet  

 ikke mulighed for at afgøre i hvilket omfang, der kan lægges vægt på notatet  

 af  

 18. februar 1999 ved tildelingen af advarslen/tilrettevisningen, da dette er  

 et  

 ansættelsesretligt spørgsmål.
Tilsynsrådet må herefter  

 henvise forbundet til eventuelt at få efterprøvet om  

 tilrettevisningen/advarslen har været lovlig under et civilt søgsmål. HK/Kommunal rettede derpå  

 henvendelse til mig i brev af 3. juli 2000 om sagen.
Vedlagt var følgende  

 erklæring underskrevet af gruppeleder ( ):
På et møde i  

 førtidspensionsgruppen i efteråret 1998, hvori jeg deltog, blev der af  

 daværende sektionsleder (B) givet pålæg om, at alle pensionssager, der var  

 lige  

 ved at være færdigbehandlede skulle med på møde i Afgørelsesudvalget inden  

 31.12.98,  

 og at disse sager havde 1. prioritet frem for al anden sagsbehandling. Endvidere vedlagdes følgende  

 spørgsmål og svar til og fra lægekonsulent ( ):
 I forbindelse med et konkret  

 sagsforløb har HK (X)-by fået refereret følgende hændelsesforløb:
 På et møde i førtidspensionsgruppen i efteråret 1998, blev der af  

 daværende sektionsleder (B) afgivet ordre om, at alle pensionssager, der var  

 lige ved at være færdigbehandlede skulle med på møde i afgørelsesudvalget  

 inden  

 31.12.98 for enhver pris, og at disse sager skulle fremskyndes frem for al  

 anden sagsbehandling.
Idet jeg ligeledes har fået  

 oplyst, at du var til stede på det pågældende møde i førtidspensionsgruppen,  

 tillader jeg mig hermed at spørge, om ovennævnte fremstilling også er  

 dækkende  

 for din opfattelse af mødet.
I givet fald bedes du venligst tilkendegive  

 dette  

 ved din underskrift, hvortil også eventuelle yderligere kommentarer kan  

 knyttes.
 Vedrørende ovenstående:
Jeg kan selvfølgelig ikke  

 eksakt erindre det nøjagtige hændelsesforløb, men som jeg husker det, er  

 ovenstående i overensstemmelse med min opfattelse af hvad der skete  

 dengang. Endelig vedlagdes følgende  

 e-mail af 27. november 1998 fra B til alle i arbejdsmarkedsafdelingen:
 Jeg vil i forbindelse med  

 vedtagelsen af finansloven gerne bede Jer om at være opmærksomme på to  

 punkter,  

 der kan have stor økonomisk betydning for Arbejdsmarkedsafdelingen:
 Refusionstaksten på  

 førtidspensioner omlægges fra de nuværende 50% til 65% kommunal finansiering.
 Efter 52 ugers sygdom er  

 sygedagpenge en ren kommunal udgift - tidligere var der 50% statsrefusion.
 Jeg vil derfor først i næste  

 rundsende en liste, til blandt andet revalideringssagsbehandlerne, over  

 personer, der været syge længere end 52 uger med henblik på, at finde ud af,  

 hvornår disse kan overgå til en alternativ ydelse, herunder selvforsørgelse.
 Endvidere vil jeg gerne bede  

 jer om at fremkomme med personer/sager, i hvilke I kunne have en formodning  

 om,  

 at der kunne være tale om, at personen skal/burde tilkendes pension inden den  

 31.12.1998. Det er ikke noget i skal snakke med personerne om - blot sende  

 mig  

 en post med navn og cpr.nr., så vender jeg tilbage.
Hvis dette ikke lige er dit  

 område, så kan posten betragtes som lidt information. HK henviste til de ovenfor  

 citerede dokumenter og anså det for dokumenteret at det blev besluttet at  

 alle  

 pensionssager der var lige ved at være færdige, for enhver pris skulle  

 fremskyndes.
I brev af 22. august 2000 bad  

 jeg X Kommune om en redegørelse for hvilke forhold kommunen havde lagt vægt  

 på  

 ved meddelelsen af tilrettevisningen/advarslen, samt om at uddybe dem.  

 Endvidere bad jeg kommunen om at redegøre for om der var fastsat interne  

 retningslinjer for journalisering da notatet blev lavet, samt om der  

 efterfølgende er fastsat sådanne retningslinjer.
Herudover bad jeg om en  

 redegørelse for hvilke dokumenter A havde fået udleveret i forbindelse med  

 partshøringen, samt for hvorledes partshøringen konkret var blevet afviklet.  

 Jeg henviste i denne forbindelse til praksis som den bl.a. var beskrevet i  

 Folketingets Ombudsmands beretning for 1987, s. 59,* for 1990, s. 339,* for  

 1992, s. 85,* for 1993, s. 173,* og for 1994, s. 169.* Ligeledes bad jeg  

 kommunen komme ind på opfyldelsen af begrundelseskravet i forvaltningslovens  

 §§  

 22 og 24. Jeg bad særligt kommunen komme ind på om den havde opfyldt kravet i  

 §  

 24, stk. 1, 2. pkt., om angivelse af de hovedhensyn der havde været  

 bestemmende  

 for skønsudøvelsen.
X Kommune svarede i brev af  

 19. september 2000 ved at henvise til kommunens brev af 22. december 1999 til  

 tilsynsrådet.
Kommunen oplyste at den havde udleveret samtlige de  

 foreliggende  

 sagsakter med undtagelse af notat af 5. marts 1999 som kommunen mente var  

 undtaget fra partsaktindsigt i henhold til forvaltningslovens § 12, stk. 1.
 Jeg indhentede en udtalelse  

 fra HK/Kommunal som i brev af 5. december 2000 bl.a. skrev:
Side 1 nederst og side 2  

 øverst: På det tidspunkt (B) blev bekendt med journalføringen, påtalte han  

 (A)s adfærd som værende illoyal overfor ham - ikke overfor (X) Kommune.  

 Han  

 nævnte på daværende tidspunkt intet om journalføringen som værende forkert og  

 i  

 strid med gældende regler.
Dette element kom først ind på et senere  

 tidspunkt.
Side 2, Ad ad 1: (A)  

 fastholder, at det er sket som tidligere beskrevet.
Hun oplyser, at der i den  

 konkrete sag blev bestilt en speciallægeerklæring ca. 1 uge før mødet i  

 afgørelsesudvalget.
Efter afgørelsen var truffet forespurgte hun, hvorvidt  

 anmodningen om speciallægeerklæring skulle trækkes tilbage, hvilket hun fik  

 besked om, at den ikke skulle.
Såfremt afgørelsesudvalget var af den  

 overbevisning, at sagen var tilstrækkeligt oplyst, var der ingen grund til  

 yderligere oplysninger fra speciallæge.
Side 3, 2. øverste afsnit:  

 Forvaltningen har gennemgået 23 tilfældige sager behandlet indenfor det  

 sidste  

 år (22.12.98 - 22.12.99). Den allerstørste del af disse sager må antages at  

 være behandlet efter, at (A) fik tildelt en påtale/advarsel d. 18. marts  

 1999.  

 I sagens natur er den form for journalnotater udeladt efter denne dato. I et brev af 16. november  

 2000 til X Kommune bad jeg på ny kommunen redegøre for om der på daværende  

 tidspunkt var fastsat retningslinjer for journalisering.
Kommunen svarede i  

 brev af 6. december 2000:
 (X) Kommune havde ikke på  

 daværende tidspunkt udarbejdet særskilte/egne skriftlige regler eller  

 retningslinier  

 vedr. journalisering.
Kommunen fulgte i såvel spørgsmålet om journalisering  

 som  

 i øvrige retssikkerheds- og sagsbehandlingsmæssige sammenhænge  

 retningslinierne  

 i gældende lovgivning - herunder reglerne i offentlighedsloven,  

 forvaltningsloven og retssikkerhedsloven.
 Denne praksis - som man  

 finder fuldt ud lever op til normerne for god journalisering - er fortsat  

 gældende i (X) Kommune.
 Det forudsættes, at  

 sagsbehandlere på det sociale område, er bekendt med gældende love og praksis  

 på området - herunder forvaltningsloven, offentlighedsloven og  

 retssikkerhedsloven.
Det er således forudsat -  

 jfr.
Kommunens bemærkninger i brev af 22. december 1999 til Dem under  

 ad 1  

 til ad 7 - at sagsbehandlerne er loyale over for de kompetancer,  

 der er  

 gældende og de beslutninger, der bliver truffet, at sagsbehandlerne er  

 bekendte  

 med at journalen alene skal indeholde relevante og objektive oplysninger og  

 ikke meninger, og at journalen slet ikke skal anvendes som et manifest, at en  

 indstilling ikke er det samme som en beslutning, og at journalen ikke skal  

 indeholde ledelsesmæssige beslutninger medmindre de retter sig direkte mod  

 den  

 enkelte sag.
 I et brev af 25. januar 2001  

 kommenterede kommunen HK/Kommunals brev af 5. december 2000. Kommunen skrev  

 bl.a.:
 Ad. 2.
Det er korrekt, at den af (A)  

 bestilte speciallægeerklæring ikke blev trukket tilbage.
Den var jo bestilt  

 og  

 ville under alle omstændigheder kunne bruges i det videre sagsforløb,  

 herunder  

 til vurdering, hvordan resterhvervsevnen bedst kunne udnyttes (revalidering  

 på  

 resterhvervsevnen, herunder evt. tilbud om skånejob).
 Ad. 3.
(X) kommune er umiddelbart  

 enig i det nævnte ræsonnement, og står som tidligere nævnt gerne til rådighed  

 for en praksisundersøgelse eller alternativt en gennemgang af andre  

 tilfældigt  

 udvalgte sager. Ombudsmandens udtalelse (A)s notater i journalen Kommunens breve og notater før meddelelsen af afgørelsen af 18. marts 1999  

 omtalte både (A)s journalføring i slutningen af 1998 i en konkret sag  

 samt andre episoder/forhold i tiden efter 1993 som grundlag for  

 tilrettevisningen/advarslen.
Af brevets formulering og kommunens  

 efterfølgende udtalelser må jeg forstå at hovedårsagen til at kommunen traf  

 afgørelsen, var de pågældende notater.
 Jeg har derfor begrænset min undersøgelse til om (A)s journalisering  

 lovligt kan anses for tjenesteforseelser eller på anden måde kritisable.
(X) Kommune havde ikke dengang og har heller ikke nu fastsat udtrykkelige  

 retningslinjer for hvorledes socialforvaltningens journaler skal føres.
I  

 udtalelsen af 6. december 2000 har kommunen oplyst at journalføringen skulle  

 ske i overensstemmelse med gældende lovgivning - herunder reglerne i  

 offentlighedsloven, forvaltningsloven og retssikkerhedsloven samt  

 praksis.
Bortset fra reglen i § 6 i offentlighedsloven om pligt til at notere  

 mundtligt modtagne oplysninger ses den omtalte lovgivning ikke at indeholde  

 regler om hvorledes journaliseringen skal foregå.
Derimod indeholder Socialministeriets bekendtgørelse nr. 515 af 9. juni 2000  

 om kommuners, amtskommuners samt Københavns og Frederiksberg Kommuners  

 regnskabsaflæggelse og statsrefusion mv. på visse dele af det sociale område  

 i kapitel 5 regler om journalisering.
Ifølge bekendtgørelsens § 31 skal  

 al relevant dokumentation vedrørende personer, der henvender sig om  

 ydelser,   journaliseres. § 33, stk. 3 og 4, indeholder følgende regel:
  

  

 Stk. 3. I sager om social pension, delpension, dagpenge, tilbud om  

 aktivering m.v. og hjælp til forsørgelse efter lov om aktiv socialpolitik  

 angives særligt, hvornår fremtagelse af sagen sker med henblik på en fornyet  

 vurdering af økonomiske eller andre forhold, samt oplysning om grundlaget for  

 og resultatet af en foretaget vurdering.
Dette gælder dog ikke for de  

 lovpligtige årsomregninger, jf. lov om social pension.
Der skal med jævne  

 mellemrum ske fremtagelse af de enkelte sager, således som det fremgår af  

 bestemmelserne i de enkelte love.
Formålet er at sikre, at udgifterne ikke  

 stiger på grund af manglende opfølgning.
Stk. 4. Hvis en ydelse er tilkendt eller ændret på et grundlag, som  

 afviger fra de normale regler, skal der anføres særlig bemærkning  

 herom. Bekendtgørelse nr. 515 af 9.  

 juni 2000 afløste bekendtgørelse nr. 98 af 16. februar 1998 som afløste  

 bekendtgørelse nr. 927 af 2. december 1993. Begge disse bekendtgørelser  

 indeholdt  

 bestemmelser der svarer til § 33, stk. 3 og 4, i den nugældende  

 bekendtgørelse.  

 Bekendtgørelsen tager sigte på at styrke den revisionsmæssige kontrol af  

 kommuner og har således et overvejende dokumentationsmæssigt formål.
Hvilke forhold der må, og hvilke  

 der skal beskrives i en journal, og hvilke forhold det er udelukket at  

 notere,  

 må ud over på bekendtgørelsen og offentlighedslovens § 6 bero på den  

 almindelige ulovbestemte grundsætning om notatpligt samt almindelig praksis.  

 Ved den nærmere stillingtagen til journaliseringspligtens omfang og indhold  

 spiller det efter min mening en særlig rolle at journalisering og notater  

 tilgodeser de overordnede formål at tjene som dokumentation over for  

 kontrolinstanser for hvorledes de enkelte sager er blevet ekspederet, og  

 sikre  

 at myndigheden har overblik over sagernes hidtidige sagsforløb uden at være  

 afhængig af den enkelte sagsbehandlers hukommelse.
Endvidere har  

 journalisering  

 til formål at give et bedre grundlag for borgernes medindflydelse, bl.a. i  

 form  

 af partsaktindsigt, egenacces og indsigtsret.
Jeg henviser herved bl.a. til  

 mine udtalelser i Folketingets Ombudsmands beretning for 1992, s. 40,* for  

 1994, s. 424,* for 1996, s. 164,* og for 2000, s. 261.* Journaliseringen skal ske  

 under hensyntagen navnlig til myndighedens pligt til at sørge for at de  

 noterede oplysninger er korrekte, dækkende og opdaterede.
Endvidere må  

 journaliseringen ikke være mere omfattende end formålet tilsiger, og den skal  

 begrænse sig til oplysninger af relevans for den foreliggende sag.
Om der, som (X) Kommune er  

 inde på, yderligere gælder en begrænsning som følge af den ansattes  

 loyalitetspligt, er tvivlsomt.
Jeg er imidlertid tilbøjelig til at mene at  

 loyalitetspligten sætter en vis grænse for journaliseringspligtens indhold og  

 form.
Jeg henviser i denne forbindelse til persondatalovens § 5 med hvilken  

 der  

 fra 1. juli 2000 er indført generelle retningslinjer for behandlingen af  

 personhenførbare oplysninger på edb. § 5 er i en vis udstrækning en  

 kodifikation af allerede på ulovbestemt grundlag gældende principper.
 Vurderet på denne baggrund må  

 det være åbenbart at gengivelsen i journalen af afgørelsesudvalgets tre  

 afgørelser i sagen, omtalen af at sagen var blevet drøftet med andre  

 (lægekonsulent, afdelingsleder osv.), omtalen af at en speciallægeerklæring  

 var  

 rekvireret, samt beskrivelsen af de ekspeditioner der blev foretaget, eller  

 som  

 ikke blev foretaget (indstilling fra sagsbehandler og undladelse af  

 partshøring), var både relevant og pligtmæssig.
 Ligeledes må jeg anse det for  

 helt utvivlsomt at det både var lovligt og relevant af (A) at notere at det  

 sociale nævn havde hjemvist sagen, og at hjemvisningsafgørelsen ikke klart  

 fastlagde hvad kommunen dernæst skulle gøre, dvs. om hjemvisningen var en  

 stadfæstelse af afgørelsen og et pålæg om at sagen blev genoptaget til  

 vurdering af en forhøjelse af pensionen, eller om der var tale om en  

 fuldstændig annullation af afgørelsen og et dertil knyttet påbud om  

 genoptagelse.
 Alle disse forhold blev  

 beskrevet korrekt i journalen, og alle var relevante til opfyldelse af  

 journaliseringspligten og dens dokumentationsmæssige formål.
Et væsentligt punkt er om  

 tjenestebefalingen om at sager der kunne afgøres inden 31. december 1998,  

 også  

 skulle afgøres inden da, burde have været noteret. § 33, stk. 4, i  

 refusionsbekendtgørelsen bestemmer, som det ses, at det skal bemærkes hvis  

 tilkendelserne sker på et grundlag der afviger fra de almindelige regler.
Det  

 stemmer efter min mening overens med princippet i denne regel at det også  

 noteres hvis sagen i øvrigt er blevet behandlet på en anden måde end normalt.  

 Uanset hvorledes (B)s e-mail skulle forstås, var den udtryk for en  

 generel  

 fremskyndelse af nogle sager som i øvrigt ikke efter deres indhold var  

 hastende.
På denne baggrund må det antages at der lovligt kunne gøres notat  

 om  

 beslutningen.
Det kan i hvert fald  

  

 ikke  

  

 antages at det ligefrem skulle være udelukket at der gøres notat om  

 ledelsesbeslutninger som den foreliggende.
Som sagen er oplyst for mig,  

 må jeg lægge til grund at der forelå en ledelsesbeslutning om at fremskynde  

 førtidspensionssager og så vidt muligt forelægge dem for afgørelsesudvalget  

 inden 31. december 1998. Det må ligeledes lægges til grund at denne  

 tjenestebefaling blev begrundet med hensynet til at der så vidt muligt blev  

 truffet afgørelse inden der den 1. januar 1999 trådte en ny (lavere)  

 refusionstakst i kraft.
Der er bevismæssig usikkerhed om hvorvidt pålægget  

 gik  

 ud på at sagerne skulle fremmes for enhver pris.
 (A) oplyste at hun forstod  

 ordren således at den også gjaldt sager som ikke var færdigoplyste, og som  

 derfor risikerede at ende med at der umiddelbart blev truffet afgørelse om en  

 lavere pension end den som den pågældende var berettiget til.
Efter min mening er der ikke  

 tilstrækkeligt grundlag for at bebrejde (A) at hun på denne baggrund i  

 notatet  

 beskrev prioriteringsbeslutningen som hun gjorde, og gennem denne henvisning  

 gjorde opmærksom på at tjenestebefalingen førte til at sagen blev forelagt  

 afgørelsesudvalget inden en rekvireret speciallægeerklæring forelå.
Set i  

 dette  

 lys var det også naturligt i forbindelse med notatet om afgørelsesudvalgets  

 afgørelse at notere at der ikke forelå indstilling fra sagsbehandleren, samt  

 at  

 der ikke var foretaget partshøring.
Det ville efter min mening snarere have  

 været tjenestestridigt hvis (A) ikke havde gjort opmærksom på at sagen efter  

 hendes mening ikke var klar til at blive afgjort - en vurdering som i øvrigt  

 senere blev bekræftet da det sociale nævn hjemviste sagen til ny behandling  

 fordi den ikke var behandlet i overensstemmelse med det almindelige  

 officialprincip.
Denne del af (A)s  

 journalisering har efter min mening ikke kunnet berettige kommunen til at  

 meddele hende en tilrettevisning/advarsel.
Det tilføjes at såfremt det måtte  

 lægges til grund at tjenestebefalingen gik ud på at sagerne skulle fremmes og  

 afgøres for enhver pris  

  

 alene  

  

 for at  

 undgå den lavere statsrefusion, ville der være tale om en ulovlig ordre som  

 (A)  

 ikke alene havde ret, men også pligt til at udarbejde notat om.
 Jeg har ikke ved mine  

 ovennævnte bemærkninger taget stilling til om en hensyntagen til den lavere  

 refusionstakst eventuelt på anden måde lovligt kunne indgå i kommunens  

 prioritering af sagerne.
Partshøring Kommunens brev af 18. marts  

 1999 til (A) indeholdt en tilrettevisning/advarsel og havde således klart  

 karakter af at være en afgørelse i forvaltningslovens forstand, jf.  

 forvaltningslovens § 2, stk. 1.
Forud for afgørelsen fik (A)  

 og hendes faglige organisation udleveret alle de på daværende tidspunkt  

 foreliggende dokumenter.
Udleveringen skete den 10. marts 1999 efter at (A)  

 havde bedt om partsaktindsigt.
Kommunen forelagde på et møde den 11. marts  

 1999  

 med (A) og hendes tillidsrepræsentant, dvs. efter at materialet var  

 udleveret,  

 kommunens syn på sagen.
Referatet fra mødet er kortfattet, og beskrivelsen af  

 de forhold der blev bebrejdet (A), er gengivet i generelle vendinger.
I sager som den foreliggende  

 hvor en offentlig myndighed træffer ledelsesmæssige beslutninger hvorved der  

 bebrejdes en ansat nogle forhold, bør der efter min mening i almindelighed  

 gives den ansatte en redegørelse - der efter omstændighederne bør være  

 skriftlig - for grundlaget for den påtænkte afgørelse.
Der sigtes herved til  

 en  

 redegørelse der angiver de forhold fra den ansattes side der lægges vægt på,  

 og  

 som - for så vidt der foreligger bevismæssige spørgsmål - angiver det  

 bevismæssige grundlag for at de pågældende forhold antages at foreligge.
Det  

 er  

 endvidere min opfattelse at der herefter bør gives den ansatte lejlighed til  

 at  

 fremkomme med en udtalelse der kan indgå i grundlaget for  

 afskedigelsesmyndighedens endelige stillingtagen.
Dette har jeg i adskillige  

 sager givet udtryk for, bl.a. i de udtalelser jeg henviste til i mit brev af  

 22. august 2000 til (X) Kommune.
Retspraksis ligger på linje hermed.
Den fremgangsmåde der blev  

 anvendt af (X) Kommune, levede efter min opfattelse ikke op til disse krav.  

 Jeg  

 skal herved navnlig henvise til at en række af de bebrejdelser der blev  

 rettet  

 mod (A), ikke er blevet beskrevet for hende på en klar og forståelig måde.  

 Dette gælder f.eks. påstanden om at hun skulle have anfægtet ledelsesretten.  

 For andre af forholdene gælder at det ikke af sagen kan ses præcis hvilke  

 forhold der sigtes til, f.eks. påstanden om manglende loyalitet over for  

 ledelsen.
Det har heller ikke af det skriftlige materiale været muligt for  

 (A)  

 at se hvorledes kommunen så på de enkelte forhold.
Alle de fremdragne forhold  

 -  

 gamle som nye - blev forelagt som havde de samme betydning.
Det var derfor  

 ikke  

 muligt for (A) at vurdere hvilke hun i særlig grad burde forsøge at  

 tilbagevise.  

 Denne usikkerhed har senere vist sig ved at kommunen efterfølgende har tonet  

 de  

 ældre beskrevne forhold meget ned i forhold til forholdene omkring  

 journaliseringen.
Jeg finder videre at det er  

 betænkeligt at kommunen gav (A) og hendes organisation så kort frist til at  

 udtale sig.
Materialet blev - på (A)s foranledning - udleveret den 10.  

 marts  

 1999, og allerede den 16. marts 1999 inden kl. 12 skulle partshøringssvaret  

 foreligge.
Fristen skal ses i sammenhæng med at de påberåbte forhold  

 omfattede  

 adskillige episoder fra en periode på seks år - episoder som (A) efter det  

 oplyste ikke tidligere havde haft lejlighed til at kommentere.
 Jeg finder disse forhold  

 beklagelige.
Begrundelse Forvaltningslovens §§ 22 og  

 24 har følgende indhold:
   

  

 § 22.  

  

 En afgørelse skal, når den meddeles skriftligt, være ledsaget  

 af en begrundelse, medmindre afgørelsen fuldt ud giver den pågældende part  

 medhold.
§ 24.  

  

 En begrundelse for en afgørelse skal indeholde en henvisning  

 til de retsregler, i henhold til hvilke afgørelsen er truffet.
I det omfang,  

 afgørelsen efter disse regler beror på et administrativt skøn, skal  

 begrundelsen tillige angive de hovedhensyn, der har været bestemmende for  

 skønsudøvelsen.
 Stk. 2.  

  

 Begrundelsen skal endvidere om fornødent indeholde en kort  

 redegørelse for de oplysninger vedrørende sagens faktiske omstændigheder, som  

 er tillagt væsentlig betydning for afgørelsen.
 Som det ses, følger det af §  

 24 at kommunen var forpligtet til at anføre de hovedhensyn afgørelsen byggede  

 på, samt om fornødent en kortfattet fremstilling af sagens faktiske  

 omstændigheder.
Kommunens brev af 18. marts  

 1999 indeholdt ingen beskrivelse af forhold som blev tilskrevet (A) som  

 tjenstlige forseelser.
De konkrete episoder/forhold kommunen mente at kunne  

 bebrejde hende, burde efter min mening have været beskrevet - i hvert fald i  

 hovedtræk - ligesom kommunens karakterisering af forholdene som udtryk for  

 kritisabel sagsbehandling osv. burde være fremgået.
Ligeledes  

 burde det have  

 været anført hvilke regler (A) skulle have overtrådt i forbindelse med  

 journaliseringen.
 Disse forhold finder jeg  

 beklagelige.
Afgørelsens formulering Det følger af almindelige  

 forvaltningsretlige grundsætninger at en forvaltningsafgørelse skal  

 formuleres  

 og udformes så præcist at adressaten skal kunne sætte sig ind i afgørelsens  

 retlige indhold.
Kommunens brev af 18. marts  

 1999 indeholdt en helt generel og upræcis beskrivelse af afgørelsens  

 præmisser.  

 Afgørelsens retsfølger blev knyttet nøje sammen med de generelle præmisser og  

 beskrev dermed tilsvarende uklart de krav (A) skulle leve op til hvis hun  

 ville  

 undgå afskedigelse.
Hun måtte ikke underkende medarbejder- eller  

 ledelseskompetencer.
Hun skulle udvise loyalitet og skulle  

 lave  

 indstillinger der ikke var præget af den enkelte ansattes  

 sagsbehandling og  

 personlige holdning.
Endelig måtte der ikke komme klager med  

 baggrund i  

 dårlig, langsommelig eller på anden måde utilfredsstillende sagsbehandling  

 hvor  

 borgere føler sig truet eller nedvurderet eller trådt på.
 Afgørelsen indeholdt desuden  

 ingen tidsmæssig afgrænsning af hvor længe advarslens gentagelsesvirkning  

 skulle vare.
 Denne beskrivelse af (A)s  

 fremtidige forpligtelser var efter min mening så upræcis at afgørelsen af  

 denne  

 grund må anses for ugyldig.
Tilsynsrådets afgørelse af 15. februar 2000 Som det ses, har jeg i  

 modsætning til Tilsynsrådet for (Y) Amt fundet at irettesættelsen/advarslen  

 savnede sagligt grundlag, samt at den led af væsentlige formelle mangler.
Jeg  

 har derfor overvejet om jeg burde udstrække min undersøgelse til også at  

 gælde  

 tilsynsrådets afgørelse.
Jeg har dog ikke fundet  

 tilstrækkelig anledning hertil, bl.a. fordi det nærmere indhold af de  

 kommunale  

 tilsynsmyndigheders kompetence til at tage stilling til forhold mellem en  

 kommune og dens ansatte i et vist omfang er uklart; jeg har i anledning af en  

 anden konkret klage for nylig rejst en række spørgsmål herom over for  

 Indenrigsministeriet.
Endvidere har jeg lagt vægt på at en sådan undersøgelse  

 ville medføre at en stillingtagen til sagens hovedproblemer ville trække  

 yderligere ud. NOTER: (*) FOB 1987, s. 59,  

 FOB 1990, s. 339,  

 FOB 1992, s. 40,  

 FOB 1992, s. 85, FOB 1993, s. 173,  

 FOB 1994, s. 169,  

 FOB 1994, s. 424,  

 FOB 1996, s. 164, og  

 FOB 2000, s. 261.
