 I medfør af § 13, stk. 6, § 14, stk. 2, og § 19, stk. 2, i lov nr. 449 af  

 14. juni 1995 om daghøjskoler og produktionsskoler m.v. som ændret ved § 9 i  

 lov nr. 310 af 24. april 1996, fastsættes:
Statstilskud § 1.  Staten yder driftstilskud til produktionsskoler,  

 hvis vedtægter er godkendt, og som modtager grundtilskud.
Driftstilskuddet  

 omfatter tilskud til undervisningsudgifter, fællesudgifter og  

 bygningsudgifter og ydes som et samlet tilskud til anvendelse inden for  

 lovens rammer.
Tilskuddet ydes med et fast beløb pr. årselev med en sats,  

 hvis størrelse fastsættes på de årlige finanslove.
 Stk. 2.  Til årselever, som omfatter personer, der  

 deltager som led i aktiveringsforløb i henhold til lov om kommunal aktivering  

 eller lov om en aktiv arbejdsmarkedspolitik, ydes statstilskud med 80 pct. af  

 det på finansloven fastsatte beløb pr. årselev.
Stk. 3.  Staten yder tilskud til skoleydelse til  

 deltagere på produktionsskoler.
Tilskuddet ydes pr. årselev med de på  

 finansloven fastsatte beløb for skoleydelse, jf. § 15. For elever, der  

 deltager som led i aktiveringsforløb i henhold til lov om kommunal aktivering  

 eller lov om en aktiv arbejdsmarkedspolitik, ydes tilskud til skoleydelse med  

 80 pct. af de fastsatte beløb.
Årselever § 2.  Beregning af årselever foretages dels med  

 henblik på ydelse af driftstilskud, dels med henblik på ydelse af tilskud til  

 skoleydelse, jf. §§ 3 og 7.
§ 3.  En årselev som grundlag for ydelse af  

 driftstilskud beregnes som en elev i 1260 timer (svarende til 42 uger a 30  

 timer). Ved beregningen heraf kan højst medregnes 30 timer pr. uge.  

 Beregningen af det ugentlige timetal foretages som et gennemsnit for det  

 pågældende tilskudsår.
I uger med færre end 5 undervisningsdage, f.eks. på  

 grund af skæve helligdage, medregnes en forholdsmæssig andel af 30 timer i  

 gennemsnitsberegningen.
Beregningen foretages i øvrigt efter reglerne i §§  

 4-6.
 § 4.  I årselevberegningen medregnes:
§ 5.  I årselevberegningen medregnes kun virksomhed  

 eleven har deltaget i samt virksomhed, hvor eleven har været fraværende på  

 grund af sygdom eller kortvarig udeblivelse.
For den enkelte elev kan fravær  

 dog højst medregnes med i alt 9 uger pr. finansår.
 § 6.  I årselevberegningen indgår:
Stk. 2.  Ved årselevberegningen medtages kun danske  

 statsborgere eller deltagere bosat i Danmark med opholdstilladelse og  

 tilmeldt folkeregister.
Der kan tillige medregnes deltagere tilhørende det  

 danske mindretal i Sydslesvig.
Som sådanne anerkendes deltagere, der er  

 udgået fra en dansk skole i Sydslesvig.
§ 7.  En årselev som grundlag for ydelse af tilskud  

 til skoleydelse beregnes som en elev i 42 uger.
Ved beregningen heraf  

 medtages den periode, eleven er indskrevet ved skolen og får udbetalt  

 skoleydelse i henhold til reglerne herom, jf. §§ 14-16.
 Ansøgning, udbetaling m.v.
§ 8.  Ansøgning om statstilskud kan indsendes til  

 Undervisningsministeriet i løbet af året.
Eksisterende skoler, der modtager  

 statstilskud, skal ikke indsende ansøgning om tilskud fra år til år, men  

 statstilskud vil fortsat blive anvist på grundlag af seneste  

 tilskudsgrundlagsårs aktivitet, jf. § 10, stk. 2. Det er en forudsætning  

 herfor, at skolen fortsat modtager kommunalt grundtilskud.
Hvis dette  

 opsiges, skal der straks gives meddelelse herom til Undervisningsministeriet.
§ 9.  Statstilskud beregnes og afregnes endeligt  

 kvartalsvis bagud.
Beregningen foretages på grundlag af en af skolen  

 udarbejdet opgørelse over aktiviteten i kvartalet.
Opgørelsen foretages på  

 skemaer udarbejdet af ministeriet og attesteres af skolens revisor.  

 Opgørelsen indsendes til Undervisningsministeriet efter udløbet af hvert  

 kvartal, således at den er ministeriet i hænde senest den 10. i den efter  

 kvartalets udløb følgende måned.
 § 10.  Staten udbetaler forskud på statstilskud i lige  

 store månedlige rater til skoler, der er registreret i ministeriet som  

 modtagere af kommunalt grundtilskud.
Stk. 2.  Den månedlige forskudsrate beregnes på grundlag  

 af skolens aktivitet i det seneste tilskudsgrundlagsår.
Tilskudsgrundlagsåret  

 regnes fra den 1. oktober til den 30. september det følgende år.  

 Forskudsraten vil normalt blive beregnet som 1/12 af tilskudsgrundlagsårets  

 antal årselever multipliceret med tilskudssatserne for det pågældende  

 finansår.
I særlige tilfælde kan forskudsraten fastsættes på andet grundlag.
 Stk. 3.  For skoler, der ikke har haft aktivitet i  

 tilskudsgrundlagsåret eller kun i en del af dette, beregnes forskudsraten på  

 grundlag af den forventede aktivitet.
 Stk. 4.  For tilskudsåret 1997 beregnes forskudsraten på  

 grundlag af skolens aktivitet i de 3 første kvartaler af 1996.
§ 11.  I det beregnede kvartalstilskud, jf. § 9,  

 fradrages de i kvartalet udbetalte forskudsrater, og differencer reguleres i  

 2. forskudsrate i det følgende kvartal.
Eventuelle fortsatte differencer i  

 ministeriets favør modregnes i efterfølgende rateudbetalinger.
 § 12.  Statstilskud kan tilbageholdes eller kræves  

 tilbagebetalt, hvis aktivitetsopgørelserne ikke er fyldestgørende, hvis en  

 skoles virksomhed ikke er i overensstemmelse med gældende bestemmelser om  

 produktionsskoler, eller hvis skolen ikke indgiver oplysninger til  

 Undervisningsministeriet, som den er forpligtet til.
§ 13.  Hvis en skole ophører, standser sine  

 betalinger, eller der indgives begæring om konkurs, eller hvis der i øvrigt  

 er fare for, at skolens virksomhed må indstilles, skal skolen straks give  

 Undervisningsministeriet meddelelse herom.
Fortsat udbetaling af tilskud kan  

 i så fald gøres betinget af, at der tilvejebringes rimelig sikkerhed for  

 skolens fortsatte virksomhed.
Skoleydelse § 14.  Skolen udbetaler en skoleydelse til deltagere  

 på skolen, jf. dog stk. 2.
 Stk. 2.  Der udbetales ikke skoleydelse til følgende  

 deltagere:
 § 15.  Skoleydelsens ugentlige størrelse for elever  

 under og over 18 år fastsættes hvert år på finansloven.
Stk. 2.  Skoleydelse udbetales normalt ugevis.
For  

 overskydende dage (mindre end en uge) beregnes og udbetales skoleydelsen med  

 1/5 af ugebeløbet pr. arbejdsdag.
 § 16.  Skoleydelse udbetales fra det tidspunkt,  

 deltageren begynder på produktionsskolen (første dag med deltagelse i skolens  

 aktiviteter), og indtil det tidspunkt deltageren forlader skolen (sidste dag  

 med deltagelse i skolens aktiviteter, herunder eventuelle aktiviteter uden  

 for skolen).
 Stk. 2.  Skoleydelse udbetales uanset fravær ved ferier  

 og helligdage samt sygdom, jf. dog stk. 3 og 4.
Stk. 3.  Skoleydelse udbetales ikke ved ferie med  

 feriegodtgørelse fra tidligere beskæftigelse.
I tilfælde af en deltagers  

 udeblivelse bestemmer skolen, hvorvidt der skal udbetales skoleydelse.
 Stk. 4.  Udbetaling af skoleydelse under fravær ved  

 sygdom og udeblivelse kan for den enkelte deltager højst ske i 9 uger pr.  

 finansår.
Overgangsbestemmelser § 17.  Produktionsskoler, der i henhold til den  

 tidligere lovgivning er etableret som del af en kommunal ungdomsskole, kan i  

 henhold til lovens § 22, stk. 3, fortsætte som del af ungdomsskolen indtil  

 udgangen af 1997. Det er en betingelse for ydelse af statstilskud, at der er  

 givet tilsagn om kommunalt grundtilskud.
Det er endvidere en forudsætning, at  

 skolerne i øvrigt i deres virksomhed følger lovens regler om  

 produktionsskolevirksomhed.
Ikrafttræden § 18.  Bekendtgørelsens bestemmelser har virkning fra  

 den 1. januar 1997. Samtidig ophæves bekendtgørelse nr. 28 af 22. januar 1996  

 om statstilskud, skoleydelse m.v. ved produktionsskoler.
