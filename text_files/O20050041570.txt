 Resumé  



  

 I forbindelse med en retssag anlagt mod Skatteministeriet bad en advokat om  

 aktindsigt i dokumenter om et selskab.
Skatteministeriet afslog aktindsigt uden at være i besiddelse  

 af de dokumenter anmodningen angik.
Skatteministeriet henviste over for  

 ombudsmanden til at det inden for hele ministeriets område var departementet  

 der tog sig af retssagerne, og som derfor vurderede om et ønske om aktindsigt  

 i  

 forbindelse med en verserende retssag kunne imødekommes.
 Ombudsmanden udtalte at en myndighed normalt ikke kan behandle  

 og afgøre en ansøgning om aktindsigt uden at være i besiddelse af  og  

 gennemgå  

  de dokumenter der ønskes aktindsigt i.
Ombudsmanden udtalte endvidere at Skatteministeriet ikke havde  

 haft kompetence til at afgøre anmodningen om aktindsigt.
Det forhold at  

 ministeriet tog sig af retssager inden for hele ministeriets område, gav ikke  

 i  

 sig selv ministeriet en sådan kompetence.
Ombudsmanden mente det var  

 beklageligt  

 at ministeriet alligevel afgjorde anmodningen uden først at have skaffet de  

 ønskede dokumenter.
Alternativt kunne ministeriet efter ombudsmandens  

 opfattelse have videresendt anmodningen om aktindsigt til den eller de  

 skattemyndigheder som måtte formodes at kunne finde frem til de ønskede  

 dokumenter.
 (J.nr. 2003-4014-201).
Aktindsigt til brug for verserende retssag.  

 Kompetence.
Videresendelsespligt Det fremgår af sagens akter at  

 Landsskatteretten i en kendelse af  

 23. november 2001  

 tog stilling til en klage fra  

 virksomheden A over en afgørelse af  

 27. september 1999  

 fra Told- og Skatteregion Svendborg.
 Af Landsskatterettens  

 kendelse fremgår at virksomheden A havde indgået agenturaftaler med et antal  

 distriktsagenter, herunder med virksomheden B v/C.
Told- og Skatteregion  

 Svendborg havde i sin afgørelse af  

 27. september 1999  

 anset C som lønmodtager i  

 virksomheden A og ikke som selvstændig erhvervsdrivende med virksomheden B.  

 Regionen  

 anså i sin afgørelse ligeledes de medarbejdere, der i 1998 var ansat i  

 virksomheden B, for reelt at være ansat i virksomheden A.
Som følge deraf  

 fandt  

 regionen at virksomheden A havde været indeholdelsespligtig for A-skat mv.  

 for  

 C og medarbejdere i virksomheden B, samt at virksomheden A ikke havde fradrag  

 for moms på køb af ydelser hos virksomheden B.
 Regionen opkrævede herefter  

 hos virksomheden A bl.a. manglende indeholdt A-skat m.v. for 1998 vedrørende  

 C  

 med henvisning til at der var udvist forsømmelighed efter bl.a.  

 kildeskattelovens § 69, stk. 1.
Landsskatteretten stadfæstede  

 i sin kendelse af  

 23.  

 november 2001  

 Told- og Skatteregion Svendborgs afgørelse.
Det  

 fremgår af sagsfremstillingen i Landsskatterettens kendelse at Told- og  

 Skatteregion  

 Svendborg havde anført at C ikke havde drevet selvstændig økonomisk  

 virksomhed  

 da han hverken havde været registreret som sådan eller ageret som sådan.  

 Videre  

 hedder det i sagsfremstillingen:
 (C) har ikke været  

 registreret for moms, A-skat eller AM-bidrag siden 1986. A-skat og AM-bidrag  

 for de ansatte hos (C) er oplyst på et afmeldt SE-nr. for virksomheden (A).  

 Det  

 er oplyst, at virksomheden (A) ikke har været bekendt med, at virksomheden  

 (B)  

 ikke var registreret for moms, A-skat og AM-bidrag.
 Spørgsmålet om en eventuel  

 udvist forsømmelighed i henhold til kildeskattelovens § 69, stk. 1, i forhold  

 til opkrævning af manglende indeholdt A-skat m.v. for 1998 var ikke afgjort  

 af  

 Landsskatteretten, og Told- og Skattestyrelsen fastholdt i denne henseende  

 ved  

 afgørelse af  

 18. februar  

 2002  

 efter klage fra virksomheden As advokat, D, Told- og  

 Skatteregion Svendborgs afgørelse af  

 27. september 1999.
Ved en stævning dateret  

 21. februar 2002  

 anlagde  

 advokat D på vegne af sin klient sag mod Skatteministeriet ved Østre Landsret  

 med påstand om at C over for virksomheden A i skatteåret 1998 var at anse for  

 selvstændig erhvervsdrivende.
Stævningen angik Landsskatterettens kendelse af  

 23. november 2001  

 og  

 Told- og Skattestyrelsens afgørelse af  

 18. februar 2002. Et af advokatens anbringender var at  

 agenten over for virksomheden A havde oplyst at være tilmeldt de offentlige  

 registre.
 I Kammeradvokatens svarskrift  

 af  

 21. marts 2002  

 på vegne af Skatteministeriet blev det bl.a. gjort gældende at det var  

 ubestridt at C ikke var registreret som selvstændig erhvervsdrivende i  

 offentlige registre.
 Ved advokatens replik af  

 8. maj 2002  

 fremlagde advokat  

 D en skrivelse fra Told- og Skatteregionen i Odense af  

 5. maj 1999  

 og en skrivelse af  

 8. april 1999  

 fra Den  

 Sociale Ankestyrelse som dokumentation for at C havde været tilmeldt de  

 offentlige registre under SE-nr. ( ). Advokaten opfordrede sagsøgte   

 Skatteministeriet  

  til at undersøge dette nærmere.
 Kammeradvokaten afviste i  

 duplik af  

 6. juni 2002  

 at de af advokat D fremlagte dokumenter udgjorde dokumentation for at C havde  

 været tilmeldt offentlige registre ved anvendelse af SE-nr.
 Som svar på Advokat Ds  

 processkrift 1 af  

 4. juli  

 2002  

 hvori advokaten havde gentaget opfordringen, opfordrede  

 Kammeradvokaten i sit processkrift A af  

 27. august 2002  

 advokat D til at indhente samtykke fra C  

 hvis Skatteministeriet skulle medvirke til at opfylde opfordringen.
Det fremgår af et brev af  

 18. september 2002  

 fra  

 advokat D til Kammeradvokaten at det ikke var muligt for virksomheden A at  

 indhente samtykke fra C.
I et brev af s.d. anmodede advokat D derfor  

 Skatteministeriet om aktindsigt i den korrespondance og de eventuelle  

 registreringer i journaler, registre og andre fortegnelser som var henført  

 under SE-nr. ( ) for C.
 Kammeradvokaten mente med  

 henvisning til dommen gengivet i Ugeskrift for Retsvæsen for 1984, s. 837, at  

 det måtte være op til retten at tage stilling til spørgsmålet når samtykke  

 ikke  

 kunne opnås.
 I brev af  

 23. september 2002  

 til  

 Kammeradvokaten anmodede advokat D om at få oplyst med hvilken hjemmel og  

 begrundelse Skatteministeriet nægtede at medvirke til at udlevere de ønskede  

 oplysninger.
 Kammeradvokaten anførte ved  

 brev af  

 24. september 2002  

 at parterne eventuelt kunne anmode landsretten om at beramme et § 355-møde  

 (efter retsplejelovens bestemmelse om et særligt forberedende møde) til  

 drøftelse af spørgsmålet.
 Skatteministeriet fremsendte  

 ved brev af  

 27. september  

 2002  

 et svar til advokat D på advokatens anmodning af  

 18. september 2002. Af  

 ministeriets svar fremgår:
 Skatteministeriet er  

 naturligvis indstillet på, så vidt muligt at imødekomme Deres anmodning om  

 udlevering af enhver oplysning, der kan have betydning for sagen.
 Det er imidlertid  

 Skatteministeriets opfattelse, at indhentelse af oplysninger til brug for en  

 verserende retssag, som det er tilfældet her, bør holdes inden for rettens  

 rammer, og at det derfor bør overlades til retten at afgøre, om de ønskede  

 oplysninger er relevante for sagen herunder, om de i det hele taget kan  

 udleveres, eller om de ønskede oplysninger er undergivet skattemyndighedernes  

 tavshedspligt, jf. skattestyrelseslovens § 37.
 Situationen kan således  

 sammenlignes med den i UfR 1984.837 foreliggende situation.
 Skatteministeriet skal derfor  

 opfordre Dem til at følge Kammeradvokatens opfordring i dennes brev af  

 24. september 2002  

 til Dem  

 om, at der berammes et § 355-møde, hvor sagen kan drøftes.
 Skatteministeriet skal  

 venligst bede Dem tilkendegive, hvorvidt De ønsker at følge Kammeradvokatens  

 opfordring om, at spørgsmålet overlades til drøftelse med retten, eller om De  

 ønsker at fastholde Deres anmodning om aktindsigt.
 Såfremt De ønsker at  

 fastholde Deres anmodning om aktindsigt, kan De ikke forvente at få et svar  

 på,  

 hvorvidt Deres anmodning er imødekommet inden for den i offentlighedslovens §  

 16 fastsatte 10-dages frist.
 Dette skyldes, at  

 Skatteministeriet er nødsaget til at rette henvendelse til Told- og  

 Skattestyrelsen  

 med henblik på at indhente de ønskede oplysninger.
 Yderligere skal der foretages  

 en vurdering af, hvorvidt de indhentede oplysninger kan udleveres, eller om  

 de  

 er undergivet tavshedspligt, jf. offentlighedslovens § 14.
 I brev af  

 9. oktober 2002  

 anmodede advokat D  

 med henvisning til Skatteministeriets brev af  

 27. september 2002  

 Østre Landsret om at træffe  

 afgørelse om editionspålæg til Skatteministeriet om udlevering af de  

 eventuelle  

 registreringer i journaler, registre og andre fortegnelser som var anført  

 under  

 SE-nr. ( ) for C samt endvidere korrespondance fra og til myndighederne i  

 forbindelse med dette SE-nr.
 I forbindelse med rettens  

 behandling af advokat Ds anmodning anførte Kammeradvokaten  

 den 5. november 2002  

 at  

 editionsbegæringen måtte konkretiseres, og at det så vidt sås alene var  

 dokumentation  

 for påstanden om at C havde et SE-nr. i indkomståret 1998 som advokat D  

 ønskede.
 Det fremgår af udskrift af  

 25. februar 2003  

 fra Østre  

 Landsrets retsbog at sagen blev udsat på processkrift fra advokat D  

 vedrørende  

 præcisering af editionsbegæring.
I brev af  

 25. april 2003  

 til Kammeradvokaten  

 meddelte advokat D at editionsbegæringen var frafaldet, og at advokaten havde  

 anmodet retten om udsættelse af sagen på gennemførelse af aktindsigt.
Advokat  

 D  

 fastholdt herefter over for Kammeradvokaten aktindsigtsbegæringen af  

 18. september 2002.
 Kammeradvokaten anmodede ved  

 brev af  

 29. april 2003  

 advokat D om at rette henvendelse til den myndighed hvor advokaten ønskede  

 aktindsigt.
 Advokat D anmodede ved brev  

 af  

 13. maj 2003  

 til Skatteministeriet med henvisning til det i advokatens brev af  

 18. september 2002  

 til  

 ministeriet anførte om aktindsigt.
Ved brev af  

 21. maj 2003  

 til advokat D  

 oplyste Skatteministeriet at ministeriet ikke på det foreliggende grundlag  

 kunne imødekomme anmodningen om aktindsigt.
I ministeriets brev siges:
 Skatteministeriet finder, at  

 Deres anmodning om aktindsigt skal behandles i henhold til reglerne i  

 Offentlighedsloven.
Skatteministeriet har herved henset til, at de  

 oplysninger De  

 ønsker ikke direkte vedrører den sag, som Deres klient er part i.
 Når Skatteministeriet ikke på  

 det foreliggende grundlag kan imødekomme Deres anmodning om aktindsigt  

 skyldes  

 det dels, at Deres anmodning vedrører oplysninger om en privatperson og dels,  

 at Deres anmodning om aktindsigt er særdeles bredt formuleret.
 Oplysninger, dokumenter m.v.  

 om en privatperson er som udgangspunkt undergivet skattemyndighedernes  

 tavshedspligt, jf. skattestyrelseslovens § 37.
 Adgangen til aktindsigt  

 begrænses således også af bestemmelsen i offentlighedslovens § 12, stk. 1,  

 nr.  

 1, hvorefter retten til aktindsigt ikke omfatter oplysninger om  

 enkeltpersoners  

 private, herunder økonomiske, forhold.
Til brug for en endelig og  

 samlet vurdering af i hvilket omfang Deres anmodning om aktindsigt eventuelt  

 kan imødekommes, skal Skatteministeriet derfor venligst bede Dem om nærmere  

 at  

 konkretisere karakteren af de oplysninger/dokumenter, som De forventer at få  

 adgang til.
Det vil i denne forbindelse også være formålstjenligt, at De evt.  

 oplyser, hvad der er hensigten med Deres anmodning om aktindsigt.
 I brev af  

 24. juni 2003  

 til Skatteministeriet  

 fastholdt advokat D sin anmodning om aktindsigt.
Advokaten oplyste at det  

 ikke  

 var muligt at konkretisere anmodningen nærmere.
Hensigten med anmodningen var  

 at få belyst aktiviteten vedrørende SE-nr. ( ), herunder hvorvidt der havde  

 været foretaget kontrol eller korrespondance.
Advokaten anmodede ministeriet  

 om  

 udtrykkeligt at gøre opmærksom på om der var dokumenter undtaget fra  

 aktindsigt, og i givet fald beskrive disse dokumenter.
Skatteministeriet fastholdt  

 ved brev af  

 7. juli 2003  

 til advokat D afslaget på aktindsigt.
Af brevet fremgår:
 Skatteministeriet skal  

 fastholde, at Deres anmodning om aktindsigt skal behandles efter reglerne i  

 offentlighedsloven.
Aktindsigt efter forvaltningsloven tilkommer således  

 alene  

 den, der er part i en sag, hvor der er eller vil blive truffet afgørelse af  

 en  

 forvaltningsmyndighed, jf. forvaltningslovens § 9, stk. 1.
 Deres klient er således ikke  

 part i den sag, hvori der er anmodet om aktindsigt, ligesom der ikke er tale  

 om  

 en sag, hvor en forvaltningsmyndighed har truffet, eller vil træffe en  

 afgørelse.
 Skatteministeriet skal som  

 begrundelse for afslag på Deres anmodning om aktindsigt henvise til den i  

 Skatteministeriets  

 brev af  

 21. maj 2003  

 anførte begrundelse, hvorefter Skatteministeriet finder, at de ønskede  

 oplysninger er omfattet af skattemyndighedernes tavshedspligt efter  

 Skattestyrelseslovens  

 § 37 og af undtagelsesbestemmelsen i offentlighedslovens § 12, stk. 1, nr. 1.
 Ved afslag på Deres anmodning  

 om aktindsigt har Skatteministeriet også henset til, at Østre Landsret ikke  

 kunne imødekomme Deres anmodning af  

 9. oktober 2002  

 om, at Skatteministeriet efter reglerne  

 om editionspligt i retsplejeloven skulle pålægges at udlevere de ønskede  

 oplysninger.
 Således bad Østre Landsret  

 Dem om at præcisere arten af de oplysninger De ønskede udleveret samt  

 formålet  

 med disse oplysninger, jf. udskrifter fra Østre Landsrets Retsbog  

 den 8. november 2002,  

 den 22. januar 2003  

 og  

 den 25. februar 2003. En  

 sådan præcisering skete ikke, og ved brev af  

 den 25. april 2003  

 trak De Deres anmodning om  

 editionspålæg tilbage.
 Skatteministeriet finder  

 således ikke, at en begæring om aktindsigt efter Offentlighedsloven kan  

 begrunde  

 fremlæggelse af dokumenter under en retssag i videre omfang, end det følger  

 af  

 retsplejelovens regler om editionspligt, jf. således TfS 2000. 859, hvor  

 skatteministeren gav Folketingets Skatteudvalg en samlet fremstilling af  

 reglerne om adgang til aktindsigt efter Offentlighedsloven i forbindelse med  

 en  

 retssag.
 På denne baggrund kan  

 Skatteministeriet ikke imødekomme Deres anmodning om aktindsigt.
 Advokat D klagede ved brev af  

 13. november 2003  

 til mig over Skatteministeriet.
Advokaten ønskede min vurdering af om  

 ministeriet havde opfyldt sine forpligtelser som offentlig myndighed ved ikke  

 at fremlægge oplysninger om SE-nr. ( ). Advokaten ønskede videre min  

 vurdering  

 af om en offentlig myndighed kunne afvise en begæring om aktindsigt  

 underhenvisning til at der verserer en retssag, og om afvisningen var  

 berettiget på grund af manglende konkretisering af begæringen.
Advokaten  

 sendte  

 sine yderligere bilag til mig ved brev af  

 9. januar 2004.
Jeg anmodede ved brev af  

 20. januar 2004  

 Skatteministeriet om en udtalelse i anledning af klagen og om udlån af sagens  

 akter.
Jeg bad om at ministeriet i udtalelsen også kom ind på betydningen af  

 skattestyrelseslovens § 37 i den foreliggende sag, særligt om ministeriet for  

 hver enkelt oplysning havde vurderet om der var tale om en oplysning omfattet  

 af den særlige tavshedspligt.
Skatteministeriet fremkom ved  

 brev af  

 27. januar 2004  

 med en udtalelse.
Fra ministeriets udtalelse citeres:
 Vedr. spørgsmålet om  

 aktindsigt efter forvaltningsloven eller offentlighedsloven Skatteministeriet skal  

 fastholde, at den af advokat (D) indgivne anmodning om aktindsigt skal  

 behandles  

 efter reglerne i offentlighedsloven.
Aktindsigt efter forvaltningslovens  

 regler  

 kan alene gives i en sag, hvor der er, eller vil blive, truffet afgørelse, og  

 aktindsigten kan alene gives til den eller de personer, der er part i denne  

 sag.
Den sag, der i den  

 foreliggende situation er anmodet om aktindsigt i, er ikke en afgørelsessag,  

 men en journalsag vedrørende en bestemt person/virksomhed.
At sagsøger har  

 haft  

 forretningsmæssig forbindelse med denne person, gør ikke sagsøger til  

 part i  

 denne sag.
Vedr. henvisningen til  

 skattestyrelseslovens § 37 De oplysninger, som  

 skattemyndighederne har om borgerne, er, udover almindelige personlige  

 oplysninger som fødselsdato, bopæl m.v., alle oplysninger som over en bred  

 kam  

 vedrører økonomiske  og dermed private  forhold.
Der er typiske  

 tale om  

 oplysninger vedrørende indkomstmæssige forhold, evt. restancer, evt.  

 modregningsforhold, resultater af kontrolbesøg, m.v.
 Skatteministeriet har på den  

 baggrund ikke foretaget en konkret vurdering af hver enkelt oplysning i den  

 sag, der anmodes om aktindsigt i.
Rettens afvisning af  

 editionsbegæring Skatteministeriet skal  

 bemærke, at der er tale om en begæring om aktindsigt i forbindelse med en  

 verserende retssag, og som det fremgår af sagen, bad Skatteministeriet derfor  

 sagsøgers advokat om at indgive en editionsbegæring til retten.
Denne editionsbegæring blev  

 afvist med den begrundelse, at det ikke var tilstrækkeligt præciseret, hvad  

 de  

 ønskede oplysninger skulle anvendes til.
Der henvises til udskrift af  

 25. februar 2003  

 fra Østre  

 Landsrets Domsbog.
Det er Skatteministeriets  

 opfattelse, at det bør tillægges betydning  således som det også  

 præciseres i  

 Skatteministeriets svar af  

 7.  

 juli 2003  

 til sagsøgers repræsentant  at en begæring om aktindsigt  

 efter offentlighedsloven ikke kan begrunde fremlæggelse af dokumenter under  

 en  

 retssag i videre omfang, end det følger af retsplejelovens regler om  

 editionspligt.
Der henvises i denne forbindelse til Skatteministerens svar  

 til  

 Folketingets Skatteudvalg i TfS 2000.859.
Endelig skal det bemærkes, at  

 Skatteministeriet naturligvis ikke har til hensigt på nogen måde at blokere  

 sagens forløb og Skatteministeriet og Kammeradvokaten er naturligvis villige  

 til at bidrage med alle de oplysninger, som sagsøgers repræsentant måtte  

 ønske,  

 i det omfang Skatteministeriet har mulighed herfor. I brev af  

 3. maj 2004  

 spurgte advokat D til  

 sagen og oplyste at retssagen ved Østre Landsret mellem virksomheden A og  

 Skatteministeriet var udsat på min behandling af den sag som advokaten havde  

 indbragt for mig.
 I brev af  

 3. juni 2004  

 bad jeg i forlængelse af  

 en af mine medarbejderes telefonsamtale  

 den 25. maj 2004  

 med Skatteministeriet ministeriet om at  

 sende akterne i den sag som ministeriet havde henvist til i udtalelsen af  

 27. januar 2004, og som  

 jeg havde forstået var den sag som der var meddelt afslag på aktindsigt i.  

 Jeg  

 bad også Skatteministeriet om i en supplerende udtalelse nærmere at redegøre  

 for retsgrundlaget for afgørelsen om afslag på meddelelse af aktindsigt,  

 herunder ministeriets kompetence til at træffe afgørelse i den konkrete sag.
 Jeg modtog en supplerende  

 udtalelse fra Skatteministeriet ved brev af  

 5. august 2004. Af udtalelsen fremgår:
 [vedrørende min anmodning om  

 at sende akterne i den sag som Skatteministeriet henviser til i brev af  

 27. januar 2004  

 ; min  

 præcisering] Advokat (D) har på vegne af  

 sin klient anmodet om aktindsigt i de dokumenter, registreringer og  

 korrespondance, der måtte foreligge vedr.
SE.nr. ( ),(C). Der er således ikke  

 anmodet om aktindsigt i én bestemt sag, men i de oplysninger der vedrører det  

 nævnte SE.nr., dvs. den person, der har det konkrete SE.nr.
ToldSkat foretager en  

 registrering af alle erhvervsdrivende, og de tildeles et CVR.nr. (det der  

 tidligere  

 hed et SE.nr.). De almindelige oplysninger om en virksomhed, navn, adresse,  

 hvad virksomheden er registreret for (selskabsskat, moms,  

 arbejdsmarkedsbidrag  

 m.v.) ligger i Virksomhedssystemet.
Herudover har ToldSkat en  

 række andre  

 systemer, der registrerer en række andre oplysninger.
Det er systemer vedr.  

 indbetaling af f.eks. selskabsskat, moms, told, restancer m.v.
 Samlet driver ToldSkat en  

 række forskellige edb-systemer, der indeholder oplysninger af forskellige  

 karakter vedr. både personer og virksomheder.
 Herudover kan der i de  

 enkelte told- og skatteregioner være oprettet journalsager (fysiske sager),  

 der  

 kan vedrøre enkeltforhold, f.eks. hvis der har været gennemført kontrol, hvis  

 der har været stillet krav om sikkerhedsstillelse i forbindelse med  

 registrering el. lign.
 Når der anmodes om aktindsigt  

 i registreringer, dokumenter m.v. vedr. et bestemt SE.nr. vil en honorering  

 heraf kræve gennemgang af en række edb-systemer samt undersøgelse af de  

 journalsager, der måtte ligge i de enkelte told- og skatteregioner, kommuner  

 og  

 evt. i Told- og Skattestyrelsen og Departementet.
 Når der i udtalelsen af  

 27. januar 2004  

 anvendes  

 udtrykket sag, er der, som beskrevet ovenfor, således ikke tale  

 om en konkret  

 fysisk sag i offentlighedslovens forstand.
[Vedrørende min anmodning om  

 en supplerende udtalelse; min præcisering] F.s.v.a.
Skatteministeriets  

 (Departementets) kompetence til at træffe afgørelse om afslag på aktindsigt  

 skal Skatteministeriet bemærke, at indenfor Skatteministeriets ressort er  

 opgaverne fordelt således, at det er Departementet, der i samarbejde med  

 Kammeradvokaten tager sig af retssagerne.
Det er derfor også naturligt, at  

 det  

 er Departementet, der vurderer om en anmodning om aktindsigt, der er uløselig  

 knyttet til en verserende retssag, kan imødekommes.
 F.s.v.a. retsgrundlaget for  

 afgørelsen skal Skatteministeriet henvise til de begrundelser, der er givet i  

 svarene til advokat (D) og i udtalelsen af  

 27. januar 2004  

 til Folketingets Ombudsmand.
 Skatteministeriet finder dog  

 anledning til at fremhæve  som også er anført i de ovennævnte  

 besvarelser  at  

 der i dette tilfælde er tale om, at der er begæret aktindsigt som led i en  

 verserende retssag, hvor advokat (D)s editionsbegæring til Landsretten  

 blev afvist  

 af Landsretten.
 Som nævnt er det  

 Skatteministeriets opfattelse, at en begæring om aktindsigt efter  

 offentlighedsloven  

  hvilket der efter Skatteministeriets opfattelse er tale om i denne  

 sag, da  

 anmodningen som nævnt ikke vedrører en konkret sag, hvor advokat (D)s  

 klient  

 er part  ikke kan begrunde fremlæggelse af dokumenter i videre omfang,  

 end  

 hvad der følger af retsplejelovens regler om editionspligt, jf.  

 Skatteministerens svar til Folketingets Skatteudvalg i TfS 2000.859.
 Ved brev af  

 31. august 2004  

 bad jeg  

 advokat D sende sine eventuelle bemærkninger til Skatteministeriets brev af  

 5. august 2004  

 til mig.
I brev af  

 12. oktober 2004  

 til mig anførte  

 advokat D at såfremt Skatteministeriet måtte have oprettet en egentlig  

 journalsag på spørgsmålet om den manglende indeholdelse af skat mv., ønskede  

 advokatens  

 klient aktindsigt heri, men som udgangspunkt var advokatens klients begæring  

 fremsat med henblik på at opnå oplysninger omkring SE-nummeret for at  

 konstatere om dette nummer har været aktivt.
Advokat D oplyste at anmodningen  

 skyldes Kammeradvokatens oplysninger om at C ikke havde været registreret som  

 selvstændig erhvervsdrivende i de offentlige registre, mens advokatens klient  

 kunne fremlægge diverse korrespondance fra offentlige myndigheder hvoraf  

 fremgår at C har været registreret vedrørende A-skat, AM-bidrag og moms.
Ved brev af  

 8. december 2004  

 skrev jeg  

 til Skatteministeriet at ministeriets udtalelse af  

 5. august 2004  

 kunne forstås sådan at  

 ministeriet (departementet) ikke ved sin behandling af advokat D anmodning om  

 aktindsigt var i besiddelse af oplysninger om det omtalte SE-nr.
Jeg bad  

 ministeriet oplyse om denne forståelse var korrekt.
I givet fald bad jeg  

 ministeriet redegøre nærmere for sin kompetence til at træffe afgørelse om  

 aktindsigt, jf. forvaltningslovens § 16, stk. 1, og offentlighedslovens § 16,  

 stk. 1. Jeg bad i givet fald også ministeriet forholde sig til  

 forvaltningslovens § 7, stk. 2, for så vidt angik den eller de underliggende  

 myndigheder som havde oplysninger omfattet af advokat Ds henvendelse i  

 sin  

 besiddelse.
Skatteministeriet oplyste i  

 brev af  

 8. februar 2005  

 at ministeriets departement ikke var i besiddelse af flere eller andre  

 oplysninger vedrørende det pågældende SE-nr. end advokat D var.
For så vidt  

 angik mine henvisninger til forvaltningslovens bestemmelser, henviste  

 ministeriet til sin besvarelse af  

 27. januar 2004  

 til mig hvori Skatteministeriet anførte  

 at forvaltningslovens bestemmelser næppe er relevante i denne sag.
Dette var  

 fortsat ministeriets opfattelse.
For så vidt angik ministeriets kompetence  

 til  

 at træffe afgørelse, henviste ministeriet til sin skrivelse af  

 5. august 2004  

 til mig.
Ombudsmandens udtalelse En myndighed kan normalt ikke behandle og afgøre en ansøgning om  

 aktindsigt uden at være i besiddelse af  og gennemgå  de akter  

 som ansøgeren ønsker indsigt i.
Dette er forudsat i lovgivningen om  

 aktindsigt og følger tillige af det almindelige forvaltningsretlige  

 sagsoplysningsprincip.
Jeg ser her bort fra de tilfælde hvor myndigheden må  

 opgive at finde frem til de sagsakter som ansøgeren ønsker indsigt i og alene  

 af den grund afslår anmodningen.
I den aktuelle sag oplyste Skatteministeriet i sit brev af  

 27. september 2002  

 til Dem at ministeriet i givet fald ville være nødsaget til at rette  

 henvendelse til Told- og Skattestyrelsen med henblik på at indhente de  

 nødvendige oplysninger.
Under ministeriets senere behandling af sagen  

 skete det imidlertid ikke, jf. også ministeriets svar til mig af  

 8. februar 2005.
 Skatteministeriet har således  

 meddelt afslag på aktindsigt uden at være i besiddelse af de akter som  

 ansøgningen angår, og uden at ministeriet forinden havde forsøgt, endsige  

 opgivet, at skaffe sig de ønskede oplysninger.
 Det er naturligvis en følge  

 af det anførte at jeg heller ikke har set de akter som De ønsker aktindsigt  

 i.
Det er Skatteministeriets  

 opfattelse at Deres aktindsigtsanmodning skulle afgøres efter  

 offentlighedsloven  

 da Deres klient ikke er part i den sag De ønsker indsigt i.
Denne opfattelse  

 kan ikke give mig anledning til bemærkninger.
Offentlighedsloven indeholder i  

 §  

 15, stk. 1, følgende bestemmelse om hvilken myndighed som skal afgøre en  

 anmodning om aktindsigt:
§ 15. Fremsættes der  

 begæring om aktindsigt vedrørende dokumenter, der indgår i en sag, hvori der  

 er  

 eller vil blive truffet afgørelse af en forvaltningsmyndighed, afgør denne  

 myndighed om begæringen kan imødekommes.
I andre tilfælde afgøres sager om  

 aktindsigt af den myndighed, der har dokumentet i sin besiddelse. Det følger af bestemmelsen af  

 Skatteministeriet slet ikke havde kompetence til at afgøre Deres anmodning om  

 aktindsigt.
Dels angik Deres anmodning om aktindsigt ikke dokumenter i en sag  

 hvori Skatteministeriet havde truffet eller senere ville træffe afgørelse,  

 dels  

 var ministeriet som nævnt ikke i besiddelse af de akter De ønskede indsigt i.  

 Det forhold at Skatteministeriet tager sig af retssager inden for hele  

 ministeriets ressort, giver ikke i sig selv ministeriet kompetence til at  

 afgøre sager om aktindsigt om dokumenter som ministeriet ikke er i besiddelse  

 af.
 På den baggrund må jeg anse  

 det for beklageligt at ministeriet alligevel afgjorde Deres anmodning om  

 aktindsigt uden forinden at have sat sig i besiddelse af de dokumenter som  

 advokaten ønskede indsigt i.
Alternativt kunne ministeriet  

 have videresendt Deres anmodning om aktindsigt til den eller de  

 skattemyndigheder som måtte formodes at kunne finde frem til de ønskede  

 dokumenter.
Jeg henviser herved til bestemmelsen i forvaltningslovens § 7,  

 stk.  

 2, hvorefter en myndighed som modtager en skriftlig henvendelse som ikke  

 vedrører dens sagsområde, så vidt muligt skal videresende henvendelsen til  

 rette myndighed.
Denne bestemmelse er af generel karakter og i høj grad  

 relevant også i sager om aktindsigt.
Skatteministeriets bemærkning om det  

 modsatte  

 må jeg stille mig helt uforstående over for.
Jeg bemærker i den forbindelse  

 at  

 retsplejelovens regler om editionspligt er uden betydning for spørgsmålet om  

 aktindsigt efter offentlighedslovens og forvaltningslovens regler.
Jeg  

 henviser  

 til betænkning 857/1978, s. 309, og Steen Rønsholdt, Forvaltningsret, 1.  

 udgave, 2001, s. 423.
 Jeg har gjort ministeriet  

 bekendt med min opfattelse.
 Imidlertid har jeg ikke  

 fundet at have fuldt tilstrækkeligt grundlag for at henstille til ministeriet  

 nu at genoptage sagen.
Selv om myndighederne ville  

 være i stand til at finde dokumenter med oplysninger som De efterspørger, er  

 det min vurdering at Deres klient ikke efter bestemmelserne i  

 offentlighedsloven ville have krav på aktindsigt heri.
Jeg henviser navnlig  

 til  

 bestemmelserne i offentlighedslovens § 12, stk. 1, nr. 1, og § 14, jf.  

 skattestyrelseslovens § 37.
 Det tilføjes i den  

 forbindelse at retsplejelovens regler om editionspligt kan påberåbes  

 uafhængigt  

 af offentlighedslovens og forvaltningslovens regler om aktindsigt, jf. f.eks.  

 Højesterets kendelse som gengivet i Ugeskrift for Retsvæsen for 1999, s. 724  

 og  

 Jonas Christoffersen, Offentlige myndigheders editionspligt, Ugeskrift for  

 Retsvæsen for 2000, litterær afdeling, s. 202.
