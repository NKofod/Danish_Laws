 I medfør af retsplejelovens § 41a fastsætter justitsministeriet herved  

 følgende ændring i justitsministeriets bekendtgørelse nr. 324 af 20. december  

 1932:
 Bekendtgørelsens § 6 affattes således:
 »Retsstenografer har ret til vederlag efter følgende regler, der  

 gælder, uanset om referatet optages af een eller to stenografer.
a.
For stenografisk referat betales 30 kr. pr. forhandlingstime.
b.
Dersom udskrift af referatet ønskes, betales der yderligere for det  

 første eksemplar 4 kr. 50 øre pr. maskinskreven folioside (a 35 linier med  

 ca. 3 cm margin) og for de følgende eksemplarer 35 øre pr. side.
c.
Antallet af forhandlingstimer regnes fra retsforhandlingens begyndelse  

 til dens slutning, således at hvert påbegyndt kvarter regnes for et fuldt  

 kvarter, og således at der altid ydes betaling for mindst een  

 forhandlingstime.
Dersom der af enkelte dele af forhandlingen ikke ønskes referat, betales  

 der for den således opstående ventetid, når denne udgør mindst et kvarter i  

 sammenhæng, ikke efter litra a., men kun 3 kr. 50 øre for hvert fulde eller  

 påbegyndte kvarter.
Samme betaling erlægges for eventuel ventetid før  

 retsforhandlingens påbegyndelse.
d.
Der tilkommer retsstenografer dagpenge og rejsegodtgørelse, når de skal  

 møde ved et tingsted, der ikke er deres hjemting og ejheller ligger i samme  

 by som dette, og de i denne anledning kommer til at rejse over 7 km fra deres  

 hjem.
Underretten i Frederiksberg birk anses herved at have tingsted i  

 København.
Dagpengene udgør 25 kr. pr. møde- og rejsedag, og  

 rejsegodtgørelsen beregnes efter 1. klasses takst på jernbane og skib og,  

 hvor disse befordringsmidler ikke kan benyttes, 30 øre pr. løbende km.« Denne bekendtgørelse træder i kraft straks.
 Hvilket herved bringes til almindelig kundskab.
 Justitsministeriet, den 20. januar 1949.
 Busch-Jensen.
/H.
L.
Thomsen.
