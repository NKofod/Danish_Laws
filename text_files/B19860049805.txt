 I medfør af lov nr. 186 af 30. marts 1973 om tilvirkning og forhandling en  

 gros m.m. af mejeriprodukter m.m. samt §§ 14 og 63 i lov nr. 310 af 6. juni  

 1973 om levnedsmidler og efter forhandling med miljøministeren fastsættes  

 følgende:
Bestemmelsernes område § 1.  Denne bekendtgørelse omfatter tilvirkning,  

 behandling, pakning, udførsel og indførsel samt forhandling en gros af  

 mælkekonserves samt kasein og kaseinat bestemt til menneskeføde, jfr. § 3.
Autorisation § 2.  Tilvirkning, behandling og pakning med salg en  

 gros for øje samt udførsel og indførsel af de i § 3 nævnte produkter, må kun  

 foretages af virksomheder, der er autoriseret hertil af Statskontrollen med  

 Mejeriprodukter og Æg m.m. i det følgende benævnt Statskontrollen.  

 Autorisation udstedes i medfør af de til enhver tid gældende bestemmelser  

 herom.
Ved autorisationen tildeles der hver enkelt virksomhed et eller flere  

 autorisationsnumre.
 Stk. 2.  Der kræves ikke autorisation til ud- og  

 indførsel af skummetmælkspulver hidrørende fra EØF-interventionslagre.
Identitet og benævnelser § 3.  Ved mælkekonserves samt kasein og kaseinat  

 forstås de af denne bekendtgørelse omfattede produkter, som er fremstillet på  

 grundlag af mælk, jfr. § 5, eventuelt syrnet med mikrobielle kulturer, jfr. §  

 8, og som med eller uden tilsætning, jfr. § 8, ved de for de følgende grupper  

 anførte metoder, er gjort holdbare for længere tid (konserveret):
Gruppe I.
Helt inddampet mælk Ved helt inddampet mælk forstås produkter i fast form eller pulverform,  

 som er konserveret ved umiddelbar fjernelse af vand fra mælk, der har været  

 underkastet en varmebehandling mindst svarende til en pasteurisering som  

 anført i § 6, litra a.
Helt inddampet mælk omfatter:
 a. »Mælkepulver« eller »sødmælkspulver« med et indhold  

 af mælkefedt på mindst 26 vægtprocent.
 b. »Skummetmælkspulver« med et indhold af mælkefedt på højst 1,5  

 vægtprocent.
 c. »Pulver af delvis skummet mælk« med et indhold af mælkefedt  

 på mere end 1,5 og mindre end 26 vægtprocent.
 d. »Mælkepulver med højt fedtindhold« med et indhold af  

 mælkefedt på mindst 42 vægtprocent.
 e. »Kærnemælkspulver« med et indhold af mælkefedt på mindst 1,5  

 vægtprocent og højst 15 vægtprocent.
Gruppe II.
Delvis inddampet mælk Ved delvis inddampet mælk forstås produkter i flydende form, som er  

 fremkommet umiddelbart ved delvis fjernelse af vandet fra mælk og hvortil  

 eventuelt er tilsat helt inddampet mælk i en mængde, der ikke må overstige 25  

 pct. af det samlede tørstofindhold i det færdige produkt.
Delvis inddampet  

 mælk omfatter de i litra a-d anførte produkter, som er konserveret ved  

 UHT-behandling eller ved sterilisering, jfr. § 6, litra c eller d, samt de i  

 litra e-g anførte produkter, som foruden at være konserveret ved tilsætning  

 af saccharose (halvhvidt sukker, hvidt sukker eller ekstra hvidt sukker) har  

 været underkastet en varmebehandling mindst svarende til en  

 højpasteurisering, jfr. § 6, litra b:
 a. »Kondenseret mælk«, »usukret kondenseret mælk«  

 eller »kondenseret sødmælk« med et indhold af mælkefedt på mindst  

 7,5 vægtprocent og et samlet indhold af mælketørstof på mindst 25  

 vægtprocent.
 b. »Kondenseret skummetmælk« eller »usukret kondenseret  

 skummetmælk« med et indhold af mælkefedt på højst 1 vægtprocent og med  

 et samlet indhold af mælketørstof på mindst 20 vægtprocent.
c. »Kondenseret delvis skummet mælk« eller »usukret  

 kondenseret delvis skummet mælk« med et indhold af mælkefedt på mere end  

 1 og mindre end 7,5 vægtprocent og et samlet indhold af mælketørstof på mere  

 end 20 vægtprocent.
Dette produkt skal, såfremt det bringes i detailhandelen  

 i EØF-lande, have et indhold af mælkefedt på mindst 4 og højst 4,5  

 vægtprocent og et samlet indhold af mælketørstof på mindst 24 vægtprocent.
 d. »Kondenseret mælk med højt fedtindhold« eller »usukret  

 kondenseret mælk med højt fedtindhold« med et indhold af mælkefedt på  

 mindst 15 vægtprocent og et samlet indhold af mælketørstof på mindst 26,5  

 vægtprocent.
e. »Sukret kondenseret mælk« eller »sukret kondenseret  

 sødmælk« med et indhold af mælkefedt på mindst 8 vægtprocent og et  

 samlet indhold af mælketørstof på mindst 28 vægtprocent.
Dette produkt skal,  

 såfremt det bringes i detailhandelen i EØF-lande, have et indhold af  

 mælkefedt på mindst 9 vægtprocent og et samlet indhold af mælketørstof på  

 mindst 31 vægtprocent.
 f. »Sukret kondenseret skummetmælk« med et indhold af mælkefedt  

 på mindst 1 vægtprocent og et samlet indhold af mælketørstof på mindst 24  

 vægtprocent.
g. »Sukret kondenseret delvis skummet mælk« med et indhold af  

 mælkefedt på mere end 1 vægtprocent og mindre end 8 vægtprocent og et samlet  

 indhold af mælketørstof på mere end 24 vægtprocent.
Dette produkt skal,  

 såfremt det bringes i detailhandelen i EØF-lande, have et indhold af  

 mælkefedt på mindst 4 og højst 4,5 vægtprocent og et samlet indhold af  

 mælketørstof på mindst 28 vægtprocent.
Gruppe III.
Mælkekonserves med ændret sammensætning Ved mælkekonserves med ændret sammensætning forstås produkter tilvirket  

 ved anvendelse af metoder som anført under grupperne I og II, men hvori det  

 naturlige mængdeforhold mellem mælkens fedtfrie bestanddele er ændret.  

 Mælkekonserves med ændret sammensætning omfatter bl.a. valle, der er helt  

 eller delvis inddampet.
Gruppe IV.
Ikke inddampet mælk Ved ikke inddampet mælk forstås produkter tilvirket af mælk, hvorfra der  

 ikke er fjernet vand, hvori det naturlige mængdeforhold mellem mælkens  

 fedtfri bestanddele ikke er ændret, og som er konserveret ved UHT-behandling  

 eller sterilisering, jfr. § 6, litra c og d.
Såfremt den i § 6, litra c,  

 angivne UHT-metode anvendes, skal produktet i forbindelse med behandlingen  

 emballeres i metaldåser eller i flasker med særlig tilkapsling eller i anden  

 af Landbrugsministeriet godkendt form for emballage.
Ikke inddampet mælk  

 omfatter:
 a. »Sødmælk« med et indhold af mælkefedt på mindst 3,5  

 vægtprocent.
b. »Letmælk« med et indhold af mælkefedt på mindst 1,5  

 vægtprocent og højst 1,8 vægtprocent.
Er cacao tilsat, jfr. § 8, stk. 1, kan  

 indholdet af mælkefedt andrage 2 vægtprocent.
 c. »Skummetmælk« med et indhold af mælkefedt på højst 0,3  

 vægtprocent.
 d. »Fløde« med et indhold af mælkefedt på mindst 9 vægtprocent.  

 Ved forhandling her i landet må produktet højst have et indhold af mælkefedt  

 på 10 vægtprocent.
Gruppe V.
Kasein Ved kasein forstås følgende tørrede produkter, som er fremstillet af  

 varmebehandlet skummetmælk, jfr. § 6, ved udfældning med syre (kemisk eller  

 mikrobiologisk fremstillet), løbeenzymer eller andre mælkekoagulerende  

 enzymer, jfr. § 8, eventuelt efter forudgående behandling efter godkendte  

 ionbytnings- eller koncentreringsmetoder, og som er uopløselige i vand:
 a. »Syrekasein til konsum« med følgende sammensætning:
Gruppe VI.
Kaseinat Ved kaseinater forstås produkter, som er fremstillet ved tørring af  

 kasein, jfr. gruppe V, efter forudgående opløsning af kaseinet ved anvendelse  

 af en eller flere af de kemiske forbindelser, der er angivet i § 8, stk. 4:
 a. »Kaseinater til konsum« med følgende sammensætning:
 Stk. 2.  Landbrugsministeriet kan meddele tilladelse til  

 tilvirkning og forhandling af anden mælkekonserves samt kasein og kaseinat  

 end nævnt i stk. 1.
§ 4.  For produkter under § 3, gruppe I, II, IV, V og  

 VI, der er usyrnede og ikke tilsat levnedsmidler, skal, når produkterne  

 bringes i handelen i EØF-lande, anvendes de i § 3 anførte benævnelser eller  

 de for produktet gældende benævnelser i vedkommende land.
Produkter under §  

 3, gruppe IV, litra d, skal her i landet benævnes »Fløde 9 pct.«.
 Stk. 2.  Delvis inddampet mælk med et fedtindhold på  

 mindst 9 vægtprocent og et samlet mælketørstofindhold på mindst 31  

 vægtprocent kan dog ved udførsel til Irland eller Storbritannien benævnes  

 »Evaporated milk«.
 Stk. 3.  Produktet »Kondenseret mælk med højt  

 fedtindhold«, jfr. § 3, gruppe II, litra d, kan ved udførsel til  

 Vesttyskland og Italien alternativt benævnes henholdsvis »Kondensierte  

 Kaffesahne« og »Panna da caffe«.
 Stk. 4.  Produktet »Mælkepulver med højt  

 fedtindhold«, jfr. § 3, gruppe I, litra d, kan ved udførsel til  

 Vesttyskland alternativt benævnes »Rahmpulver« eller  

 »Sahnepulver«, og såfremt det bringes i handelen her i landet  

 »Flødepulver«.
 Stk. 5.  Produktet »Kondenseret delvis skummet  

 mælk« eller »Usukret kondenseret delvis skummet mælk«, jfr. §  

 3, gruppe II, litra c, kan ved udførsel til Belgien og Holland benævnes  

 »Geeóvaporeerde halfvolle melk« og i Belgien, Frankrig og  

 Luxembourg »Lait demi-eceme concentre non sucre«, såfremt produktet  

 er beregnet til detailsalg.
 Stk. 6.  Produktet »Sukret kondenseret delvis  

 skummet mælk«, jfr. § 3, gruppe II, litra g, kan ved udførsel til  

 Belgien, Frankrig og Luxembourg benævnes »Lait demi-ecreme concentre  

 sucre« og i Belgien og Holland benævnes »Gecondenseerde halfvolle  

 melk met suiker«, såfremt produktet er beregnet til detailsalg.
 Stk. 7.  Produktet »Pulver af delvis skummet  

 mælk«, jfr. § 3, gruppe I, litra c, med 14 til 16 vægtprocent fedt kan  

 ved udførsel til Belgien, Frankrig og Luxembourg benævnes »Lait  

 demi-ecreme en poudre« og i Belgien og Holland »Halfvolle  

 melkpoeder«.
 Stk. 8.  Benævnelsen chokolademælk kan benyttes i  

 overensstemmelse med bestemmelserne i den til enhver tid gældende  

 bekendtgørelse om kakao- og chokolade- og vekaovarer.
 Tilvirkning af mælkekonserves m.m.
§ 5.  Ved tilvirkning af de i § 3 nævnte produkter må  

 der ikke uden Landbrugsministeriets tilladelse benyttes mælk fra andre dyr  

 end køer.
Der må kun anvendes god, frisk og velbehandlet mælk, som i øvrigt  

 svarer til gældende sundheds- og kvalitetskrav, jfr. bestemmelserne i lov nr.  

 175 af 7. maj 1975 om mælk og konsummælkprodukter, kapitel 1, og jfr. § 1 i  

 bekendtgørelse nr. 354 af 13. november 1962 om levering af mælk til mejerier,  

 som ændret ved bekendtgørelse nr. 421 af 24. september 1980. I det omfang det  

 måtte være tilladt at anvende udenlandsk mælk og produkter tilvirket heraf,  

 jfr. §§ 2-3, skal Statskontrollen stille krav om, at det dokumenteres, at  

 tilsvarende krav er gældende for udenlandsk mælk og produkter tilvirket  

 heraf.
 Stk. 2.  Mælk, der ikke forarbejdes inden en time efter  

 modtagelsen på virksomheden, skal straks afkøles og opbevares ved en  

 temperatur på ikke over 10 grader C, indtil forarbejdning finder sted.
 Stk. 3.  Forinddampet eller anden ikke færdigforarbejdet  

 mælk eller fløde, der ikke umiddelbart videreforarbejdes, skal afkøles til og  

 under opbevaring holdes ved en temperatur på ikke over 10 grader C.
§ 6.  Ved tilvirkning af mælkekonserves samt kasein og  

 kaseinat skal mælken eller de færdige produkter underkastes en  

 varmebehandling.
Varmebehandlingsmetoden anføres i det følgende tillige med  

 de krav, som det færdige produkt skal opfylde, for så vidt angår  

 varmebehandlingen:
En varmebehandling af det ikke emballerede produkt til mindst 135 grader C  

 i mindst 1 sek. kombineret med aftapning under sterile betingelser i kimtæt  

 emballage.
De i § 3, gruppe IV, nævnte produkter, der har været underkastet  

 en UHT-behandling, skal være så holdbare, at de ikke bakteriologisk forandres  

 ved opbevaring i 14 dage ved 30 grader C eller 7 dage ved 55 grader C.  

 Aschaffenburgs modificerede prøve for tilstedeværelse af ikke-denatureret  

 valleprotein skal være positiv for produkter omfattet af § 3, gruppe IV, som  

 ikke er tilsat cacao.
 § 7.  Det angivne indhold af mælkefedt i  

 mælkekonserves, jfr. § 3, stk. 1, gruppe I-IV, skal tilvejebringes ved en  

 standardisering, der består i en passende sammenblanding af mælk, en passende  

 tilsætning til mælk af skummetmælk, sødmælk eller fløde eller en passende  

 fraskumning af fløde fra mælk.
 Tilsætninger til mælkekonserves m.m.
§ 8.  Ved tilvirkning af de i § 3, stk. 1, gruppe  

 I-IV, nævnte produkter må anvendes 1. Cacao.
 2. Sukker.
 3. Andre levnedsmidler efter tilladelse fra  

 Statskontrollen.
 4. Bakteriekulturer, der er anmeldt til og accepteret  

 af Levnedsmiddelstyrelsen.
 5. Tilsætningsstoffer som er tilladte i henhold til  

 bestemmelser fastsat i medfør af den til enhver tid gældende lov om  

 levnedsmidler m.m.
 Stk. 2.  Ved fremstilling af »Syrekasein til  

 konsum« er det tilladt at anvende følgende hjælpestoffer:
a.
Mælkesyre (E 270).
b.
Saltsyre.
c.
Svovlsyre.
d.
Citronsyre (E 330).
e.
Eddikesyre (E 260).
f.
Ortophosphorsyre.
g.
Mælkesyrebakterier, der er anmeldt til og accepteret af  

 Levnedsmiddelstyrelsen.
h.
Valle.
 De under punkterne a-f angivne stoffer skal med hensyn til renhedsgrad  

 opfylde bestemmelser fastsat i medfør af lov om levnedsmidler m.m. eller,  

 såfremt der ikke er fastsat bestemmelser i medfør heraf, specifikationerne i  

 Food Chemicals Codex, subsidiært i de amerikanske, nordiske eller europæiske  

 farmakopeer.
 Stk. 3.  Ved fremstilling af »Løbekasein til  

 konsum« er det tilladt at anvende følgende hjælpestoffer:
a.
Mælkekoagulerende enzymer, der er anmeldt til og accepteret af  

 Levnedsmiddelstyrelsen.
 Stk. 4.  Ved fremstilling af kaseinater til konsum er  

 det tilladt at anvende følgende stoffer:
a.
Hydroxider, Carbonater, Phosphater samt Citrater med kationerne  

 Natrium, Kalium, Calcium, Ammonium eller Magnesium.
 De angivne stoffer skal med hensyn til renhedsgrad opfylde bestemmelser  

 fastsat i medfør af lov om levnedsmidler m.m. eller, såfremt der ikke er  

 fastsat bestemmelser i medfør heraf, specifikationerne i Food Chemicals Codex  

 subsidiært i de amerikanske, nordiske eller europæiske farmakopeer.
 § 9.  Ved tilvirkning af mælkekonserves til  

 fremstilling af konsumis må tilsættes levnedsmidler og tilsætningsstoffer i  

 overensstemmelse med den til enhver tid gældende bekendtgørelse om konsumis  

 m.m.
Krav til færdigvarer § 10.  Statskontrollen kan efter forhandling med De  

 danske Mejeriers Fællesorganisation fastsætte normer for den mikrobiologiske  

 beskaffenhed af de i § 3 nævnte produkter.
 § 11.  Indholdet af laktater i mælkekonserves omfattet  

 af § 3, stk. 1, gruppe I-IV, hvortil ikke er tilsat mikrobielle kulturer,  

 jfr. § 8, må ikke overstige, hvad der svarer til 300 mg mælkesyre pr. 100 g  

 fedtfrit mælketørstof.
 Stk. 2.  Vandindholdet i helt inddampede produkter,  

 omfattet af § 3, stk. 1, gruppe I, må ikke overstige 5,0 vægtprocent.
 Stk. 3.  Når et helt inddampet produkt angives at være  

 pakket med inaktive luftarter, må indholdet af ilt i pakningen udgøre højst 3  

 pct. 7 døgn efter, at varen er pakket.
 § 12.  Regler for indhold af tungmetaller reguleres af  

 den til enhver tid gældende bekendtgørelse om grænseværdier for indhold af  

 visse metaller i levnedsmidler.
 Stk. 2.  Der må ikke i kaseiner og kaseinater, jfr. § 3,  

 stk. 1, gruppe V og VI, kunne påvises fremmedlegemer ved undersøgelse af 25  

 gram af de respektive produkter.
 Stk. 3.  Statskontrollen fastsætter efter forhandling  

 med De danske Mejeriers Fællesorganisation nærmere forskrifter for den  

 organoleptiske bedømmelse af de i stk. 2 omhandlede kaseiner og kaseinater.
 § 13.  Mælkekonserves m.m. må ikke sælges til  

 menneskeføde, hvis det ved anvendelse på sædvanlig måde må antages at kunne  

 overføre eller fremkalde sygdom eller kunne medføre forgiftning, eller hvis  

 det på grund af sygelig forandring, fordærvethed, forurening, fejlagtig  

 tilberedning eller af anden årsag må anses for at være utjenligt til  

 menneskeføde.
 Stk. 2.  Enhver mælkekonservesfabrik og enhver grossist  

 skal i tilfælde, hvor produkterne må antages at være behæftet med fejl af den  

 i stk. 1 nævnte art, underrette Statskontrollen, der træffer beslutning om,  

 til hvilke formål det fejlbehæftede produkt må anvendes.
Emballage og mærkning § 14.  Emballage, som anvendes til de af denne  

 bekendtgørelse omfattede produkter, skal være af et sådant materiale og af en  

 sådan beskaffenhed, at produkterne beskyttes mod skadelig påvirkning, således  

 at de kan leveres til forbrugerne i ubeskadiget stand.
 Stk. 2.  Emballagen skal opfylde de til enhver tid  

 gældende bestemmelser om indpakningsmateriale, der kommer i kontakt med  

 levnedsmidler.
 § 15.  Ved færdigpakket mælkekonserves samt kasein og  

 kaseinat, jfr. § 3, stk. 1, gruppe I-VI, forstås produkter som før og uden  

 direkte sammenhæng med salg er indesluttet i detailemballage, der er bestemt  

 til først at brydes af den endelige forbruger.
 Stk. 2.  Færdigpakket mælkekonserves samt kasein og  

 kaseinat, jfr. § 3, der er bestemt til detailsalg, skal være mærket med:
 1. Benævnelse, jfr. stk. 4-5.
 2. Ingrediensliste, jfr. stk. 6-15.
 3. Nettoindhold, jfr. stk. 16-19.
 4. Dato for mindste holdbarhed suppleret med angivelse  

 af opbevaringsforskrift og brugsanvisning, jfr. stk. 20-24.
5. En angivelse af varens fedtindhold i vægtprocent af  

 det færdige produkt dog undtaget helt, delvis og ikke inddampet skummetmælk,  

 kaseiner og kaseinater samt for så vidt angår delvis inddampede produkter,  

 varens indhold af fedtfri mælketørstof.
Endvidere skal de i § 3, stk. 1,  

 gruppe I, litra a, c, d og e, nævnte produkter mærkes med oplysning om  

 fedtindhold i det opløste eller rekonstituerede produkt.
 6. Betegnelsen »UHT« eller »Behandlet  

 ved ultrahøj temperatur« for delvis inddampede og ikke inddampede  

 produkter, såfremt disse har været underkastet en sådan behandling og er  

 emballeret aseptisk.
7. Navn og adresse på tilvirkningsvirksomheden eller  

 pakkevirksomheden eller på en forhandler, der er etableret indenfor De  

 europæiske økonomiske Fællesskaber.
Endvidere skal tilvirkningsvirksomhedens  

 eller den pakkende virksomheds autorisationsnummer eller et løbenummer (kode)  

 efter et af Statskontrollen fastsat system fremgå af mærkningen på emballager  

 med produkter tilvirket her i landet.
 8. Angivelse af produktets oprindelsessted, såfremt en  

 udeladelse af oplysning herom vil kunne vildlede forbrugeren med hensyn til  

 produktets virkelige oprindelsessted.
Stk. 3.  Uanset det i stk. 1 anførte skal  

 færdigpakninger bestemt til udførsel mærkes i overensstemmelse med de i  

 forbrugslandet fastsatte bestemmelser.
Sådanne varer skal dog være forsynet  

 med de i stk. 2, nr. 1, 3, 4 og 7 nævnte mærkningsangivelser.
Stk. 4.  Produkterne skal være forsynet med en  

 benævnelse, der er egnet til at identificere produktet.
For produkterne  

 gælder de respektive benævnelser anført i § 3. Et fabrikations- eller  

 varemærke eller et fantasinavn kan ikke træde i stedet for benævnelsen.  

 Dersom lecitin er tilsat produkter under § 3, gruppe I, litra a, c og d, skal  

 betegnelsen »Øjeblikkeligt opløselig (Instant)» anføres i  

 forbindelse med produktets benævnelse.
Endvidere gælder for produkter, der er  

 syrnet ved hjælp af mikrobielle kulturer, jfr. § 8, at benævnelsen skal  

 udvides med ordet »syrnet«.
Er et produkt tilsat andre  

 levnedsmidler, skal betegnelsen for det tilsatte levnedsmiddel fremgå af  

 produktbenævnelsen.
 Stk. 5.  Benævnelsen skal omfatte eller ledsages af en  

 oplysning om produktets fysiske tilstand eller den særlige behandling, som  

 produktet har været underkastet, i de tilfælde hvor en udeladelse af denne  

 oplysning vil kunne skabe tvivl hos forbrugeren.
Stk. 6.  Produkterne skal mærkes med oplysning om  

 sammensætningen i form af en ingrediensliste, der indeholder samtlige  

 ingredienser, som indgår i produktet på fremstillingstidspunktet.  

 Ingrediensliste kræves ikke på emballager med produkter, som ikke består af  

 andre ingredienser end mælkeprodukter og kulturer af mikroorganismer.  

 Foretages der tilsætning ud over mælkeprodukter og kulturer af  

 mikroorganismer til produktet, er det tilstrækkeligt at angive »tilsatte  

 ingredienser:» efterfulgt af tilsætningens eller tilsætningernes  

 specifikke betegnelse efter reglerne i denne paragraf.
Såfremt emballagen  

 påføres en ingrediensliste skal denne udformes efter reglerne i stk. 7-15.
 Stk. 7.  Ved ingrediens forstås ethvert stof, herunder  

 tilsætningsstoffer, jfr. stk. 15, der anvendes ved tilvirkning af  

 produkterne, og som stadig forefindes i færdigvaren, eventuelt i ændret form.  

 Såfremt en ingrediens i produkterne selv er fremstillet af flere ingredienser  

 (sammensat ingrediens) anses disse som ingredienser i vedkommende produkt.  

 Dog kan følgende ingredienser, som indgår i mælkekonserves eller i et  

 mælkekonservesprodukt, betegnes alene ved navnet på den anførte kategori:
 Stk. 8.  Som ingredienser betragtes ikke:
 1. Bestanddele i en ingrediens, som under  

 fremstillingsprocessen midlertidigt adskilles for derefter atter at tilsættes  

 i deres oprindelige forhold.
 2. Stoffer, der anvendes i nødvendige doser som  

 opløsningsmiddel eller bæremiddel for tilsætningsstoffer og aromagivende  

 bestanddele.
 Stk. 9.  Ingredienslisten består af en opregning af  

 samtlige ingredienser, som indgår i produkterne på fremstillingstidspunktet.  

 Opregningen skal indledes med en angivelse, hvori indgår ordet  

 »Ingredienser«, og de enkelte ingredienser skal angives ved deres  

 specifikke navn i faldende orden efter deres vægt i færdigvaren, jfr. dog  

 stk. 15.
 Stk. 10.  Uanset bestemmelsen i stk. 9 kan ingredienser:
 1. Der anvendes i koncentreret eller tørret form, og  

 som rekonstitueres under fremstillingen, angives i listen efter deres vægt  

 før koncentreringen eller tørringen.
 2. I koncentrerede eller tørrede levnedmidler, som  

 skal tilsættes vand, angives efter det mængdeforhold, hvori de forefindes i  

 det rekonstituerede produkt, forudsat at ingredienslisten ledsages af en  

 oplysning som »Ingredienser i det rekonstituerede produkt« eller  

 »Ingredienser i det forbrugsklare produkt«.
 Stk. 11.  En sammensat ingrediens kan anføres i  

 ingredienslisten med sin betegnelse, dersom denne er fastsat ved lov eller  

 ved sædvane, og placeres i ingredienslisten efter sin samlede vægt i  

 produktet, og såfremt denne angivelse umiddelbart efterfølges af en opregning  

 af de bestanddele, der indgår i den sammensatte ingrediens.
 Stk. 12.  Den i stk. 11 nævnte opregning af indgående  

 bestanddele kan udelades, såfremt den sammensatte ingrediens udgør mindre end  

 25 pct. af færdigvaren, eller dersom den sammensatte ingrediens er et  

 levnedsmiddel, for hvilket der ikke kræves en ingrediensliste.
Stk. 13.  Såfremt mærkningen på emballagen om  

 mælkekonserves fremhæver tilstedeværelsen eller et ringe indhold af en eller  

 flere ingredienser, som er af væsentlig betydning for varens særpræg, eller  

 såfremt benævnelsen har samme virkning, skal den mindste, henholdsvis den  

 største mængde, som disse ingredienser udgjorde på fremstillingstidspunktet,  

 angives i procent.
Denne angivelse anføres enten i umiddelbar nærhed af  

 produktets benævnelse eller i ingredienslisten i forbindelse med den  

 pågældende ingrediens.
 Stk. 14.  Bestemmelserne i stk. 13 finder ikke  

 anvendelse:
 1. For mærkning, der er bestemt til at karakterisere  

 produkter, jfr. stk. 4.
 2. For ingredienser, der udelukkende anvendes i ringe  

 mængde som aromagivende bestanddele.
 Stk. 15.  Såfremt der ved tilvirkningen af  

 mælkekonserves samt kasein og kaseinater er anvendt tilsætningsstoffer, skal  

 varen mærkes med oplysning om de anvendte tilsætningsstoffer i  

 overensstemmelse med bestemmelserne i Miljøministeriets bekendtgørelse om  

 tilsætningsstoffer til levnedsmidler.
Stk. 16.  Produkterne skal være mærket med oplysning om  

 nettoindhold angivet efter det metriske system.
De i § 3, stk. 1, gruppe  

 I-VI, nævnte produkter skal være mærket med oplysning om nettovægt.
Dog skal  

 flydende mælkekonserves i glasflasker eller metaldåser mærkes med  

 nettovolumen.
Stk. 17.  Det angivne nettoindhold må ikke være større  

 end det gennemsnitlige nettoindhold af den pågældende vare i den anvendte  

 emballage.
For den enkelte færdigpakning tolereres en negativ afvigelse fra  

 det angivne nettoindhold i overensstemmelse med følgende tabel:
Stk. 18.  Såfremt en færdigpakning består af to eller  

 flere enkelte færdigpakninger indeholdende samme mængde af samme produkt,  

 angives nettoindhold for hver enkelt pakning og det samlede antal  

 enkeltpakninger.
Disse angivelser er dog ikke nødvendige, såfremt det samlede  

 antal enkeltpakninger er klart synlige og let tællelige udefra, og såfremt  

 mindst een angivelse af nettoindholdet i en enkeltpakning er klart synlig  

 udefra.
 Stk. 19.  Såfremt en færdigpakning består af to eller  

 flere enkeltpakninger, der ikke betragtes som salgsenheder, angives  

 nettoindholdet ved at anføre det samlede indhold og det samlede antal  

 enkeltpakninger.
Stk. 20.  Holdbarheden for produkterne skal angives ved  

 datoen for den mindste holdbarhed, dvs. den dato til og med hvilken produktet  

 bevarer sine specifikke egenskaber under de rette opbevaringsforhold.
Denne  

 dato angives således: »mindst holdbar til . . . », såfremt datoen  

 indeholder en angivelse af dagen.
I andre tilfælde angives »mindst  

 holdbar til og med . . . ».
Datoen for mindste holdbarhed kan ligeledes  

 angives ved en periode, der refererer til en anden dato, der er anført på  

 emballagen.
 Stk. 21.  De i stk. 20 fastsatte angivelser ledsages af:
- enten selve datoen eller - en henvisning til det sted på mærkningen, hvor datoen er anført.
 Disse angivelser suppleres om nødvendigt med en angivelse af de  

 opbevaringsforskrifter, som skal overholdes for at sikre den anførte  

 holdbarhed.
 Stk. 22.  Datoen består af en ukodet angivelse af dag,  

 måned og år i nævnte rækkefølge.
Dog er det for produkter Stk. 23.  Mærkningen skal på de i § 3, stk. 1, gruppe I  

 og II nævnte produkter omfatte oplysning om opløsnings- eller  

 rekonstitueringsmåden.
Dog kan disse for de i § 3, gruppe II nævnte produkter  

 erstattes med oplysninger om produktets anvendelse, når dette er beregnet til  

 at anvendes i uforandret stand.
 Stk. 24.  Mærkningen skal iøvrigt omfatte en  

 brugsanvisning, såfremt en udeladelse heraf vil kunne indebære, at det  

 pågældende produkt ikke anvendes på rette måde.
Stk. 25.  De i denne paragraf nævnte oplysninger skal  

 være anført på dansk og skal være påført færdigpakningen eller en på denne  

 vedhæftet etiket på synlig, let læselig og holdbar måde, såfremt pakningen er  

 bestemt til salg her i landet.
I stedet for dansk kan dog benyttes andre  

 sprog, der kun med uvæsentlige forskelle i stavning adskiller sig fra dansk.
 Stk. 26.  Benævnelse, indhold af fedt og fedtfrit  

 mælketørstof, nettoindhold og angivelse af mindste holdbarhed skal være  

 anført i samme synsfelt.
 Stk. 27.  Såfremt produkterne er emballeret i enheder,  

 der vejer under 20 gram, kan de i stk. 2, litra 2-8, nævnte angivelser  

 anføres på yderemballagen.
 § 16.  Produkter, der ikke er bestemt til den endelige  

 forbruger skal være mærket med:
1. Benævnelse, jfr. § 3, stk. 1, gruppe I-VI.
For  

 kaseinats vedkommende skal denne suppleres med en angivelse af kationens/  

 kationernes art.
 2. Nettoindhold angivet efter det metriske system som  

 nettovægt, for flydende produkter som nettovolumen eller nettovægt.
3. Navn eller firmanavn samt adresse på producenten,  

 emballeringsvirksomheden eller en inden for Fællesskabet etableret  

 forhandler.
Endvidere skal på produkter tilvirket her i landet i alle  

 tilfælde angives produktionsvirksomhedens autorisationsnummer eller et  

 løbenummer (kode) efter et af Statskontrollen fastsat system.
 4. Navnet på oprindelseslandet for produkter indført  

 fra lande uden for EØF.
5. Tilvirkningsdato.
Tilvirkningsdatoen kan være  

 anført i kode, såfremt denne er meddelt og godkendt af Statskontrollen.
 Stk. 2.  For kasein og kaseinater, der markedsføres i  

 blandinger skal tillige angives:
 1. Ordene »blanding af . . . » efterfulgt af  

 betegnelserne for de forskellige produkter, som blandingen består af efter  

 aftagende vægt.
 2. Angivelse af kationens/ kationernes art for  

 kaseinats vedkommende.
 3. Proteinindholdet for blandinger indeholdende  

 kaseinater.
 Stk. 3.  Det er tilladt, at de i stk. 1, nr. 2-4 samt i  

 stk. 2, nr. 3 nævnte angivelser alene anføres i varens følgedokumenter.
Stk. 4.  Varen skal være forsynet med den foreskrevne  

 mærkning, forinden den forlader virksomheden.
Mærkningen kan på emballager  

 med varer bestemt til udførsel være anført på modtagerlandets sprog.
 § 17.  Mælkekonserves samt kasein og kaseinater må  

 ikke sælges under omstændigheder, der er egnet til at vildlede forbrugeren  

 med hensyn til varens oprindelse, fremstillingstidspunkt, beskaffenhed, art,  

 mængde, sammensætning, behandling, egenskaber og virkninger.
 Stk. 2.  Ved bedømmelsen heraf skal der særligt tages  

 hensyn til den benævnelse, der anvendes for varen, de mundtlige og skriftlige  

 oplysninger, som gives derom, de tegninger og billeder og den tekst, der er  

 anbragt på varen, dens emballage, på reklame eller skiltning vedrørende  

 varen, i annoncer, i reklametilbud og lignende.
Lurmærkning § 18.  Mælkekonserves samt kasein og kaseinat  

 tilvirket her i landet til udførsel skal på hver pakning være forsynet med  

 nedenstående mærke bestående af et cirkelrundt, højrødt felt med en  

 koncentrisk hvid ring, inden for hvilken med hvid farve på den højrøde bund i  

 stedet for tallene 000 er angivet produktions-, pakke- eller  

 eksportvirksomhedens autorisationsnummer, en afbildning af lurmærket samt  

 ordet DANMARK.
 Stk. 2.  Det nævnte mærke skal være anbragt på  

 pakningerne, for dåsers vedkommende på siden, på tydelig måde og adskilt fra  

 den øvrige tekst m.m. ved et neutralt felt af mindst 2 millimeters bredde.  

 Mærket skal også anbringes på yderemballagen, jfr. stk. 4. Såfremt  

 mælkekonserves emballeres i enheder, der vejer under 20 g, kan lurmærket  

 alene anbringes på yderemballagen.
 Stk. 3.  Størrelsen (diameteren) af mærket skal på de  

 enkelte emballageenheder være følgende:
a. enheder med et nettoindhold på under 1 kilo: Diameter 12 millimeter, b. enheder med et nettoindhold på mindst 1 kilo men mindre end 2 kilo:  

 Diameter 23 millimeter, c. enheder med et nettoindhold på mindst 2 kilo men mindre end 5 kilo:  

 Diameter 30 millimeter, d. enheder med et nettoindhold på 5 kilo og derover: Diameter 43  

 millimeter.
 Stk. 4.  Ved lurmærkning af yderemballagen om  

 mælkekonserves samt kasein og kaseinat er det tilladt i stedet for den i stk.  

 1 for mærkets udførelse foreskrevne røde farve at anvende farver, der indgår  

 i emballagens påtryk.
 Stk. 5.  Statskontrollen kan give de autoriserede  

 virksomheder næmere anvisning på fremstillingen af det omhandlede mærke samt  

 i øvrigt fastsætte nærmere forskrifter for dets anbringelse.
Stk. 6.  De autoriserede virksomheder har det fulde  

 ansvar for, at lurmærket og dets anbringelse er i nøje overensstemmelse med,  

 hvad der er foreskrevet i denne bekendtgørelse eller i de i medfør af samme  

 udstedte forskrifter.
Emballage, der måtte være forsynet med en mærkning, som  

 ikke er i nøje overensstemmelse med de anførte bestemmelser, må ikke benyttes  

 ved udførsel her fra landet af dansk mælkekonserves.
 Stk. 7.  Varen skal være forsynet med ovennævnte  

 mærkning, forinden den forlader den autoriserede virksomhed.
Bestemmelser om indførsel og udførsel af  

 udenlandsk mælkekonserves § 19.  Indførsel af mælkekonserves samt kasein og  

 kaseinat sker på zoosanitære betingelser fastsat af Veterinærdirektoratet og  

 må kun finde sted, såfremt der for hver enkelt forsendelse til toldvæsenet  

 afleveres en af Statskontrollen på den autoriserede importørs begæring  

 udfærdiget passerseddel, der indeholder angivelse af varemodtagerens navn og  

 adresse, varens art, mængde, emballage og oprindelsesland, samt hvor varen  

 skal opbevares, indtil forhandling (fordeling) finder sted.
Statskontrollen  

 skal som betingelser for udstedelse af passerseddel kræve fornøden  

 dokumentation for, at der i det pågældende land er fastsat krav til  

 tilvirkning af mælkekonserves samt kasein og kaseinat af mindst tilsvarende  

 art, som de krav der er gældende for tilvirkning af mælkekonserves her i  

 landet.
 Stk. 2.  Udfærdigelse af passerseddel er betinget af, at  

 pågældende varer er tilvirket af mælk, der har været underkastet en  

 varmebehandling af mindst tilsvarende karakter som angivet i § 6. Såfremt  

 dette ikke fremgår af varens mærkning eller ledsagedokumenter, kan  

 Statskontrollen kræve nærmere dokumentation for eller udtage prøver af varen  

 til undersøgelse for, at denne betingelse er opfyldt.
 Stk. 3.  Indført mælkekonserves samt kasein og kaseinat  

 må ikke anvendes her i landet eller udføres her fra landet, forinden  

 Statskontrollen efter eventuel undersøgelse af varen og dennes mærkning har  

 meddelt tilladelse dertil.
 Stk. 4.  Emballagen om bulkpakkede produkter, der  

 indføres her til landet, skal mærkes i overensstemmelse med bestemmelserne i  

 denne bekendtgørelse.
 Stk. 5.  Bestemmelserne i denne paragraf gælder ikke for  

 skummetmælkspulver, der foreligger i original emballage, hvor det af  

 mærkningen fremgår, at pulveret hidrører fra EØF-interventionslagre.
 Kontrolbestemmelser m.v.
 § 20.  Statskontrollen fører tilsyn med overholdelse  

 af bestemmelserne i denne bekendtgørelse.
Stk. 2.  Statskontrollen har mod behørig legitimation  

 adgang til ethvert sted, hvor de af denne bekendtgørelse omfattede produkter  

 tilvirkes, behandles, oplagres eller forhandles en gros samt til ethvert  

 transportmiddel, hvori produkterne er indladet.
Statskontrollen har ret til  

 vederlagsfrit på ethvert af disse steder at udtage prøver af mælkekonserves  

 samt kasein og kaseinat til laboratorieundersøgelser samt udtage prøver af  

 produkterne til bedømmelse efter reglerne i den til enhver tid gældende  

 bekendtgørelse om kvalitetsbedømmelse af mejeriprodukter.
Der skal ydes  

 kontrollen fornøden bistand ved eftersynene og prøveudtagningen.
 Stk. 3.  Statskontrollen er berettiget til fra  

 forhandling, herunder ind- og udførsel, at afvise eller tilbageholde  

 mælkekonserves samt kasein og kaseinat, som ikke findes at opfylde de i  

 nærværende bekendtgørelse eller i medfør af samme udstedte forskrifter,  

 indeholdte bestemmelser vedrørende kvalitet, sammensætning, emballering,  

 mærkning, opbevaring m.v.
 Stk. 4.  Statskontrollen kan tilbagekalde en i henhold  

 til denne bekendtgørelse meddelt autorisation, såfremt de af virksomheden  

 tilvirkede produkter ved gentagne bedømmelser og/ eller undersøgelser viser  

 sig at være af mangelfuld kvalitet.
 § 21.  Statskontrollen giver nærmere forskrifter for,  

 hvilke udtagnings- og analysemetoder, der skal anvendes til kontrol med  

 bestemmelserne i denne bekendtgørelse.
 Stk. 2.  På områder, der henhører under  

 Levnedsmiddelstyrelsen, gives disse forskrifter af Statskontrollen efter  

 forhandling med Levnedsmiddelstyrelsen.
 § 22.  Virksomheder, der til salg eller fordeling en  

 gros tilvirker, pakker, indfører eller udfører mælkekonserves m.m., skal føre  

 de af Statskontrollen autoriserede bøger i henhold til de til enhver tid  

 gældende bestemmelser om bogførings- og indberetningspligt for mejerier,  

 smøreksportvirksomheder m.fl.
 Stk. 2.  Statskontrollen kan i det omfang, i hvilket  

 virksomhedens forretningsbøger indeholder de krævede oplysninger, fritage  

 virksomheden for at føre de af Statskontrollen autoriserede bøger under  

 forudsætning af, at der gives kontrollen adgang til eftersyn af  

 forretningsbøgerne.
 § 23.  Statskontrollen kan i tilfælde af indgåelse af  

 bilaterale aftaler med andre landes myndigheder fastsætte særlige regler for  

 tilsyn med og undersøgelse af mælkekonserves samt kasein og kaseinat, der  

 udføres i henhold til en sådan aftale.
 Stk. 2.  Statskontrollen kan fastsætte, at særlige  

 udgifter i forbindelse med tilsyn, herunder betaling af særlige  

 undersøgelser, skal afholdes af virksomhederne.
Klage og dispensation § 24.  De af Statskontrollen i medfør af denne  

 bekendtgørelse trufne afgørelser kan inden 4 uger påklages til  

 Landbrugsministeriet.
 Stk. 2.  Klagemyndigheden kan indtil 6 måneder efter  

 afgørelsen se bort fra overskridelser af klagefristen, når overskridelsen af  

 særlige grunde er undskyldelig.
 § 25.  Statskontrollen kan når særlige forhold gør sig  

 gældende tillade afvigelser fra bestemmelserne i denne bekendtgørelse, for så  

 vidt angår mælkekonserves samt kasein og kaseinat til udførsel.
Straffebestemmelser § 26.  Overtrædelse af bestemmelserne i denne  

 bekendtgørelse eller af de i medfør af bekendtgørelsen udstedte forskrifter  

 straffes med bøde i medfør af § 19 i lov nr. 186 af 30. marts 1973 om  

 tilvirkning og forhandling en gros m.m. af mejeriprodukter.
Dog straffes  

 overtrædelse af denne bekendtgørelses § 8, stk. 2, litra a-f og stk. 4, efter  

 § 63, stk. 3 og 4, i lov nr. 310 af 6. juni 1973 om levnedsmidler m.m., som  

 ændret ved lov nr. 250 af 23. maj 1984.
 Stk. 2.  I tilfælde af grove eller gentagne  

 overtrædelser af de herom givne bestemmelser kan der ske tilbagekaldelse af  

 en meddelt autorisation.
 § 27.  Denne bekendtgørelse træder i kraft den 1.  

 august 1986.
 Stk. 2.  Bekendtgørelse nr. 617 af 15. december 1977 om  

 mælkekonserves ophæves samtidig.
