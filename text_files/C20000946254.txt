Vedr. ny og midlertidig procedure for  

 ansøgningsskema om adgang til AMU-uddannelser og  

 ansøgningsskema om godtgørelse ved deltagelse i  

 AMU-uddannelse Lov nr. 400 af 31. maj 2000 om godtgørelse ved  

 deltagelse i erhvervsrettet voksen- og efteruddannelse bestemmer i § 68, stk.  

 4, at hvis en person har fået adgang til AMU-uddannelse inden  

 den 1. januar 2001 ("afløbspersoner") eller har modtaget  

 skriftlig afgørelse inden den 1. januar 2001 om at personen har  

 fået adgang til en AMU-uddannelse  

("overgangspersoner") har personen ret til  

 AMU-godtgørelse efter reglerne i bekendtgørelse nr. 1155 af 29.  

 december 1999 om adgang og deltagerstøtte ved deltagelse i  

 arbejdsmarkedsuddannelser.
 1. Afløbspersoner  

 Personer, som deltager i en AMU-uddannelse, som går ind i 2001 har ret  

 til AMU-godtgørelse.
 For at a-kassen og AF ved hvilken godtgørelse, personen har ret  

 til, skal uddannelsesstedet for disse personer på  

ansøgningsskema om godtgørelse ved deltagelse i  

 arbejdsmarkedsuddannelse  påføre datoen for, hvornår  

 der er givet adgang samt uddannelsesstedets stempel og underskrift.  

 Påtegningen kan eventuelt ske i rubrikken "Adgangsskema modtaget  

 den" på godtgørelsesskemaet, hvis uddannelsesstedet ikke i  

 øvrigt benytter denne rubrik.
 2. Overgangspersoner  

 Personer, som inden den 1. januar 2001 har modtaget skriftlig  

 afgørelse om, at de har fået adgang til en AMU-uddannelse, som  

 gennemføres i 2001 har ret til AMU-godtgørelse.
 Af hensyn til uddannelsesstedets egen dokumentation overfor revisor skal  

 uddannelsesstedet på ansøgningsskema om adgang notere,  

 hvilken dato uddannelsesstedet har truffet afgørelse om, at personen  

 er givet adgang til en arbejdsmarkedsuddannelse.
Uddannelsesstedet skal på ansøgningsskema om  

 godtgørelse ved deltagelse i arbejdsmarkedsuddannelser angive  

 datoen for, hvornår adgang er givet samt uddannelsesstedets stempel og  

 underskrift.
Påtegningen kan eventuelt ske i rubrikken  

 "adgangsskema modtaget den" på godtgørelsesskemaet,  

 hvis uddannelsesstedet i øvrigt ikke benytter denne rubrik.
 3.
Ansøgningsskema om godtgørelse ved deltagelse i  

 arbejdsmarkedsuddannelser skal anvendes og udleveres til deltagere, der i  

 2001 deltager på baggrund af ovennævnte regler.
 Spørgsmål vedr. proceduren kan rettes til undertegnede og  

 fuldmægtig Birte Groes-Petersen.
