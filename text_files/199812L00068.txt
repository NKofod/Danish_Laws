Fremsat den 28. oktober 1998 af  

 justitsministeren (Frank Jensen) Forslag til lov for Grønland om hunde og  

 dyreværn § 1 Grønlands hjemmestyre kan ved landstingslov fastsætte regler  

 om hunde og dyreværn i Grønland.
§ 2 Loven træder i kraft den 1. januar 1999.
Bemærkninger til lovforslaget Efter bestemmelsen i § 7 i lov nr. 577 af 29.  

 november 1978 om Grønlands hjemmestyre kan rigsmyndighederne efter  

 forhandling og med tilslutning fra Grønlands hjemmestyre ved lov  

 bestemme, at sagsområder, der ikke er nævnt i bilaget til loven,  

 overgår til hjemmestyret efter reglerne i lovens § 4 (uden  

 statstilskud) eller efter reglerne i lovens § 5 (med statstilskud).  

 Afgørelsen af, hvilke sagsområder der skal overgå til  

 hjemmestyret, træffes ud fra hensynet til rigsenheden og til, at  

 hjemmestyret får en udstrakt indflydelse på områder, der  

 særligt berører grønlandske forhold.
 Efter drøftelse har landsstyret i februar 1998  

 tilkendegivet, at man ønsker lovgivningskompetencen vedrørende  

 hunde og dyreværn overført til hjemmestyret.
 I overensstemmelse med landsstyrets ønske herom  

 foreslås det, at kompetencen til at fastsætte regler om hunde og  

 dyreværn i Grønland overføres til Grønlands  

 hjemmestyre efter reglen i hjemmestyrelovens § 4, stk. 2.
Forslaget har i henhold til § 12 i hjemmestyreloven  

 været forelagt for hjemmestyret.
Landstinget har tilsluttet sig  

 forslaget.
Forslaget har ingen økonomiske eller administrative  

 konsekvenser for det offentlige.
Forslaget har ingen  

 miljømæssige eller erhvervsøkonomiske konsekvenser og  

 indeholder ikke EU-retlige aspekter.
