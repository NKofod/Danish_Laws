Bekendtgørelse om brandsyn I medfør af § 4, stk. 2, § 36, stk. 1-3, § 36 a og § 70, stk. 4, i beredskabsloven, jf. lovbekendtgørelse nr. 314 af 3. april 2017, fastsættes efter bemyndigelse:
Formål og anvendelsesområde § 1. Brandsyn skal ved kontrol, vejledning, information og motivation medvirke til at risikoen for, at brande opstår, at brande breder sig, samt at skader på personer, ejendom og miljø finder sted, formindskes mest muligt, og således, at der sikres forsvarlige rednings- og slukningsmuligheder i tilfælde af brand.
 § 2. Kommunalbestyrelsen (det kommunale redningsberedskab) foretager brandsyn af de objekter, der fremgår af bilag 1 og 2, jf. dog stk. 3-6.
 Stk. 2. Kommunalbestyrelsen (det kommunale redningsberedskab) fører en fortegnelse over de brandsynsobjekter omfattet af stk. 1, hvor der foretages ordinære brandsyn, jf. § 5, nr. 1 og § 6.
 Stk. 3. Kommunalbestyrelsen (det kommunale redningsberedskab) kan beslutte at foretage brandsyn, hvis det i det enkelte tilfælde skønnes nødvendigt for at forebygge eller formindske brandfaren og for at sikre forsvarlige rednings- og slukningsmuligheder i tilfælde af brand, af:
 1) Feriehuse med flere end 10 sovepladser, der anvendes til udlejning, og hvor der ikke før 1. januar 2022 er givet driftsmæssige pålæg efter beredskabslovgivningen.
 2) Diskoteker, natklubber, restaurationslokaler o.lign. til flere end 50 og højst 150 personer, og hvor der ikke før 1. januar 2022 er givet driftsmæssige pålæg efter beredskabslovgivningen.
 3) Soverumsafsnit med flere end 10 sovepladser i hoteller m.v., hvor der før 1. januar 2022 er foretaget brandsyn, men som ikke er i brandsynskategori 3, jf. bilag 1.
 4) Dagsinstitutionsafsnit til flere end 50 personer eller med flere end 10 sovepladser, hvor der før 1. januar 2022 er foretaget brandsyn, men som ikke er i brandsynskategori 1, 3 eller 4, jf. bilag 1.
 Stk. 4. Kommunalbestyrelsen (det kommunale redningsberedskab) beslutter i det enkelte tilfælde, om der skal foretages brandsyn af transportable konstruktioner til flere end 150 personer og midlertidige camping- og salgsområder til flere end 150 personer, jf. bygningsreglementet.
 Stk. 5. Kommunalbestyrelsen (det kommunale redningsberedskab) beslutter i det enkelte tilfælde, om der skal foretages brandsyn af bygningsafsnit, der anvendes til midlertidige overnatninger, jf. bygningsreglementet.
 Stk. 6. Kommunalbestyrelsen (det kommunale redningsberedskab) beslutter i det enkelte tilfælde, om der skal foretages brandsyn af større arrangementer, som kommunalbestyrelsen (det kommunale redningsberedskab) har pålagt driftsmæssige krav i henhold til § 35, stk. 3, i beredskabsloven.
Stk. 7. Kommunalbestyrelsen (det kommunale redningsberedskab) kan i brandsynet af brandsynsobjekter omfattet af bilag 1 undtagelsesvist inddrage bygninger eller lokaler beliggende ved og med samme ejer eller bruger og samme anvendelse som brandsynsobjektet.
Inddragelsen kan ske, såfremt det konkret skønnes nødvendigt for at forebygge eller formindske brandfaren og for at sikre forsvarlige rednings- og slukningsmuligheder i tilfælde af brand.
 § 3. Brandsynsobjekter, jf. bilag 1, hvor der kan foretages ordinære brandsyn, skal af ejeren eller brugeren anmeldes til kommunalbestyrelsen (det kommunale redningsberedskab) inden brandsynsobjektets ibrugtagning, medmindre anmeldelse er sket i henhold til tidligere gældende lovgivning.
Stk. 2. Ved anmeldelse til kommunalbestyrelsen (det kommunale redningsberedskab) af de i stk. 1 nævnte brandsynsobjekter skal ejerens eller brugerens navn, e-mailadresse og bopælsadresse oplyses.
Det er dog frivilligt om e-mailadressen oplyses, når brandsynsobjektet er fredede bygninger.
Såfremt ejeren eller brugeren har udpeget en driftsansvarlig person skal dennes navn, virksomhedsadresse og e-mailadresse tillige oplyses. Ændringer i det oplyste skal tillige anmeldes til kommunalbestyrelsen (det kommunale redningsberedskab).
 Stk. 3. Større arrangementer, hvor der kan foretages arrangementsbrandsyn, jf. § 9, skal af arrangøren anmeldes til kommunalbestyrelsen (det kommunale redningsberedskab) senest 4 uger inden arrangementet.
Definitioner § 4. I denne bekendtgørelse forstås ved:
 1) Anvendelseskategori: Den opdeling af bygningsafsnit, der anvendes i §§ 84 og 85 i bygningsreglementet.
 2) Brandsynskategori: Den opdeling af brandsynsobjekter, der anvendes i bilag 1 og 2.
3) Butik: Salgslokale med tilhørende gange, herunder flugtveje, servicerum og kunderum.
Flere butikker med fælles flugtveje anses som én butik.
 4) Daginstitution: Vuggestue, børnehave, dagcenter for ældre, behandlingsafsnit på et hospital, institution for personer med fysiske eller kognitive funktionsnedsættelser og andre institutioner med lignende formål.
5) Daginstitutionsafsnit: Et eller flere opholdsrum i en daginstitution med tilhørende gange, herunder flugtveje, køkken, depotrum, teknikrum og andre lokaler med direkte tilknytning til de pågældende lokaliteter.
Flere daginstitutionsafsnit, som har fælles flugtveje, anses som ét daginstitutionsafsnit.
 6) Forsamlingslokale: Teatersal, biografsal, restaurationslokale, selskabslokale, kantine, diskotek, natklub, mødelokale, koncertsal, udstillingslokale, idrætshal, kirkerum og andre lokaler, der anvendes til lignende formål.
7) Forsamlingslokaleafsnit: Et eller flere forsamlingslokaler, hvor mindst et forsamlingslokale er til flere end 50 personer, med tilhørende gange, herunder flugtveje, vestibule, køkken, depotrum, teknikrum og andre lokaler med direkte tilknytning til de pågældende lokaliteter.
Flere forsamlingslokaleafsnit, som har fælles flugtveje, anses som ét forsamlingslokaleafsnit.
 8) Opholdsrum i en dagsinstitution: Soverum, hvilerum, aktivitetsrum, spiserum og lignende lokaler.
9) Salgslokale: Lokale for detailsalg under enhver form samt andre salgslokaler eller lokaler med fremvisning med tilsvarende indretning og anvendelse.
Flere salgslokaler med fælles flugtveje anses som ét salgslokale.
10) Soverumsafsnit: Et eller flere soverum med tilhørende gange, herunder flugtveje, depotrum, teknikrum og andre lokaler med direkte tilknytning til de pågældende soverum.
Flere soverumsafsnit med fælles flugtveje anses som ét soverumsafsnit.
11) Undervisningsafsnit: Et eller flere undervisningslokaler med tilhørende gange, herunder flugtveje, vestibule, køkken, depotrum, teknikrum og andre lokaler med direkte tilknytning til de pågældende lokaliteter.
Flere undervisningsafsnit, som har fælles flugtveje, anses som ét undervisningsafsnit.
 12) Undervisningslokale: Lokale, der benyttes til undervisningsformål, samt lokaler, som er nødvendige for eller naturligt knytter sig til undervisningen, som f.eks. biblioteksrum, spisestuer, grupperum, specialklasser og gymnastiksale.
Brandsynsformer og terminer § 5. Brandsyn gennemføres som:
 1) Ordinære brandsyn.
 2) Opfølgende brandsyn.
 3) Temabrandsyn.
 4) Arrangementsbrandsyn.
 5) Ekstraordinære brandsyn.
§ 6. Ordinære brandsyn af objekter i bilag 1 foretages med de individuelle terminer (år), som kommunalbestyrelsen (det kommunale redningsberedskab) fastsætter på baggrund af en konkret vurdering af brandsikkerheden, hvori bl.a. indgår brandsynsobjektets karakter, tilstand, brandbelastning, indretning, anvendelse, brandtekniske installationer og den pågældende virksomheds sikkerhedskultur, herunder graden af egenkontrol.
Terminen skal være fastsat senest tre år efter ibrugtagning, jf. dog § 28, stk. 3. Indtil terminen er fastsat, foretages ordinære brandsyn med de udgangsterminer, der er angivet i bilag 1, jf. dog stk. 5 og § 10.
Stk. 2. Ordinære brandsyn af objekter i bilag 2 foretages med de individuelle terminer (år), som kommunalbestyrelsen (det kommunale redningsberedskab) fastsætter på baggrund af en konkret vurdering af brandsikkerheden, hvori bl.a. indgår brandsynsobjektets karakter, tilstand, brandbelastning, indretning, anvendelse, brandtekniske installationer og den pågældende virksomheds sikkerhedskultur, herunder graden af egenkontrol.
Den individuelle brandsynstermin fastsættes inden for det maksimale antal år, der er angivet i bilag 2. Terminen skal være fastsat senest fem år efter ibrugtagning, jf. dog § 28, stk. 4. Indtil terminen er fastsat, foretages ordinære brandsyn inden for det maksimale antal år, der er angivet i bilag 2, jf. dog § 10.
 Stk. 3. Kommunalbestyrelsen (det kommunale redningsberedskab) kan på baggrund af en fornyet vurdering træffe afgørelse om at ændre den fastsatte brandsynstermin, jf. stk. 1.
 Stk. 4. Kommunalbestyrelsen (det kommunale redningsberedskab) skal revurdere den individuelt fastsatte termin minimum hvert tredje år for brandsynsobjekter i bilag 1, dog minimum hvert femte år for fredede bygninger, og minimum hvert femte år for brandsynsobjekter i bilag 2.
Stk. 5. Uanset stk. 1 kan kommunalbestyrelsen (det kommunale redningsberedskab) vælge ikke at fastsætte individuelle terminer for de enkelte brandsynsobjekter i en brandsynskategori i bilag 1, men i stedet beslutte at sætte en generel termin for hele den pågældende brandsynskategori.
Terminen skal være hyppigere eller lig med udgangsterminen for kategorien.
 Stk. 6. Fastsættelse og revurdering af en individuel brandsynstermin kan i særlige tilfælde ske, uden at der foretages et brandsyn.
 § 7. Kommunalbestyrelsen (det kommunale redningsberedskab) gennemfører efter en konkret vurdering af brandsikkerheden opfølgende brandsyn på brandsynsobjekter, som i forbindelse med et brandsyn har fået påbud eller forbud, jf. i øvrigt § 15.
 § 8. Kommunalbestyrelsen (det kommunale redningsberedskab) kan beslutte, at der skal foretages temabrandsyn.
 § 9. Arrangementsbrandsyn er brandsyn af følgende:
 1) Transportable konstruktioner til flere end 150 personer, jf. bygningsreglementets bestemmelserne herom.
 2) Midlertidige camping- og salgsområder til flere end 150 personer, jf. bygningsreglementets bestemmelser herom.
 3) Bygningsafsnit, der anvendes til midlertidig overnatning, jf. bygningsreglementets bestemmelser herom.
 4) Arrangementer, som kommunalbestyrelsen (det kommunale redningsberedskab) har pålagt driftsmæssige krav i henhold til beredskabslovens § 35, stk. 3.
Stk. 2. Kommunalbestyrelsen (det kommunale redningsberedskab) beslutter i det enkelte tilfælde, om der skal foretages arrangementsbrandsyn.
Beslutningen skal tages på baggrund af en konkret vurdering af brandsikkerheden, hvori bl.a. indgår arrangementets karakter og placering.
 § 10. Kommunalbestyrelsen (det kommunale redningsberedskab) kan efter en konkret vurdering foretage ekstraordinære brandsyn uden for de fastsatte terminer.
 Gennemførelse af brandsyn m.v.
 § 11. Brandsyn skal anmeldes skriftligt med mindst 14 dages varsel til ejeren, brugeren eller en driftsansvarlig, som er udpeget af ejeren eller brugeren, jf. dog stk. 4.
 Stk. 2. Ved brandsyn skal ejeren, brugeren eller den driftsansvarlige eller en repræsentant for de pågældende give kommunalbestyrelsen (det kommunale redningsberedskab) adgang til ejendommen for at gennemføre brandsynet.
 Stk. 3. Kommunalbestyrelsen (det kommunale redningsberedskab) kan beslutte, at ejeren, brugeren eller den driftsansvarlige skal deltage i et brandsyn, når væsentlige hensyn til brandsikkerheden foreligger.
 Stk. 4. Brandsyn kan til enhver tid foretages uanmeldt på ejendommen uden retskendelse, hvis det skønnes nødvendigt.
 Stk. 5. Stk. 4 gælder ikke ved brandsyn på fredede bygninger, som ikke i øvrigt er omfattet af andre brandsynskategorier i bilag 1 og 2.
§ 12. Den, der foretager brandsynet, skal legitimere sig.
Legitimationen skal være udstedt af kommunalbestyrelsen (det kommunale redningsberedskab).
 § 13. Brandsyn foretages, når de pågældende lokaliteter er i brug, jf. dog stk. 2 og 3.
 Stk. 2. Kommunalbestyrelsen (det kommunale redningsberedskab) kan foretage opfølgende brandsyn og temabrandsyn, uden at de pågældende lokaliteter er i brug.
 Stk. 3. Ved arrangementsbrandsyn kan brandsynet foretages, inden det pågældende arrangement påbegyndes.
 § 14. Ved ordinære brandsyn på brandsynsobjekterne i bilag 1 kontrollerer kommunalbestyrelsen (det kommunale redningsberedskab):
1) at brandsynsobjekter i brandsynskategorierne 1-4 overholder de driftsmæssige krav vedrørende brand i bygningsreglementet og den for bygningens opførelse gældende lovgivning, herunder krav fremsat i bygningens levetid, 2) at brandsynsobjekter i brandsynskategorierne 7 - 10 udpeget af de kommunale redningsberedskaber, jf. § 2, stk. 3, overholder de driftsmæssige krav vedrørende brand i bygningsreglementet og den for bygningens opførelse gældende lovgivning, herunder krav fremsat i bygningens levetid, 3) at bygninger, grundarealer og flydende konstruktioner i brandsynskategori 12, der er pålagt driftsmæssige krav i henhold til § 35, stk. 3, i beredskabsloven, overholder disse, 4) at trapper i fredede bygninger i brandsynskategori 13 er passable og ryddelige, og at kælder- og loftsrum m.v. i fredede bygninger ikke benyttes som oplagsrum for let antændelige effekter, og 5) at campingpladser i henhold til campingreglementet i brandsynskategori 14 overholder brandværnsforanstaltningerne i campingreglementet.
 Stk. 2. Såfremt områder i fredede bygninger er omfattet af en anden brandsynskategori i bilag 1 eller 2, skal forholdene, der gælder for den pågældende kategori, også kontrolleres.
 Stk. 3. Ved ordinære brandsyn på brandsynsobjekterne i bilag 2 kontrollerer kommunalbestyrelsen (det kommunale redningsberedskab):
1) at brandfarlige virksomheder og oplag i brandsynskategori 15 er placeret, indrettet og anvendes som tilladt, jf. beredskabslovgivningens krav herom, 2) at bygninger, grundarealer og flydende konstruktioner i brandsynskategori 16, hvortil der er stillet vilkår i henhold til beredskabslovens § 34, stk. 2, overholder disse, og 3) at særlige lagerbygninger i brandsynskategori 17 overholder de driftsmæssige krav vedrørende brand i bygningsreglementet og den for bygningens opførelse gældende lovgivning, herunder krav fremsat i bygningens levetid, og at øvrige gældende vilkår stillet i godkendelserne i medfør af beredskabslovgivningen er overholdt.
Stk. 4. Ved alle ordinære brandsyn følger kommunalbestyrelsen (det kommunale redningsberedskab) op på forrige brandsyn.
Kommunalbestyrelsen (det kommunale redningsberedskab) kontrollerer også:
1) at porte og andre adgangsveje, som er nødvendige for redningsberedskabets rednings- og slukningsarbejde, er passable, og 2) at påkrævede vandforsyningssteder er brugbare og tilgængelige for redningsberedskabet.
 § 15. Ved opfølgende brandsyn kontrollerer kommunalbestyrelsen (det kommunale redningsberedskab), at de forhold, der har givet anledning til forbud eller påbud i forbindelse med brandsyn, er bragt i orden.
 Stk. 2. Hvis der ved et opfølgende brandsyn på et brandsynsobjekt i brandsynskategorierne 12-16 konstateres en væsentlig mangel i henhold til beredskabslovgivningen, så skal brandsynet omfatte samtlige af de i § 14 nævnte forhold.
 Stk. 3. Hvis der ved et opfølgende brandsyn på et brandsynsobjekt i brandsynskategorierne 1-4, 7-10 og 17 konstateres et ulovligt forhold i henhold til de driftsmæssige krav vedrørende brand i bygningsreglementet og til den for bygningens opførelse gældende lovgivning, herunder krav fremsat i bygningens levetid, hvor der er konkret risiko for personskade, så skal brandsynet omfatte samtlige af de i § 14 nævnte forhold.
 § 16. Ved temabrandsyn kontrollerer kommunalbestyrelsen (det kommunale redningsberedskab) udvalgte konkrete forhold omfattet af § 14 efter kommunalbestyrelsens (det kommunale redningsberedskabs) bestemmelse.
 Stk. 2. Hvis der ved temabrandsynet på et brandsynsobjekt i brandsynskategorierne 12-16 konstateres en væsentlig mangel i henhold til beredskabslovgivningen, så skal brandsynet omfatte samtlige af de i § 14 nævnte forhold.
 Stk. 3. Hvis der ved temabrandsynet på et brandsynsobjekt i brandsynskategorierne 1-4, 7-10 og 17 konstateres et ulovligt forhold i henhold til de driftsmæssige krav vedrørende brand i bygningsreglementet og til den for bygningens opførelse gældende lovgivning, herunder krav fremsat i bygningens levetid, hvor der er konkret risiko for personskade, så skal brandsynet omfatte samtlige af de i § 14 nævnte forhold.
 § 17. Ved arrangementsbrandsyn kontrollerer kommunalbestyrelsen (det kommunale redningsberedskab), at arrangementet er placeret, indrettet og anvendes som tilladt.
 Stk. 2. Ved arrangementsbrandsyn af transportable konstruktioner til flere end 150 personer og af midlertidige camping- og salgsområder til flere end 150 personer i brandsynskategori 5 kontrollerer kommunalbestyrelsen (det kommunale redningsberedskab), at de driftsmæssige krav vedrørende brand i bygningsreglementet er overholdt.
 Stk. 3. Ved arrangementsbrandsyn af bygningsafsnit med midlertidige overnatninger i brandsynskategori 6 kontrollerer kommunalbestyrelsen (det kommunale redningsberedskab), at de driftsmæssige krav vedrørende brand i bygningsreglementet er overholdt.
 Stk. 4. Ved arrangementsbrandsyn af større arrangementer i brandsynskategori 11, som kommunalbestyrelsen (det kommunale redningsberedskab) har pålagt driftsmæssige krav i henhold til § 35, stk. 3, i beredskabsloven, kontrollerer kommunalbestyrelsen (det kommunale redningsberedskab), at disse vilkår er overholdt.
 Stk. 5. Ved arrangementsbrandsyn kontrollerer kommunalbestyrelsen (det kommunale redningsberedskab) også:
1) at porte og andre adgangsveje, som er nødvendige for redningsberedskabets rednings- og slukningsarbejde, er passable, og 2) at påkrævede vandforsyningssteder er brugbare og tilgængelige for redningsberedskabet.
 § 18. Ved ekstraordinære brandsyn af brandsynsobjekter kontrollerer kommunalbestyrelsen (det kommunale redningsberedskab) relevante bestemmelser, jf. § 14 om ordinære brandsyn og § 17 om arrangementsbrandsyn.
 § 19. Konstateres der ved brandsyn af brandsynsobjekter i brandsynskategorierne 11-12 og 14-16 en væsentlig mangel i henhold til beredskabslovgivningen, der kan medføre brandfare, eller som i forbindelse med brand kan medføre risiko for personer eller ejendom, eller som kan hindre forsvarlige rednings- og slukningsmuligheder i tilfælde af brand, skal kommunalbestyrelsen (det kommunale redningsberedskab) nedlægge forbud mod benyttelsen, indtil manglen er afhjulpet, og dette ved et opfølgende brandsyn er konstateret.
Stk. 2. Er manglen af mindre betydning, skal der gives påbud om afhjælpning af manglen inden for en nærmere fastsat frist.
Efter fristens udløb og senest ved næste brandsyn skal det påses, om afhjælpning er sket.
Stk. 3. Forbud og påbud efter stk. 1 og 2 meddeles på stedet og har umiddelbar virkning.
Kommunalbestyrelsen (det kommunale redningsberedskab) skal efterfølgende skriftligt oplyse ejeren, brugeren eller den driftsansvarlige om meddelte påbud og forbud, jf. § 22.
 Stk. 4. Stk. 1 gælder ikke ved brandsyn af fredede bygninger, som ikke i øvrigt er omfattet af andre brandsynskategorier i bilag 1 og 2.
 § 20. Hvis der ved brandsyn konstateres et forhold, der vurderes at være i strid med anden lovgivning, skal forholdet indberettes til rette myndighed, jf. dog § 21.
 § 21. Konstateres der ved brandsyn af brandsynsobjekter i brandsynskategorierne 1-10 og 17 et ulovligt forhold i henhold til de driftsmæssige krav vedrørende brand i bygningsreglementet og den for bygningens opførelse gældende lovgivning, herunder krav fremsat i bygningens levetid, skal kommunalbestyrelsen (det kommunale redningsberedskab), såfremt der er konkret risiko for personskade, herunder at forsvarlige rednings- og slukningsmuligheder hindres i tilfælde af brand, nedlægge forbud mod anvendelsen, indtil forholdet er afhjulpet, og dette ved et opfølgende brandsyn er konstateret.
 Stk. 2. Konstateres der ved brandsyn af brandsynsobjekter i brandsynskategorierne 1-10 og 17 et ulovligt forhold i henhold til de driftsmæssige krav vedrørende brand i bygningsreglementet og den for bygningens opførelse gældende lovgivning, herunder krav fremsat i bygningens levetid, hvor der ikke er konkret risiko for personskade, jf. stk. 1, skal kommunalbestyrelsen (det kommunale redningsberedskab) udstede et påbud om at bringe forholdet i orden.
Stk. 3. Forbud og påbud efter stk. 1 og 2 meddeles på stedet og har umiddelbar virkning.
Kommunalbestyrelsen (det kommunale redningsberedskab) skal efterfølgende skriftligt oplyse ejeren, brugeren eller den driftsansvarlige om meddelte påbud og forbud, jf. § 22.
§ 22. Kommunalbestyrelsen (det kommunale redningsberedskab) skal efter hvert gennemført brandsyn udarbejde en skriftlig rapport om brandsynet.
Rapporten skal indeholde oplysning om eventuelle meddelte forbud, påbud og anbefalinger.
Rapporten skal sendes til ejeren, brugeren eller den driftsansvarlige.
 § 23. Kommunalbestyrelsen (det kommunale redningsberedskab) skal hvert år indsende en redegørelse over brandsyn til Beredskabsstyrelsen, som kan fastsætte bestemmelser herom.
Offentliggørelse af resultater af brandsyn i forsamlingslokaler § 24. Kommunalbestyrelsen (det kommunale redningsberedskab) kan offentliggøre resultater af brandsyn, der er foretaget i forsamlingslokaler, jf. dog stk. 2.
 Stk. 2. Offentliggørelsen kan begrænses til at omfatte brandsyn, der har ført til forbud, påbud eller andre sanktioner, jf. stk. 4 og 5.
 Stk. 3. Offentliggørelse af resultater af brandsyn i henhold til stk. 1 skal indeholde oplysning om:
1) forsamlingslokalets navn og adresse, og 2) tidspunktet for brandsynet.
 Stk. 4. Såfremt brandsynet har ført til forbud eller påbud, skal offentliggørelsen tillige indeholde oplysning om:
1) at der er meddelt forbud eller påbud, 2) begrundelsen herfor, og 3) navne på de fysiske og juridiske personer, som forbuddet eller påbuddet er rettet til.
 Stk. 5. Såfremt brandsynet har ført til sanktioner, skal offentliggørelsen tillige indeholde oplysning om:
1) navne på fysiske og juridiske personer, der er pålagt bøde for overtrædelse af bestemmelser om forsamlingslokaler, og 2) begrundelsen for sanktionen.
§ 25. Offentliggørelse af resultaterne af brandsyn skal ske umiddelbart efter, at brandsynet er foretaget.
Offentliggørelse efter § 24, stk. 5, kan dog først finde sted, når bødeforlæg er vedtaget, eller når der er faldet endelig dom i sagen.
 § 26. Offentliggørelse kan ske ved udsendelse af en pressemeddelelse, i elektronisk form eller på anden måde.
 Stk. 2. Såfremt offentliggørelsen indeholder urigtige oplysninger, skal kommunalbestyrelsen (det kommunale redningsberedskab) offentliggøre en berigtigelse på samme måde, som den oprindelige offentliggørelse har fundet sted, jf. stk. 1. En berigtigelse skal offentliggøres umiddelbart efter, at de urigtige oplysninger er konstateret.
 Stk. 3. Kommunalbestyrelsens (det kommunale redningsberedskabs) elektroniske offentliggørelse af forbud og påbud i henhold til § 24, stk. 4, skal fjernes, når forbuddet er ophævet, eller når afhjælpning er sket.
 Stk. 4. Kommunalbestyrelsens (det kommunale redningsberedskabs) elektroniske offentliggørelse af sanktioner i henhold til § 24, stk. 5, skal fjernes to måneder efter offentliggørelsen.
Straffebestemmelser § 27. Den, der undlader at give adgang til ejendommen efter § 11, stk. 2, undlader at efterkomme en afgørelse efter § 11, stk. 3, eller undlader at efterkomme forbud og påbud efter § 19, stk. 1 og 2, straffes med bøde.
 Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.
 Stk. 3. Den, der undlader at efterkomme forbud og påbud efter § 21, straffes i overensstemmelse med straffebestemmelserne i byggelovgivningen.
Ikrafttrædelses- og overgangsbestemmelser § 28. Bekendtgørelsen træder i kraft den 1. januar 2022.
 Stk. 2. Bekendtgørelse nr. 1000 af 29. juni 2016 om brandsyn ophæves.
Stk. 3. Kommunalbestyrelsen (det kommunale redningsberedskab) skal senest 31. december 2024 fastsætte de individuelle brandsynsterminer på baggrund af en konkret vurdering af brandsikkerheden for eksisterende brandsynsobjekter omfattet af bilag 1, jf. § 6, stk. 1, medmindre § 6, stk. 5, anvendes.
Fastsættelse af en individuel brandsynstermin kan ske, uden at der foretages et ordinært brandsyn.
 Stk. 4. Hvis kommunalbestyrelsen (det kommunale redningsberedskab) før den 1. januar 2022 har fastsat en individuel brandsynstermin for eksisterende brandsynsobjekter omfattet af bilag 2 på baggrund af en konkret vurdering af brandsikkerheden efter principperne anført i § 6, stk. 2, kan denne termin videreføres, medmindre terminen er længere end 5 år, jf. § 6, stk. 4.
Beredskabsstyrelsen, den 9. december 2021 Laila Reenberg / Susan Nissen Bilag 1 Brandsynsobjekter og terminer Bilag 2 Brandsynsobjekter og terminer  Produktionsafsnit med brandfarlige væsker af klasse III, som ikke opvarmes til en temperatur, der er højere end væskens flammepunkt minus 10 °C.
  Lagerafsnit med brandfarlige væsker af klasse III i emballager.
