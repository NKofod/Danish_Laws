I henhold til § 9 i lov nr. 137 af 6. april 1985 om bunden opsparing, som ændret ved lov nr. 59 af 7. februar 1990, bestemmes følgende:
Indbetaling § 1.  For personer, der den 16. maj 1990 eller senere  

 får forhøjet skatteansættelsen for indkomståret 1984, skal der ikke beregnes  

 og indbetales bunden opsparing vedrørende denne forhøjelse.
§ 2.  Er der for ægtefæller beregnet en bunden  

 opsparing efter lovens § 2, stk. 2, 1.-6. pkt., og har begge ægtefæller en  

 skattepligtig indkomst på 150.000 kr. eller derunder, skal den bundne  

 opsparing indbetales af den ægtefælle, der har den højeste skattepligtige  

 indkomst.
Er ægtefællernes skattepligtigtige indkomster lige store,  

 indbetaler ægtefællerne den bundne opsparing med halvdelen hver.
§ 3.  Udgør en forhøjelse af en opkrævet bunden  

 opsparing under 200 kr., opkræves forhøjelsen ikke.
Forhøjelsen opkræves,  

 hvis den sammenlagt med senere forhøjelser bliver 200 kr. eller derover.
 Stk. 2.  Forhøjelser af opsparingsbeløbet opkræves i een  

 rate, der forfalder den 1. i måneden efter opkrævningen med sidste rettidige  

 betalingsdag den 20. i samme måned.
Tilbagebetaling § 4.  Ved tilbagebetaling af for meget opkrævet  

 opsparing efter den 1. juni 1986 ydes der fra denne dato, dog tidligst fra  

 indbetalingsdagen en rente af det udbetalte opsparingsbeløb på 1 pct. pr.  

 påbegyndt måned.
Rentebeløb medregnes ikke ved opgørelsen af den  

 skattepligtige indkomst.
Ved for sen indbetaling finder lovens § 3, stk. 4,  

 anvendelse.
Stk. 2.  Rentebeløbet kan udbetales særskilt.
Renter på  

 50 kr. eller derunder udbetales ikke.
§ 5.  Tilbagebetaling efter lovens § 4, stk. 2, 1.  

 pkt., sker på begæring af den, der er berettiget til beløbet.
Begæring om  

 tilbagebetaling med dokumentation indgives til Told- og Skatteregionen, i  

 Københavns og Frederiksberg kommuner dog skattedirektoratet.
 § 6.  Bekendtgørelsen træder i kraft den 1. juni 1990.
 Stk. 2.  Bekendtgørelse nr. 331 af 4. juli 1985 ophæves.
