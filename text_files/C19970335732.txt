Meddelelse nr. 32/97 om kursistvilkår  

 under arbejdsmarkedsuddannelserne.
Deltagelse i kursus i week-enden.  

 Får efterfølgende 2 fridage som kompensation for  

 kursusdeltagelsen.
På arbejde om lørdagen inden deltagelse i  

 kurset.
 Redegørelse for sagen:
 En person fik af arbejdsløshedskassen afslag  

 på kursusgodtgørelse under deltagelse i et kursus benævnt  

 »Sys.probløs.team HeP« i perioden fredag den 11. oktober til  

 søndag den 13. oktober 1996.
 Arbejdsløshedskassen begrundede sin afgørlse  

 med, at der ikke foreligger indtægtstab, jf. § 17, stk. 1, i  

 Arbejdsmarkedsstyrelsens dagældende bekendtgørelse nr. 1155 af  

 20. december 1995.
 Arbejdsløshedskassen har med oversendelse af sagen  

 til Arbejdsmarkedets Ankenævn henvist til, at det ikke er godtgjort, at  

 den pågældende har et indtægtstab på kursusdagene.Det  

 fremgår af arbejdsgiverens arbejdsplan for ugerne 40-44/96, at den  

 normale arbejdsnorm er mandag til lørdag incl., mens der ikke  

 planlægges arbejde søndag.
 Arbejdsgiveren har oplyst, at kursusdeltageren var  

 på arbejde lørdag den 12. oktober 1996, før hun deltog i  

 kurset.
 Afgørelse:
 Arbejdsmarkedets Ankenævn fandt på sit  

 møde den 18. juni 1997, j. nr. 1997-3-1252, at personen var berettiget  

 til kursusgodtgørelse under deltagelse i ovennævnte kursus  

 lørdag og søndag den 12. og 13. oktober 1996.
Ankenævnet fandt, at personen opfylder bestemmelsen  

 i Arbejdsmarkedsstyrelsens dagældende bekendtgørelse nr. 1155 af  

 20. december 1995, § 17, hvorefter det er en betingelse, at der foreligger  

 tab af arbejdsindtægt eller arbejdsmulighed.
Nævnet lagde til  

 grund, at personen havde været på kursus lørdag og  

 søndag efter arbejdsgiverens bestemmelse, og at arbejdsgiveren har  

 afstået fra at benytte personens arbejdskraft på 2  

 efterfølgende arbejdsdage, idet personen får 2 fridage som  

 kompensation for kursusdeltagelsen.
Ankenævnet har videre lagt til  

 grund, at personen var på arbejde lørdag den 12. oktober 1996  

 før deltagelsen i kurset.
Ankenævnet har ikke taget stilling  

 til, hvorvidt og i hvilken udstrækning, der skal ske fradrag i  

 godtgørelsen for lørdag den 12. oktober 1996.
 Arbejdsløshedskassen blev af nævnet anmodet  

 om at udregne og anvise godtgørelse, jf. ovenfor, under hensyntagen  

 til, at personen har udført arbejde lørdag den 12. oktober  

 1996. Der henvises til bekendtgørelsens § 29.
