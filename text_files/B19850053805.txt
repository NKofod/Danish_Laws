(Koncernrepræsentation) I medfør af § 178, jfr. § 161, stk. 3, i lov om aktieselskaber, jfr.  

 lovbekendtgørelse nr. 483 af 15. november 1985, og § 137, jfr. § 130, stk. 2,  

 i lov om anpartsselskaber, jfr. lovbekendtgørelse nr. 484 af 15. november  

 1985 fastsættes:
Beregning af det gennemsnitlige antal medarbejdere § 1.  En koncern anses for i de sidste 3 år at have  

 beskæftiget gennemsnitligt mindst 50 medarbejdere, når et eller flere af  

 koncernselskaberne tilsammen for de sidste 12 kvartaler til arbejdsmarkedets  

 tillægspension har indbetalt et beløb svarende til mindst 150 gange 47 hele  

 ugebidrag efter fradrag af ugebidrag for personer, der omfattes af § 3, stk.  

 1, nr. 1 og 2.
 Stk. 2.  Ved koncernselskab forstås et her i landet  

 registreret selskab, der enten som moderselskab eller som datterselskab  

 indgår i en koncern, jfr. § 2, stk. 1, i aktie- og anpartsselskabslovene.
 § 2.  Moderselskabets bestyrelse og direktion er  

 pligtige efter anmodning af nogen, der efter § 4, stk. 3, er berettiget til  

 at kræve afstemning, at foretage beregning i henhold til § 1, stk. 1, og  

 meddele resultatet heraf til koncernens medarbejdere.
 § 3.  Ved medarbejder forstås enhver person over 15  

 år, der for et koncernselskab udfører arbejde som lønmodtager, medmindre den  

 pågældende:
1. er anmeldt til aktieselskabs-registeret som medlem  

 af direktionen i et af koncernselskaberne, eller 2. permanent har sit arbejdssted uden for dansk  

 højhedsområde.
 Stk. 2.  Som dansk højhedsområde efter stk. 1, nr. 2,  

 anses også dansk skib og den danske del af kontinentalsoklen.
 Stk. 3.  Ved koncernens medarbejdere forstås  

 medarbejdere i moderselskabet og dets datterselskaber.
 Afstemning om koncernrepræsentation m.v.
Stemmeret Afstemning om koncernrepræsentation m.v.
 § 4.  Såfremt en koncern, jfr. § 2, stk. 1, i aktie-  

 og anpartsselskabslovene, i de sidste 3 år har beskæftiget gennemsnitligt  

 mindst 50 medarbejdere, jfr. § 1, stk. 1, har medarbejderne i  

 datterselskaberne ret til at kræve, at der blandt disse afholdes afstemning  

 om, hvorvidt koncernens medarbejdere skal vælge koncernrepræsentanter og  

 suppleanter til moderselskabets bestyrelse (ja/ nej-afstemning).
 Stk. 2.  Kræves der afstemning i henhold til stk. 1 i en  

 koncern, hvor moderselskabet samtidig er moderselskab i flere koncerner,  

 anses kravet at omfatte den koncern, der består af de fleste  

 koncernselskaber.
 Stk. 3.  Krav om afstemning i henhold til stk. 1 kan  

 fremsættes af:
1. et flertal blandt samtlige medarbejdere i et eller  

 flere af datterselskabernes samarbejdsudvalg, eller 2. faglige organisationer i datterselskaberne, som for  

 eksempel klubber og personaleforeninger, der repræsenterer mindst 1/ 10 af  

 samtlige datterselskabers medarbejdere, eller 3. 1/ 10 af samtlige datterselskabers medarbejdere.
§ 5.  Krav om afstemning efter § 4, stk. 3, fremsættes  

 skriftligt over for moderselskabets bestyrelse.
På sit første møde efter  

 modtagelsen af anmodningen om afstemning - dog senest 6 uger efter  

 anmodningens modtagelse - drager bestyrelsen omsorg for, at der nedsættes et  

 koncernvalgudvalg i overensstemmelse med reglerne i § 11.
 Stk. 2.  Hvis der er selskabsrepræsentanter i  

 moderselskabets bestyrelse, jfr. § 17, stk. 2, kan ja/ nej-afstemning  

 tidligst afholdes 6 måneder før udløbet af valgperioden for  

 selskabsrepræsentanterne i moderselskabets bestyrelse.
 § 6.  Har der været afholdt afstemning om  

 koncernrepræsentation, kan krav om ny afstemning tidligst fremsættes 6  

 måneder derefter.
Stemmeret § 7.  Stemmeret til ja/ nej-afstemning har enhver  

 medarbejder, jfr. § 3, stk. 1, der er ansat i et af koncernens  

 datterselskaber på tidspunktet for afstemningens afholdelse.  

 Koncernvalgudvalget afgør i tvivlstilfælde, om betingelsen i 1. pkt. er  

 opfyldt.
Antal koncernrepræsentanter Valgmandskollegium Valgbarhed Antal koncernrepræsentanter § 8.  I koncerner, hvor medarbejderne i  

 datterselskaberne i overensstemmelse med §§ 14-16 har besluttet at vælge  

 koncernrepræsentanter til moderselskabets bestyrelse, vælger  

 valgmandskollegiet, jfr. § 9, et antal koncernrepræsentanter og suppleanter  

 for disse svarende til halvdelen af antallet af de medlemmer, der er valgt af  

 generalforsamlingen, og af de i henhold til vedtægterne af offentlige  

 myndigheder eller andre udpegede bestyrelsesmedlemmer, dog mindst 3  

 repræsentanter.
Udgør antallet af repræsentanter, der skal vælges, ikke et  

 helt tal, afrundes opad.
 Stk. 2.  Såfremt moderselskabets medarbejdere har  

 udnyttet deres ret til at vælge 2 selskabsrepræsentanter, jfr.  

 aktieselskabslovens § 49, stk. 3, 2. pkt., eller anpartsselskabslovens § 32,  

 stk. 2, 2. pkt., nedsættes antallet af koncernrepræsentanter, der kan vælges  

 i henhold til stk. 1, med 2.
Valgmandskollegium § 9.  Retten til at vælge koncernrepræsentanter til  

 moderselskabets bestyrelse udøves af et valgmandskollegium.
 Stk. 2.  Valgmandskollegiet skal bestå af  

 selskabsrepræsentanterne i hver enkelt koncernselskab.
Stk. 3.  I koncernselskaber, hvor der ikke er  

 selskabsrepræsentanter, foranlediger koncernudvalget, at selskabets  

 medarbejdere blandt sig vælger 2 medlemmer til valgmandskollegiet og  

 suppleanter for disse.
Hver medarbejder kan kun afgive en stemme til fordel  

 for en kandidat som medlem og en stemme til fordel for en kandidat som  

 suppleant.
Valgbarhed § 10.  Valgbar er enhver medarbejder, jfr. § 3, som er  

 myndig, og som gennem de sidste 12 måneder før valget har været ansat i et af  

 koncernens selskaber.
Koncernudvalget afgør i tvivlstilfælde, om en  

 medarbejder er valgbar.
 Koncernvalgudvalgets sammensætning m.v.
Fremgangsmåden ved afstemning og valg, herunder fredsvalg Valgresultat Ordinært valg Koncernvalgudvalgets sammensætning m.v.
§ 11.  Koncernvalgudvalget sammensættes af  

 repræsentanter for medarbejderne og for ledelsen.
Flertallet af  

 koncernvalgudvalgets medlemmer skal bestå af repræsentanter for  

 medarbejderne, såvidt muligt i moderselskabet, et medlem skal være  

 repræsentant for medarbejderne i datterselskaberne, og mindst et af  

 medlemmerne skal være medlem af bestyrelsen eller direktionen for  

 moderselskabet.
Stk. 2.  Repræsentanterne for medarbejderne i  

 moderselskabet vælges blandt dets medarbejdere af medarbejderne i dets  

 samarbejdsudvalg.
Repræsentanten for medarbejderne i datterselskaberne  

 udpeges i overensstemmelse med reglerne i § 37, stk. 2 og 3. De øvrige  

 medlemmer vælges af moderselskabets bestyrelse.
Stk. 3.  Såfremt der ikke findes et samarbejdsudvalg,  

 udpeger bestyrelsen i moderselskabet repræsentanter for moderselskabets  

 medarbejdere blandt disse.
Er der i moderselskabet valgt  

 tillidsrepræsentanter, skal disse så vidt muligt være repræsenteret.
 Stk. 4.  Medarbejdere, der er opstillet til valg eller  

 genvalg til moderselskabets bestyrelse, kan ikke udpeges som eller forblive  

 medlemmer af koncernvalgudvalget.
Stk. 5.  Ved udtræden af koncernvalgudvalget skal det  

 pågældende medlem orientere koncernvalgudvalget herom.
Koncernvalgudvalget  

 skal herefter drage omsorg for, at et nyt medlem udpeges i overensstemmelse  

 med reglerne i stk. 1-3.
 § 12.  Koncernvalgudvalget vælger selv sin formand.
Stk. 2.  Koncernvalgudvalgets afgørelser træffes ved  

 simpelt stemmeflertal.
I tilfælde af stemmelighed er formandens stemme  

 afgørende.
 § 13.  Koncernvalgudvalget udfærdiger referater,  

 hvoraf alle forhold af betydning, herunder indhold af alle bekendtgørelser,  

 beslutninger, afstemningsresultater og valgresultater, skal fremgå.
 Stk. 2.  Referaterne er tilgængelige for koncernens  

 ledelse, koncernselskabernes aktionærer, anpartshavere og medarbejdere samt  

 for vedkommende offentlige myndigheder.
 Stk. 3.  Referaterne skal underskrives af  

 koncernvalgudvalgets medlemmer og opbevares i mindst 5 år.
Fremgangsmåden ved afstemning om koncernrepræsentation § 14.  Det påhviler koncernvalgudvalget inden 4 uger  

 efter sin nedsættelse at afholde ja/ nej-afstemning.
 Stk. 2.  Koncernvalgudvalget drager omsorg for, at  

 afstemningen gennemføres således, at alle stemmeberettigede, jfr. § 7, får  

 rimelig adgang til at deltage i afstemningen, herunder om nødvendigt ved  

 afgivelse af brevstemme.
 § 15.  Afstemningen sker skriftligt og hemmeligt.
 Stk. 2.  Ved afstemningen kan der kun stemmes ja eller  

 nej.
 Stk. 3.  Medarbejdernes beslutning om at ville vælge  

 koncernrepræsentanter til moderselskabet er vedtaget, hvis mindst halvdelen  

 af de stemmeberettigede har stemt ja.
 Stk. 4.  Så snart afstemningens resultat foreligger,  

 meddeler koncernvalgudvalget skriftligt moderselskabets bestyrelse dette og  

 drager omsorg for, at afstemningens resultat meddeles koncernens  

 medarbejdere.
 § 16.  Beskæftiger et datterselskab medarbejdere på  

 skibe i udenrigsfart, påhviler det koncernvalgudvalget snarest muligt at  

 drage omsorg for, at medarbejdere om bord, der er stemmeberettigede, jfr. §  

 7, gøres bekendt med, at der skal foretages afstemning samt med indholdet af  

 denne bekendtgørelse.
 Stk. 2.  Skibsføreren på det enkelte skib nedsætter  

 straks efter modtagelsen af den i stk. 1, nævnte meddelelse en valgkomite på  

 3 medlemmer, bestående af en repræsentant for skibsofficererne, en  

 repræsentant for det øvrige mandskab, samt skibsføreren, som er formand for  

 valgkomiteen.
 Stk. 3.  Valgkomiteen skal inden 1 uge efter sin  

 nedsættelse afholde den i § 14, stk. 1, omhandlede afstemning og omgående  

 herefter telegrafisk underrette koncernvalgudvalget om afstemningsresultatet  

 med angivelse af antallet af ja-stemmer, nej-stemmer samt blanke og ugyldige  

 stemmer.
 Stk. 4.  Samtidig med indtelegraferingen af  

 afstemningsresultatet kan valgkomiteen telegrafisk meddele  

 koncernvalgudvalget de eventuelle forslag til kandidater som henholdsvis  

 koncernrepræsentanter og suppleanter, der er fremsat af medarbejderne om bord  

 på skibet.
Fremgangsmåden ved valg af koncernrepræsentanter § 17.  Hvis et selskab samtidig er moderselskab i  

 flere koncerner, afholdes valg af koncernrepræsentanter til dette  

 moderselskabs bestyrelse i en samlet valghandling.
Valget afholdes i den koncern, som  

 består af de fleste koncernselskaber.
 Stk. 2.  I koncerner, hvor der i moderselskabet er  

 selskabsrepræsentanter valgt i henhold til aktieselskabslovens § 49, stk. 2,  

 3. pkt., eller anpartsselskabslovens § 32, stk. 1, 3. pkt., afholdes valg af  

 koncernrepræsentanter første gang i forbindelse med udløbet af valgperioden  

 for selskabsrepræsentanterne i moderselskabets bestyrelse.
 § 18.  Koncernvalgudvalget drager omsorg for:
1. at der nedsættes et valgmandskollegium, jfr. § 9,  

 snarest muligt efter at beslutningen om koncernrepræsentation er vedtaget,  

 dog senest 6 uger efter bekendtgørelsen af valgdatoen, jfr. § 19, stk. 2, 2. at medlemmerne af valgmandskollegiet får rimelig  

 adgang til at deltage i valget, herunder om nødvendigt ved afgivelse af  

 brevstemme, og 3. at valget afholdes snarest muligt, dog senest 6  

 måneder efter beslutning om koncernrepræsentation er vedtaget.
 Stk. 2.  Beslutningen om koncernrepræsentation  

 bortfalder, hvis valget ikke er afholdt senest 6 måneder efter beslutningens  

 vedtagelse.
 § 19.  Koncernvalgudvalget fastsætter efter  

 forhandling med moderselskabets bestyrelse datoen for valget og drager omsorg  

 for, at valgmandskollegiets medlemmer bliver bekendt med datoen.
 Stk. 2.  Koncernvalgudvalget bekendtgør valgdatoen for  

 koncernens medarbejdere mindst 6 uger og højst 10 uger før den fastsatte  

 valgdato, jfr. dog § 20.
 Stk. 3.  Bekendtgørelsen om valgdatoen skal indeholde:
1. oplysning om antallet af koncernrepræsentanter, der  

 skal vælges, jfr. § 8, og 2. indkaldelse af forslag fra medarbejderne til  

 personer, der skal opstilles til valget som koncernrepræsentanter eller  

 suppleanter.
Indkaldelsen skal angive det antal kandidater, der skal vælges,  

 jfr. § 8, samt datoen, hvor indlevering af forslag senest kan ske.
Denne dato  

 skal ligge mindst 4 uger før valgdatoen.
 Koncernvalgudvalget drager omsorg for, at alle medarbejdere får rimelig  

 adgang til at få kendskab til bekendtgørelsen.
 § 20.  I koncerner, som beskæftiger medarbejdere på  

 skibe i udenrigsfart, bekendtgøres valgdatoen for medarbejderne med en frist  

 på mindst 9 uger og højst 20 uger.
 § 21.  Koncernvalgudvalget undersøger, om de  

 foreslåede kandidater er valgbare, jfr. § 10, og om de er villige til at  

 modtage valg.
 Stk. 2.  Koncernvalgudvalget skal oplyse de foreslåede  

 kandidater om, at de kun kan være koncernrepræsentanter eller suppleanter som  

 valgt af medarbejderne, således at de ikke samtidig kan være  

 bestyrelsesmedlemmer valgt af generalforsamlingen eller udpeget af andre.
Stk. 3.  Kandidaterne til hvervet som henholdsvis  

 koncernrepræsentanter og suppleanter skal opføres på hver sin liste.
De to  

 lister bekendtgøres for koncernens medarbejdere senest 2 uger før valgdatoen.  

 Listerne skal indeholde oplysning om kandidaternes navn, bopæl, arbejdssted,  

 funktion og faglige tillidshverv i selskabet.
Andre oplysninger må ikke  

 indeholdes på listerne.
En kandidat kan kun opføres på en af listerne.
 Stk. 4.  I selskaber, som beskæftiger medarbejdere på  

 skibe i udenrigsfart, jfr. § 20, sendes kandidatlisterne, jfr. stk. 3, om  

 nødvendigt telegrafisk til skibene i udenrigsfart, således at listerne kan  

 bekendtgøres for skibets medarbejdere senest 2 uger før valgdatoen.
§ 22.  Hvis der ved udløbet af fristen for opstilling  

 af kandidater til valget som koncernrepræsentanter og som suppleanter er  

 opstillet færre end det antal kandidater, der skal vælges, kan valg ikke  

 afholdes.
Koncernvalgudvalget kan udsætte valget med henblik på opstilling af  

 det fornødne antal kandidater under overholdelse af de i dette kapitel nævnte  

 frister.
Valget skal dog være gennemført inden moderselskabets ordinære  

 generalforsamling.
 § 23.  Koncernvalgudvalget lader fremstille  

 stemmesedler, på hvilke kandidaternes navne er anført i alfabetisk orden for  

 henholdsvis koncernrepræsentanter og suppleanter.
 Stk. 2.  Stemmesedlen skal indeholde oplysning om  

 kandidaternes navn, bopæl, arbejdssted, funktion, faglige tillidshverv i  

 selskabet samt det antal stemmer, der kan afgives efter § 24, stk. 2. Andre  

 oplysninger må ikke indeholdes på stemmesedlen.
 Stk. 3.  Er der blandt valgmandskollegiets medlemmer  

 medarbejdere beskæftiget på skibe i udenrigsfart, kan koncernvalgudvalget  

 tillade, at der stemmes i lukket kuvert uden anvendelse af de i stk. 1, jfr.  

 stk. 2, nævnte stemmesedler.
 § 24.  Valget sker skriftligt og hemmeligt og kan om  

 nødvendigt foregå ved brevafstemning.
Stk. 2.  Hvert koncernselskabs medlemmer af  

 valgmandskollegiet kan tilsammen afgive 4 stemmer for hver påbegyndt 50  

 medarbejdere i det koncernselskab, hvor de er udpeget.
Antallet af  

 medarbejdere i det enkelte koncernselskab opgøres på tidspunktet for  

 valgdatoens bekendtgørelse.
Antallet af stemmer fordeles ligeligt mellem det  

 enkelte koncernselskabs medlemmer af kollegiet.
I tilfælde af overskydende  

 stemmer fordeles disse ved lodtrækning blandt koncernselskabets medlemmer af  

 valgmandskollegiet.
 Stk. 3.  Hvert medlem af valgmandskollegiet skal have et  

 antal stemmesedler svarende til antallet af stemmer, vedkommende kan afgive  

 efter stk. 2.
 Stk. 4.  Hvert medlem af valgmandskollegiet kan på hver  

 stemmeseddel kun afgive en stemme til fordel for en kandidat på hver af de to  

 lister.
Stk. 5.  Såfremt der på samme stemmeseddel er afgivet  

 stemmer til fordel for flere kandidater på hver liste, eller såfremt det ikke  

 utvetydigt fremgår, på hvilken eller hvilke kandidater der er stemt, eller  

 såfremt der er opført andre navne eller rettet på stemmesedlen, skal denne  

 anses som ugyldig.
Koncernvalgudvalget afgør i tvivlstilfælde, om en  

 stemmeseddel er ugyldig.
 § 25.  Det efter § 8 beregnede antal kandidater, der  

 har fået de fleste stemmer på hver liste, er valgt som henholdsvis  

 koncernrepræsentanter og suppleanter.
 Stk. 2.  I tilfælde af stemmelighed mellem to eller  

 flere kandidater træffer koncernvalgudvalget afgørelse ved lodtrækning.
Stk. 3.  Den suppleant, der er valgt med de fleste  

 stemmer, er supplant for den koncernrepræsentant, der er valgt med de fleste  

 stemmer.
Den suppleant, der er valgt med de næstfleste stemmer, er suppleant  

 for den koncernrepræsentant, der er valgt med de næstfleste stemmer, og så  

 fremdeles, indtil det efter § 8 beregnede antal kandidater er nået.
Fredsvalg § 26.  Såfremt der ved udløbet af fristen for  

 opstilling af kandidater til valget som koncernrepræsentanter og som  

 suppleanter alene er opstillet det antal kandidater, der skal vælges, skal  

 der ikke afholdes valg, men udpegningen finder sted som fredsvalg, hvis:
1. samtlige opstillede kandidater kan tilslutte sig  

 afholdelse af dette fredsvalg, og 2. der blandt de opstillede kandidater opnås enighed  

 om, hvilken koncernrepræsentant den enkelte suppleant i givet fald skal  

 indtræde for.
 Stk. 2.  Ved bekendtgørelse senest 2 uger før den  

 fastsatte valgdato anses de opstillede kandidater som valgt som henholdsvis  

 koncernrepræsentanter og suppleanter.
Valgresultat § 27.  Valgresultatet og de valgtes navn og bopæl  

 indføres i koncernvalgudvalgets referat, jfr. § 13, og meddeles straks  

 skriftligt til bestyrelsen og de valgte, ligesom det bekendtgøres for  

 medarbejderne.
Ordinært valg § 28.  Ordinært valg af koncernrepræsentanter og  

 suppleanter finder sted hvert fjerde år under forudsætning af, at  

 betingelserne i § 4 fortsat er opfyldt.
Genvalg kan finde sted.
Valget skal  

 være gennemført inden moderselskabets ordinære generalforsamling.
Ordningens ophør § 29.  Ordningen ophører ved valgperiodens udløb, hvis  

 koncernen på dette tidspunkt ikke længere opfylder betingelserne i § 4.
 Stk. 2.  Hvis der ikke længere foreligger en koncern  

 efter aktie- og anpartsselskabslovenes § 2, stk. 1, ophører ordningen  

 umiddelbart.
 § 30.  Afstemning om ordningens ophør skal  

 iværksættes, hvis de i § 4, stk. 3, nævnte parter stiller krav herom.  

 Koncernvalgudvalget forestår afstemningen under overholdelse af reglerne i §§  

 14-16. Ordningen ophører umiddelbart efter eventuel vedtagelse herom.
Koncernrepræsentanternes ind og udtræden samt retlige beskyttelse i ansættelsen Indtræden § 31.  Nyvalgte koncernrepræsentanter indtræder i  

 bestyrelsen umiddelbart efter selskabets ordinære generalforsamling.  

 Koncernrepræsentanter og suppleanter vedbliver at fungere, indtil de nyvalgte  

 kan indtræde i bestyrelsen.
 Stk. 2.  Nye koncernrepræsentanter og suppleanter for  

 disse anmeldes til aktieselskabs-registeret.
Udtræden § 32.  Såfremt en koncernrepræsentant:
1. afsættes af medarbejderne, jfr. stk. 4, 2. ikke længere er ansat i et koncernselskab, 3. selv udtræder af bestyrelsen, eller 4. afgår ved døden indtræder suppleanten straks i dennes sted.
 Stk. 2.  Er der ingen suppleant for den pågældende  

 koncernrepræsentant, afholdes suppleringsvalg af en ny repræsentant og en ny  

 suppleant for den afgåede repræsentants resterende valgperiode i  

 overensstemmelse med bestemmelserne i §§ 17-26.
Stk. 3.  I tilfælde af suppleringsvalg kan 1/ 10 af  

 datterselskabernes medarbejdere forlange, at der i stedet afholdes valg af  

 samtlige koncernrepræsentanter og suppleanter for disse for den resterende  

 valgperiode.
Anmodning herom skal fremsættes senest 4 uger før valgdatoen for  

 suppleringsvalget.
Stk. 4.  Afstemning om afsættelse af en  

 koncernrepræsentant skal iværksættes, når de i § 4, stk. 3, nævnte parter  

 stiller krav herom.
Koncernvalgudvalget forestår afstemningen under  

 overholdelse af reglerne i §§ 14-16. Beslutning om afsættelse af en  

 koncernrepræsentant kræver, at alene et simpelt flertal af deltagerne i  

 afstemningen har afgivet deres stemme herfor.
Retlig beskyttelse § 33.  Koncernrepræsentanter og suppleanter er  

 beskyttet mod afskedigelse og anden forringelse af deres forhold på samme  

 måde som tillidsrepræsentanter indenfor vedkommende eller tilsvarende faglige  

 område.
 Stk. 2.  Uoverensstemmelser om beskyttelsen efter stk.  

 1, herunder spørgsmål om, hvilke regler der finder anvendelse, og om brud på  

 eller fortolkning af reglerne, afgøres ad fagretlig vej, jfr. § 22 i lov nr.  

 317 af 13. juni 1973 om arbejdsretten.
Orientering af medarbejderne om koncernens forhold § 34.  I koncerner, hvor medarbejderne har udnyttet  

 deres ret efter loven til at vælge koncernrepræsentanter, påhviler det  

 moderselskabets bestyrelse at drage omsorg for, at der tilvejebringes gode og  

 effektivt virkende informationskanaler til koncernens medarbejdere til  

 orientering om koncernens forhold.
Orienteringen om disse forhold skal gives  

 på hensigtsmæssig måde.
Orienteringen kan f.eks. omfatte koncernens  

 økonomiske, produktionsmæssige og beskæftigelsesmæssige stilling og  

 udvikling.
§ 35.  Bestyrelsen træffer bestemmelse om, hvilke  

 informationskanaler der efter koncernens forhold og efter orienteringens  

 natur er mest hensigtsmæssige.
Orienteringen kan f.eks. gives af bestyrelsen  

 gennem koncernselskabernes daglige ledelse og i koncernselskaber, hvor der  

 findes samarbejdsudvalg, gennem dette.
Ved foranstående er der ikke tilsigtet  

 ændringer i de enkelte koncernrepræsentanters adgang til under ansvar efter  

 aktieselskabslovens § 160, stk. 1, og anpartsselskabslovens § 130, stk. 1, at  

 videregive oplysninger om, hvad de under udøvelsen af deres hverv har fået  

 kundskab om.
 Stk. 2.  Udgivelse af informationsblade, interne  

 personaleblade eller lignende, møder i samarbejdsudvalgene,  

 virksomhedskonferencer og fællesmøder, tilrettelagt af samarbejdsudvalgene,  

 kan være egnede fremgangsmåder til orientering af koncernens medarbejdere.
Medarbejdernes ret til indseende med aktiebogen eller anpartshaverfortegnelsen § 36.  I koncerner, der er omfattet af  

 aktieselskabslovens § 49, stk. 3, eller anpartsselskabslovens § 32, stk. 2,  

 men hvor der ikke er valgt koncernrepræsentanter, kan en repræsentant for  

 datterselskabernes medarbejdere efterse moderselskabets aktiebog eller  

 anpartshaverfortegnelse.
 § 37.  Et udvalg bestående af en repræsentant for  

 hvert datterselskabs medarbejdere udpeger en i deres midte til at udøve  

 retten efter § 36.
Stk. 2.  Såfremt datterselskabets medarbejdere har valgt  

 en fællestillidsrepræsentant, eller der kun findes en tillidsrepræsentant på  

 virksomheden, tiltræder denne udvalget.
I andre tilfælde kan selskabets  

 tillidsrepræsentanter udpege en i deres midte til at tiltræde udvalget.
 Stk. 3.  Uden for de i stk. 2 omhandlede tilfælde vælger  

 medarbejderne i deres midte en repræsentant, som tiltræder udvalget.
Særlige bestemmelser § 38.  Koncernrepræsentanter har samme rettigheder,  

 pligter og ansvar som de øvrige medlemmer af moderselskabets bestyrelse.
 § 39.  Såfremt vedtægterne i et moderselskab, hvor  

 betingelserne for koncernrepræsentation ikke er opfyldt, tillægger koncernens  

 medarbejdere ret til at vælge 2 eller flere koncernrepræsentanter, jfr.  

 aktieselskabslovens § 49, stk. 5, og anpartsselskabslovens § 32, stk. 4,  

 finder reglerne i denne bekendtgørelse om valg tilsvarende anvendelse.
 § 40.  Udgifterne ved de i denne bekendtgørelse  

 omhandlede afstemninger og valg og ved de i §§ 34 og 35 omhandlede  

 orienteringer af medarbejderne afholdes af moderselskabet.
 Stk. 2.  Koncernvalgudvalget må ikke afholde usædvanlige  

 eller store omkostninger, uden at bestyrelsen forinden har godkendt disse.
 § 41.  Valgbeslutninger og afgørelser, der skal  

 anmeldes til aktieselskabs-registeret, omfattes af aktieselskabslovens § 157  

 og anpartsselskabslovens § 127. I andre tilfælde henhører tvister vedrørende  

 bestemmelser i denne bekendtgørelse under domstolene, jfr. dog § 33.
 § 42.  Industriministeren kan i særlige tilfælde  

 fastsætte regler om afstemning og valg, der afviger fra de i §§ 5, 9, stk. 3,  

 11, stk. 1-3, 16, 18-23, 28, 3. pkt., og 30 fastsatte regler.
Straffebestemmelser § 43.  Et medlem af bestyrelse eller  

 koncernvalgudvalg, der overtræder sine pligter i henhold til §§ 2, 5, 11,  

 stk. 3, 13-16, 18, stk. 1, 19-20, 23 og 27 straffes med bøde.
Ikrafttrædelsesbestemmelser § 44.  Bekendtgørelsen træder i kraft den 1. januar  

 1986.
 Stk. 2.  Samtidig ophæves bekendtgørelse nr. 530 af 5.  

 december 1980 om arbejdstagernes valg af bestyrelsesmedlemmer i  

 moderselskaber, der er aktieselskaber og anpartsselskaber m.v.  

 (Koncernrepræsentation).
