 I medfør af § 9 a, stk. 7, § 9 b, stk. 5, § 9 c, stk. 3, § 10-13, § 13 c,  

 stk. 1, og § 16, stk. 4, i lov om erhvervsfremme, jf. lovbekendtgørelse nr.  

 323 af 25. april 1996, som ændret senest ved lov nr. 1085 af 29. december  

 1997, fastsættes:
 § 1.  I medfør af § 2 i lov nr. 1085 af 29. december  

 1997 om ændring af lov om erhvervsfremme bestemmes, at loven træder i kraft  

 den 1. marts 1998.
 § 2.  Beføjelser, som efter §§ 9a-9c, §§ 10-13 og § 13  

 c i lov om erhvervsfremme, jf. lovbekendtgørelse nr. 323 af 25. april 1996,  

 som ændret senest ved lov nr. 1085 af 29. december 1997, er tillagt  

 erhvervsministeren, udøves af Erhvervsfremme Styrelsen.
 Stk. 2.  De afgørelser, som Erhvervsfremme Styrelsen  

 træffer i medfør af §§ 10-12, i lov om erhvervsfremme, kan ikke indbringes  

 for anden administrativ myndighed, jf. dog stk. 3.
 Stk. 3.  Afgørelser i medfør af lovens § 10, stk. 2, om  

 akkreditering af laboratorier til teknisk prøvning mv. og virksomheder og  

 personer til certificering, inspektion, miljøverifikation mv., og som  

 indebærer afslag på eller begrænsning af ansøgt akkreditering, suspendering  

 eller begrænsning af givet akkreditering samt sletning i register over  

 laboratorier, der udfører laboratoriearbejde i henhold til principperne om  

 god laboratoriepraksis (GLP), kan af den, afgørelsen vedrører, indbringes for  

 Klagenævnet for Udbud.
 § 3.  Bekendtgørelsen træder i kraft den 1. marts  

 1998.
 Stk. 2.  Samtidig ophæves bekendtgørelse nr. 73 af 30.  

 januar 1992 om henlæggelse af visse beføjelser til Industri og  

 Handelsstyrelsen.
