En fader havde oprettet en kassekredit i en sparekasse for derigennem  

 at kunne yde en datter rentefri lån til studier i udlandet.
Faderen blev  

 anset for berettiget til at fradrage renterne på kassekreditten ved  

 opgørelsen af den skattepligtige indkomst.
Den gældende praksis om rentefri  

 udlån fandtes ikke at give grundlag for at nægte rentefradraget.
 A klagede for indkomstårene 1985-1988 inkl. over, at de stedlige  

 skattemyndigheder ikke havde godkendt hans fradrag for renter på kassekredit,  

 henholdsvis 236 kr., 4.396 kr., 16.049 kr. og 24.425 kr.
Det fremgik af sagen, at klageren i august/september 1985 havde oprettet  

 en kassekredit i en sparekasse.
Begrundelsen for at optage kassekreditten  

 var, at klageren ville give en datter mulighed for at fortsætte sine studier  

 i USA ved at give hende et rentefrit lån.
Der var ikke oprettet nogen  

 låneaftale mellem klageren og datteren, men ifølge en erklæring til sagen  

 kunne klageren kræve lånet indfriet uden opsigelse, »hvis det blev  

 nødvendigt«.
Lånene til datteren havde i de enkelte af nævnte indkomstår andraget  

 henholdsvis 12.549 kr., 100.063 kr., 58.790 kr. og 53.017 kr.
Efter fradrag  

 af årlige gaver på 8.000 kr. havde lånets saldo pr. 31. december i de nævnte  

 år været henholdsvis 4.549 kr., 96.612 kr., 147.402 kr. og 192.419 kr.
 Kassekreditten i sparekassen havde pr. 1. januar 1986 og de følgende 4 års  

 1. januar andraget henholdsvis 12.666 kr., 117.165 kr., 155.799 kr., 275.338  

 kr. og 0.
De stedlige skattemyndigheder havde som begrundelse for ansættelserne  

 anført, at vel burde rentefri udlån til børn af egne midler ikke få  

 skattemæssige konsekvenser under almindelige forhold, men i det foreliggende  

 tilfælde forelå der omgåelse/indkomstforvridning, idet aftalen proforma var  

 indgået med klageren, for at denne skulle kunne udnytte rentefradragsretten,  

 selv om det var klagerens datter, der skulle bruge pengene.
Hertil kom, at  

 datteren ikke kunne have udnyttet rentefradraget i sine indkomstopgørelser.
Klageren anførte, at det allerede fra starten ifølge en erklæring fra  

 sparekassen var aftalt, at rentesatsen på kassekreditten skulle følge  

 rentesatsen for almindelige studielån.
Som begrundelse for fradraget af  

 renterne af lånet henviste klageren til, at det var ham, der havde optaget  

 det pågældende lån, at det var ham, der havde indbetalt renterne på lånet, og  

 at det var ham, der nu havde indfriet lånet.
Klageren havde anset sig  

 berettiget til at udlåne pengene rentefrit til datteren uden at afkræve  

 renter af beløbet, idet det havde drejet sig om penge til forbrug under et  

 studium.Klageren henviste derhos til, at der var tale om et  

 anfordringstilgodehavende.Da klageren efter aftalen med pengeinstituttet var  

 debitor i låneforholdet, var de omhandlede renter som udgangspunkt  

 fradragsberettigede for klageren efter statsskattelovens § 6 e.
Da  

 Landsskatteretten ikke fandt, at den gældende praksis med hensyn til rentefri  

 lån i familieforhold gav grundlag for at nægte fradrag for renterne eller at  

 tillægge det rentefri udlån andre skattemæssige konsekvenser, var klageren  

 berettiget til at fradrage renterne som sket ved ansættelserne.
Herved  

 bemærkedes, at retten ikke på baggrund af den gældende praksis havde fundet  

 at kunne lægge afgørende vægt på, at det rentefri udlån var finansieret ved  

 låneoptagelse med særligt angivet formål.
De påklagede ansættelser blev  

 herefter nedsat i overensstemmelse med klagerens påstand.
 LV 1989, F 3.1.1.
