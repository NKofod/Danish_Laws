 Mundtlig eksamen:
Fællesfag Forberedelsestid: ca. 20 minutter.
Hjælpemidler: I forberedelseslokalet skal de tekster, som er gennemgået i  

 løbet af kursus, være til rådighed.
Hvis tekstudgaverne er forsynet med  

 trykte eller duplikerede gloseopgivelser (kommentarer), skal det stå  

 eksaminanden frit for at benytte disse.
Endvidere må den enkelte eksaminand i  

 forberedelsestiden anvende egne noter fra undervisningen.
Ingen andre  

 hjælpemidler er tilladt.
Under selve eksaminationen må kun benyttes notater  

 foretaget i forberedelsestiden.
Teksterne til ekstemporalprøven vælges af censor.
Dette indebærer, at  

 censor inden fremsendelsen til eksaminator skal have forsynet de udtagne  

 tekststeder med alle evt. nødvendige oplysninger såsom gloser og indledninger  

 (på dansk). Det påhviler censor at sørge for, at alt materialet til  

 ekstemporalprøven fremtræder i tydelig og let læselig form, f.eks.  

 fotokopieret og maskinskrevet.
Tilvalgsfag Forberedelsestid: ca. 30 minutter.
 Hjælpemidler: Som anført under tysk fællesfag.
 Skriftlig eksamen:
På indberetningen om læsepensa og eksamensopgivelser anføres, hvilke  

 ordbøger der agtes anvendt af klassen ved den skriftlige prøve.
Følgende  

 ordbøger er tilladt: en tysk-dansk og en dansk-tysk ordbog af et omfang som  

 Gyldendals røde ordbøger og desuden en tysk-tysk ordbog af et omfang som  

 Duden Rechtschreibung, eller Duden Bedeutungswørterbuch, eller  

 Sprach-Brockhaus, eller Ullstein Lexikon der Deutschen Sprache, eller Wahrig:  

 Deutsches Wørterbuch.
Direktoratet for gymnasieskolerne og højere forberedelseseksamen P.d.v.
