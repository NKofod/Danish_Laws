Bekendtgørelse om ændring af bekendtgørelse om licens § 1 I bekendtgørelse nr. 434 af 6. maj 2011 om licens, som ændret ved bekendtgørelse nr. 754 af 25. juni 2011, foretages følgende ændring:
 1. § 2, stk. 3, affattes således:
»Stk. 3. Såfremt licensopkrævninger vedrører måneder, jf. § 8, stk. 3 og 4, for hvilke der ikke er fastsat licensafgift, jf. stk. 1, betales licens med et beløb, der pr. måned svarer til afgiftssatsen det forudgående år.
Når licensafgiften for det pågældende år er fastsat, foretager DR, DR Licens, en efterregulering.« § 2 Bekendtgørelsen træder i kraft den 15. juni 2012.
