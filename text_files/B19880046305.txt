 I medfør af § 11, stk. 2, § 12, stk. 2, og § 28 i lov nr. 98 af 12. marts  

 1980 om skibes sikkerhed m.v., som ændret ved lov nr. 857 af 23. december  

 1987, jf. bekendtgørelse nr. 299 af 9. juni 1988, fastsættes:
Definitioner § 1.  I denne bekendtgørelse forstås ved:
Syn § 2.  For at sikre, at skibe opfylder gældende  

 forskrifter for bygning, indretning og udstyr, skal de underkastes de i §§  

 3-14 foreskrevne syn.
 Stk. 2.  Søfartsstyrelsen fastsætter, under fornøden  

 hensyntagen til de for Danmark gældende internationale konventioner, nærmere  

 regler om de enkelte synsforretningers form og indhold.
 Stk. 3.  Søfartsstyrelsen kan fritage individuelle skibe  

 helt eller delvist for at afholde de syn, der ikke er fastsat i en af de for  

 Danmark gældende internationale konventioner, såfremt det godtgøres, at  

 anvendelsen af andre materialer, konstruktioner, arrangementer og  

 driftsformer end det i de tekniske forskrifter fastsatte, giver en sikkerhed  

 mindst lige så effektiv, som hvis det pågældende syn var afholdt.
 § 3.  Ethvert skib skal, jf. dog stk. 4, forinden det  

 går i fart enten som nybygget eller som indkøbt fra udlandet, være godkendt  

 af Søfartsstyrelsen efter forud afholdt hovedsyn.
 Stk. 2.  For skibe indkøbt fra udlandet kan  

 Søfartsstyrelsen tillade, at det i stk. 1 nævnte hovedsyn udskydes i indtil 6  

 måneder.
 Stk. 3.  Et skib, der har fået udskiftet hovedmotoren  

 eller som har gennemgået en ombygning, der medfører ændringer i de i skibets  

 målebrev anførte kendingsmål eller væsentlige ændringer i skibets indretning,  

 skal underkastes syn efter Søfartsstyrelsens nærmere bestemmelse.
 Stk. 4.  Bestemmelserne i stk. 1 og 3 finder ikke  

 anvendelse på lastskibe og fiskeskibe under 5 tons og på fritidsfartøjer  

 under 20 tons.
Passagerskibe § 4.  Passagerskibe i international fart og  

 passagerskibe på 20 tons og derover i indenrigsfart skal underkastes hovedsyn  

 med mellemrum af højst 12 måneder regnet fra sidste hovedsyn.
Stk. 2.  Passagerskibe under 20 tons i indenrigs fart  

 skal underkastes hovedsyn med mellemrum af højst 24 måneder.
Sådanne skibe  

 skal endvidere underkastes udrustningssyn mindst 9 og højst 15 måneder efter  

 sidste hovedsyn.
 Stk. 3.  Søfartsstyrelsen kan tillade, at de i stk. 1 og  

 2 nævnte hovedsyn udskydes i indtil 3 måneder.
Lastskibe § 5.  Lastskibe på 500 tons og derover skal  

 underkastes følgende periodiske syn:
 § 6.  Lastskibe på 250 tons og derover, men under 500  

 tons, skal underkastes følgende periodiske syn:
 § 7.  Lastskibe på 20 tons og derover, men under 250  

 tons, skal underkastes følgende syn:
 § 8.  Lastskibe på 5 tons og derover, men under 20  

 tons, som anvendes til særlige formål, eller hvis fartsområde omfatter  

 sejlads uden for indskrænket fart eller uden for lokal fart ved Færøerne  

 eller Grønland, skal underkastes hovedsyn med mellemrum af højst 48 måneder  

 regnet fra sidste hovedsyn.
 Stk. 2.  Bestemmelserne i stk. 1 gælder ikke for  

 fritidsfartøjer.
Fiskeskibe § 9.  Fiskeskibe på 24 m og derover i længde skal  

 underkastes følgende syn:
 § 10.  Fiskeskibe på 20 tons og derover, men under 24  

 m i længde, skal underkastes følgende syn:
 Stk. 2.  Søfartsstyrelsen kan tillade, at det i stk. 1,  

 nr. 1, nævnte hovedsyn udskydes i indtil 12 månder.
 § 11.  Fiskeskibe på 5 tons og derover, men under 20  

 tons, hvis fartsområde omfatter sejlads uden for indskrænket fart eller uden  

 for lokal fart ved Færøerne eller Grønland, skal underkastes hovedsyn med  

 mellemrum af højst 48 måneder regnet fra sidste hovedsyn.
Radiosyn § 12.  Lastskibe på 300 tons og derover i  

 international fart skal underkastes radiosyn med mellemrum af højst 12  

 måneder.
 Stk. 2.  Lastskibe på under 300 tons i international  

 fart og lastskibe i indenrigsfart, der skal være udstyret med radio, skal  

 underkastes radiosyn med mellemrum af højst 60 måneder.
Fribordssyn § 13.  Ethvert skib, der skal være forsynet med  

 lasteliniecertifikat, skal forud for dette certifikats udstedelse underkastes  

 et 1. fribordssyn.
 Stk. 2.  Hvert år i tidsrummet mellem 3 måneder før og 3  

 måneder efter lasteliniecertifikatets grunddato skal sådanne skibe  

 underkastes en periodisk undersøgelse.
 Stk. 3.  Inden lasteliniecertifikatets udløb skal  

 sådanne skibe underkastes fuldstændigt fribordssyn.
 § 14.  Ethvert skib, der uden at skulle være forsynet  

 med lasteliniecertifikat skal være forsynet med lasteliniemærker, skal, inden  

 det går i fart, underkastes et 1. fribordssyn.
Særlige syn § 15.  Søfartsstyrelsen kan efter anmodning fra  

 vedkommende rederi afholde syn til konstatering af, at skibe overholder  

 internationale regler, der ikke er bindende for danske skibe.
 § 16.  Søfartsstyrelsen kan til enhver tid påbyde, at  

 et skib underkastes et ekstraordinært syn, ligesom den under særlige forhold  

 kan fastsætte synsterminer, der afviger fra de i §§ 4-13 fastsatte.
Udsættelse med syn § 17.  Søfartsstyrelsen kan under særlige  

 omstændigheder tillade, at de i §§ 5-13 foreskrevne periodiske syn, som  

 tillige er foreskrevet i internationale konventioner, udskydes i  

 overensstemmelse med vedkommende konventions regler.
 Stk. 2.  For oplagte skibe kan Søfartsstyrelsen tillade,  

 at foreskrevne periodiske syn helt eller delvis undlades, så længe skibet  

 forbliver oplagt.
Anmeldelse til syn § 18.  I de tilfælde hvor et skib skal underkastes et  

 af de i §§ 3-14 foreskrevne syn ved Søfartsstyrelsens foranstaltning, skal  

 skibet for at sikre synets afholdelse i rimelig tid forud anmeldes til syn.
 Stk. 2.  Når der sker skade af nogen betydning på et  

 skib, eller der om bord indtræffer en ulykke med tab af menneskeliv eller  

 betydelig personskade til følge, skal skibets reder snarest muligt efter  

 hændelsen anmelde denne til Søfartsstyrelsen, der herefter afgør, i hvilket  

 omfang, der skal afholdes syn.
Afholdelse af syn § 19.  De i §§ 3 og 4 omhandlede syn afholdes under  

 medvirken og kontrol af Søfartsstyrelsen.
 Stk. 2.  De i §§ 5-16 omhandlede syn kan efter nærmere  

 af Søfartsstyrelsen fastsatte retningslinier afholdes af et anerkendt  

 klassifikationsselskab, af udenlandsk myndighed eller af dertil særligt  

 bemyndigede personer.
 Stk. 3.  I de i stk. 2 nævnte retningslinier kan det  

 tillades, at klassifikationsselskabernes synsterminer anvendes i stedet for  

 de foreskrevne.
 Certifikater m.v.
 § 20.  Certifikater, som er foreskrevet i Den  

 Internationale Lasteliniekonvention, Den Internationale Konvention om  

 Forebyggelse af Forurening fra Skibe, Den Internationale Konvention om  

 Sikkerhed for Menneskeliv på Søen og sådanne andre konventioner vedrørende  

 skibes sikkerhed, som Danmark måtte ratificere, samt certifikater til  

 bevidnelse af de i § 15 nævnte syn, udstedes af Søfartsstyrelsen.
 Stk. 2.  Søfartsstyrelsen kan bemyndige danske  

 udenrigsrepræsentanter og anerkendte klassifikationsselskaber samt  

 enkeltpersoner til på dens vegne at udstede de i stk. 1 omhandlede  

 certifikater.
 Stk. 3.  De i stk. 1 omhandlede certifikater kan  

 endvidere udstedes af udenlandsk myndighed efter nærmere retningslinier  

 fastsat af Søfartsstyrelsen.
 Stk. 4.  De i stk. 1 omhandlede certifikater, samt de i  

 §§ 21 og 22 omhandlede tilladelser udstedes på formularer fastsat eller  

 godkendt af Søfartsstyrelsen.
§ 21.  Efter afsluttet hovedsyn på passagerskib  

 udstedes en tilladelse til sejlads med passagerer.
Tilladelsen skal indeholde  

 oplysninger om skibets fartsområde, størst tilladte passagerantal samt  

 seneste dato for næste hovedsyn.
Tilladelsens gyldighed ophører på  

 sidstnævnte dato.
 Stk. 2.  Tilladelsen udstedes i 2 eksemplarer, af hvilke  

 det ene skal være anbragt på et for passagererne iøjnefaldende sted om bord,  

 medens det andet skal opbevares sammen med skibets tilsynsbog.
 Stk. 3.  Til passagerskibe omfattet af bestemmelserne i  

 § 14 udstedes endvidere, inden skibet sættes i fart, et fribordscertifikat.
 Stk. 4.  Intet passagerskib må gå i fart uden den i stk.  

 1 nævnte tilladelse eller udenfor det i tilladelsen nævnte fartsområde eller  

 med flere passagerer end angivet deri.
 Stk. 5.  Sejlads må endvidere ikke finde sted, såfremt  

 gyldigheden af et af Søfartsstyrelsen eller på dens vegne udstedt  

 internationalt certifikat er ophørt, eller såfremt et foreskrevet syn ikke er  

 afholdt.
§ 22.  Efter afsluttet hovedsyn på lastskibe og  

 fiskeskibe udstedes en tilladelse til, at skibet går i fart.
I tilladelsen  

 anføres, i hvilket fartsområde samt eventuelt på hvilke vilkår skibet må  

 anvendes.
Endvidere anføres det højeste antal personer, der med de  

 ombordværende redningsmidler må medtages, samt for lastskibe under 500 tons  

 og fiskeskibe seneste dato for skibets næste hovedsyn.
Tilladelsens gyldighed  

 ophører på sidstnævnte dato.
Tilladelsen skal opbevares sammen med skibets  

 tilsynsbog.
 Stk. 2.  Intet lastskib eller fiskeskib, der er omfattet  

 af § 3, må gå i fart, uden at Søfartsstyrelsen har givet tilladelse hertil.  

 Sejlads må ikke ske udenfor det af Søfartsstyrelsen tilladte fartsområde  

 eller i strid med de i tilladelsen fastsatte vilkår.
 Stk. 3.  For lastskibe eller fiskeskibe, der er forsynet  

 med internationale certifikater udstedt af Søfartsstyrelsen eller på  

 Søfartsstyrelsens vegne, må sejlads ikke finde sted, hvis gyldigheden af et  

 eller flere af disse certifikater er ophørt.
 Stk. 4.  Sejlads må endvidere ikke finde sted, såfremt  

 et foreskrevet syn ikke er afholdt.
 § 23.  Søfartsstyrelsen kan under særlige forhold  

 tillade skibe at foretage enkelte rejser, uanset at bestemmelserne i § 21,  

 stk. 4 og 5 og § 22, stk. 3 og 4, ikke er opfyldt.
Straffebestemmelse § 24.  Den, der undlader at foretage anmeldelse til  

 syn i henhold til § 18 eller undlader at efterkomme et påbud i henhold til §  

 16, samt den, der anvender et skib i strid med bestemmelserne i § 21, stk. 2  

 og 4 og § 22, stk. 1-4, jf. § 23, kan i medfør af § 28 i lov nr. 98 af 12.  

 marts 1980 om skibes sikkerhed m.v. straffes med bøde eller hæfte.
 Ikrafttræden m.v.
 § 25.  Bekendtgørelsen træder i kraft den 1. september  

 1988.
 Stk. 2.  Samtidig ophæves bekendtgørelse nr. 351 af 26.  

 juni 1981 om syn og certifikater m.v.
Overgangsbestemmelse § 26.  Certifikater udstedt i henhold til de hidtil  

 gældende bestemmelser bevarer deres gyldighed i overensstemmelse med det i  

 certifikatet anførte.
