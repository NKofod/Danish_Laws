§ 1.  I medfør af Boligministeriets cirkulære af 14.  

 april 1989 om effektivisering af anvendelsen af ejendomsdataregistrene samt om mulighederne for tilknytning af et digitalt kortgrundlag ved etablering af et Krydsreferenceregister er tilvejebragt et nøgleregister, hvori alle ændringer og ajourføringer af adresser, matrikelbetegnelser, ejendomsregisternumre, bygningsidentifikationer, planbetegnelser m.v. edb-mæssigt samles.
Herved er skabt en objektrelatering af alle de registreringer der kan relateres til matrikler, bygninger og adresser enten direkte eller indirekte.
Registret blev - bortset fra spørgsmålet om geokoder - idriftsat i marts måned 1989.
§ 2.  Krydsreferenceregistret vil i anden halvdel af  

 1992 udvides med de digitale komponenter således, at georeferencen til veje,  

 adresser, bygninger og matrikelskel kan anvendes i operationel sammenhæng med  

 registreringerne af ejendomsdata og andre stedbestemte oplysninger.  

 Krydsreferenceregistret bliver derved nøgleregistret for CIS-netværket af  

 Koordinerede Informations Systemer.
De Koordinerede Informations Systemer gør  

 det muligt at sammenstille og anvende oplysninger af forskellig natur og  

 oprindelse i registre og kort i sammenstillet form så de udgør en operationel  

 helhed.
 Stk. 2.  Udvidelse af Krydsreferenceregistret med de  

 digitale komponenter bliver i første fase gennemført ved at overføre  

 adressekoordinatsæt fra tekniske kort til Krydsreferenceregistret.  

 Betalingsordning for videregivelse heraf er indgået og der vil blive udsendt  

 nærmere vejledning om fremgangsmåde og betingelser for overførsel af  

 adresseoplysninger fra de tekniske kort til Krydsreferenceregistret.  

 Adresseoplysningerne forudsættes ajourført i det mindste een gang årligt.
Stk. 3.  For de kommuner der har etableret georeferencen  

 til bygningerne - dvs. hjørnekoordinatsættene for bygningsflade-polygonen -  

 vil der være mulighed for at overføre georeferencen til  

 Krydsreferenceregistret i tilknytning til bygningsidentifikationen.
Et  

 distribueret informationssystem til fastlæggelse af bygnings-georeferencen  

 vil blive stillet til rådighed for kommunerne inden udgangen af 1992. En  

 vejledning herom vil i efteråret 1992 blive fremsendt til kommunerne.
Stk. 4.  For vejene vil der være mulighed for at  

 overføre vejmidternes kædekoordinatsæt til Krydsreferenceregistret i  

 tilknytning til vejkoden.
Det informationssystem, som er nævnt i stk. 3, vil  

 kunne finde anvendelse i denne sammenhæng.
Vejledning herom er indeholdt i  

 den i stk. 3 nævnte vejledning.
Stk. 5.  For de kommuner, hvor der er indgået aftale med  

 Kort- og Matrikelstyrelsen om levering af digitale matrikulære skelbilleder,  

 er der åbnet mulighed for at overføre disse georeferencer til det digitale  

 matrikulære skelbillede i relation til matrikelidentifikationen i  

 Krydsreferenceregistret.
Nærmere vejledning herom vil i efteråret 1992 blive  

 fremsendt til kommunerne.
 § 3.  Med henblik på at fuldstændiggøre  

 adresseregistreringen i Krydsreferenceregistret opfordres kommunerne til i  

 registret at føre de adresser som erhvervsvirksomheder, institutioner m.v.  

 har i kommunen, men hvor adressen er forskellig fra den i BBR registrerede.  

 Kommunerne vil modtage lister over de i Det Centrale Erhvervsregister  

 forekommende adresser som afviger fra de i BBR registrerede i september 1992.  

 Denne fuldstændiggørelse af registreringen kan være til stor nytte for  

 kommunen til planlægningsformål, tilsyn m.v.
