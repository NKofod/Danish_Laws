Kendelse fra Pressenævnet i sag nr.  

 98/2002 [En mand   K] har klaget til Pressenævnet over en  

 artikel bragt i JydskeVestkysten den 23. juli 2002, idet han mener, at god  

 presseskik er tilsidesat.
Artiklen havde overskriften "Frustrerede lejere i  

 Stormgade" og i en underoverskrift hed det: "Lejestrid:  

 Lejerforeningen for Esbjerg og Omegn har kridtet skoene og er parat til kamp  

 mod udlejeren  B.J.  Bolig." I artiklen hed det:
 "Formanden for Lejerforeningen for Esbjerg og Omegn,  

  Arne  Rehné har set meget i sin tid.
 Men han er ikke desto mindre chokeret over det, han nu  

 adskillige gange har haft lejlighed til at kigge nærmere på i  

 huset Stormgade nummer 71. Her bor  Svend  Siig og hans samlever  Susanne  

  Herum, og her bor de ikke godt for de 4300 kroner plus forbrug, de hver  

 måned må af med i husleje, mener de.
 Arne  Rehné har indtil videre både kontaktet  

 Huslejenævnet og Bygningsinspektoratet, og han er parat til at gå  

 endnu videre end det i kampen mod udlejeren af rødstenshuset, [K] fra  

  B.J.  Bolig.
 En mangelliste på over et tætskrevet A4-ark er  

 for snart en måned siden sendt til udlejeren, der ifølge  

 lejerforeningen indtil videre har modstået alle forsøg på  

 at få sagen klaret.
Et sted at bo Arne  Rehné,  Svend  Siig og  Susanne  Herum  

 mødes denne dag med JydskeVestkysten i haven bag huset.
Terrassen er  

 angiveligt ikke i en sådan stand, at den er til at opholde sig  

 på.
Eller rettere: Altanen oven over synes ved første  

 øjekast ikke så stabil, at det er fornuftigt at opholde sig  

 under den.
- Der drysser hele tiden puds og andet ned i hovedet  

 på os, så der kan vi ikke sidde, siger  Svend  Siig, der sammen  

 med  Susanne  Herum kom til Danmark fra Grønland den 15. maj og indgik  

 lejemålet ubeset for dog at have et sted at bo.
Umiddelbart efter  

 følte  Svend  Siig sig dog taget ved næsen i en sådan  

 grad, at han meldte sig ind i Lejerforeningen for Esbjerg og Omegn og bad den  

 hjælpe ham.
- Der er adskillige ting galt her.
For det første  

 står der i lejekontrakten, at lejemålet er på 100  

 kvadratmeter.
Det er på 85 og ikke mere.
Da vi påpeger det over  

 for udlejer [K], er hans frække svar, at lejemålet er på  

 108 kvadratmeter.
Huset er et en-families-hus, men alligevel er der fem  

 lejemål i det.
Tre lejemål på førstesalen,  Svend  

  og  Susanne i stuen og en mand i et værelse i kælderen.
Det  

 sidste er ulovligt, men det er oven i købet Esbjerg Kommune, der  

 betaler lejen i kælderværelset for en af sine sociale klienter,  

 fortæller  Arne  Rehné.
Problemer med udlejer Med i mangellisten til udlejeren er også, at alle  

 lejernes nøgler angiveligt kan anvendes til alle lejemål.
Det  

 førte fredag aften til, at  Svend  Siig og hans samlever blev  

 bestjålet   og politiet fandt kort efter anmeldelsen deres ejendele i  

 kælderværelset, hvorfra de hurtigt blev hentet op.
 - Udlejeren er et meget ubehageligt menneske, som vi i  

 Lejerforeningen for Esbjerg og Omegn tidligere har haft problemer med.  

 På grund af hans truende optræden har  Svend  Siig måttet  

 formene ham adgang til huset, fortæller  Arne  Rehné, mens  

  Svend  Siig nikker.
Kort efter fremviser parret deres lejlighed.  

 Køleskabet, der ifølge et håndsat kryds i kontrakten  

 tilhører udlejer, og således er opført som inventar til  

 lejemålet, er ældgammelt og rustent i bunden.
Komfurets ene  

 kogeplade virker ikke, fortæller de, og ovnen har i det hele taget set  

 bedre dage, og dét for længe siden, mener  Svend  Siig.
I fuld  

 højde langs dørkarmen i køkkenet er der hul ind til  

 murværket.
I badeværelset vidner rådne trælister om  

 forfald, og det samme gør vindueslisterne udenpå huset, hvor  

 pudset mellem murstenene giver indtryk af at bestå af sand.
I hvert  

 fald smuldrer det væk mellem fingrene på  Svend  Siig og  Arne  

  Rehné ved mindste berøring, og  Svend  Siig fortæller  

 træt, at der trænger vand ind, så snart himlen åbner  

 sig.
To af termoruderne er punkterede, og i soveværelset trænger  

 fugten sig på inde fra enden af et skab.
I stuens træloft har  

  Svend  Siig været nødt til at dække et stort hul med  

 sølvtape, hvor en antenneledning er ført op til  

 lejemålene på førstesalen.
Og det er blot nogle af de  

 ting, lejerforeningen har påpeget.
Susanne  Herum er grædefærdig, mens  Svend  

  Siig blot er rasende og kamplysten.
Og det sidste er også formanden  

 for Lejerforeningen for Esbjerg og Omegn, der nægter at give sig en  

 tomme." I tilknytning til artiklen var bragt to faktabokse.
Den  

 ene var en mangelliste fra  Arne  Rehné, hvor en lang række  

 mangler var anført.
Den anden faktaboks var en oversigt fra Lejerens  

 LO med overskrifterne "gode råd" og "før du  

 lejer".
Artiklen var endvidere ledsaget af to billeder.
Et billede  

 med teksten: " Svend  Siig i badeværelset, hvor  

 træværket ikke har det for godt.
Han er også stærkt  

 utilfreds med den mug og skimmel, han også mener at kunne påpege  

 i samme rum". Det andet billede havde teksten: "Køleskabet  

 hører det til lejemålet eller ej?  Svend  Siig siger ja, udlejer  

 siger nej og taler om forfalskning af lejekontrakt".
Nederst på samme side var bragt en artikel med  

 overskriften "Udlejer afviser kritikken" og underskriften  

 "Lejesag: Udlejer [K] afviser, at han har nægtet at udbedre  

 skaderne, men giver som forklaring, at han er forment adgang af lejer selv.  

 Han beskylder desuden lejer for at have optrådt truende." I artiklen hed det:
 "Avisen har forelagt udlejer [K] fra  B.J.  Bolig de  

 kritikpunkter, som både formanden for Lejerforeningen for Esbjerg og  

 Omegn,  Arne  Rehné, og lejer af Stormgade 71,  Svend  Siig, er kommet  

 med.
 [K] afviser i det store og hele kritikken:
- Jeg har talt med  Svend  Siig om nogle af  

 småtingene, såsom at der var en fugtplet indvendig i skabet, at  

 der manglede nogle lister i køkkenet, at brevsprækken var i  

 stykker og så videre.
Jeg tilbød at udbedre det, men  Svend  

  Siig sagde, at det skulle han nok selv klare.
Derudover var der to  

 punkterede vinduer, som vi skrev ind i et tillæg til kontrakten, at  

 lejeren ikke hæfter for.
Derefter hører vi ikke noget fra ham,  

 før vi får en henvendelse fra Lejerforeningen for Esbjerg og  

 Omegn, siger [K].
 Han understreger videre, at villaen er fra 1936, og at  

  Svend  Siig ikke har overtaget lejligheden som nyistandsat.
-  Svend  Siig får desuden   som alle vore lejere  

 hele depositumet tilbage.
Der er jo ikke noget med, at lejemålet skal  

 være istandsat, når de afleverer det igen.
Og med hensyn til de  

 udvendige ting, er det vedligehold, der påhviler mig, og det er rent  

 kosmetiske ting, der påpeges.
At der er en revne i trappeflisen er jo  

 ligegyldigt, så længe fliserne ikke er løse, siger [K] og  

 tilføjer, at det er usandt, at alle nøgler skulle passe til  

 alle lejemål.
Truende opførsel [K] mener endvidere, at det er  Svend  Siig, der har  

 optrådt særdeles truende over for ham.
- Han har, som han også har erkendt over for avisen,  

 forment mig adgang til mit eget hus.
Og hvordan skulle jeg så kunne  

 udbedre noget som helst? Nu har vi meddelt ham med det korrekte varsel  

 ifølge lejeloven, at vi skal have adgang til huset i september, og at  

 han ikke må være der, når vi kommer.
Han har selv truet mig  

 og i øvrigt forsøgt at afpresse mig, siger han.
[K] siger som eksempel på, at  Svend  Siig er  

 utroværdig, at det faktum, at køleskabet er opført i  

 lejekontrakten, er en forfalskning.
Det kryds, der er sat i hånden i  

 modsætning til de andre, maskinskrevne krydser, har  Svend  Siig selv  

 sat, hævder [K].
 Det imødegås af  Arne  Rehné, formand  

 for Lejerforeningen for Esbjerg og Omegn.
- Da udlejeren kom med køleskabet, førte han  

 selv et kryds ind i den rubrik.
Det er der vidner på, siger han.
Men hvad med sådan en kritik som at  

 hoveddøren er utæt.
Du skriver i dit svar, at det er den ikke.  

 Hvor ved du det fra? - Vi har ingen fugtklager fået i de 11 år, vi  

 har haft huset.
I øvrigt skal en hoveddør ikke være helt  

 tæt.
Det er der ikke noget, der er.
Og så skulle man også  

 bare til at lave udluftning for ikke at få fugt i huset.
For  

 øvrigt er den omtalte hoveddør indgang til opgangen og ikke til  

  Svend  Siigs lejemål, siger [K].
 Han understreger i øvrigt, at  Svend  Siig ikke  

 selv har overholdt lejelovens regler med hensyn til at give besked om fejl og  

 mangler inden 14 dage fra lejemålets indgåelse.
 [K] afviser desuden, at han har et ulovligt lejemål  

 i villaens kælder.
- Vi har tidligere haft kælderlokalet udlejet til en  

 ung mand.
Men det var ikke til beboelse.
Det var Esbjerg Kommune, der  

 administrerede hans leje, siger han." Klageren har anført, at han   som det ses af hans  

 brev af 19. august 2002 til chefredaktør  Mette  Bock   mange steder  

 har påpeget ting, som er direkte forkerte.
Alligevel har journalisterne  

 ikke gjort sig den ulejlighed at undersøge tingenes rigtighed, men har  

 blot ukritisk gengivet modpartens udtalelser.
Journalisterne er blevet  

 bestilt til at skade klager og hans virksomhed, og det fremgår  

 tydeligt, at man har gjort alt, hvad man kunne for at gøre dette  

 på et usagligt grundlag.
Selv om journalisterne spurgte, om klager  

 ville udtale sig, ville de alligevel ikke medtage de allervæsentligste  

 ting i artiklen, som ville forsvare klager, og som klager bad dem medtage.  

 Klager har i forhold til modparten fået ca. 10% spalteplads i nederste  

 hjørne af en side.
Dette skal ses i lyset af, at man har angrebet  

 klager på trods af, at man har vidst/fået oplyst, at  

 oplysningerne ikke var rigtige og på trods af, at man har haft mulighed  

 for at kontrollere rigtigheden af disse inden offentliggørelsen.
Klageren har videre anført, at lejerformandens  

 udtalelse om, at klager er et meget ubehageligt menneske, ikke blev forelagt  

 ham, inden artiklen blev offentliggjort.
Klager havde bedt journalisterne om  

 at se modpartens udtalelser inden offentliggørelsen, men de sagde  

 hertil blot, at det kunne klager ikke få lov til.
Bladet har anført, at påstanden om en bestilt  

 hævnkampagne savner enhver dokumentation, ganske enkelt fordi den er  

 usand.
Bladets fremstilling af sagen er afbalanceret og bringer begge parters  

 synspunkter i en konflikthistorie.
Klager og hans hustru har under to  

 møder begge af to timers varighed med bladets journalister og lokale  

 udgaveredaktør fået lejlighed til at fremføre sine  

 synspunkter.
Derefter fik han lejlighed til at gennemlæse sine  

 udtalelser og rette adskillige punkter   altså en helt fair behandling,  

 der måske endda går ud over, hvad man normalt vil forvente.  

 Bladet har ikke afvist at bringe væsentlige udtalelser, men har alene  

 afvist klagers væsentligste krav, nemlig helt at droppe artiklen.
Bladet har i tilknytning hertil anført, at der ikke  

 er tale om en ensidig fremstilling.
Striden er tværtimod brugt som  

 anledning til at perspektivere problemstillingen ved at bringe en række  

 gode råd til læserne om, hvordan man skal forholde sig, når  

 man indgår et lejemål.
Bladet har ganske klart udvist kildekritik  

 over for alle parter i sagen, idet både lejer, udlejer og en uvildig  

 boligadvokat i en forsideartikel samme dag nuancerer artiklens  

 helhedsindtryk.
 Bladet har endelig anført, at lejerens  

 kritikpunkter ikke var uden berettigelse, hvilket fremgår af  

 Huslejenævnets kendelse af 6. september 2002, hvori nævnet efter  

 besigtigelse af ejendommen pålagde klager at udbedre 16 konkrete fejl  

 ved lejemålet, herunder en lang række af de fejl, bladet omtalte,  

 men som klager i artiklen tilbageviser.
 I sagens behandling har følgende  

 nævnsmedlemmer deltaget: Axel Kierkegaard, Finn Rowold, Tage Clausen og  

 Kirsten Dyregaard.
 Pressenævnet udtaler:
Pressenævnet finder, at bladet i artiklen  

 "Udlejer afviser kritikken" i tilstrækkelig grad har givet  

 klager adgang til at komme til orde i forhold til de beskyldninger, der  

 fremsættes mod ham i den påklagede artikel.
Nævnet finder  

 ej heller grundlag for at fastslå, at bladet ikke skulle have udvist  

 tilstrækkelig kritik over for kilderne til artiklens oplysninger.  

 Nævnet finder derfor, at der på disse punkter ikke er grundlag  

 for at udtale kritik af bladet.
 Nævnet finder, at udtalelsen om klager fra formanden  

 for Lejeforeningen for Esbjerg og Omegn er af en sådan vurderende  

 karakter, at bladet ikke inden offentliggørelsen burde have forelagt  

 klager udtalelsen, og der er derfor ej heller på dette punkt grundlag  

 for at udtale kritik af bladet.
 Afsagt den 11. december 2002.
