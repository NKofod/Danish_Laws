På baggrund af en byfornyelsesbeslutning om udførelse af  

 forbedringsforanstaltninger på en udlejningsejendom blev ejendommens lejere  

 sagt op.
Antaget, at opsigelserne var ugyldige u.h.t., at der ikke forelå et  

 udarbejdet projekt, jf. § 19, der nødvendiggjorde opsigelserne Redegørelse for sagen:
 Ved skrivelse af 2. december 1987 har De vedrørende ejendommen Voldgade 3  

 A-B, Skive i medfør af byfornyelseslovens § 36 indbragt opsigelser vedrørende  

 lejemål med lejerne:  Marie Louise Bjerg,  Niels Holger Christensen,  

  Ingemann Nielsen og Niels Skov.
 Ved skrivelse af 10. december 1987 er de øvrige parter i sagen, herunder  

 kommunalbestyrelsen, underrettet om sagens indbringelse for  

 byfornyelsesnævnet, og man er samtidigt anmodet om at fremsætte eventuelle  

 ytringer i sagen inden 4 uger, jf. byfornyelseslovens § 80 stk. 3.
Ved skrivelse af 3. januar 1988 har Lejernes Landsorganisations Skive  

 afdeling fremkommet med en række bemærkninger til sagen.
Der henvises bl.a.  

 til, at det påhviler ejendommens ejer at udarbejde et projekt til udførelse  

 af de foranstaltninger, der er foreskrevet i byfornyelsesbeslutningen for  

 ejendommen, jf. byfornyelseslovens § 19. Projektet skal forelægges lejerne,  

 der har visse indsigelsesmuligheder.
 Skive byråds plan- og bygningsudvalg har ved skrivelse af 7. januar 1988  

 meddelt, at man finder opsigelserne ugyldige af flere forskellige grunde:
 »1. Det påhviler ejeren af en ejendom, der skal forbedres som led i  

 en byfornyelse, at udarbejde og forelægge lejerne et projekt for ombygning.  

 Lejerne skal have en frist på mindst 6 uger til at fremkomme med indsigelser  

 imod projektet, idet lejerne i henhold til byfornyelseslovens § 19 har ret  

 til at modsætte sig en del af de arbejder, der kan gennemføres som led i en  

 byfornyelse.
 Det er kun når lejerne har haft mulighed for at bruge denne vetoret, og  

 projektet er tilpasset disse lejerkrav, at lejemålet kan opsiges, såfremt det  

 viser sig, at de ombygninger der skal gennemføres som led i byfornyelsen,  

 ikke kan gennemføres uden at den enkelte bolig er ubeboelig i mere end 3  

 måneder.
 Det er kun i tilfælde, hvor et lejemål nødvendigvis skal rømmes som led i  

 afhjælpningen af sundhedsfarlige forhold i henhold til § 19, stk. 5 nr. 2 jf.  

 § 70 - hvilket f.eks. kan være tilfældet når kælderboliger skal rømmes - at  

 opsigelse kan ske, inden projektet er endelig godkendt af kommunen.
2. Det er udvalgets opfattelse, at gennemførelse af de  

 byfornyelsesarbejder, der er omfattet af byfornyelsesbeslutningen, ikke  

 medfører, at lejemålene overhovedet kan opsiges, idet der af indvendige  

 arbejder kun er anført, at samtlige boliger skal forsynes med bad og toilet.  

 Da lejlighederne er af en rimelig størrelse, skønner udvalget ikke, at det  

 vil være nødvendigt at rømme boligerne for at gennemføre disse  

 foranstaltninger.
Bliver boligerne endelig ubeboelige er der ikke tvivl om,  

 at etablering af toilet/bad kan ske indenfor 3 måneder, hvorefter der kan  

 kræves, at Skive Kommune foretager en midlertidig genhusning.
3. Uagtet Kjellerup Ejendomsadministration ApS opsigelser er sket under  

 henvisning til byfornyelseslovens § 36, er det anført, at opsigelserne er  

 nødvendiggjort af en række arbejder, der ikke er omfattet af  

 byfornyelsesbeslutningen, herunder udskiftning af køkkener.
Også under  

 henvisning hertil mener udvalget, at opsigelserne er ugyldige.
Opsigelse på  

 grund af, at andre arbejder skal gennemføres må under alle omstændigheder ske  

 under henvisning til lejelovens § 83, og spørgsmål og sådanne opsigelsers  

 gyldighed henhører under boligretten.« Byfornyelsesnævents afgørelse:
 Byfornyelsesnævnet finder ikke at kunne godkende de 4 i sagen omhandlede  

 opsigelser, da der ikke foreligger et udarbejdet projekt, jf.  

 byfornyelseslovens § 19, der nødvendiggør opsigelserne.
 Klagevejledning:
Denne afgørelse kan af parterne, herunder kommunalbestyrelsen, indbringes  

 for Boligretten efter reglerne i lov om leje.
Indbringelse må ske senest 4  

 uger efter, at underretning om nævnets afgørelse er meddelt parterne.
Med venlig hilsen Henning Christensen Formand for byfornyelsesnævnet.
