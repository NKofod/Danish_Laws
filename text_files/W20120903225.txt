Pressenævnets kendelse i sag nr. 12-70-00193 Resumé Klagerne  forældrene på vegne af deres mindreårige barn  klagede over genudsendelsen TV 2 Dok: Man slår da børn på TV 2.
 Pressenævnets formand udtaler:
 Det følger af medieansvarslovens § 43, stk. 1, at Pressenævnet træffer afgørelse i sager om, hvorvidt der er sket en 
offentliggørelse
, der er i strid med god presseskik, jf. lovens § 34.
Da der ikke er sket en offentliggørelse, har Pressenævnet på nuværende tidspunkt ikke kompetence til at behandle klagen.
Sagen afvises derfor i medfør af medieansvarslovens § 43, stk. 2, nr. 1.
 [Klager 1] og [Klager 2] har på vegne deres mindreårige søn, [Person A], klaget til Pressenævnet over, at TV 2|DANMARK torsdag den 26. januar 2012 vil genudsende udsendelsen TV 2 Dok: Man slår da børn, idet klagerne mener, at god presseskik er tilsidesat.
 Klagen er modtaget i Pressenævnet den 23. januar 2012.
 [Klager 1] og [Klager 2] har til støtte for klagen anført, at Pressenævnet ved kendelse af 27. april 2011 i sag nr. 11-70-00057 udtalte kritik af, at TV 2|DANMARK i udsendelsen TV 2 Dok: Man slår da børn offentliggjorde optagelser af [Person A]s vidneafhøring uden samtykke fra forældremyndighedsindehaverne.
 Pressenævnets formand udtaler:
 Det følger af medieansvarslovens § 43, stk. 1, at Pressenævnet træffer afgørelse i sager om, hvorvidt der er sket en offentliggørelse, der er i strid med god presseskik, jf. lovens § 34.
Da der ikke er sket en offentliggørelse, har Pressenævnet på nuværende tidspunkt ikke kompetence til at behandle klagen.
Sagen afvises derfor i medfør af medieansvarslovens § 43, stk. 2, nr. 1.
