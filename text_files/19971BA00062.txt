Nr BSF 62 Forslag til folketingsbeslutning om straf for bigami begået i udlandet Fremsat af Pia Kjærsgaard (DF) Kristian Thulesen Dahl (DF) Ole Donner (DF)  

 Poul Nødgaard (DF) den 13. november 1997 Folketinget pålægger regeringen i folketingsåret 1997-98 at fremsætte  

 forslag til ændring af straffeloven, således at der tilvejebringes en klar  

 lovhjemmel til her i landet at strafforfølge herboende personer for bigami  

 begået i udlandet på samme måde, som hvis handlingen var foretaget i Danmark,  

 selv om gerningen ikke var strafbar i det land, hvor den er begået.
Bemærkninger til forslaget Efter straffelovens § 208, stk. 1, straffes bl.a. den, der indgår  

 ægteskab, og som i forvejen er gift, som udgangspunkt med fængsel indtil 3  

 år.
Hvis den anden person har været uvidende om det bestående ægteskab, kan  

 straffen stige til fængsel indtil 6 år.
For at kunne straffe en herboende udlænding, som i forvejen er gift, for  

 at indgå ægteskab i hjemlandet, kræves det, at forholdet er undergivet dansk  

 strafmyndighed.
Det indebærer, at forholdet også skal være strafbart efter  

 gerningsstedets lovgivning, jf. straffelovens § 7, stk. 1, nr. 2.
Det har i den strafferetlige teori været overvejet, om der kan være dansk  

 strafmyndighed, uden at forholdet er strafbart i udlandet, i medfør af  

 bestemmelsen i straffelovens § 8, nr. 2, der bl.a. giver mulighed for at  

 straffe, når handlingen krænker en forpligtelse, som det ifølge lov påhviler  

 gerningsmanden at iagttage i udlandet.
Denne mulighed har imidlertid ikke  

 været afprøvet i praksis.
Indenrigsministeren har i sin besvarelse af spørgsmål nr.
S 2376,  

 folketingsåret 1996-97, jf.
Folketingets forhandlinger side 8435, oplyst, at  

 udlændinge under visse omstændigheder har krav på familiesammenføring med  

 mindreårige børn, der er født i bigamiægteskaber.
Forslagsstillerne har endvidere ved besvarelserne af spørgsmål nr.
S 2977  

 og S 2978, folketingsåret 1996-97, jf.
Folketingets forhandlinger side 8793  

 og (1997-98) side 668, fået den klare opfattelse, at hverken  

 justitsministeren eller politimyndighederne tager kriminalitet i form af  

 bigami særlig alvorligt.
I Danmark har der hidtil været enighed om en afstandtagen til flerkoneri,  

 hvilket har givet sig udslag i en kriminalisering af flerkoneri i  

 straffeloven.
Det er fuldkommen uforeneligt med dansk historie, kultur,  

 kirkeliv og retsfølelse, at der findes mulighed for at praktisere flerkoneri  

 i landet, og Dansk Folkeparti ønsker med dette beslutningsforslag, at der  

 gribes effektivt ind over for en livsform, der efter forslagsstillernes  

 opfattelse ikke kan forenes med dansk kultur.
Forslagsstillerne finder, at når det er åbenbart, at flerkoneri  

 praktiseres, og at danske myndigheder åbner op for familiesammenføring af  

 børn født i bigamiægteskaber, så ligger der heri en stiltiende accept af  

 bigamilivsformen.
Denne holdning bliver understreget af, at  

 Justitsministeriet og politiet ikke efterforsker sager og griber effektivt  

 ind over for flerkoneri i landet.
Det er af helt afgørende betydning for bevarelsen af dansk kultur, at der  

 ikke åbnes op for fremmedartede kulturers indflydelse på et så væsentligt  

 område som ægteskabet.
Dansk Folkeparti vil ikke stiltiende se Danmark  

 omdannet til et multietnisk samfund, hvori indgår, at flerkoneri ustraffet  

 kan praktiseres.
Skriftlig fremsættelse Pia Kjærsgaard (DF):
 Som ordfører for forslagsstillerne tillader jeg mig herved at fremsætte:
 Forslag til folketingsbeslutning om straf for bigami begået i  

 udlandet.
(Beslutningsforslag nr.
B 62).
 Jeg henviser i øvrigt til de bemærkninger, der ledsager forslaget, og  

 anbefaler det til Tingets velvillige behandling.
