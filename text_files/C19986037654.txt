Skrivelse om indberetning til Direktoratet for  

 Kriminalforsorgen om dødsfald, herunder selvmord, og selvmordsforsøg Vedlagt fremsendes cirkulæreskrivelse om ændring af  

 cirkulæreskrivelse om indberetning til Direktoratet for Kriminalforsorgen om  

 undvigelser, selvmord mv. samt alvorlige episoder.
 Indberetningspligten ændres, således at alle dødsfald, herunder  

 selvmord, og alle selvmordsforsøg fremover skal indberettes skriftligt, jfr.  

 cirkulæreskrivelsens § 7, stk. 1. Formålet hermed er at give direktoratet  

 mulighed for at få et bedre overblik over episoderne med henblik på om muligt  

 at forbedre muligheden for at begrænse antallet af selvmord.
Den enkelte institution foretager vurderingen af, om en episode  

 må anses for et selvmordsforsøg.
Det kan i den forbindelse oplyses, at  

 selvmordsforsøg af Sundhedsstyrelsen defineres som en handling uden  

 dødelig  

 udgang, hvor en person med vilje indtager en overdosis medicin eller lignende  

 eller udviser anden ikke-vanemæssig adfærd, der vil være skadevoldende, hvis  

 andre ikke griber ind, og hvor hensigten har været at fremme vedkommendes  

 ønskede forandringer via handlingens forventede konsekvenser.
 Det bemærkes, at selvmord fortsat indberettes telefonisk, mens  

 andre dødsfald og selvmordsforsøg kun skal indberettes telefonisk, såfremt  

 episoden forventes at give anledning til omtale i massemedierne, jfr.  

 cirkulæreskrivelsens § 3.
