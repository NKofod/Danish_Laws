Betænkning afgivet af Skatteudvalget den 19. juni 2013 Betænkning over Forslag til lov om ophævelse af lov om afgift af mineralvand m.v. og om ændring af øl- og vinafgiftsloven og forskellige andre love (Nedsættelse og senere ophævelse af sodavandsafgiften, nedsættelse af ølafgiften, afskaffelse af den vægtbaserede emballageafgift, øget momsfradrag på hotelovernatninger, og midlertidig forhøjelse af reparationsgrænsen for totalskadede køretøjer m.v.) [af skatteministeren (Holger K.: Nielsen)]:
1. Ændringsforslag Skatteministeren har stillet 16 ændringsforslag til lovforslaget.
2. Udvalgsarbejdet Lovforslaget blev fremsat den 17. maj 2013 og var til 1. behandling den 11. juni 2013. Lovforslaget blev efter 1. behandling henvist til behandling i Skatteudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i høring, og Skatteministeriet sendte den 8. maj 2013 dette udkast til udvalget, jf.
SAU alm. del  bilag 202. Den 6. og 10. juni 2013 sendte skatteministeren de indkomne høringssvar og et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget en skriftlig henvendelse fra Dansk Erhverv, De Samvirkende Købmænd og Bryggeriforeningen.
Skatteministeren har over for udvalget kommenteret henvendelsen.
Spørgsmål Udvalget har stillet 6 spørgsmål til skatteministeren til skriftlig besvarelse, som denne har besvaret.
3. Indstillinger og politiske bemærkninger Et flertal i udvalget (udvalget med undtagelse af EL) indstiller lovforslaget til vedtagelse med de stillede ændringsforslag.
Dansk Folkepartis medlemmer af udvalget bemærker, at det har været en mærkesag for Dansk Folkeparti i flere år at få mindsket grænsehandelen.
Derfor er Dansk Folkeparti rigtig glad for at være med i den del af vækstpakken, som sænker afgiften på øl og helt afskaffer afgiften på mineralvand.
Dansk Folkeparti kan derfor støtte lovforslaget.
Afskaffelsen af afgiften på sodavand er rigtig positiv, da afgiften heller ikke findes i Tyskland eller Sverige.
Der skabes derved en bedre konkurrenceevne for de danske detailbutikker og bryggerier, da afgiftsniveauet kommer på et mere ens niveau med vores nabolande.
Dansk Folkeparti er også yderst positiv over for, at ølafgiften sænkes, hvilket resulterer i mindre grænsehandel, men også mindre illegal handel som en konsekvens af de lavere afgifter.
Øl og sodavand er såkaldte magnetvarer, som får folk til at køre til grænsen for at handle, og når de er dernede, så tager de ofte andre varer med hjem.
Derfor er det specielt godt, at det lige præcis er for disse to varegrupper, at afgifterne nu fjernes eller sænkes.
 Lavere afgifter giver mindre grænsehandel og mere omsætning i de danske butikker, og en effekt af det er flere danske arbejdspladser.
 Dansk Folkeparti så gerne, at afgiften på øl kom endnu længere ned, da sænkelsen ikke opvejer den stigning, som regeringen lavede med sin første finanslov, og stigningen med skattereformen, som regeringen indgik sammen med Venstre og Det Konservative Folkeparti.
Dansk Folkeparti mener, at Danmark bør udfordre EU, med hensyn til hvor meget afgiftsspændet må være imellem vin og øl.
Flere sydeuropæiske lande har et stort spænd i forhold til vin, hvorfor Danmark også bør have det i forhold til øl.
Et andet element i lovforslaget er et øget momsfradrag på hotelovernatninger, som stiger fra 50 til 75 pct.
Det er en ændring, som Dansk Folkeparti støtter, da det vil forbedre danske hotellers og konferencecentres mulighed for at tiltrække danske og udenlandske kunder.
Dansk Folkeparti havde gerne set, at man havde hævet det til 100 pct., da man derved også mindsker en administrativ byrde.
Et mindretal i udvalget (EL) indstiller lovforslaget til forkastelse ved 3. behandling.
Mindretallet vil stemme hverken for eller imod de stillede ændringsforslag.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til § 3 Af skatteministeren, tiltrådt af et flertal (udvalget med undtagelse af EL):
1) I nr. 1 ændres »a) Spiritus henhørende under position 2208 i EU´s kombinerede nomenklatur, jf. dog nr.« til: »a) Spiritus henhørende under position 2208 i EU´s kombinerede nomenklatur, jf. dog nr. 2.« [Indsættelse af det nummer, som der henvises til i bestemmelsen] 2) Nr. 2 affattes således:
 »2. § 2, stk. 7 og 8, affattes således:
 »Stk. 7. Såfremt emballagen er lavet af sekundært plastmateriale (undtagen eps og pvc) og beholderen er eller er beregnet til at blive påfyldt varer omfattet af § 1, nr. 2, litra e, og indgår i pant- og retursystemet, nedsættes afgiftssatsen efter stk. 6 med 50 pct.
Stk. 8. Såfremt der ikke foreligger dokumentation for, at indholdet af sekundært materiale udgør mindst 50 pct. af emballagen nævnt i stk. 7, skal der betales afgift efter stk. 6.«« [Sikring af, at afskaffelsen af den vægtbaserede emballageafgift ikke øger afgiften på visse emballager] 3) Efter nr. 2 indsættes som nyt nummer:
»01. § 2, stk. 9-12, ophæves.« [Konsekvensændring som følge af ophævelsen af den vægtbaserede emballageafgift] 4) Efter nr. 7 indsættes som nye numre:
 »02. I § 18, stk. 1, nr. 2, ændres »§ 3, stk. 1, 4 eller 7« til: »§ 3, stk. 1 eller 5«, og i nr. 5 ændres »§ 3, stk. 6« til: »§ 3, stk. 4«.
03. I Bilag 2. Oversigt over det afgiftspligtige vareområde i den volumenbaserede emballageafgift, § 1, nr. 1, litra b og c udgår: »- Ikkekulsyreholdige drikkevarer med et alkoholindhold på 0,5 pct. vol. eller derunder, som er omfattet af nr. 3, dvs. den vægtbaserede emballageafgift.«, og i nr. 2, litra b, ændres »og mælk, som er omfattet af nr. 3, dvs. den vægtbaserede emballageafgift« til: »og mælk.«« [Konsekvensændringer af ophævelsen af den vægtbaserede emballageafgift] Til § 4 5) Efter nr. 1 indsættes som nyt nummer:
»01. I § 42, stk. 3, ændres »50 pct.« til: »75 pct.«« [Konsekvensændring som følge af forøgelsen af fradrag for moms på hotelovernatning i § 42, stk. 2] Til § 6 6) Paragraffen udgår.
[Konsekvens af hurtig ikrafttræden af loven] Til § 7 7) Paragraffen udgår.
[Konsekvens af hurtig ikrafttræden af loven] Til § 8 8) Paragraffen udgår.
[Konsekvens af hurtig ikrafttræden af loven] Til § 11 9) I stk. 2 udgår », § 6, § 7, § 8«.
[Konsekvensændring som følge af, at §§ 6-8 foreslås taget ud af lovforslaget] 10) I stk. 4 og 7 ændres »udleveres fra registrerede virksomheder, angives til fortoldning eller modtages fra udlandet« til: »udleveres til forbrug fra registrerede virksomheder, angives til fortoldning eller importeres«.
[Sproglig justering] 11) I stk. 5 ændres »registrerede oplagshavere m.v.« til: »registrerede virksomheder«.
[Sproglig justering] Til § 12 12) Efter stk. 2 indsættes som nyt stykke:
»Stk. 3. Virksomheder, der den 1. januar 2014 har et lager af afgiftsberigtiget mineralvand, kan på grundlag af en specificeret lageropgørelse få godtgjort afgiften for uåbnede beholdere.« Stk. 3-9 bliver herefter stk. 4-10.
[Godtgørelsesordning i forbindelse med ophævelse af lov om afgift af mineralvand m.v.] 13) I stk. 3, der bliver stk. 4, ændres »stk. 1 og 2« til: »stk. 1-3«.
[Konsekvens af ændringsforslag nr. 12] 14) I stk. 4, der bliver stk. 5, ændres »stk. 1« til: »stk. 1 og 3«.
[Konsekvens af ændringsforslag nr. 12] 15) Stk. 6, der bliver stk. 7, affattes således:
»Stk. 7. For godtgørelse efter stk. 1-3 skal virksomhederne udarbejde en opgørelse af lagerbeholdning henholdsvis pr. 1. juli 2013 og pr. 1. januar 2014 for de varer, som der ønskes godtgørelse for.
Opgørelsen skal indeholde oplysninger om leverandørens navn, adresse og cvr-nummer.
Told- og skatteforvaltningen kan gøre godtgørelsen betinget af, at virksomheden fremlægger dokumentation for, at afgiften er betalt.
Anmodning om godtgørelse med de anførte oplysninger skal være told- og skatteforvaltningen i hænde senest den 10. juli 2013 for godtgørelse efter stk. 1 og 2 og senest den 14. januar 2014 for godtgørelse efter stk. 3.« [Konsekvens af ændringsforslag nr. 12 og fastsættelse af tidsfrist for ansøgning om godtgørelse i januar 2014] 16) I stk. 7, der bliver stk. 8, ændres »stk. 1« til: »stk. 1 og 3«.
[Konsekvens af ændringsforslag nr. 12] Bemærkninger Til nr. 1 Ved en fejl var henvisning til det nummer, som bestemmelsen henviser til, blevet udeladt.
Ved ændringsforslaget indsættes nummeret.
Til nr. 2 Emballager omfattet af emballageafgiftslovens § 1, nr. 2, litra e (emballager til mineralvand, vand, limonader, iste og lignende drikkevarer), som indgår i pant- og retursystemet, vil efter ophævelsen af den vægtbaserede afgift være omfattet af den volumenbaserede afgiftspligt og afgiftssats.
Dette vil imidlertid betyde en afgiftsstigning for emballager af sekundære plastmaterialer (undtagen eps og pvc).
Det foreslås, at afgiftssatsen for emballager af sekundære plastmaterialer (undtagen eps og pvc) til mineralvand, vand, limonader, iste og lignende drikkevarer, som indgår i pant- og retursystemet, nedsættes med 50 pct.
Det er et krav, at virksomheden kan dokumentere, at mindst 50 pct. af flasken består af sekundære plastmaterialer.
Til nr. 3 og 4 Ændringsforslag nr. 3 er en konsekvensændring af ændringsforslag nr. 2.
 Ændringsforslag nr. 4 er en konsekvensændring af lovforslagets § 3, nr. 5.
Til nr. 5 Af konkurrencemæssige hensyn har kursusvirksomheder samme fradrag for momsudgifter i relation til kursisters overnatninger, som almindelige virksomheder har for hotelovernatninger. Ændringsforslaget betyder, at der også fremover er ens fradragsretsmuligheder.
Til nr. 6-9 Lovforslagets bestemmelser om nedsættelse af øl- og sodavandsafgiften skal træde i kraft allerede den 1. juli 2013. Da der er tale om ændringer i afgiftslove, kan dette isoleret set godt lade sig gøre, selv om lovforslaget først planlægges vedtaget den 27. juni 2013.
Som konsekvens af ophævelsen af sodavandsafgiften den 1. januar 2014 indeholder lovforslaget også ændringer i konkursloven, lov om midlertidig nedsættelse af straffen for overtrædelse af skatte- og afgiftslovgivningen vedrørende midler på udenlandske konti m.v. og opkrævningsloven.
Eftersom lovforslaget indeholder forslag til ændring af andet end skatte- eller afgiftslove, skal der gå mindst 3 søgnedage mellem vedtagelse af lovforslaget og lovens stadfæstelse.
Den umiddelbare konsekvens heraf vil være, at afgiftsnedsættelserne for øl og sodavand ikke kan træde i kraft som planlagt.
For at sikre, at afgiftsnedsættelserne kan træde i kraft den 1. juli 2013, foreslås det, at konsekvensændringerne af konkursloven, lov om midlertidig nedsættelse af straffen for overtrædelse af skatte- og afgiftslovgivningen vedrørende midler på udenlandske konti m.v. og opkrævningsloven ikke foretages i dette lovforslag.
Konsekvensændringerne af disse love vil rettidigt kunne foretages i efteråret 2013 med ikrafttræden den 1. januar 2014.
Til nr. 10 og 11 Ordlyden i bestemmelserne foreslås justeret for at undgå tvivl om bestemmelsernes indhold.
Til nr. 12-16 Med forslaget gives der mulighed for, at virksomheder, der den 1. januar 2014 har et lager af sodavand m.v., som der er betalt afgift af, kan få godtgjort denne afgift.
Godtgørelsesordningen svarer til den, der er foreslået, når sodavands- og ølafgiften nedsættes den 1. juli 2013.
 Det foreslås i ændringsforslag nr. 15, at anmodning om godtgørelse pr. 1. januar 2014 skal være SKAT i hænde senest den 14. januar 2014.
Ane Halsboe-Jørgensen (S) Benny Engelbrecht (S) Jacob Bjerregaard (S) John Dyrby Paulsen (S) Jesper Petersen (S) Simon Kollerup (S) Thomas Jensen (S) Nadeem Farooq (RV) Rasmus Helveg Petersen (RV) Camilla Hersom (RV) Mette Boye (SF) Jonas Dahl (SF) Frank Aaen (EL) Stine Brix (EL) Jørgen Arbo-Bæhr (EL) Hans Andersen (V) Gitte Lillelund Bech (V) fmd.
Martin Geertsen (V) Kristian Pihl Lorentzen (V) Jan E.
Jørgensen (V) Torsten Schack Pedersen (V) Troels Lund Poulsen (V) Mads Rørvig (V) Dennis Flydtkjær (DF) Mikkel Dencker (DF) Hans Kristian Skibby (DF) Karina Adsbøl (DF) Ole Birk Olesen (LA) nfmd.
Brian Mikkelsen (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende L 217 Bilagsnr.
