Bekendtgørelse om grænser for elektromagnetisk udstråling fra  

 faste telenet  

1) I medfør af §§ 10, stk. 3, og 27, stk. 2, i  

 lov nr. 232 af 5. april 2000 om radio- og teleterminaludstyr og  

 elektromagnetiske forhold, fastsættes:
Anvendelsesområde og definitioner § 1.  

  

 Denne bekendtgørelse fastsætter for at beskytte samfundsvigtig  

 radiokommunikation regler om maksimumgrænser for den elektromagnetiske  

 udstråling fra faste telenet.
 § 2.  

  

 Ved  

 faste telenet forstås i denne bekendtgørelse net med en samlet kabellængde på  

 mere end 30 meter, som anvendes til en- eller tovejs overførsel af signaler  

 af  

 enhver art, hvor kommunikationen foregår helt eller delvist ved hjælp af  

 kabler  

 baseret på elektriske ledere og omfatter signalledninger og  kabler, herunder  

 nettermineringspunkter  

 og deres kabelforbindelser til tilsluttede terminaler, samt alt udstyr, der  

 er  

 fast placeret i nettet.
 Stk. 2.  

  

 Ved  

 elektromagnetisk udstråling forstås i denne bekendtgørelse al udstråling af  

 elektromagnetisk energi i frekvensområdet 9 kHz til 400 GHz uanset  

 udstrålingens oprindelse.
Grænser for udstråling § 3.  

  

 I  

 frekvensområderne 108,0 - 136,0 MHz, 242,95 - 243,05 MHz, 328,6 ‑ 335,4  

 MHz og 406,0 - 406,1 MHz må den maksimale elektriske feltstyrke af udstråling  

 fra et fast telenet intet sted overstige 27 dBμV/m i en afstand af 3 m  

 fra  

 det faste telenet.
 Stk. 2.  

  

 Den  

 elektriske feltstyrke måles med en målemodtager og en måleantenne, der  

 opfylder  

 de tekniske specifikationer, som er anført i bilag 1.
 Stk. 3.  

  

 Den  

 elektriske feltstyrke måles efter metoden, som er anført i bilag 1.
 Stk. 4.  

  

 I  

 frekvensområderne 121,45   121,55 MHz, 242,95 - 243,05 MHz og 406,0 - 406,1  

 MHz  

 må ikke benyttes bærefrekvenser eller clockfrekvenser.
Straffebestemmelser § 4.  

  

 Med  

 bøde straffes den ejer af et faste telenet eller dele heraf, jf. § 2,  

 stk.1, hvorfra den elektromagnetiske udstråling overskrider grænserne i  

 § 3, stk.1, eller, som benyttes i strid med § 3, stk. 4.
 Stk. 2.  

  

 Der kan  

 pålægges selskaber m.v. (juridiske personer) strafansvar efter reglerne i  

 straffelovens 5. kapitel.
Ikrafttræden § 5.  

  

 Bekendtgørelsen træder i kraft den 22. december 2001.
Telestyrelsen, den 7. december 2001 Jørgen Abild Andersen /Henrik Findahl Brodersen Bilag  

 1 Tekniske karakteristika for målemodtager og  

 måleantenne samt målemetode for måling af den elektriske feltstyrke (Til § 3,  

 stk. 2 og 3) 1. Målemodtager Målemodtagerens specifikationer skal opfylde CISPR 16.  

 Målemodtageren skal have en indgangsrefleksionsdæmpning på mindst 9 dB i  

 forhold til en nominel impedans på 50 Ω.
2. Måleantenne Frekvensområderne nævnt i § 3, stk. 1, skal dækkes  

 af én eller flere måleantenner.
 Hver måleantennes omsætningsfaktor mellem elektrisk  

 feltstyrke og spænding ved en belastning på 50 O (antennefaktoren) skal være  

 kendt.
3. Målemetode Målingerne skal foretages med en mellemfrekvensbåndbredde på  

 9 kHz og quasi-peak detektor.
 Måleantennen anbringes horisontalt i en afstand af 3 m fra  

 den genstand/kabelstrækning i det faste telenet, hvis utilsigtede udstråling  

 skal måles.
Måleantennen rettes mod genstanden/kabelstrækningen, og  

 antennens polarisationsplan drejes fra horisontalt til vertikalt, indtil  

 måleantennen afgiver maksimal spænding.
Måleantennen bevæges op og ned, mens  

 den stadig peger mod genstanden/kabelstrækningen, indtil antennen afgiver  

 maksimal spænding.
 På målemodtageren aflæses den elektriske spænding, V, som  

 måleantennen afgiver.
 Den elektriske feltstyrke E er da givet ved:
 E = V  

 i  

 (k  

 i  

 L)  

  

 -1  

  

 , hvor L er tabet i  

 antennekablet mellem måleantenne og målemodtager, og k er antennefaktoren.
 1)  

 Bekendtgørelsen har som udkast været notificeret over for Europa-Kommissionen  

 i  

 overensstemmelse med reglerne i Europa-Parlamentets og Rådets direktiv  

 98/34/EF  

 (informationsproceduredirektivet), som ændret senest ved direktiv 98/48/EF.
