 Bekendtgørelse om kommuners og  

 amtskommuners  

 deltagelse i erhvervsdrivende selskaber m.v.
 I medfør af § 3, stk. 8, i lov om kommuners og  

 amtskommuners samarbejde med aktieselskaber m.v., jf.  

 lovbekendtgørelse nr. 608 af 28. juni 1996 fastsættes:
§ 1. Kommuner og amtskommuner indsender en  

 redegørelse for deres deltagelse finansielt eller  

 ledelsesmæssigt i erhvervsdrivende selskaber, herunder kommunale  

 fællesskaber, til Erhvervs- og Selskabsstyrelsen.
Redegørelsen  

 indsendes elektronisk ved anvendelse af et brugernavn og password.
Stk. 2. Et selskab anses for erhvervsdrivende efter  

 stk. 1, hvis det 1)	overdrager varer eller immaterielle rettigheder, erlægger  

 tjenesteydelser eller lignende, for hvilke det normalt modtager vederlag, 2)	udøver virksomhed med salg eller udlejning af fast ejendom,  

 eller 3)	har den i aktieselskabslovens § 2, stk. 2, jf. stk. 4  

 og 5, anførte forbindelse med et aktie- eller anpartsselskab eller med  

 en anden virksomhed af den i nr. 1 eller 2 nævnte art.
 Stk. 3. Kommuners og amtskommuners deltagelse i almennyttige  

 boligorganisationer skal dog ikke medtages i redegørelsen.
Stk. 4. Et selskab medtages ikke i redegørelsen i  

 henhold til stk. 1, hvis den virksomhed, selskabet udøver eller  

 har indflydelse på i henhold til stk. 2, har en  

 nettoomsætning på mindre end 2 mio. kr.
Hvis selskabet er  

 omfattet af lovens §§ 1 eller 2, skal det ikke medtages i  

 redegørelsen, hvis selskabets nettoomsætning er mindre end 1  

 mio. kr.
 Stk. 5. Redegørelsen i henhold til stk. 1 skal  

 omfatte deltagelse i selskabsformer, der udgør en juridisk person.
 § 2. Redegørelsen skal indeholde  

 følgende oplysninger:
1)	selskabets navn, adresse, hjemsted og CVR-nummer, 2)	karakteren af den erhvervsvirksomhed, som selskabet driver, 3)	om selskabet er omfattet af lovens §§ 1 eller 2 eller alene er  

 omfattet af lovens § 3, stk. 8, herunder kommunalfuldmagt eller  

 særlov, 4)	antal ledelsesrepræsentanter i bestyrelsen eller tilsvarende  

 ledelsesorgan udpeget af kommuner eller amtskommuner, 5)	selskabets samlede indskudskapital samt de enkelte kommuners eller  

 amtskommuners andel af denne indskudskapital og 6)	selskabets omsætning samt evt. offentlige tilskud.
 Stk. 2. Erhvervs- og selskabsstyrelsen kan forlange, at  

 kommunen eller amtskommunen indsender:
1)	seneste årsrapport i godkendt og revideret stand og 2)	selskabets vedtægt.
 § 3. Redegørelserne indsendes hvert  

 år senest 1. november til Erhvervs- og Selskabsstyrelsen.
 Stk. 2. Redegørelsen indsendes af:
1)	den kommune, der er selskabets hjemstedskommune, eller 2)	den kommune eller amtskommune, der besidder formandsposten i  

 bestyrelsen eller tilsvarende ledelsesorgan.
 Stk. 3. Deltager hjemstedskommunen ikke i selskabet, og er  

 formandsposten ikke hos en kommune eller amtskommune, skal  

 redegørelsen afgives af den kommune eller amtskommune, hvor selskabets  

 sekretariat er hjemmehørende.
 § 4. Bekendtgørelsen træder i kraft  

 den 15. oktober 2002.
 Stk. 2. Samtidig ophæves bekendtgørelse nr. 609  

 af 28. juni 1996 om kommuners og amtskommuners deltagelse i erhvervsdrivende  

 selskaber m.v.
