Betænkning afgivet af Socialudvalget den  

 11. maj 2000 Betænkning over Forslag til folketingsbeslutning om  

 etablering af amtsældreråd [af  

 Yvonne Herløv Andersen (CD) m.fl.] Udvalget har behandlet beslutningsforslaget i nogle  

 møder og har herunder stillet spørgsmål til  

 socialministeren, som denne har besvaret skriftligt.
 Et af udvalgets spørgsmål til  

 socialministeren og dennes svar herpå er på foranledning af  

 Centrum-Demokraternes medlem af udvalget optrykt som bilag til  

 betænkningen.
 Endvidere har udvalget modtaget en skriftlig og en  

 mundtlig henvendelse fra Amtsældrerådsforeningen.
 Herefter indstiller et flertal (Socialdemokratiets,  

 Venstres, Det Konservative Folkepartis og Det Radikale Venstres medlemmer af  

 udvalget) beslutningsforslaget til forkastelse.
 Et mindretal (Socialistisk Folkepartis, Dansk  

 Folkepartis, Centrum-Demokraternes og Enhedslistens medlemmer af udvalget)  

 indstiller beslutningsforslaget til vedtagelse uændret.
Et mindretal inden for mindretallet (Centrum-Demokraternes  

 medlem af udvalget) er meget tilfreds med de besvarelser, socialministeren  

 har givet på de stillede spørgsmål, herunder at det er  

 formålstjenligt at lovfæste amtsældreråd, så  

 man får et system på det amtskommunale område, der minder  

 om det, der i en årrække har fungeret godt på det kommunale  

 område.
CD forestiller sig, at en indirekte valgmetode både vil  

 være det mest hensigtsmæssige og det enkleste, men er samtidig  

 åben over for yderligere overvejelser om det spørgsmål.
CD er enig med socialministeren i, at der er mange gode  

 argumenter for at etablere amtsældreråd, der på en  

 hensigtsmæssig måde og med et passende regelsæt som  

 baggrund kan varetage ældregruppens interesser i relation til de  

 amtskommunale kompetenceområder.
Det siges direkte i besvarelsen af  

 spørgsmål 11, at det er ministerens opfattelse, at der  

 bør tages skridt til at tilvejebringe en model, der sikrer en  

 hensigtsmæssig lovfæstning af amtsældrerådenes  

 arbejde, og at det er regeringens intention at fremsætte lovforslag om  

 etablering af amtsældreråd i næste folketingssamling.
CD  

 kan derfor konstatere, at beslutningsforslagets formål, som er at  

 etablere lovfæstede amtsældreråd, vil blive opfyldt.
 Et andet mindretal (Kristeligt Folkepartis medlem  

 af udvalget) vil ved 2. behandling af beslutningsforslaget stemme hverken for  

 eller imod beslutningsforslaget.
Jørn Pedersen (S)  

  Inger Bierbaum (S)  Karen J.
Klint (S)  

  Else Marie Mortensen (S)  Grete Schødts (S)  

  Villy Søvndal (SF) fmd.  

 Yvonne Herløv Andersen (CD)  

  Anders Samuelsen (RV)  Jette Gottlieb (EL)  

  Erik Larsen (V)  Else Winther Andersen (V)  

  Tove Fergo (V)  Eva Kjer Hansen (V)  

 Jens Heimburger (KF)  Knud Erik Kirkegaard (KF)  

  Inge Refshauge (DF)  Tove Videbæk (KRF)  

 nfmd.
 Frihed 2000 havde ikke medlemmer i udvalget.
Bilag Et af udvalgets spørgsmål til  

 socialministeren og dennes svar herpå optrykt på foranledning af  

 Centrum-Demokraternes medlem af udvalget Spørgsmål 11:
Hvilke saglige argumenter mener ministeren der kan  

 anføres imod at lovfæste amtsældreråd? Svar:
Der er tidligere i debatten blevet fremført en  

 række argumenter mod en egentlig lovfæstning af  

 amtsældreråd.
Det drejer sig navnlig om, hvorvidt der er et  

 sådant behov, når det er en realitet, at  

 amtsældrerådene er etableret og fungerer glimrende som et  

 samarbejds- og dialogforum uden lovfæstning.
Jeg finder imidlertid, at der er mange gode argumenter for  

 at etablere amtsældreråd, der på en hensigtsmæssig  

 måde og med et passende regelsæt som baggrund kan varetage  

 ældregruppens interesser i relation til de amtskommunale  

 kompetenceområder.
Det er derfor min opfattelse, at der bør  

 tages skridt til at tilvejebringe en model, der sikrer en  

 hensigtsmæssig lovfæstning af amtsældrerådenes  

 arbejde, og jeg kan oplyse, at det er regeringens intention at  

 fremsætte lovforslag om etablering af amtsældreråd i den  

 næste folketingssamling.
