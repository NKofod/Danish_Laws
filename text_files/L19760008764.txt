OVERENSKOMST om økonomisk, industrielt, videnskabeligt og teknisk samarbejde mellem  

 Kongeriget Danmark og Den demokratiske Republik Sudan Kongeriget Danmarks regering og Den demokratiske Republik Sudans regering, - som ønsker yderligere at styrke de venskabelige forbindelser mellem de  

 to lande, - som bekræfter deres interesse i at støtte og lette den fortsatte  

 udvikling af det økonomiske, industrielle, videnskabelige og tekniske  

 samarbejde mellem de to lande til gensidig fordel, - Som erkender den store betydning af samarbejde og ønsker at skabe de  

 bedst mulige betingelser for dets udvikling, er blevet enige om følgende:
Artikel 1 Parterne vil fremme og udvikle det økonomiske, industrielle,  

 videnskabelige og tekniske samarbejde mellem de to lande.
Artikel 2 Parterne erkender, at muligheder for samarbejde bør undersøges og  

 udnyttes, bl.a. inden for følgende områder:
Artikel 3 De vilkår, som finder anvendelse på bestemte projekter inden for det  

 økonomiske, industrielle, videnskabelig og teknologiske samarbejde, aftales  

 mellem de respektive organisationer, virksomheder og firmaer i de to lande i  

 overensstemmelse med de i de respektive lande gældende love og bestemmelser.
Artikel 4 De kontraherende parter er enige om at nedsætte en fælleskommission for  

 økonomisk, industrielt, videnskabeligt og teknisk samarbejde, sammensat af  

 repræsentanter for de to lande.
Fælleskommissionen skal:
- overvåge gennemførelsen af denne overenskomst og i denne forbindelse  

 søge at fjerne eventuelle hindringer, der måtte opstå under gennemførelsen af  

 overenskomsten, - behandle forslag fremsat af en af parterne med det formål at støtte og  

 udvikle det økonomiske, industrielle, videnskabelige og tekniske samarbejde  

 mellem de to lande, - anbefale forholdsregler, der kan tages med henblik på den heldige  

 gennemførelse af overenskomsten.
 Efter anmodning fra en af parterne holder fælleskommissionen møder  

 skiftevis i Danmark og i Den demokratiske Republik Sudan, medmindre andet  

 aftales.
Artikel 5 Denne overenskomst træder i kraft på datoen for undertegnelsen.
Den  

 forbliver i kraft, indtil den opsiges af en af parterne med seks måneders  

 varsel.
En sådan opsigelse berører ikke opfyldelsen af kontrakter og aftaler,  

 som er indgået i henhold til bestemmelserne i denne overenskomst.
 Udfærdiget i København den 21. maj 1976 i to originaleksemplarer på  

 engelsk.
For Kongeriget Danmarks regering Ivar Nørgaard Minister for udenrigsøkonomi For den demokratiske Republik Sudans regering Gama Hassan Regionsminister for landbrug, animalske produkter, skovbrug og overrisling Udenrigsministeriet, den 15. september  

 1976.
 Ivar Nørgaard.
