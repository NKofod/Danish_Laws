 I henhold til § 32 D, stk. 2 og 3, og § 34 i ligningsloven, jfr.  

 lovbekendtgørelse nr. 659 af 22. september 1986, bestemmes følgende:
MANDTAL OG SLUTLIGNINGSKOMMUNE § 1.  Det i henhold til finansministeriets  

 bekendtgørelse nr. 307 af 10. juni 1969 oprettede centrale skatteyderregister  

 (CSR) udgør grundlaget for udskrivning af materiale vedrørende ligningen af  

 skattepligtige personer (slutligningen) for 1986.
§ 2.  Til brug ved slutligningen for 1986 udfærdiges  

 for hver kommune pr. 17. november 1986 en hovedmandtalsliste over personer,  

 der er optaget i CSR, og for hvem slutligningen må påregnes at skulle  

 foretages i den pågældende kommune.
Personer, der ifølge CSR's udvisende pr.  

 17. november 1986 var afgået ved døden inden den 1. januar 1986, medtages  

 ikke på hovedmandtalslisterne.
Det samme gælder børn, der den 1. januar 1986  

 ikke var fyldt 15 år, medmindre de er forskudsregistreret for 1986.
 Stk. 2.  Endvidere udfærdiges pr. 13. februar 1987  

 supplerende mandtalslister over personer, der er optaget i CSR i tiden 17.  

 november-31. december 1986.
Stk. 3.  De skattepligtige opføres i mandtalslisterne i  

 personnummerorden.
Gifte kvinder, som ifølge registreringen i CSR pr. 17.  

 november 1986 i skattemæssig henseende anses at være samlevende med deres  

 ægtefælle, opføres dog i hovedmandtalslisterne umiddelbart efter ægtefællen.
 Stk. 4.  Mandtalslisterne tilsendes kommunerne.  

 Statsskattedirektoratet drager omsorg for udfærdigelsen og udsendelsen af  

 mandtalslisterne.
 § 3.  For skattepligtige, der er opført i  

 hovedmandtalslisterne, foretages slutligningen i den kommune, der er bestemt  

 i §§ 4 og 5.
§ 4.  Såfremt ikke andet følger af § 5, foretages  

 slutligningen i den kommune, i hvilken den skattepligtige har bopæl ifølge  

 den pr. 17. november 1986 foreliggende registrering i CSR.
Foreligger der  

 ikke bopæl her i landet, foretages slutligningen i den kommune, hvori den  

 pågældende ifølge CSR's udvisende pr. 17. november 1986 senest har haft  

 bopæl.
Har den skattepligtige ikke ifølge CSR's udvisende pr. 17. november  

 1986 tidligere haft bopæl her i landet, foretages slutligningen i den  

 kommune, som har foranlediget den pågældende optaget i CSR.
 § 5.  For gifte kvinder, som ifølge CSR's udvisende  

 pr. 17. november 1986 i skattemæssig henseende anses at være samlevende med  

 deres ægtefælle, foretages slutligningen i samme kommune som for ægtefællen.  

 Det samme gælder for gifte kvinder, der ved udgangen af indkomståret 1986 i  

 skattemæssig henseende anses at være samlevende med deres ægtefælle.
§ 6.  Børn, som den 1. januar 1986 ikke var fyldt 15  

 år, og som ikke er medtaget på hovedmandtalslisterne, medtages kun ved  

 slutligningen, hvis de i indkomståret 1986 har haft skattepligtig indkomst  

 eller ved indkomstårets udløb ejer skattepligtig formue.
Slutligningen  

 foretages i så fald i den kommune, hvori barnet har bopæl den 1. november  

 1986.
 § 7.  For andre skattepligtige, som ikke er medtaget  

 på hovedmandtalslisterne, foretages slutligningen i den kommune, som har  

 foranlediget den pågældende optaget i CSR. § 5, 2. pkt., finder tilsvarende  

 anvendelse.
§ 8.  Er det efter foranstående bestemmelser  

 tvivlsomt, i hvilken kommune slutligningen for en person skal foretages,  

 træffer statsskattedirektoratet bestemmelse herom.
Statsskattedirektoratet  

 kan endvidere, når praktiske hensyn i særlige tilfælde taler derfor, træffe  

 bestemmelse om, at slutligning skal foretages i en anden kommune end den, der  

 følger af foranstående bestemmelser.
§ 9.  De kommunale ligningsmyndigheder skal foretage  

 indberetning til statsskattedirektoratet om skatteansættelserne af indkomst  

 og formue for 1986 efter nærmere regler, der fastsættes af direktoratet.
Sker  

 der senere ændring af en ansættelse, foretager vedkommende kommunale  

 ligningsmyndighed ligeledes indberetning herom til statsskattedirektoratet  

 efter nærmere regler, der fastsættes af direktoratet.
SKATTEBEREGNING OG ÅRSOPGØRELSE § 10.  Beregning af slutskat, restskat og overskydende  

 skat med foreskrevne tillæg og godtgørelse m.v. foretages for 1986 af  

 statsskattedirektoratet med bistand af de kommunale ligningsmyndigheder.  

 Beregningen af skatterne kan af de skattepligtige påklages til vedkommende  

 ligningskommission senest 4 uger efter, at den skattepligtige har modtaget  

 underretning om beregningen.
I tilfælde, hvor den skattepligtige ikke  

 tidligere har modtaget særskilt underretning om skatteansættelsen, kan  

 tillige ansættelsen påklages efter fristerne i skattestyrelsesloven.  

 Ligningskommissionens afgørelse kan påklages til skatterådet inden for samme  

 frist som påklage til ligningskommissionen.
Stk.2.  For særlige grupper af skatteydere kan  

 statsskattedirektoratet lade skatteberegningen foretage af de kommunale  

 ligningsmyndigheder.
For disse skatteydere skal de kommunale  

 ligningsmyndigheder foretage indberetningen om de beregnede skatter i  

 forbindelse med indberetningen om ansættelserne, jfr. § 9.  

 Statsskattedirektoratet fastsætter de nærmere regler for disse  

 indberetninger.
