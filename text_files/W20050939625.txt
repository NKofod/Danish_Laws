 Pressenævnet  

 bemærkede indledningsvis, at nævnet som følge af de begrænsede muligheder for  

 bevisførelse for nævnet ikke havde mulighed for at tage stilling til,  

 hvorvidt  

 de bragte oplysninger var korrekte.
Pressenævnet  

 fandt imidlertid, at oplysningerne kunne have været skadelige eller virket  

 agtelsesforringende i forhold til  

 klager, og der påhvilede derfor TV 2 Øst en  

 særlig forpligtelse til at efterprøve de bragte oplysninger.
Idet stationen  

 ikke forudgående forelagde oplysningerne for klager, havde stationen  

 tilsidesat  

 god presseskik, og nævnet udtalte sin kritik.
Kendelse  

 fra Pressenævnet i sag 2004-6-130/131 [K] har ved advokat Christian Harlang klaget til Pressenævnet  

 over et indslag i TV 2 Øst og på hjemmesiden www.tv2east.dk, idet hun mener,  

 at  

 god presseskik er tilsidesat.
 Artiklen på hjemmesiden havde følgende ordlyd:
 En 30-årig mand fik i går en dom for vold mod sin 2-årige steddatter.  

 Slagelse kommune kunne have sat en stopper for volden, men gjorde det ikke,  

 og  

 det på trods af indsigelser fra både pigens far og Børns Vilkår.
 Da [A]s forældre blev skilt for godt et år siden, fik de fælles  

 forældremyndighed, men den dengang 1-årige pige skulle have bopæl hos moren i  

 Slagelse.
 Hun har siden tilbragt hver anden weekend i Gørlev hos sin far, [B],  

 men en dag, hvor han henter hende på stationen, får han sig en forskrækkelse.
- Moren har jo haft lidt skiftende kærester og endte så med at  

 finde en der var voldelig mod min datter.
Da jeg så hende den dag var hendes  

 øjne blå hele vejen rundt og på hendes kinder var der mærker på kinderne og  

 sår  

 over munden, siger han.
I påsken i år bliver de blå mærker for meget for [B].
Han kører [A]  

 på Holbæk Sygehus og her bliver det konstateret, at pigen har været udsat for  

 både nyere og ældre vold.
Alligevel beslutter Slagelse kommune, at [A] skal  

 tilbage til sin mor og stedfar.
- De har slet ikke set det fra vores side, de er fra starten  

 gået ind og sagt at det er det bedste for moderen, at hun beholder sit barn  

   

 uden at kigge på alt det der er sket i hjemmet, siger [faderen.] Det får ham til at kontakte Børns Vilkår, der går ind i sagen og  

 skriver til kommunen 3 gange.
 - Jeg synes det er uanstændigt og uansvarligt og offentligt  

 omsorgssvigt når man sender et så lille barn hjem, siger souschef i Børns  

 Vilkår, [C].
 Selvom både politi, psykolog og retsmediciner også udtrykker  

 deres bekymring for pigens velfærd, fastholder Slagelse kommune beslutningen  

 om  

 at [A] skal blive hos sin mor og stedfar.
 - Pigen har ikke bare været offer for omsorgssvigt, hun er  

 blevet mishandlet i sit eget hjem og det kommune der skulle gøre noget har  

 bare  

 ladet stå til, siger [C].
For 10 dage siden bliver [A] igen indlagt i tre dage på  

 sygehuset og igen kommer hun hjem til moren efter opholdet.
Den 30-årige  

 stedfar blev i går idømt 4 måneders fængsel for vold, men [A] kan stadig  

 risikere at bo under samme tag som sin stedfar.
- Man kunne have tvangsfjernet pigen og der var papirer nok på  

 at hun var i fare derhjemme.
Det nemmeste havde været at placere hende hos  

 den  

 biologiske far, og det havde ikke kostet kommunen en krone, siger souschef  

 hos  

 Børns Vilkår, [C].
[A]s far, [B] er ved at miste tålmodigheden med Slagelse  

 kommune.
Han har søgt om at få den fulde forældremyndighed over sin datter og  

 har sendt sagen ind til vurdering i det sociale ankenævn.
Det var i dag ikke muligt at få en kommentar fra Slagelses  

 børne- og kulturforvaltning.
Formand for Børne- og kulturudvalget, [D] og  

 borgmester [E] ønskede ikke at udtale sig i den konkrete sag til TV2  

 Øst. Indslaget, som blev bragt den 1. september 2004 kl. 19.30 og kl.  

 22.30 var af samme karakter og tilnærmelsesvis enslydende.
 Ved brev af 27. september 2004 anmodede [K] TV 2 Øst om at  

 bringe et genmæle med følgende ordlyd:
 Den 1. september 2004 bragte TV2 Øst et indslag i udsendelsen  

 kl. 19.30 og kl. 22.30 samt i en artikel på www.tv2east.dk om en 2-årige  

 pige,  

 som havde været udsat for vold.
 Udsendelsen og artiklen indeholdt nogle oplysninger, der gav  

 indtrykket af, at Slagelse Kommune ikke havde handlet ansvarligt i sagen og  

 at  

 moderen fortsat skulle have kontakt til den mand, der nu er dømt for vold.
 Overfor disse oplysninger meddeles det, at Det Sociale Nævn ikke  

 har fundet anledning til at pålægge Slagelse Kommune at foretage sig  

 yderligere, ligesom Ankestyrelsen ligeledes ikke har fundet anledning til at  

 tage sagen op til behandling.
Det meddeles endvidere, at [A]s mor straks afbrød enhver  

 kontakt til den pågældende mand efter at hun blev klar over, at han havde  

 forulempet [A], og at [A] bor hos sin mor under betryggende forhold. Den 1. oktober 2004 bragte TV 2 Øst i udsendelsen kl. 19.30 og  

 på hjemmesiden www.tv2east.dk det ønskede genmæle, idet man dog udelod  

 følgende  

 afsnit:
Det meddeles endvidere, at [A]s mor straks afbrød enhver  

 kontakt til den pågældende mand efter at hun blev klar over, at han havde  

 forulempet [A], og at [A] bor hos sin mor under betryggende forhold. [K] har gjort gældende, at indslaget og artiklen er skadelige og  

 agtelsesforringende, idet der samtidig verserede en forældremyndighedssag  

 mellem hende og hendes eksmand.
 Hun har anført, at TV 2 Øst ikke har forholdt sig kritisk til de  

 oplysninger, som er fremlagt i indslaget og i artiklen, og som kan være  

 farvede  

 af personlige interesser og/eller skadevoldende hensigt, ligesom der ikke er  

 foretaget en kontrol af rigtigheden af de pågældende udsagn. [K] har  

 endvidere  

 ikke fået de skadelige oplysninger forelagt inden offentliggørelse.
Indslaget og artiklen giver et helhedsindtryk af, at [K] enten  

 har bidraget til eller været ansvarlig for volden.
Da hun arbejder som  

 pædagogmedhjælper i Slagelse Kommune har denne fremstilling haft omgående og  

 betydelige konsekvenser for hende, herunder i relation til  

 beskæftigelsesmulighederne  

 som pædagog.
 Indslaget og artiklen indeholdt en række urigtige oplysninger.  

 Det er således ikke korrekt, at Slagelse Kommune kunne have standset den  

 vold,  

 som blev udøvet den 8. april 2004, idet kommunen først blev bekendt med  

 forholdet den 10. april 2004.
 Det er ligeledes ikke korrekt, at [K] har haft skiftende  

 kærester.
 Idet [K] aldrig har boet sammen med den person, som udøvede vold  

 mod [A], er der heller ikke tale om, at han var hendes stedfar, ligesom  

 kommunen alene bestemte, at [A] skulle hjem til sin  

  

 mor. [K] afbrød  

 straks kontakten med den pågældende kæreste, da hun blev bekendt med  

 indholdet  

 af den retsmedicinske undersøgelse af [A], og der er på intet tidspunkt  

 fremlagt oplysninger, som peger på, at [A]s velfærd skulle være i fare hos  

 hendes mor.
Vedrørende episoden i august 2004, hvor [A] igen blev indlagt  

 med henblik på undersøgelse, blev det efter den retsmedicinske undersøgelse  

 konkluderet, at der ikke var grundlag for videre undersøgelser, hvorfor [A]  

 naturligvis tog med sin mor hjem.
Eftersom [K] har afbrudt kontakten med den  

 tidligere kæreste, er der ikke fare for, at denne igen skulle komme i kontakt  

 med [A].
 Indslaget og artiklen efter sit indhold fremstår som en ikke  

 objektiv retsreportage, idet det ikke nævnes, at [K] blev frifundet for at  

 have  

 været vidende om det passerede.
TV 2 Øst har anført, at stationen har bragt et genmæle om sagen  

 og derved har korrigeret de fejlagtige oplysninger i indslaget og i artiklen.  

 Sidste afsnit i det af [K] formulerede genmæleforslag blev dog udeladt, idet  

 hun ifølge stationens oplysninger ikke straks havde afbrudt kontakten med den  

 pågældende kæreste.
Ved at bringe genmælet er der korrigeret for de  

 pågældende  

 fejl, og der findes derfor ikke grundlag for at beklage yderligere.
 Idet det ikke nævnes i indslaget eller artiklen, at [K] har  

 været tiltalt eller sigtet for at have været vidende om volden, findes der  

 ikke  

 grundlag for at orientere om frifindelsen herfor i indslaget og artiklen.
[K] er ikke omtalt i hverken indslaget eller artiklen.
Den  

 kritik, der er rejst, er alene målrettet Slagelse Kommunes håndtering af  

 sagen,  

 og de fejl, som er korrigeret i genmælet, vedrører da også dette.
 I sagens behandling har følgende nævnsmedlemmer deltaget:  

 Axel Kierkegaard, Bo Maltesen  

,  

  

 Lene Sarup  

 og Leif Max Hansen.
 Pressenævnet udtaler:
 Pressenævnet bemærker indledningsvis, at nævnet som følge af de  

 begrænsede muligheder for bevisførelse for nævnet ikke har mulighed for at  

 tage  

 stilling til, hvorvidt de bragte oplysninger var korrekte.
Pressenævnet finder imidlertid, at oplysningerne kan have været  

 skadelige eller virket agtelsesforringende i forhold til  

[K], og der påhvilede derfor TV 2 Øst en  

 særlig forpligtelse til at efterprøve de bragte oplysninger.
Idet stationen  

 ikke forudgående forelagde oplysningerne for [K], har stationen tilsidesat  

 god  

 presseskik, og nævnet udtaler sin kritik.
 I medfør af medieansvarslovens § 49 pålægger Pressenævnet  

 herefter den ansvarshavende redaktør af TV 2 Øst at offentliggøre følgende:
 Kendelse fra Pressenævnet:
 TV 2 Øst bragte den 1.  

 september 2004 et indslag i udsendelserne kl. 19.30 og kl. 22.30 samt en  

 artikel på www.tv2east.dk om en 2-årig pige, som havde været udsat for vold.
 [K], der er pigens mor,  

 har klaget til Pressenævnet, idet hun mener, at TV 2 Øst har tilsidesat god  

 presseskik.
 Pressenævnet udtaler:
 Pressenævnet bemærker  

 indledningsvis, at nævnet som følge af de begrænsede muligheder for  

 bevisførelse  

 for nævnet ikke har mulighed for at tage stilling til, hvorvidt de bragte  

 oplysninger var korrekte.
Pressenævnet finder  

 imidlertid, at oplysningerne kan have været skadelige eller virket  

 agtelsesforringende  

 i forhold til  

[K],  

 og der påhvilede derfor TV 2 Øst en særlig forpligtelse til at efterprøve de  

 bragte oplysninger.
Idet stationen ikke forudgående forelagde oplysningerne  

 for  

[K], har stationen tilsidesat god presseskik, og nævnet udtaler sin kritik.
København, den 2. maj 2005 Axel Kierkegaard, Bo Maltesen, Lene Sarup  

 og Leif Max Hansen.
 Afgjort den 2. maj 2005.
