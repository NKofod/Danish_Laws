Betænkning afgivet af Transport-, Bygnings- og Boligudvalget den 23. marts 2017 Betænkning over Forslag til lov om anlæg af et nyt Statens Naturhistoriske Museum [af transport-, bygnings- og boligministeren (Ole Birk Olesen)]:
1. Udvalgsarbejdet Lovforslaget blev fremsat den 8. februar 2017 og var til 1. behandling den 23. februar 2017. Lovforslaget blev efter 1. behandling henvist til behandling i Transport-, Bygnings- og Boligudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i høring, og transport-, bygnings- og boligministeren sendte den 5. december 2016 dette udkast til udvalget, jf.
TRU alm. del  bilag 97. Den 13. februar 2017 sendte transport-, bygnings- og boligministeren de indkomne høringssvar og et notat herom til udvalget.
Spørgsmål Udvalget har stillet 6 spørgsmål til transport-, bygnings- og boligministeren til skriftlig besvarelse, som denne har besvaret.
2. Indstillinger og politiske bemærkninger Et flertal i udvalget (udvalget med undtagelse af EL og SF) indstiller lovforslaget til vedtagelse uændret.
 Alternativets medlemmer af udvalget skal bemærke, at såfremt der under anlægsfasen kommer væsentlige indsigelser fra Danmarks Naturfredningsforening eller lignende organisationer eller myndigheder, forventer ALT, at disse organisationer får mulighed for en rimelig behandling af deres indsigelse uanset lovforslagets bestemmelser om afskæring af klageadgang.
 Et mindretal i udvalget (EL) indstiller lovforslaget til forkastelse ved 3. behandling.
Enhedslistens medlemmer af udvalget stiller sig undrende over for, hvorfor det er nødvendigt med en anlægslov om Statens Naturhistoriske Museum, da der ikke er tale om et projekt i en størrelsesorden, der normalt udløser en anlægslov, såsom omfartsveje, motorveje og brobyggerier.
EL finder det desuden kritisabelt, at man med lovforslaget afskærer store dele af klageadgangen under anlægsfasen for Statens Naturhistoriske Museum og dermed tilsidesætter borgernes demokratiske rettigheder.
 Et andet mindretal i udvalget (SF) vil redegøre for sin stilling til lovforslaget ved 2. behandling.
 Inuit Ataqatigiit, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
Kim Christiansen (DF) nfmd.
Merete Dea Larsen (DF) Claus Kvist Hansen (DF) Mette Hjermind Dencker (DF) Jan Erik Messmann (DF) Henrik Brodersen (DF) Kristian Pihl Lorentzen (V) Klaus Markussen (V) Hans Christian Schmidt (V) Jane Heitmann (V) Louise Schack Elholm (V) Britt Bager (V) May-Britt Kattrup (LA) Villum Christensen (LA) Rasmus Jarlov (KF) Christian Rabjerg Madsen (S) Erik Christensen (S) Kaare Dybvad (S) Lennart Damsbo-Andersen (S) fmd.
Magnus Heunicke (S) Rasmus Prehn (S) Mette Reissmann (S) Henning Hyllested (EL) Søren Egge Rasmussen (EL) Christian Poll (ALT) Roger Matthisen (ALT) Sanne Bjørn (RV) Karsten Hønge (SF) Kirsten Normann Andersen (SF) Inuit Ataqatigiit, Tjóðveldi og Javnaðarflokkurin havde ikke medlemmer i udvalget.
