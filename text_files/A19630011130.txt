 VI FREDERIK DEN NIENDE, af Guds Nåde Konge til Danmark, de  

 Venders og Goters, Hertug til Slesvig, Stormarn, Ditmarksen, Lauenborg og  

 Oldenborg, gør vitterligt: Folketinget har vedtaget og Vi ved Vort samtykke  

 stadfæstet følgende lov:
 I lov nr. 217 af 16. juni 1958 om slagtning, forhandling, udførsel og  

 indførsel af fjerkræ m.v. foretages følgende ændringer:
 1. § 2 affattes således:
»§ 2.  Kun fjerkræ, der er slagtet på  

 fjerkræslagterier autoriseret af landbrugsministeren, må forhandles her i  

 landet eller udføres her fra landet.
Denne bestemmelse gælder dog ikke for  

 producenters salg af slagtet fjerkræ fra egen virksomhed direkte til  

 forbruger til anvendelse i dennes private husholdning, såfremt levering  

 foregår på producentens ejendom.
Stk. 2.  Fjerkræ må her i landet ikke forhandles i åbnet  

 eller parteret tilstand, medmindre det er kontrolleret og mærket ved en  

 dyrlægekontrol som angivet i § 6.« 2. I § 3, stk. 1 og § 4, stk. 1, udgår ordene  

 »til slagtning«.
3. I § 8, stk. 1, indsættes som sidste punktum:  

 »Endvidere anvendes afgifterne til delvis dækning af udgifterne ved det  

 arbejde, der udføres af Landsudvalget for Fjerkræavlen.« Givet på Christiansborg slot, den 27.  

 marts 1963.
 Under Vor Kongelige Hånd og Segl.
 FREDERIK R.
 /Karl Skytte.
