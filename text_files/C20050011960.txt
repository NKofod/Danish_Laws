Vejledning  

 om optagelse som lønmodtager m.fl., selvstændig  

  

 erhvervsdrivende og nyuddannet i en a-kasse Indledning I bekendtgørelse nr. 1469 af 21. december 2005 er der fastsat  

 regler om optagelse som lønmodtager m.fl., selvstændig erhvervsdrivende og  

 nyuddannet  

 i en a-kasse.
I denne vejledning beskrives bekendtgørelsens regler.
Nogle af  

 disse er uddybet med nærmere retningslinjer.
 Reglerne om optagelse i en a-kasse findes i § 41 i lov om  

 arbejdsløshedsforsikring m.v. (loven).
 Bestemmelsen indeholder dels nogle generelle betingelser for ret  

 til optagelse, der er nævnt nedenfor, dels nogle specifikke betingelser for  

 optagelse som henholdsvis lønmodtager, værnepligtig m.fl., selvstændig  

 erhvervsdrivende og nyuddannet, der er nævnt under de enkelte bestemmelser.
Optagelse forudsætter som udgangspunkt, at man har bopæl og ophold  

 i Danmark.
Der er dog i § 5, stk. 2, og § 6, stk. 1,  

 fastsat  

 særlige regler for optagelse af personer, der ikke har bopæl i Danmark på  

 optagelsestidspunktet.
Optagelse kan ske fra det fyldte 18. år.
Dog kan en person, der  

 har afsluttet en erhvervsmæssig uddannelse af mindst 18 måneders varighed  

 optages, selv om pågældende ikke er fyldt 18 år.
Dette gælder dog ikke i  

 forbindelse med erhvervsgrunduddannelser (EGU), da et EGU-forløb ikke bliver  

 betragtet  

 som en erhvervsmæssig uddannelse.
Ansøgere, der opfylder kravene til optagelse, kan vælge mellem at  

 blive optaget som fuldtids- eller deltidsforsikrede.
Et medlem vil efter  

 optagelsen være omfattet af reglerne i bekendtgørelse om overflytning mellem  

 deltids- og fuldtidsforsikring.
 Man må kun være medlem af én a-kasse, jf. § 41, stk. 6,  

 i loven.
 Selvom et arbejde eller drift af selvstændig virksomhed har kunnet  

 danne grundlag for optagelse, er det ikke ensbetydende med, at arbejdet eller  

 den selvstændige virksomhed kan danne grundlag for ret til dagpenge.
Optagelse kan således ske på grundlag af arbejde eller drift af  

 selvstændig virksomhed, hvortil der er ydet offentligt tilskud.  

 Beskæftigelsen  

 kan imidlertid ikke danne grundlag for ret til dagpenge.
Der henvises til  

 vejledningen til § 1, stk. 4.
Optagelse som selvstændig kan ske på grundlag af drift af  

 selvstændig virksomhed som hovedbeskæftigelse.
Retten til dagpenge kræver  

 imidlertid tillige, at virksomheden har været drevet i væsentligt omfang.
Der  

 henvises til bekendtgørelse om drift af selvstændig virksomhed.
Optagelse på baggrund af lønarbejde mv. og selvstændig  

 virksomhed Til § 1, stk. 1 Optagelse på baggrund af lønarbejde Vedrørende definitionen af lønarbejde henvises til  

 bekendtgørelse om beskæftigelseskrav og dagpengeperiode.
Optagelse kan dog  

 ikke  

 ske på baggrund af egen optjent ferie afholdt uden for et ansættelsesforhold.
For at optagelse kan ske, skal der således være tale om et  

 beskæftigelsesforhold,  

 der er i overensstemmelse med gældende overenskomster eller i øvrigt udført  

 på  

 almindelige løn- og arbejdsvilkår.
Det betyder blandt andet, at der skal være  

 betalt en overenskomstmæssig løn eller en ydelse, der svarer hertil.
Optagelse kan ske på grundlag af lønnet praktik.
Efter  

 uddannelsen er afsluttet, vil ansøgeren kunne blive optaget som nyuddannet,  

 hvis uddannelsen i sin helhed opfylder de almindelige betingelser.
Til § 1, stk. 2 Bestemmelsen omfatter almindelig og civil værnepligt samt  

 værnepligt ved redningsberedskabet.
Til § 1, stk. 3 Optagelse på baggrund af selvstændig virksomhed Begrebet selvstændig virksomhed i relation til arbejdsløshedsforsikringsloven  

 er defineret i bekendtgørelse om drift af selvstændig virksomhed.
 Det er et krav, at den selvstændige virksomhed bliver drevet  

 her i landet, jf. dog § 6. Dette er begrundet i hensynet til  

 dokumentationen for virksomhedens omfang og indtjening.
 Hvis en del af virksomhedens aktiviteter foregår i udlandet,  

 skal der fremlægges dokumentation for, at der er etableret et fast  

 CVR-registreret  

 forretningssted her i landet.
Optagelse forudsætter, at den optagelsessøgende gennem sit  

 personlige arbejde driver virksomheden som hovedbeskæftigelse.
Der er ingen  

 krav  

 til arten eller karakteren af det personlige arbejde, men blot at det  

 personlige  

 arbejde har betydning for virksomhedens drift.
Det personlige arbejde kan  

 omfatte såvel ledelsesmæssige eller driftsmæssige dispositioner som  

 deltagelse  

 i selve produktionen, handelen mm.
 A-kassen skal vurdere, om den selvstændige virksomhed bliver  

 drevet som hovedbeskæftigelse og skal derfor i forbindelse med optagelsen  

 have  

 oplysninger om den optagelsessøgendes personlige arbejde i virksomheden.
 For så vidt angår sondringen mellem drift af selvstændig  

 virksomhed som hoved- eller bibeskæftelse, henvises der til bekendtgørelse om  

 drift af selvstændig virksomhed.
Virksomhedsdrift, hvori der indgår såkaldt arbejdsfri  

 perioder som et tilbagevendende element (fx sæsonmæssig virksomhedsdrift),  

 vil  

 kunne danne grundlag for optagelse.
Optagelse vil principielt kunne ske på et  

 hvilket som helst tidspunkt af året, forudsat at virksomheden er påbegyndt.
 Drift af selvstændig virksomhed som hovedbeskæftigelse giver  

 ret til optagelse men ikke nødvendigvis ret til dagpenge ved ledighed, idet  

 der  

 dertil vil blive krævet, at virksomheden har været drevet i væsentligt  

 omfang.  

 Der henvises til bekendtgørelse om drift af selvstændig virksomhed.
Når en person søger om optagelse på grundlag af selvstændig  

 virksomhed, skal a-kassen vejlede om, at ret til dagpenge kræver drift af  

 selvstændig virksomhed i væsentligt omfang, det vil sige svarende til  

 lønarbejde i over 30 timer pr. uge.
Der henvises til bekendtgørelse om en  

 a-kasses pligt til at vejlede mv.
Til § 1, stk. 4 Der er adgang til optagelse på baggrund af ansættelse med  

 løntilskud efter lov om en aktiv beskæftigelsesindsats.
 Arbejde, som er et led i tilskudsordninger, hvor tilskuddet  

 er begrundet i, at deltagerne - af fysiske eller psykiske årsager - ikke  

 eller  

 kun vanskeligt kan opnå arbejde på det almindelige arbejdsmarked (fx fleksjob  

 til  

 lønmodtagere og selvstændige erhvervsdrivende efter lov om en aktiv  

 beskæftigelsesindsats),  

 vil ikke kunne danne grundlag for optagelse.
Når et medlem søger om optagelse på grundlag af  

 beskæftigelse, hvortil der ydes offentligt tilskud, skal a-kassen vejlede om,  

 at beskæftigelsen ikke kan blive medregnet til opfyldelse af  

 beskæftigelseskravet  

 i § 53 i lov om arbejdsløshedsforsikring m.v.
Der henvises til  

 bekendtgørelse om en a-kasses pligt til at vejlede mv.
Optagelse på baggrund af uddannelse Til § 2 Uddannelsens varighed Der kan som udgangspunkt alene ske optagelse på baggrund af  

 et samlet uddannelsesforløb, der er normeret til at vare og faktisk har varet  

 mindst 18 måneder eller 3 halvårlige semestre.
Uddannelsens længde som  

 fuldtidsstudium skal lægges til grund ved bedømmelsen af varigheden.
 Flere selvstændige uddannelser, hvor hver enkelt uddannelse  

 er normeret til at vare mindre end 18 måneder eller 3 halvårlige semestre,  

 kan  

 ikke blive sammenstykket og berettiger derfor ikke til optagelse som  

 dimittend.
En uddannelse betragtes som samlet, når 1)  

 	  

 der er tidsmæssig  

 sammenhæng mellem de forskellige dele af uddannelsen, 2)  

 	  

 der er en fagmæssig  

 sammenhæng, og 3)  

 	  

 den første del af  

 uddannelsen er en nødvendig forudsætning for den næste del af uddannelsen.
 En mastergrad, der består af en bachelorgrad plus 1 år inden  

 for samme fag, vil således kunne danne grundlag for dimittendoptagelse, hvis  

 der er en faglig og tidsmæssig sammenhæng.
 En uddannelse af over 18 måneders eller 3 halvårlige  

 semestres varighed, der afbrydes og senere genoptages og gennemføres,  

 opfylder  

 betingelserne for optagelse.
 En uddannelse, som er tilrettelagt på en sådan måde, at det  

 forudsættes, at den studerende kan have fuldtidsarbejde sideløbende med  

 gennemførelsen af uddannelsen (deltidsstudium), og som opfylder kravet om  

 mindst 18 måneders eller 3 halvårlige semestres varighed bedømt som  

 fuldtidsstudium,  

 kan danne grundlag for optagelse.
 En uddannelse, som er tilrettelagt som både fuldtids- og  

 deltidsstudium, vil kunne danne grundlag for optagelse, såfremt uddannelsen  

 som  

 fuldtidsstudium opfylder kravet om mindst 18 måneders eller 3 halvårlige  

 semestres  

 varighed.
 Privatundervisning/selvstudium kan alene blive medregnet til  

 kravet om mindst 18 måneders eller 3 halvårlige semestres varighed, hvis  

 undervisningen er gennemført som en integreret del af en samlet uddannelse.
Udenlandske uddannelser Det er ikke et krav, at uddannelsen skal være gennemført i  

 Danmark.
Optagelse på baggrund af en udenlandsk uddannelse vil blive afgjort  

 efter  

 samme kriterier som optagelse på baggrund af en dansk uddannelse, herunder  

 krav  

 om SU-berettigelse.
Det er en forudsætning, at ansøgeren har haft bopæl og  

 ophold  

 i Danmark umiddelbart før den udenlandske uddannelse blev påbegyndt, jf.  

 § 5,  

 stk. 3. Hvis ansøgeren ikke opfylder dette krav, er der mulighed for at  

 blive optaget på baggrund af en dansk overbygning, jf. nedenfor.
Overbygning Når et medlem én gang er blevet optaget på baggrund af en  

 uddannelse, kan medlemmet efterfølgende få status som dimittend på baggrund  

 af  

 en overbygning på denne uddannelse.
Det er et krav, at 1)  

 	  

 der bliver udstedt et  

 selvstændigt eksamensbevis for overbygningen, 2)  

 	  

 overbygningen er  

 normeret til og faktisk har varet mindst 18 måneder eller 3 halvårlige  

 semestre,  

 og 3)  

 	  

 overbygningen  

 opfylder kravet om offentlig anerkendelse.
 Det er i alle tilfælde et krav, at skriftlig ansøgning om  

 optagelse er modtaget i a-kassen senest 2 uger efter overbygningens  

 afslutning.
 En dansk overbygning på en udenlandsk uddannelse kan give  

 ret til optagelse, hvis den danske overbygning varer mindst 18 måneder, og  

 hvis  

 det bliver dokumenteret, at uddannelsen svarer til en tilsvarende dansk  

 uddannelse.
 Hvis der til en uddannelse bliver taget supplerende kurser, fx  

 pædagogikum, faglig supplering i forbindelse med pædagogikumordningen for  

 gymnasie- og hf området, ekstra sidefag på universitetet eller overbygning på  

 en seminarieuddannelse, kan optagelse finde sted efter endt overbygning, også  

 selvom overbygningen ikke i sig selv ville give adgang til optagelse.
 Det er en forudsætning, at der er en snæver tidsmæssig og  

 faglig sammenhæng mellem grunduddannelse og overbygningsuddannelse, og at  

 dimittenden opnår yderligere kvalifikationer fx i form af en ny grad eller  

 titel ved overbygningen.
 Har optagelse allerede fundet sted på baggrund af  

 grunduddannelsen, kan optagelse på baggrund af en overbygningsuddannelse  

 efter  

 reglerne for nyuddannede kun ske, hvis overbygningsuddannelsen i sig selv  

 opfylder betingelserne for optagelse.
Til § 2, stk. 3 Ansøgning om optagelse skal være modtaget i a-kassen senest  

 2 uger efter uddannelsens afslutning.
Bliver uddannelsen afsluttet med  

 hovedopgave eller speciale, kan uddannelsen blive anset for afsluttet, når  

 der  

 foreligger en forhåndsgodkendelse fra censor og vejleder.
Det er et krav, at  

 alle andre karakterer er givet, og al studieaktivitet er ophørt.
Deltagelse i  

 undervisning, eksamen, forsvar af opgave o. lign. bliver betragtet som  

 studieaktivitet.
 Hvis eksamensbeviset bliver udstedt i forbindelse med  

 studieaktivitetens ophør, kan datoen for udstedelsen af eksamensbeviset blive  

 betragtet som uddannelsens afslutning.
 Eksempel:
 Eksamensbeviset er dateret  

 mandag den 2. januar 2006. Ansøgning om optagelse skal være modtaget i  

 a-kassen  

 senest mandag den 16. januar 2006.
Hvis fristen udløber på en lørdag, en søndag eller  

 en søgnehelligdag, er den førstkommende hverdag rettidig.
Det samme gælder,  

 hvis  

 fristen udløber den 5. juni, 24. eller 31. december.
Hvis uddannelsesinstitutionen har sendt eksamensbeviset  

 senere end udstedelsesdatoen, vil 2-ugers-fristen blive beregnet fra  

 tidspunktet for afsendelsen af eksamensbeviset.
Det er en forudsætning, at  

 uddannelsesinstitutionen bekræfter dette.
 Det samme gælder, hvis forhåndsgodkendelsen bliver sendt  

 senere end dateringen.
 Ansøgning om optagelse på baggrund af en bacheloruddannelse  

 følger de almindelige regler om optagelse, dvs. at ansøgningen om optagelse  

 skal være modtaget i a-kassen senest 2 uger efter uddannelsens afslutning.
 Den dag, uddannelsen bliver anset for bestået, indgår i uddannelsen.  

 Karenstiden på en måned, jf. lovens § 54, begynder dagen efter.
Til § 3, stk. 1 Uddannelsen skal som fuldtidsstudium berettige til støtte  

 efter lov om Statens Uddannelsesstøtte.
 Uddannelsen skal give mulighed for at arbejde inden for et  

 overenskomstdækket område, og uddannelsen skal give erhvervskompetence, dvs.  

 at  

 personen i kraft af uddannelsen sættes i stand til at varetage særlige  

 arbejdsfunktioner og arbejdsopgaver på det danske arbejdsmarked.
 Da de gymnasiale og erhvervsgymnasiale uddannelser ikke  

 giver erhvervskompetence, kan en studentereksamen, en hh-uddannelse samt  

 ligestillede uddannelser ikke give adgang til optagelse på dimittendvilkår.
 Personer, der har gennemført en erhvervsgrunduddannelse  

 (EGU) i medfør af lov om erhvervsgrunduddannelse m.v., kan blive optaget i  

 medfør af lov om arbejdsløshedsforsikring m.v.
 Hvis det ikke umiddelbart fremgår, om en udenlandsk  

 uddannelse berettiger til SU-støtte, kan direktoratet godkende uddannelsen  

 til  

 optagelse efter § 3, stk. 3. Den udenlandske uddannelse skal være  

 oprettet ved lov eller i henhold til lov i det pågældende land, eller  

 anerkendt  

 af de nationale uddannelsesmyndigheder.
Til § 3, stk. 2 Erhvervsuddannelser, der er etableret i henhold til anden  

 lovgivning,  

 giver ligeledes adgang  

 til optagelse.
Til § 4, stk. 1 Hvis en ansøger gennemfører en uddannelse på mindre end 18  

 måneder eller 3 halvårlige semestre, fordi pågældende har fået meritoverført  

 tidligere uddannelsesforløb, skal varigheden af den del, som meritoverføres,  

 indgå i den aktuelle uddannelses varighed.
 Bestemmelsen fraviger ikke bopælskravet i § 5, stk. 3.  

 Det betyder, at ansøgeren også skal have bopæl og ophold i Danmark  

 umiddelbart  

 før den uddannelse, der meritoverføres.
Til § 4, stk. 2, nr. 1 For at meritoverført uddannelse kan indgå i  

 optagelsesgrundlaget, skal der være tale om en (del af en) egentlig  

 uddannelse,  

 jf. §§ 2 og 3 i bekendtgørelsen.
Enkeltstående kursusforløb, der ikke  

 indgår i en uddannelse, eller beskæftigelsesperioder kan ikke indgå i den  

 aktuelle uddannelses varighed, uanset at der i uddannelsessystemet gives  

 merit  

 for sådanne forløb eller beskæftigelsesperioder.
 Praktikperioder, der er gennemført under en tidligere  

 uddannelse, og som der gives merit for, kan derimod indgå i den aktuelle  

 uddannelses  

 varighed.
Til § 4, stk. 2, nr. 2 De 3 år regnes fra tidspunktet for påbegyndelsen af den  

 aktuelle uddannelse.
Hele den meritoverførte del skal ligge inden for 3 års  

 fristen.
Til § 4, stk. 3 Uanset at en uddannelse opfylder betingelserne i §§ 2  

 og 3, kan uddannelsen ikke danne grundlag for optagelse, hvis der i den  

 aktuelle uddannelse indgår dele af en tidligere uddannelse, som har dannet  

 grundlag for optagelse.
 Eksempel:
En person søger om optagelse  

 på grundlag af uddannelsen til meritlærer.
Der er givet merit for en  

 uddannelse, som allerede har dannet grundlag for optagelse tidligere.
På  

 grund  

 af meritoverførslen har uddannelsen til meritlærer kun varet 1 år, hvorfor  

 der  

 ikke kan ske optagelse på ny.
Bopæl og ophold Til § 5, stk. 1 Kravet om bopæl og ophold indebærer, at personen skal have  

 adresse i Danmark.
Adressen i Danmark skal være den egentlige bopæl set i  

 forhold til eventuelle andre, midlertidige opholdssteder i udlandet.
Adressen  

 skal også blive anset for at være det nuværende og sædvanlige opholdssted.
Hvor der alene foreligger en postboksadresse eller anden  

 form for adresse uden faktisk bopæl, samtidig med at personen har bopæl i et  

 andet land, er kravet ikke opfyldt.
Omvendt vil det forhold, at man ikke har  

 bopæl i et andet land, tale for bopæl i Danmark.
 Uanset dette krav vil personen dog kunne blive optaget, hvis  

 pågældende på optagelsestidspunktet af særlige grunde, som fx ferie,  

 forretningsrejse eller sygdom, midlertidigt og kortvarigt opholder sig i  

 udlandet.
Til § 5, stk. 2 Det følger af bekendtgørelse om arbejdsløshedsforsikring ved  

 arbejde m.v. inden for EØS og i det øvrige udland, at bopælskravet i lovens  

 § 41, stk. 1, nr. 1, fraviges i følgende tilfælde:
 1)  

 	  

 For lønmodtagere, der  

 har bopæl i et andet EØS-land, men som arbejder i Danmark og derved er  

 omfattet  

 af dansk lovgivning om social sikring efter forordning (EØF) nr. 1408/71  

 eller efter  

 Nordisk Konvention af 18. august 2003 om Social Sikring.
2)  

 	  

 For lønmodtagere, der  

 er udsendt for en dansk arbejdsgiver til at udføre arbejde inden for EØS og  

 dermed omfattet af dansk lovgivning om social sikring efter forordning (EØF)  

 nr. 1408/71 eller Nordisk Konvention af 18. august 2003 om Social Sikring,  

 hvis § 41 i loven (i  

 øvrigt) er opfyldt, pågældende har haft  

 bopæl og ophold i Danmark umiddelbart før, arbejdet blev påbegyndt, og pågældende søger om  

 optagelse senest 1 år efter, at pågældende har skiftet bopæl til det andet  

 EØS-land.
3)  

 	  

 For lønmodtagere, der  

 midlertidigt og for en kortere årrække er udsendt til lønarbejde uden for  

 EØS,  

 herunder i Grønland, i en dansk arbejdsgivers eller en dansk organisations  

 tjeneste,  

 hvis § 41 i loven (i  

 øvrigt) er opfyldt, pågældende har haft  

 bopæl og ophold i Danmark umiddelbart før, arbejdet blev påbegyndt, og pågældende søger om  

 optagelse senest 1 år efter, at pågældende har skiftet bopæl til det andet  

 EØS-land.
Det følger videre af reglerne i bekendtgørelse om medlems-  

 og dagpengeret efter arbejde eller ophold på Færøerne, at bopælskravet, jf.  

 lovens § 41, stk. 1, nr. 1, fraviges for lønmodtagere, der arbejder  

 på Færøerne, hvis de almindelige betingelser for optagelse er opfyldt, og  

 hvis arbejdet ikke  

 forventes at overstige et halvt år, eller pågældende ikke har  

 ret til at blive arbejdsløshedsforsikret efter de færøske regler.
Til § 5, stk. 3 Det er et krav, at ansøgeren skal have haft bopæl i Danmark  

 umiddelbart før, uddannelsen bliver påbegyndt.
 Det er ikke nødvendigt at have bopæl i Danmark under selve  

 uddannelsen, men det er et krav, at man senest 2 uger efter uddannelsens  

 afslutning på ny har bopæl i Danmark.
Til § 6, stk. 1 Bestemmelsen giver mulighed for at optage personer, der  

 flytter til Færøerne eller Grønland for at udøve selvstændig virksomhed.
Til § 6, stk. 2 A-kassen skal vejlede den optagelsessøgende om, at  

 medlemskabet vil blive bragt til ophør efter 6 år, hvis medlemmet ikke inden  

 da  

 på ny har bopæl og ophold i Danmark.
Der henvises til bekendtgørelse om en  

 a-kasses pligt til at vejlede mv.
Optagelsestidspunktet Til § 7, stk. 1 Med skriftlig henvendelse menes en ansøgningsblanket,  

 herunder en elektronisk ansøgning, der er godkendt af direktoratet, jf. § 8,  

 stk. 1, et brev eller en e-mail, der følges op af en ansøgning.
Hvis ansøgning om optagelse sker ved anden skriftlig  

 henvendelse end ved udfyldelse af en godkendt ansøgningsblanket, jf.  

 § 8,  

 stk. 1, skal a-kassen, efter at have sikret sig, at datoen for  

 modtagelsen  

 fremgår af henvendelsen, opbevare denne første henvendelse.
A-kassen skal  

 umiddelbart herefter anmode ansøgeren om at udfylde og sende en godkendt  

 ansøgningsblanket.
Der henvises til bekendtgørelse om sikker elektronisk og  

 telefonisk kommunikation mv. i arbejdsløshedsforsikringen og vejledning om  

 dokumentation  

 for a-kassernes administration af reglerne i lov om arbejdsløshedsforsikring  

 m.v.
Til § 7, stk. 2 En optagelsessøgende kan indgive ansøgning om optagelse, før  

 arbejdet bliver påbegyndt, men optagelsen kan i disse tilfælde først få  

 virkning fra arbejdets første dag.
 Tilsvarende gælder ved optagelse på baggrund af værnepligt  

 samt kommunalt hverv som borgmester, rådmand, udvalgsformand eller medlemskab  

 af Folketinget, af regeringen eller af Europa-Parlamentet.
Sker optagelsen på baggrund af en uddannelse, kan den  

 optagelsessøgende indsende ansøgningen, inden uddannelsen er gennemført.
Det  

 er  

 et krav, at ansøgningen bliver indsendt i tilknytning til uddannelsens  

 afslutning.  

 Optagelsen kan dog tidligst få virkning fra uddannelsens gennemførelse.
Der  

 henvises til vejledningen til § 2, stk. 3.
Til § 7, stk. 3 Ved optagelse på baggrund af arbejde og værnepligt mv. er  

 det en betingelse, at ansøgningen om optagelse er modtaget i a-kassen senest  

 2  

 uger efter, at arbejdet, værnepligten mv. har fundet sted.
Til § 7, stk.4 Særlige tilfælde er force majeure eller helt ekstraordinære  

 situationer, som fx poststrejke o. lign., hvor den optagelsessøgende ikke har  

 haft nogen indflydelse på, at den skriftlige ansøgning om optagelse er kommet  

 frem  

 i a-kassen med forsinkelse.
 Der vil også kunne blive givet tilladelse til optagelse i  

 situationer, hvor ansøgeren kan godtgøre, at forsinkelsen ikke beror på  

 dennes  

 egne forhold.
Til § 7, stk.5 Direktoratet vil ved vurderingen lægge vægt på, om der er  

 særlige vanskeligheder for visse faggrupper med at søge om optagelse i  

 umiddelbar forbindelse med, at arbejdet bliver påbegyndt, fx søfarende.
Dokumentation Til § 8, stk. 1 Ved modtagelsen af en ansøgningsblanket, herunder en  

 elektronisk ansøgning, skal a-kassen sikre sig, at datoen for modtagelsen kan  

 dokumenteres.
 Om a-kassernes brug af egne ansøgningsblanketter, herunder  

 elektroniske ansøgninger, henvises til reglerne i bekendtgørelse om sikker  

 elektronisk og telefonisk kommunikation mv. i arbejdsløshedsforsikringen og  

 vejledning om dokumentation for a-kassernes administration af reglerne i lov  

 om  

 arbejdsløshedsforsikring m.v.
 Der skal foreligge samtykke til optagelse fra forældre eller  

 værge, hvis ansøgeren er under 18 år.
Til § 8, stk. 2, nr. 1 Den optagelsessøgende skal på tro og love erklære, at drift  

 af selvstændig virksomhed er påbegyndt, og at virksomheden bliver drevet som  

 hovedbeskæftigelse.
 Den optagelsessøgende skal oplyse om andet personligt  

 arbejde til brug for a-kassens vurdering af, om virksomheden er  

 hovedbeskæftigelse.
Fagligt område Til § 9, stk. 1 Hvis en lønmodtagers arbejde er omfattet af flere fagligt  

 afgrænsede a-kassers faglige områder, kan ansøgeren vælge mellem disse, lige  

 som pågældende kan søge om optagelse i en tværfaglig a-kasse, der optager  

 lønmodtagere.
 Hvis en lønmodtager samtidig har flere arbejdsforhold inden  

 for forskellige a-kassers faglige områder, skal optagelse ske i den a-kasse,  

 inden for hvis faglige område arbejdet har størst omfang (det vil sige flest  

 løntimer), eller i en tværfaglig a-kasse, der optager lønmodtagere.
 Nyuddannede kan optages i den eller de fagligt afgrænsede  

 a-kasser, hvis faglige område dækker pågældendes uddannelse eller i en  

 tværfaglig a-kasse, der optager lønmodtagere.
 Selvstændige erhvervsdrivende kan blive optaget i en  

 tværfaglig a-kasse, der optager selvstændige erhvervsdrivende eller i en  

 fagligt afgrænset a-kasse for lønmodtagere, der tillige optager selvstændige  

 erhvervsdrivende med tilknytning til det faglige område.
Til § 9, stk. 2 Administrerende direktører I overensstemmelse med hidtidig praksis vil der fortsat være  

 adgang for administrerende direktører mv., der - uden at være medejere - har  

 væsentlig indflydelse på virksomhedens drift, til at vælge optagelse i en  

 a-kasse, der optager selvstændige erhvervsdrivende i stedet for en a-kasse,  

 der  

 optager lønmodtagere.
 Det afgørende er, at der til stillingen er knyttet afgørende,  

 selvstændige ledelsesbeføjelser i økonomisk, organisatorisk og  

 personalepolitisk henseende og dermed, at pågældende ikke umiddelbart er  

 omfattet af funktionærlovens regler.
Administrerende direktører eller dermed ligestillede  

 grupper, der - uden at være medejere - optages i en a-kasse, der optager  

 selvstændige erhvervsdrivende, vil i det hele være omfattet af reglerne for  

 lønmodtagere.
De skal således opfylde betingelserne for at blive optaget med  

 status som lønmodtager og vil være omfattet af dagpengereglerne for  

 lønmodtagere.
Dette hænger sammen med, at direktører m.fl. i  

 arbejdsløshedsforsikringsmæssig henseende har en række væsentlige  

 karakteristika  

 til fælles med lønmodtagere: De driver ikke virksomhed for egen regning og  

 risiko, de er underlagt virksomhedens bestyrelse, de kan opsiges, og deres  

 aflønning er på forhånd aftalt.
 Ikrafttræden og overgangsbestemmelser mv.
Til § 10 Denne vejledning erstatter vejledning nr. 66 af 3. juli 2002  

 om optagelse som selvstændig erhvervsdrivende i en a-kasse, og vejledning nr.  

 165 af 18. december 2002 om optagelse som lønmodtager eller nyuddannet i en  

 a-kasse med senere ændringer.
Til § 11, stk. 1 Reglen har særlig betydning for medlemmer med status som  

 selvstændige erhvervsdrivende, som efter direktoratets B-vejledning af 31.  

 maj  

 1989 har kunnet optages på grundlag af hovedbeskæftigelse i samleverens  

 virksomhed, uden at der i denne forbindelse har været stillet krav om et  

 formelt medejerskab af den selvstændige virksomhed, jf. nu anderledes  

 betingelserne i denne bekendtgørelse.
 Sådanne medlemmer vil ved ledighed fortsat have ret til  

 dagpenge eller efterløn efter de regler, der er fastsat for selvstændige  

 erhvervsdrivende, medmindre de er beskæftigede på sædvanlige løn- og  

 ansættelsesvilkår, jf. stk. 2.
Til § 11, stk. 2 Medlemmer med status som selvstændige erhvervsdrivende, der  

 er optaget på eller senere overgået til sædvanlige løn- og ansættelsesvilkår  

 i  

 samleverens virksomhed, skal behandles efter de for lønmodtagere gældende  

 regler.
