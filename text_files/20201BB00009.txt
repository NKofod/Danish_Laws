Fremsat den 7. oktober 2020 af Flemming Møller Mortensen (S), Peter Skaarup (DF), Sofie Carsten Nielsen (RV), Karsten Hønge (SF), Peder Hvelplund (EL), Mai Mercado (KF), Pernille Vermund (NB), Ole Birk Olesen (LA), Torsten Gejl (ALT), Aaja Chemnitz Larsen (IA) og Susanne Zimmer (UFG) Forslag til folketingsbeslutning om skattebetalt tandlæge (borgerforslag) Vi stiller et borgerforslag om at få tandlæge betalt over skatten.
Alt for mange, både unge, ældre og socialt udsatte, får ikke passet deres tænder, som man bør.
Dette fører til dårlig livskvalitet og kan medføre diverse følgesygdomme.
Og vi kan ikke forstå, når vores praktiserende læger er betalt over skatten, hvorfor man så ikke kan gøre det samme med tandlæger.
Det ville også udligne de vanvittige prisforskelle, der er på tandlæger, som overhovedet ikke er rimelige.
Bemærkninger til forslaget Vi synes, det er vigtigt, at alle får mulighed for at kunne få behandlet deres tænder.
Sådan er det ikke i dag, unge, ældre socialt udsatte, arbejdsløse osv. sparer typisk på tandlægebesøgene, da de er meget dyre.
Og så kommer der måske også noget styr på priserne, som er vidt forskellige fra den ene tandlæge til den anden.
Om fremsættelsen i Folketinget Forslagsstillerne i Folketinget bemærker, at der er tale om et borgerforslag, som inden for den fastsatte frist har opnået det antal støttetilkendegivelser fra borgere, som kræves for at få forslaget fremsat og behandlet som beslutningsforslag i Folketinget.
 Borgerforslaget er oprindelig indgivet af Annette Bettina Meiling Seeger, Tårnby, som hovedstiller med Dunja Fogelberg Hansen, København, Birgit Anette Kjeld Hansen, København, og Katja Fogelberg Seeger, København, som medstillere.
 Forslagsstillernes fremsættelse af forslaget for Folketinget er alene udtryk for, at forslagsstillerne på vegne af de partier, som støtter borgerforslagsordningen, påtager sig at opfylde en nødvendig betingelse for, at borgerforslaget kan blive behandlet i Folketinget i overensstemmelse med intentionerne bag ordningen for borgerforslag.
 Fremsættelsen kan således ikke tages som udtryk for, at forslagsstillerne nødvendigvis støtter forslagets indhold.
Skriftlig fremsættelse Flemming Møller Mortensen (S), Peter Skaarup (DF), Sofie Carsten Nielsen (RV), Karsten Hønge (SF), Peder Hvelplund (EL), Mai Mercado (KF), Pernille Vermund (NB), Ole Birk Olesen (LA), Torsten Gejl (ALT), Aaja Chemnitz Larsen (IA) og Susanne Zimmer (UFG):
 Hermed tillader vi os for Folketinget at fremsætte:
 Forslag til folketingsbeslutning om skattebetalt tandlæge.
(Beslutningsforslag nr.
B 9) Der er tale om et borgerforslag, som inden for den fastsatte frist har opnået det antal støttetilkendegivelser fra borgere, som kræves for at få forslaget fremsat og behandlet som beslutningsforslag i Folketinget.
Der henvises til folketingsbeslutning af 2. juni 2016 om mulighed for at få borgerdrevne beslutningsforslag behandlet i Folketinget, lov om etablering af en ordning for borgerforslag med henblik på behandling i Folketinget og bekendtgørelse om en ordning for borgerforslag med henblik på behandling i Folketinget.
 Borgerforslaget er oprindelig indgivet af Annette Bettina Meiling Seeger, Tårnby, som hovedstiller med Dunja Fogelberg Hansen, København, Birgit Anette Kjeld Hansen, København, og Katja Fogelberg Seeger, København, som medstillere.
 Fremsættelsen er alene udtryk for, at forslagsstillerne på vegne af de partier, som støtter borgerforslagsordningen, påtager sig at opfylde en nødvendig betingelse for, at borgerforslaget kan blive behandlet i Folketinget i overensstemmelse med intentionerne bag ordningen.
