Skattefri godtgørelse i henhold til LL  

 § 9A til begrænset skattepligtige Begrænset skattepligt Reference:
Ligningslovens § 9A Kildeskattelovens § 2 LV 1999 A.B.1.7.2.
Det fremgik af sagen, at en gruppe skuespillere  

 midlertidigt kom til Danmark for at arbejde.
Arbejdsopholdet ville vare fra  

 4-9 måneder.
De pågældende ville opretholde bopæl i  

 deres hjemland, og de fleste ville under opholdet  leje et værelse i  

 Danmark.
For de skuespillere, som opholdt sig i Danmark i mere end 6  

 måneder, ville der i henhold til kildeskattelovens § 1, stk. 1, nr. 2,  

 indtræde fuld skattepligt.
De skuespillere, som opholdt sig under 6 måneder i  

 Danmark, ville blive begrænset skattepligtige af deres  

 lønindkomst i henhold til KSL § 2, stk. 1, litra a, idet  

 lønindkomsten var A-indkomst, jf.
KSL § 43, stk. 1.
Styrelsen udtalte, at godtgørelser, der udbetales  

 af arbejdsgiveren til dækning af de udgifter, lønmodtageren  

 påføres som følge af arbejdet, som hovedregel skal  

 medregnes ved indkomstopgørelsen.
Godtgørelse for rejse- og  

 befordringsudgifter skal dog ikke medregnes ved indkomstopgørelsen,  

 hvis godtgørelsen ikke overstiger satser, der fastsættes af  

 Ligningsrådet, jf.
LL § 9, stk. 5.
 Udbetalinger kan kun foretages som skattefri  

 godtgørelse, hvis de i LL § 9 A fastsatte betingelser herfor er  

 opfyldt.
LL § 9 A indeholder ingen begrænsninger,  

 således at de i bestemmelsen omtalte godtgørelser kun kan  

 udbetales til fuldt skattepligtige.
Det er derfor styrelsens opfattelse, at  

 skattefri godtgørelse i henhold til LL § 9 A kan udbetales til  

 både fuldt og begrænset skattepligtige  under forudsætning  

 af, at betingelserne i LL ' 9A i øvrigt er opfyldt.
