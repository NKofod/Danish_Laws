(Til stiftøvrighederne) Ved aftale- og overenskomstforliget i begyndelsen af 1987 blev der åbnet  

 mulighed for en differentiering af satserne for bidrag til ATP i forbindelse  

 med en fastlagt bidragsforhøjelse.
Det aftaltes bl.a., at grupper af ansatte, der var omfattet af en  

 pensionsordning, kunne fravælge ATP-bidragsforhøjelsen og i stedet få et  

 puljebeløb til anvendelse efter aftale mellem aftaleparterne.
Grupper uden  

 pensionsordning kunne også fravælge ATP-bidragsforhøjelsen, såfremt  

 puljebeløbet blev anvendt til pensionsformål.
Aftalen forudsatte  

 gennemførelse af en ændring af lov om ATP.
 Den nødvendige lovhjemmel er etableret ved lov nr. 367 af 10. juni 1987 om  

 ATP, hvor det af § 4 a m.v. fremgår, at aftale om fravalg skal være indgået  

 inden udgangen af 1987.
 Af § 7 i Arbejdsministeriets bekendtgørelse nr. 696 af 30. oktober 1987  

 vedrørende lov om ATP fremgår det, at arbejdsgivere, der den 1. januar 1988  

 beskæftiger lønmodtagere omfattet af lovens § 4a, skal give særskilt  

 meddelelse herom til ATP senest den 8. januar  1988 bl.a. med henblik på  

 udsendelse af opkrævninger til arbejdsgivere.
 For arbejdsgivere tilsluttet Statens centrale lønanvisning vil meddelelse  

 blive givet af Statens centrale lønanvisning.
 For de personalegrupper, for hvem der ikke inden den 1. januar 1988 er  

 indgået en aftale om fravalg af ATP-bidragsforhøjelsen, forhøjes ATP-bidraget  

 pr. 1. januar 1988 og pr. 1. januar 1990.
Finansministeriet har nu meddelt, at man med tjenestemændenes  

 centralorganisationer (CO I, CO II og AC) har indgået fravalgsaftale,  

 omfattende de i folkekirken ansatte tjenestemænd.
Fravalgsaftaler er  

 ligeledes indgået for ansatte, der er omfattet af overenskomsten af 31. juli  

 1987 for midlertidige hjælpepræster m.fl.
Endvidere har Finansministeriet og  

 CO II indgået fravalgsaftale for de under denne centralorganisation hørende  

 ansatte i folkekirken på tjenestemandslignende vilkår.
ATP-bidragssatserne  

 for disse personalegrupper skal derfor ikke forhøjes.
 Det indebærer, at følgende kirkefunktionærer er omfattet af en  

 fravalgsaftale:
A.
Alle, der er ansat i en tjenestemandsstilling som: 1) organist 2)  

 kordegn 3) kirkegårdsleder 4) kirkegårdsassistent eller 5) kirketjener.
B.
Alle, der er ansat i en tjenestemandslignende stilling som: 1) kordegn  

 2) organist,klassificeret i lønramme 9-14-17 + P.O. tillæg 3)  

 kirkegårdsassistent 4) kirkegårdsleder, der er organiseret under Foreningen  

 af danske kirkegårdsledere.
 Under henvisning hertil skal man anmode om, at de menighedsråd under  

 hvilke, der er ansat en eller flere af de under A og B nævnte  

 kirkefunktionærer senest den 8. januar 1988 særskilt meddeler ATP, at de  

 beskæftiger lønmodtagere, der er omfattet af en fravalgsaftale i henhold til  

 § 4a i lov nr. 367 af 10. juni 1987 om ATP.
 For alle andre kirkefunktionærer, hvad enten de er ansat på  

 tjenestemandslignende vilkår, efter overenskomst, med honorarløn eller på  

 anden måde, vil ATP-bidragene blive opkrævet med de forhøjede satser.
 Denne skrivelse bedes omdelt til menighedsrådene, provstiudvalgene og  

 provstirevisorerne.
Kirkeministeriet, den 18. december 1987 P.M.V.
 E.B.
