Arbejdsformidlingskontorerne De statsanerkendte arbejdsløshedskasser Under 9. juni 1976 har man tilskrevet Juristernes og Økonomernes  

 Arbejdsløshedskasse således:
 »Ved skrivelse af 12/12 1975.......har kassen fremsendt sin afgørelse  

 af samme dato af stud. jur..........medlems- og dagpengeret i kassen, idet  

 kassen efter anmodning fra den pågældende har anmodet direktoratet om at  

 behandle sagen i henhold til § 98 i arbejdsløshedsloven.
 Det fremgår af sagen bl.a., at pågældende ved skrivelse af 7/12 1975  

 anmodede kassen om optagelse som nydende medlem i henhold til  

 arbejdsløshedslovens § 54, stk. 1, og om udbetaling af dagpenge fra 19/12  

 1975, hvor han forventede at bestå det sidste kursusfag som led i juridisk  

 embedseksamen.
 Det fremgår andvidere, at kassen tidligere har brevvekslet med Københavns  

 Universitet, om hvornår en uddannelse er afsluttet, og at det herigennem er  

 oplyst, at universitetet anser en uddannelse for afsluttet »ved udløbet  

 af den pågældende eksamenstermin, hvilket for sommereksamens vedkommende er  

 30/6 og for vintereksamens vedkommense er 31/1«.
 Universitetet har i sin skrivelse af 28/11 1973 i øvrigt tilføjet, at man  

 ikke for tiden mener at kunne påtage sig en forpligtelse til at aflevere  

 kandidatliste til arbejdsløshedskassen umiddelbart efter eksamens afslutning,  

 men at man er villig til at bistå de enkelte kandidater, der overfor  

 arbejdsløshedskassen skal dokumentere uddannelsens afslutning med fornøden  

 særskilt bevis for, hvornår eksamen er bestået.
 Kassen har herefter afslået medlemmets anmodning, idet man først mener at  

 have mulighed for at udbetale dagpenge efter den 1/2 1976.
 I denne anledning skal man meddele, at direktoratet må være af den  

 opfattelse at den i relation til arbejdsløshedslovens § 54, stk. 1, relevante  

 dato, er det tidspunkt, hvor der er sikkerhed for, at afsluttende eksamen er  

 bestået og uddannelsen dermed tilendebragt.
Direktorater finder derfor, at.....ikke bør nægtes optagelse i kassen fra  

 det tidspunkt, hvor han kan skaffe fornøden særskilt bevis for, at eksamen er  

 bestået.' Hvilket hermed meddeles.
 P.D.V.
 E.B.
Poul E.
Grøn fm.
