 En bank der via en annonce i et dagblad indbød til reception i  

 anledning af en regionsdirektørs 50-års fødselsdag kunne fratrække beløbet  

 som repræsentationsudgift.
 En ligningskommission havde anmodet Statsskattedirektoratet om at  

 fastlægge retningslinier for den skattemæssige behandling af udgifter afholdt  

 af virksomheder til receptioner i anledning af ansattes mærkedage.
 Til orientering havde ligningskommissionen vedlagt en annonce fra et  

 dagblad, hvor en bank indbød til reception i anledning af en regionsdirektørs  

 50-års fødselsdag.
Statsskattedirektoratet svarede, at sådanne udgifter bør behandles som  

 repræsentationsudgifter, medens direktøren ikke skal beskattes.
Der var  

 herved lagt vægt på, at receptionen var åben for forretningsforbindelser og  

 derfor primært afholdtes i bankens interesse.
 Der henvises i øvrigt til ligningsvejledningen 1986 side 846-847.
