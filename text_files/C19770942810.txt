(Til samtlige  

 civilforsvarskommissioner) Det af Civilforsvarsstyrelsen opstillede krav om tilvejebringelse af  

 offentlige beskyttelsesrum har stadig været, at der i fredstid bør skaffes  

 beskyttelsesrum af denne kategori til gennemsnitlig 25% af befolkningen i  

 civilforsvarsområderne.
Befolkningstallet i civilforsvarsområderne udgør i dag ca. 3.8 mill.  

 indbyggere.
Målet er derfor at skaffe offentlige beskyttelsesrum til ca.  

 950.000 personer.
 Af Civilforsvarsstyrelsens kommende årsberetning for 1976 vil det fremgå.  

 at der pr. 1. december 1976 i de eksisterende offentlige beskyttelsesrum kun  

 var ca. 251.600 pladser svarende til godt en fjerdedel af det opstillede mål,  

 og selv om antallet af private beskyttelsesrum er stadig stigende og  

 medvirkende til en årlig stigning i den samlede dækningsprocent i  

 civilforsvarsområderne, er situationen utilfredsstillende.
Hertil kommer, at der med udgangen af finansåret 1973/74 ikke mere på de  

 årlige finanslove bevilges midler til opførelse af offentlige  

 beskyttelsesrum, og da der stadig må påregnes at finde nedlæggelser sted af  

 de under og efter 2. verdenskrig opførte betondækningsgrave, finder  

 Civilforsvarsstyrelsen det uomgængeligt nødvendigt på anden måde at søge  

 kapaciteten af offentlige beskyttelsesrum øget ved at inddrage egnede kældre  

 i bestående bygninger eller andre egnede underjordiske rum i systemet.
I de  

 af Civilforsvarsstyrelsen udsendte beredskabsbestemmelser af 24. februar 1976  

 er det forudsat, at civilforsvarskommissionerne under  

 beredskabsforanstaltning III H 1 skal indrette supplerende offentlige  

 beskyttelsesrum i bestående bygninger.
 Med henblik på at gøre det muligt for civilforsvarskommissionerne at  

 gennemføre en rekognoscering og udpegning af rum, som skønnes egnede til  

 indretning som offentlige beskyttelsesrum, har Civilforsvarsstyrelsen  

 udarbejdet hoslagte vejledning.
 En sådan udpegning af egnede rum må ses som en naturlig fortsættelse af  

 den kælderanalyse, som i henhold til »Retningslinier for  

 civilforsvarsmæssig byanalyse« af 1968 skal gennemføres økonomisk og  

 taktisk af det lokale civilforsvar, og vejledningen angiver da også, at  

 rekognoscering efter og udpegning af egnede lokaliteter til supplerende  

 offentlige beskyttelsesrum nu kan foretages som en selvstændig undersøgelse  

 eller på grundlag af byanalyseretningsliniernes kapitel 6.
 Under henvisning hertil skal man anmode om, at der udarbejdes en plan over  

 supplerende offentlige beskyttelsesrum ud fra de i vejledningen angive  

 synspunkter.
Når planen er udarbejdet, udbeder Civilforsvarsstyrelsen sig en oversigt  

 over, i hvilket omfang der ad denne vej kan fremskaffes offentlige  

 beskyttelsesrum omfattende SCHULTZ /B.
Michelsen ------------ BILAG CIVILFORSVARSSTYRELSEN Marts 1977 VEJLEDNING I REKOGNOSCERING EFTER OG UDPEGNING AF EGNEDE LOKALITETER TIL SUPPLERENDE OFFENTLIGE BESKYTTELSESRUM 1. FORMÅL.
 Formålet med rekognoscering efter og udpegning af egnede lokaliteter til  

 supplerende offentlige beskyttelsesrum er tilvejebringelsen af en konkret  

 oversigt over kælderlokaler, der med en rimelig tidsfrist kan klargøres til  

 brug som offentlige beskyttelsesrum, hvorved behovet for pladser i offentlige  

 beskyttelsesrum i videst muligt omfang dækkes.
 2. GRUNDLAG.
 Rekognosceringen efter og udpegningen af egnede lokaliteter til  

 supplerende offentlige beskyttelsesrum kan foretages som en selvstændig  

 undersøgelse eller på grundlag af den kælderanalyse, der er foretaget i  

 henhold til »Retningslinier for civilforsvarsmæssig byanalyse«,  

 kapitel 6.
 I øvrigt bygger rekognosceringen og udpegningen på følgende:
 2.1. BESKYTTELSESRUMSBEHOV:
 De offentlige beskyttelsesrum skal yde beskyttelse til trafikanter af  

 enhver art, hvorimod personer, der opholder sig i hjemmene eller på  

 arbejdspladserne, principielt må søge tilflugt i private beskyttelsesrum.
Det skønnes, at antallet af trafikanter i et byområde som helhed svarer  

 til ca. 25% af byens befolkning.
Behovsantallet vil dog normalt variere meget  

 i de forskellige dele af byområdet.
Størst vil behovet være langs vigtige  

 trafikårer, i bykernen og ved indkøbscentrer.
I yderkvartererne vil behovet  

 normalt være mindre.
 2.2. INDDELING AF BYOMRÅDET I PASSENDE ENHEDER.
 Det vil være hensigtsmæssigt at inddele byområdet i mindre enheder, f.eks.  

 svarende til den inddeling, der er foretaget i henhold til  

 »Retningslinier for civilforsvarsmæssig byanalyse«, kapitel 3.1.  

 Hvis der i området findes forhindringer, som vil afskære eller væsentligt  

 forsinke vejen til et beskyttelsesrum, f.eks. jernbanelinier, stejle  

 skrænter, vandløb o.l., skal disse dog benyttes som inddelingsgrænser.
 Behovet for pladser i offentlige beskyttelsesrum i det enkelte underområde  

 fastlægges under hensyntagen til antallet af beboere og beskæftigede i  

 området, bebyggelsens art og benyttelse og de trafikmæssige forhold.
 2.3. KRAV MED HENSYN TIL PLACERINGEN AF BESKYTTELSESRUMMENE.
 Ved udpegningen af egnede lokaliteter til supplerende offentlige  

 beskyttelsesrum må der tilstræbes en hensigtsmæssig og let tilgængeli  

 placering.
Den største tilladelige afstand til det nærmeste offentlige  

 beskyttelsesrum er en funktion af varslingsfristen, d.v.s. den tid, der går,  

 fra luftalarm begynder, til et angreb kan forventes.
I Danmark må der regnes  

 med en relativ kort varslingsfrist, og derfor må de offentlige  

 beskyttelsesrum placeres således, at der så vidt muligt ikke bliver mere end  

 200-300 m at tilbagelægge til det nærmeste rum.
Afstanden kan afhænge af  

 bebyggelsens tæthed, færdselsintensiteten m.v.
 Den indbyrdes afstand mellem de udpegede lokaliteter (eller andre  

 offentlige beskyttelsesrum) må derfor ikke overstige 400-600 m.
 2.4. TEKNISKE KRAV TIL LOKALITETERNE.
I en beredskabssituation kan det pålægges ejerne af virksomheder og  

 beboelsesejendomme at tilvejebringe private sikringsrum, såfremt disse ikke i  

 forvejen er indrettet i ejendommen.
Derfor vil kælderlokaler i virksomheder  

 og ejendomme kun kunne udpeges som supplerende offentlige beskyttelsesrum  

 under forudsætning af, at der i forvejen findes sikringsrum til det i  

 virksomheden beskæftigede personale, hhv de pågældende beboere, eller at der  

 ved udpegningen tages hensyn til, at det private sikringsrumsbehov også kan  

 dækkes, jfr. også blyanalyseretningslinierne, side 33, stk. 7-8 f.o. om  

 sikringsrum til kælderløse parcelhuskvarterer.
For at kunne anvendes som supplerende offentlige beskyttelsesrum skal  

 kælderlokaliteter kunne yde tilsvarende beskyttelse som sikringsrum, d.v.s.  

 være nedstyrtningssikre, sprængstyksikre og yde rimelig beskyttelse mod  

 stråling fra radioaktivt nedfald.
Følgende betingelser skal derfor være  

 opfyldt:
A.
Kælderloftet må højst være beliggende 1,1 m over niveau af terrænet,  

 der omgiver bygningen, (men bør i øvrigt være lavest muligt og helst under  

 terræn).
B.
Kælderens fri højde skal være mindst 1,95 m.
C.
Der skal være let adgang til kælderrummet.
D.
Bygningens bærende konstruktioner må ikke være udført af  

 betonelementer.
E.
Loftet over kælderen skal være udført af armeret massiv beton, der er  

 støbt på stedet (ikke betonelementer). Tykkelsen af dækket over kælderen skal  

 mindst være 14 cm.
Hvis kælderdækkets tykkelse er mellem 14 og 20 cm, skal  

 eventuelle etageadskillelser oven over kælderdækket være udført i brandsikker  

 konstruktion, mindst BS 60.
F.
Kælderens omgivende vægge skal mindst være udført af 40 cm uarmeret  

 beton eller 25 cm armeret beton.
G.
Der må ikke i rummet findes sådanne rørledninger eller anlæg, der ved  

 brud kan frembyde fare, f.eks. gas, kølevædske, direkte fjernvarme o.lign.
H.
Loftet over kælderen skal kunne afstives, så det foruden de normale  

 fredsmæssige hvilende og bevægelige belastninger kan optage  

 nedstyrtningsbelastninger, d.v.s. den belastning, der opstår ved bygningens  

 sammenstyrtning (se § 8 i Indenrigsministeriets bekendtgørelse nr. 135 af 21.  

 april 1975 om udførelse af sikringsrum).
I.
Der skal kunne etableres en nedstyrtningssikker nødudgang for hver  

 påbegyndt 100 personer i beskyttelsesrummet, dog mindst 2 nødudgange fra  

 hvert beskyttelsesrum.
K.
Adgangen og nødudgangene skal kunne sprængstyksikres.
L.
Kælderrummets beskyttelsesfaktor over for radioaktiv reststråling skal  

 - evt. ved hjælp af simpel afskærmning af kælderdæk og -vægge med jord,  

 sandsække eller andet tungt materiale - mindst være 40.
 Ved beregningen af de pågældende lokalers kapacitet sættes antallet af  

 pladser lig med antal kvadratmeter gulvareal i selve opholdslokalet.  

 Eventuelle overdækkede adgangsveje medregnes ikke.
 Såfremt et udpeget rum ikke opfylder alle de under A-L opstillede  

 betingelser, bør der udtrykkelig gøres opmærksom herpå i den nedenfor under  

 pkt. 4 omtalte fortegnelse.
 3. INDSAMLING OG BEARBEJDNING AF OPLYSNINGER.
 3.1. TILVEJEBRINGELSE AF OPLYSNINGER.
 Med hensyn til tilvejebringelsen af det fornødne kortmateriale og de  

 statistiske oplysninger vedrørende befolkning og trafik henvises til  

 »Retningslinier for civilforsvarsmæssig byanalyse«, især kapitel 3.
 Fra kommunernes tekniske forvaltning vil der sædvanligvis kunne  

 tilvejebringes tegninger over de bygninger, der kan komme på tale som  

 supplerende offentlige beskyttelsesrum.
 3.2. BEARBEJDNING AF OPLYSNINGERNE.
Som nævnt ovenfor under pkt. 2.2. fastlægges behovet for pladser i  

 offentlige beskyttelsesrum i hvert enkelt underområde.
Dette tal reduceres  

 med antallet af pladser i eksisterende betondækningsgrave eller kombinerede  

 offentlige beskyttelsesrum.
Herved fremkommer det restbehov, som de  

 supplerende offentlige beskyttelsesrum skal dække.
For at nå op på det  

 nødvendige antal pladser vil det typisk være tilstrækkeligt at undersøge  

 kældrene i de bygninger, hvor der i forvejen findes private sikringsrum.
Hvis der inden for et underområde er flere egnede lokaliteter end  

 nødvendigt for at dække behovet, udpeges de bedst egnede.
I denne forbindelse  

 bør der tages hensyn til lokaliteternes placering og den grad af beskyttelse,  

 lokalerne yder.
Et overskud af lokaliteter kan eventuelt benyttes til at  

 dække behovet i nabo-området, dog under forudsætning af at der ikke er  

 vejmæssige forhindringer (se ovenfor pkt. 2.2) mellem områderne, og at kravet  

 til størst tilladelige afstand kan overholdes.
 Ud fra disse hensyn foretages udpegningen af egnede lokaliteter til  

 supplerende offentlige beskyttelsesrum.
 4. REGISTRERING AF OPLYSNINGER.
På et kort eller en korttransparent indtegnes de udpegede lokaliteter til  

 supplerende offentlige beskyttelsesrum med angivelse af kapacitet i antal  

 personer.
Der indtegnes ligeledes de i forvejen eksisterende  

 betondækningsgrave og kombinerede offentlige beskyttelsesrum samt private  

 sikringsrum.
Endelig anføres for hvert underområde det beregnede behov for  

 pladser i offentlige beskyttelsesrum.
Der vedlægges som eksempel en  

 transparent svarende til det kortudsnit, der er trykt bagest i  

 byanalyseretningslinierne.
Endvidere udarbejdes en fortegnelse over de udpegede lokaliteter  

 indeholdende oplysninger om: 1) lokalitetens beliggenhed (adresse) 2)  

 kapacitet (antal personer) 3) bygningens art 4) Bygningens anvendelse 5)  

 eventuelle særlige forhold (f.eks. tilstedeværelse af sikringsrum, manglende  

 opfyldelse af de tekniske krav o.lign.) Endelig tilvejebringes tegninger over de enkelte lokaliteter med henblik  

 på kontrol af, at lokaliteterne opfylder de tekniske krav, samt til  

 efterfølgende planlægning af de foranstaltninger, der i påkommende tilfælde  

 skal træffes for at gøre lokaliteterne anvendelige som offentlige  

 beskyttelsesrum.
