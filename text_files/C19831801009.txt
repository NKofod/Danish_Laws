1. Skatteydere, der kører mellem hjem og arbejdsplads  

 i egen bil, kan foretage fradrag efter biltakster, hvis der ikke er mulighed  

 for benyttelse af offentlig befordring.
Dette gælder efter praksis bl.a.,  

 hvis dendaglige ventetid med offentlig befordring overstiger 90 min., eller  

 hvis transporttiden med offentlig befordring tager dobbelt så lang tid som  

 med egen bil, og tidsbesparelsen udgør mindst 2 timer om dagen.
Fra denne hovedregel har hidtil været den undtagelse, at der kun er givet  

 fradrag med biltakster for den første del af strækningen fra hjemmet, typisk  

 til nærmeste station, hvis anvendelsen af offentlig befordring på denne  

 strækning medførte en uforholdsmæssig forøgelse af vente- eller  

 transporttiden.
Denne undtagelse er omtalt i ligningsvejledningen 1981,  

 U.1.13.
 2. Landsskatteretten har i en nylig afsagt kendelse -  

 efter indstilling fra statsskattedirektoratet - lempet denne praksis, så  

 undtagelsesreglen kun finder anvendelse i de meget få tilfælde,hvor mere end  

 50% af den samlede vente- og transporttid kan henføres til strækningen  

 nærmest hjemmet.
3. De ændrede regler vil fremgå af  

 ligningsvejledningen for 1982 og skal anvendes fra og med indkomståret 1982  

 samt i verserende klagesager vedrørende tidligere år.
Derimod kan ansættelser  

 for tidligere indkomstår eller allerede afsluttede klagesager for disse år  

 ikke genoptages.
