Forskrifter for special-destruktionsanstalt for fremstilling af dyrefoder som helkonserves.
 1. Veterinærdirektoratets vejledning af 4/7-55 (j.nr.  

 1028-55) og destruktionsregler af 1/12-59 (j.nr. 2125-59) skal iagttages med  

 de ændringer, der fremgår af nærværende forskrifter.
 2. Råvarer: Som råvarer må kun modtages:
 3. Råvarer, som ikke er af tilfredsstillende  

 friskhedstilstand, skal opbevares i særligt dertil godkendt rum og skal  

 snarest afhændes direkte til en destruktionsanstalt, der er autoriseret til  

 modtagelse af kadavere.
4. Alle modtagne råvarer, (bortset fra sådanne, som  

 afvises, jf. stk. 3) skal opbevares i virksomhedens kølerum ved temp. så nær  

 0 grader C som muligt, dog højst 4 grader C.
Råvaren skal oparbejdes så  

 hurtigt som muligt, normalt samme dag de modtages eller senest dagen efter.
5. Råvaren skal findeles, hvorefter den fyldes på  

 dåser, der lukkes og underkastes mekanisk vask (med sæbevand), så alt synligt  

 snavs fjernes forinden de passerer ind i den rene afdeling, hvor de skal  

 autoklaveres på en af veterinærdirektoratet godkendt måde.
Autoklaven skal  

 være forsynet med et letaflæseligt termometer, der angiver varens temperatur  

 under behandlingen, samt med automatisk diagramskiver.
Diagramskiverne skal  

 opbevares mindst 1 år på virksomheden.
6. Mærkning af varen: dåserne skal mærkes i låg el.  

 bund ved prægning med fabrikkens nr. og derudover tydeligt ordene  

 »Dyrefoder« og »Animal Food« samt fremstillingsdato i  

 kode.
Præget skal forud være godkendt af veterinærdirektoratet.
7. Etikkettering: Der må kun anvendes etiketter, hvis  

 påtryk forud er godkendt af veterinærdirektoratet.
På etiketten skal være  

 angivet varebetegnelse, indhold af anvendt råvare, fremstillingsfabrikkens  

 navn eller ordene: fremstillet for (produced for) og derefter firmanavn for  

 hvem varen er fremstillet.
Det skal af varebetegnelsen tydeligt fremgå, at  

 der er tale om dyrefoder.
 8. Attestation: det vil ikke kunne attesteres, at  

 varen er fremstillet af kød, hidrørende fra dyr, der er synet før og efter  

 slagtningen og fundet sunde.
 Attester kan i øvrigt kun udstedes for varer, der forsendes direkte fra  

 fabrikken, og kun sådanne attester, hvis formular er godkendt af  

 veterinærdirektoratet, må udstedes.
9. Dåserne skal kunne bestå en termostatprøve ved  

 30-37 grader C i 14 dage.
Af hvert kog skal 2 af 3 dåser underkastes  

 termostatprøve.
10. Kontrol: kontrollen udøves af  

 veterinærdirektoratet gennem fabrikkens tilsynsførende dyrlæge (med hjælp af  

 tilsynsassistenten). Dyrlægen er berettiget til at udtage prøver til nærmere  

 undersøgelse på hygiejnisk-bakteriologisk laboratorium, Den Kgl.
Veterinær-  

 og Landbohøjskole, Bülowsvej 13, København V., (ved  

 jernbaneforsendelser: Frederiksberg St.).
 Udgiften til sådanne undersøgelser påhviler fabrikken.
 Veterinærdirektoratet fastsætter nærmere retningslinier for  

 prøveudtagningen.
