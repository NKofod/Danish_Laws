(hundegalskab) Instruks for veterinærpolitiet om foranstaltninger mod rabies  

 (hundegalskab).
 I medfør af lov nr. 156 af 14. april 1920 om smitsomme sygdomme hos  

 husdyrene og lov nr. 188 af 1. maj 1923 om tillæg til nævnte lov fastsættes  

 herved følgende bestemmelser.
 § 1.  En politimyndighed, der modtager underretning  

 om, at et husdyr anses som mistænkt for at være angrebet af rabies, jfr. § 1,  

 stk. 2, i bekendtgørelse herfra nr. 126 af dags dato om bekæmpelse af rabies  

 (hundegalskab), eller som på anden måde kommer til kundskab om, at et husdyr  

 mistænkes for at være angrebet af nævnte sygdom, skal omgående foranledige,  

 at der tilkaldes en dyrlæge.
Stk. 2.  En dyrlæge, der tilkaldes af besidderen af et  

 husdyr eller af politiet i anledning af, at husdyret anses som mistænkt for  

 at være angrebet af rabies, skal i det omfang, det er muligt, underkaste  

 dyret en undersøgelse.
Såfremt han hos dyret konstaterer et eller flere af de  

 i § 1, stk. 1, i fornævnte bekendtgørelse omtalte symptomer, skal han  

 omgående telefonisk underrette vedkommende politimester, veterinærinspektør,  

 kredsdyrlæge og embedslæge om sagen, og han skal snarest muligt derefter  

 sende en skriftlig indberetning om sagen til politimesteren, der snarest  

 muligt skal videresende indberetningen med sine eventuelle bemærkninger til  

 vedkommende veterinærinspektør.
 Stk. 3.  Dyrlægen skal påse, at der forholdes med det  

 mistænkte dyr i overensstemmelse med de i § 1, stk. 3-5, i fornævnte  

 bekendtgørelse fastsatte bestemmelser, og indskærpe besidderen de ham i  

 henhold til disse bestemmelser påhvilende pligter samt pålægge besidderen at  

 drage omsorg for, at dyret fodres og røgtes af en bestemt person.
Stk. 4.  Dyrlægen skal regelmæssigt tilse et isoleret  

 husdyr i tilsynsperioden.
Såfremt besidderen underretter ham om yderligere  

 symptomer på rabies hos dyret, skal han straks tilse dette.
Dyret skal altid  

 tilses på 6.-dagen og på 14.-dagen efter etableringen af tilsynet.
Såfremt  

 dyrlægen efter sidstnævnte undersøgelse finder, at der intet grundlag er for  

 at opretholde mistanken om, at dyret er angrebet af rabies, skal han  

 underrette besidderen herom og om, at de i § 1, stk. 3, i fornævnte  

 bekendtgørelse omhandlede foranstaltninger ikke længere skal iagttages.
Hvis  

 dyrlægen derimod ikke mener at kunne betragte mistanken som bortfaldet, skal  

 han telefonisk drøfte sagen med vedkommende veterinærinspektør, der afgør, om  

 tilsynsperioden skal forlænges.
Stk. 5.  Diagnosen rabies må ikke stilles, medmindre  

 veterinærdirektoratets godkendelse heraf foreligger, eller det er bekræftet  

 ved en laboratorieundersøgelse, at dyret er angrebet af sygdommen.
Så snart  

 diagnosen rabies er stillet, meddeler veterinærdirektoratet kredsdyrlægen, om  

 dyret straks skal aflives ved veterinærpolitiets foranstaltning, eller -  

 såfremt direktoratet ikke ønsker dyret aflivet - hvordan der skal forholdes  

 med dyret.
§ 2.  En politimyndighed, der modtager anmeldelse om  

 et vildtlevende dyr, der formodes at være angrebet af rabies, jfr. § 4 i  

 fornævnte bekendtgørelse, skal omgående underrette vedkommende  

 veterinærinspektør eller kredsdyrlæge herom og skal endvidere drage omsorg  

 for, at dyret forsøges indfanget, eller, såfremt dette er vanskeligt,  

 nedskydes.
Skydningen skal så vidt muligt ske således, at dyrets hoved ikke  

 beskadiges.
Har dyret bidt et menneske, må nedskydning kun ske i nødsfald, da  

 det af hensyn til diagnosticering af sygdommen er vigtigt, at dyret indfanges  

 og holdes under observation.
 Stk. 2.  Vedkommende veterinærinspektør træffer i hvert  

 enkelt tilfælde nærmere bestemmelse om, hvordan der skal forholdes med et  

 indfanget dyr, herunder om isolation af dyret og tilsyn med dette.
§ 3.  Såfremt et særlig værdifuldt stykke kvæg eller  

 en særlig værdifuld hest er blevet bidt af et af rabies angrebet dyr, kan  

 veterinærdirektoratet tillade, at aflivning undlades, jfr. § 3, stk. 2, i  

 fornævnte bekendtgørelse.
Tilladelsen skal betinges af følgende, som  

 besidderen skriftligt skal forpligte sig til at overholde i 6 måneder:
a.
Dyret må ikke komme i berøring med andre husdyr og skal holdes  

 opstaldet på ejendommen.
En hest kan dog anvendes til arbejde på ejendommens  

 egne marker, såfremt den er forsynet med mundkurv.
Uvedkommende personer må  

 ikke have adgang til dyret.
Dyret skal så vidt muligt fodres og røgtes af en  

 bestemt person, der ikke må have sår på udækkede legemsdele.
Såfremt den  

 pågældende tilsmudses med snavs fra dyret, skal han desinficere sig, og der  

 skal derfor i stalden være anbragt en spand eller lignende med en 2 promille  

 natriumhydroxydopløsning.
b.
Såfremt dyret malkes, kan mælken uden kogning føres til et mejeri under  

 forudsætning af, at dyret ikke viser symptomer på rabies, jfr. § 1, stk. 1, i  

 fornævnte bekendtgørelse.
Såfremt dyret viser sådanne symptomer, skal mælken  

 nedgraves i mindst 1,3 meters dybde.
Nedgravning må ikke ske i møddingen.
c.
Såfremt dyret dør eller viser symptomer på rabies, skal dyrlægen  

 omgående tilkaldes.
d.
Såfremt dyret dør eller aflives, skal det obduceres, jfr.§ 4, stk. 2.  

 Kød og organer m.v. må ikke bruges til føde for mennesker eller dyr.
Der skal  

 forholdes med kadaveret i overensstemmelse med de i § 4, stk. 3, fastsatte  

 bestemmelser.
e.
Besidderen skal afholde alle de med gennemførelsen af de omhandlede  

 foranstaltninger forbundne udgifter.
Stk. 2.  Dyrlægen skal tilse de i stk. 1 omhandlede dyr  

 en gang om måneden i de første 3 måneder og endvidere umiddelbart før udløbet  

 af den i stk. 1 nævnte 6-månedersfrist.
I øvrigt skal dyrlægen straks  

 undersøge dyret, såfremt besidderen underretter ham om, at dyret er død eller  

 har vist symptomer på rabies.
Såfremt det konstateres, at dyret er angrebet  

 af rabies, skal dyrlægen forhandle med veterinærdirektoratet om, hvordan der  

 videre skal forholdes med dyret.
§ 4.  Aflivning af et mindre dyr, der er angrebet af  

 rabies eller mistænkt herfor, skal ske ved bladskud eller med kulilte, f.eks.  

 udstødningsgas fra et automobil. Æter eller kloroform kan anvendes ved  

 aflivning af dyrene.
Benyttelse af medikamenter, der kan tænkes at beskadige  

 eventuelt virus og derved vanskeliggøre diagnostikken, skal undgås.
Aflivning  

 af større husdyr som kvæg og heste skal ske ved hjerte- eller bladskud eller  

 eventuelt ved anvendelse af boltpistol.
Stk. 2.  Når et dyr, der er angrebet af rabies eller  

 mistænkt herfor, er død eller aflivet, skal det obduceres.
Dyrlægen skal  

 endvidere på den hurtigste måde til statens veterinære serumlaboratorium,  

 Bülowsvej 27, København V. (baneadresse Frederiksberg station), indsende  

 hovedet af det døde dyr med de øverste halshvirvler.
Af mindre dyr kan  

 eventuelt hele kadaveret indsendes.
Materialet skal nedlægges i en  

 plasticpose el. lign., og i øvrigt skal der ved indpakningen anvendes  

 vandsugende stof i nødvendigt omfang.
Der må ikke ved emballeringen anvendes  

 desinfektionsmidler, da benyttelse heraf kan gøre materialet uegnet til  

 podning.
I øvrigt skal de til enhver tid gældende bestemmelser om emballering  

 af smittefarlige forsendelser iagttages.
Forsendelsen skal være vedlagt et  

 omhyggeligt udfyldt eksemplar af en af serumlaboratoriet til brug ved sådanne  

 forsendelser udarbejdet blanket tilligemed en kopi af blanketten.
Stk. 3.  Dyrlægen skal påse, at resten af kadaveret med  

 hud og hår, efter at huden er sønderskåret på kroppen, nedgraves i mindst 1,3  

 meters dybde og overhældes med lysol eller kreolin.
Kadavere af større dyr  

 kan dog tilføres en destruktionsanstalt under forudsætning af, at lederen af  

 denne samt den ved anstalten ansatte tilsynsførende dyrlæge i hvert enkelt  

 tilfælde gøres opmærksom på den med transporten og behandlingen af kadaveret  

 forbundne smitterisiko.
Afhudning af kadaveret må ikke finde sted.  

 Destruktionsanstalten skal instrueres om i fornødent omfang at foretage  

 desinfektion af transportvogn, lokaler og personale m.v.
 Stk. 4.  Dyrlægen skal underrette vedkommende  

 veterinærinspektør om det passerede og skal afgive en skriftlig indberetning  

 indeholdende en obduktionsberetning til politimesteren, der snarest muligt  

 skal tilstille veterinærdirektoratet indberetningen tilligemed en udskrift af  

 det, der er tilført politiprotokollen om sagen.
§ 5.  I tilfælde, hvor et dyr er død eller aflivet på  

 grund af rabies, skal dyrlægen foranledige, at det rum, bur etc. hvori dyret  

 har opholdt sig, samt alle genstande, der har været udsat for besudling med  

 snavs, urin og gødning m.v. fra dyret, grundigt renses ved afvaskning med en  

 varm opløsning af soda (5 pct.) og derefter desinficeres i det omfang, dette  

 må anses for nødvendigt for at hindre smittespredning.
Som  

 desinfektionsmiddel skal anvendes enten en 2 pct. natriumhydroxydopløsning,  

 en 1 promille sublimatopløsning eller en 2 procent formaldehydopløsning (60 g  

 solutio formaldehydi til 1 liter vand).
 Stk. 2.  Dyrets gødning og strøelse, der har været  

 anvendt til dyret, skal brændes eller nedgraves i mindst 1,3 meters dybde.  

 Jord, der er blevet besudlet som i stk. 1 anført, samt eventuel mælk fra  

 dyret skal nedgraves i nævnte dybde.
 Stk. 3.  Såfremt det pågældende dyr er en hund eller  

 kat, skal puder, hynder, tæpper, kæder, bånd, tøjler, dækkener, mundkurve og  

 kurve m.m., der har været anvendt til dyret, brændes.
§ 6.  Dyrlægen skal i videst muligt omfang påse, at  

 personer med sår på udækkede legemsdele ikke beskæftiger sig med dyr, der er  

 angrebet af rabies eller mistænkt herfor, eller med nedslagning, obduktion og  

 nedgravning af sådanne dyr eller med rengøring og desinfektion m.v. i henhold  

 til § 5, og han skal i fornødent omfang instruere personer, der beskæftiges  

 som anført, om den med arbejdet forbundne risiko og om, hvilke  

 forsigtighedsforanstaltninger der bør iagttages ved arbejdets udførelse,  

 herunder eventuel anvendelse af gummihandsker.
Han skal drage omsorg for, at  

 der i fornødent omfang er desinfektionsmidler til stede.
Såfremt nogen i  

 dyrlægens nærværelse under udførelse af sådant arbejde pådrager sig en  

 læsion, skal dyrlægen sørge for, at der straks foretages en foreløbig  

 behandling af den pågældende ved meget grundig udvaskning af læsionen med  

 koncentreret sæbeopløsning (20% blød sæbe i vand) med påfølgende meget  

 grundig udskylning med vand.
Dyrlægen skal derefter pålægge den pågældende  

 omgående at søge lægehjælp.
§ 7.  Når der er konstateret rabies hos en hund eller  

 en kat skal politimesteren efter forhandling med vedkommende  

 veterinærinspektør snarest muligt etablere et afspærringsdistrikt, der skal  

 omfatte et område på ca. 10 km til alle sider fra det sted, hvor det angrebne  

 dyr hører hjemme, eller hvor det er blevet indfanget eller skudt.
Har dyret  

 strejfet om, kan der fastsættes et større afspærringsdistrikt.
Politimesteren  

 kan efter forhandling med veterinærinspektøren samle flere  

 afspærringsdistrikter, der ligger i nærheden af hinanden, til eet  

 afspærringsdistrikt.
Distrikternes grænser skal så vidt muligt følge  

 naturlige grænselinier i terrænet.
 Stk. 2.  Såfremt rabies konstateres hos andre dyr end  

 hunde og katte, eller såfremt det må antages, at et dyr er angrebet af  

 sygdommen, skal der etableres et afspærringsdistrikt, hvis  

 veterinærdirektoratet anmoder politimesteren herom.
Stk. 3.  Etablering af et afspærringsdistrikt skal  

 kundgøres af politiet ved avertering i de lokale blade samt ved opslag, der  

 udleveres fra veterinærdirektoratet.
Såfremt der ikke oprettes et  

 afspærringsdistrikt i tilfælde, hvor rabies er konstateret, jfr. stk. 2, skal  

 politimesteren foranledige, at sygdomsudbruddet gøres til genstand for omtale  

 i de lokale blade.
Stk. 4.  På de veje, der fører ind i et  

 afspærringsdistrikt, skal der ved politiets foranstaltning anbringes tavler  

 af holdbart materiale, hvorpå er anført »Rabies (hundegalskab).  

 Afspærringsdistrikt.
Politiet.« Stk. 5.  Politimesteren skal foranledige, at hunde i et  

 afspærringsdistrikt vaccineres i overensstemmelse med bestemmelserne i § 7 i  

 fornævnte bekendtgørelse.
Vaccination af en hund skal i videst muligt omfang  

 foretages af besidderens sædvanlige dyrlæge.
Dyrlægen skal i forbindelse med  

 vaccinationen udlevere besidderen af hunden det med vaccinen følgende mærke  

 og gøre ham bekendt med, at mærket skal anbringes i hundens halsbånd, og han  

 skal journalisere vaccinationen med angivelse af dato og årstal for  

 vaccinationens udførelse, besidderens navn og adresse, dyrets signalement og  

 vaccinationsmærkets nummer.
Stk. 6.  Ophævelse af et afspærringsdistrikt foretages  

 af politimesteren efter forud indhentet godkendelse af veterinærdirektoratet.  

 Sådan godkendelse kan normalt meddeles når der er forløbet 3 måneder efter  

 det sidst konstaterede tilfælde af rabies i området.
Ophævelse af  

 afspærringsdistriktet skal kundgøres af politiet i de lokale blade.
 § 8.  For de i denne instruks omhandlede forretninger  

 honoreres dyrlægerne efter reglerne i det til enhver tid gældende cirkulære  

 om betaling for offentlige forretninger, jfr. for tiden cirkulære nr. 64 af  

 15. marts 1962.
§ 9.  Denne instruks træder i kraft straks.
Samtidig  

 ophæves afsnittet om hundegalskab inclusive §§ 156-159 i instruks nr. 167 af  

 24. august 1894 for veterinærpolitiet ved den offentlige behandling af  

 smitsomme sygdomme hos husdyrene.
 Landbrugsministeriet, den 22. april  

 1964.
 Karl Skytte.
/L.
Simonsen.
