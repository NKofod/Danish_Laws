 I medfør af § 38, stk. 1, § 42 og § 72, stk. 2, i lov nr. 279 af 6. juni  

 1984 om apoteksvirksomhed og § 10, stk. 4, i lov nr. 276 af 26. maj 1976 om  

 tandlæger, fastsættes:
Recepter § 1.  Ved en recept forstås en forskrift (ordination)  

 fra en læge, tandlæge eller dyrlæge om udlevering af lægemidler fra et  

 apotek.
 Stk. 2.  Ordination kan ske skriftligt, elektronisk  

 (EDB-recept), via telefax eller telefonisk.
Stk. 3.  Læger og tandlæger kan som led i deres  

 virksomhed ordinere lægemidler til brug for bestemte personer, til brug i  

 praksis eller til eget brug.
Læger, der har tilladelse i medfør af § 8 i lov  

 om apoteksvirksomhed, kan som led i deres virksomhed endvidere ordinere  

 lægemidler til videreudlevering.
Dyrlæger kan som led i deres virksomhed  

 ordinere lægemidler til brug for bestemte dyr eller til brug i praksis eller  

 til videreudlevering.
Receptpligt § 2.  Sundhedsstyrelsen afgør i forbindelse med  

 udstedelse af markedsføringstilladelse, ved fornyelse af  

 markedsføringstilladelse og når der i øvrigt er behov for det, om lægemidlet  

 skal være receptpligtigt, dvs. kun må udleveres fra apotek efter recept.
 Stk. 2.  Magistrelle lægemidler er receptpligtige.
 Stk. 3.  Lægemidler til injektionsbrug, for hvilke der  

 ikke er udstedt markedsføringstilladelse, er receptpligtige.
Kriterier for receptpligt § 3.  Ved afgørelsen af, hvilke lægemidler der skal  

 være receptpligtige, lægges der især vægt på, om lægemidlerne Særlig recept § 4.  Ved afgørelsen af, hvilke lægemidler der kun kan  

 udleveres efter særlig recept, jf. § 18, lægges der især vægt på, om  

 lægemidlerne Skriftlige recepter Formkrav § 5.  Recepter skal affattes tydeligt og let læseligt.  

 De må ikke indeholde forkortelser eller tegn, som gør forståelsen tvivlsom  

 eller afhængig af aftaler mellem receptudstederen og apotekeren.
 § 6.  Recepter skal være forsynet med:
1. dato for udstedelsen, 2. receptudstederens håndskrevne underskrift, 3. påtrykte eller påstemplede oplysninger om  

 receptudsteders navn, stilling, adresse og telefonnummer, 4. a. for lægers vedkommende speciallægebetegnelse og  

 ydernummer eller sygehusafdelingsbetegnelse, b. for tandlægers vedkommende ydernummer, c. for dyrlægers vedkommende autorisationsnummer, 5. kravene under 4. a, b og c forudsætter dog, at  

 receptudsteder har de ovennævnte betegnelser og numre.
 § 7.  Recepter på lægemidler til eget brug eller til  

 brug i receptudstederens praksis skal være forsynet med påtegningen:  

 »Til eget brug« eller »Til brug i praksis«.
Farmaceutiske specialiteter § 8.  Recepter på lægemidler, for hvilke der er  

 udstedt en markedsføringstilladelse, skal indeholde lægemidlets navn,  

 lægemiddelform, styrke (hvis lægemidlet findes i flere styrker) og den  

 ordinerede mængde.
Styrke og mængde skal anføres entydigt og på en sådan  

 måde, at ændringer ikke kan foretages.
Receptudstederen kan ved at  

 understrege mængden tilkendegive, at denne ikke må fraviges, jf. § 29.
Stk. 2.  En receptudsteder kan bestemme, at et ordineret  

 lægemiddel ved udlevering fra apotek kan erstattes med et andet og billigere  

 lægemiddel, som ifølge bilag 1 er synonymt hermed, »generisk  

 substitution«.
Generisk substitution finder sted efter bestemmelserne i  

 § 37.
Stk. 3.  Det skal tydeligt fremgå af recepten, hvilke(n)  

 ordination(er) der ønskes omfattet af generisk substitution.
Dette gøres ved  

 at tilføje »G« umiddelbart efter ordinationen.
Magistrelle lægemidler § 9.  Recepter på magistrelle lægemidler skal angive  

 lægemidlets sammensætning og eventuelle fremstillingsforskrifter samt mængden  

 af lægemidlet.
Den ordinerede mængde skal anføres entydigt og på en sådan  

 måde, at ændringer ikke kan foretages.
 Brugsanvisninger m.m.
§ 10.  Recepter skal indeholde en brugsanvisning om  

 lægemidlets anvendelse og dosering, herunder om muligt såvel enkelt- som  

 døgndosis.
Brugsanvisningen skal være let forståelig.
Ordineres et lægemiddel  

 til et dyr, hvis kød eller øvrige produkter er bestemt til menneskeføde, skal  

 brugsanvisningen tillige indeholde oplysninger om tilbageholdelsestider,  

 såfremt ordinationen vedrører:
1. veterinære lægemidler, der er godkendt til en anden  

 dyreart eller en anden sygdom, 2. lægemidler der er godkendt til mennesker, 3. magistrelle lægemidler.
 Stk. 2.  Bestemmelsen i stk. 1 gælder ikke for recepter  

 til eget brug, til brug i praksis eller til videreudlevering.
Stk. 3.  Ordineres et lægemiddel i en ikke sædvanlig  

 dosis eller til en ikke sædvanlig anvendelse, skal det fremgå tydeligt af  

 recepten, at det er tilsigtet.
Dette gøres ved, at anvendelsen understreges  

 og at dosis understreges eller angives med både tal og bogstaver.
Stk. 4.  Receptudstederen kan udlevere en skriftlig  

 doseringsvejledning i stedet for at anføre doseringen på recepten.
På  

 recepten anføres i så fald: »Dosering efter skriftlig anvisning«.
§ 11.  Eventuelle oplysninger om, hvor mange gange og  

 med hvilke mellemrum et lægemiddel må udleveres, skal anføres umiddelbart  

 under den ordination, oplysningen vedrører.
Oplysningen skal være let  

 forståelig.
 § 12.  Lægemidler, som ikke er optaget på listen over  

 lægemidler, der kan nedsætte evnen til at føre motorkøretøj eller betjene  

 farlige maskiner, jf. bekendtgørelse om mærkning af og indlægssedler til  

 lægemidler optaget i Sundhedsstyrelsens specialitetsregister, kan efter  

 receptudstederens anvisning forsynes med advarselssymbol, jf. § 32.  

 Anvisningen skal anføres umiddelbart under ordinationen.
Gyldighed § 13.  Recepter er gyldige i 2 år efter udstedelsen.  

 Receptudstederen kan dog ved påtegning på en recept angive, at dens gyldighed  

 skal ophøre på et tidligere tidspunkt.
Lægers og tandlægers recepter § 14.  Recepter fra læger og tandlæger skal skrives på  

 receptblanketter udformet af Amtsrådsforeningen, Frederiksberg Kommune og  

 Københavns Kommune i samarbejde med Sundhedsstyrelsen, medmindre særlige  

 forhold forhindrer dette.
 § 15.  En recept fra en læge eller tandlæge skal  

 indeholde oplysning om navn, adresse og CPR-nummer på den person, lægemidlet  

 er ordineret til.
 Stk. 2.  Hvis personens CPR-nummer undtagelsesvis ikke  

 kan fremskaffes anføres: »Kan ikke fremskaffes«.
 Stk. 3.  Hvis personen ikke har fået tildelt et  

 CPR-nummer anføres: »Ikke tildelt«.
 Stk. 4.  Hvis personen ikke er selvstændigt sygesikret  

 anføres i stedet en af den pågældendes forældres CPR-nummer samt barnets  

 alder.
 § 16.  Tandlæger kan, bortset fra dextropropoxyphen,  

 ikke ordinere de lægemidler, der er nævnt i § 4, jf. § 18, medmindre de har  

 fået Sundhedsstyrelsens tilladelse hertil.
Dyrlægerecepter § 17.  Recepter på lægemidler til dyr skal indeholde  

 oplysning om dyreart og dyrets ejers navn og adresse.
Såfremt lægemidlet skal  

 anvendes til behandling af dyr, som holdes i erhvervsmæssigt øjemed, anføres  

 på recepten: »Erhverv«.
 Stk. 2.  Ekspederede recepter på lægemidler til dyr  

 eller kopier heraf skal apotekeren opbevare på apoteket i 3 år.
 Særligt om recepter på visse euforiserende  

 lægemidler m.m.
 § 18.  Ordinationer fra læger på de lægemidler, der er  

 nævnt i § 4, skal skrives på særlige af Sundhedsstyrelsen udformede  

 receptblanketter, medmindre ordinationen sker elektronisk, via telefax eller  

 telefonisk.
 Stk. 2.  De i stk. 1 nævnte receptblanketter må kun  

 anvendes ved ordination af de lægemidler, der er nævnt i § 4.
Stk. 3.  Når læger elektronisk, via telefax eller  

 telefonisk ordinerer de i § 4 nævnte lægemidler skal receptudstederen anføre  

 eller oplyse sit CPR-nummer.
Denne bestemmelse finder tilsvarende anvendelse  

 ved tandlæge- og dyrlægeordinationer, bortset fra ordinationer af lægemidler  

 indeholdende dextropropoxyphen.
Stk. 4.  Ved ordination af de i § 4 nævnte lægemidler  

 skal mængde og eventuel styrke angives med såvel tal som bogstaver.
Dette  

 gælder dog ikke EDB-recepter.
 Stk. 5.  Der må kun anføres en ordination på hver  

 receptblanket.
 Stk. 6.  Ved ordination af metadon til patienter i  

 langtidsbehandling kan antallet af gange, hvor lægemidlet kan udleveres  

 udvides, idet der dog højst kan ordineres til 1 måned.
 Stk. 7.  De recepter, der er nævnt i stk. 6 skal  

 indtelefoneres og skal udover de krav, som er nævnt i § 38, tillige indeholde  

 lægens kontakttelefonnummer.
Udenlandske recepter § 19.  Recepter udstedt af læger, tandlæger eller  

 dyrlæger, der er autoriseret i et EU-land, og som uden at have fået  

 autorisation i Danmark under et midlertidigt ophold her i landet udøver  

 læge-, tandlæge- eller dyrlægevirksomhed, er omfattet af bestemmelserne i  

 denne bekendtgørelse.
§ 20.  Recepter udstedt af læger, der er autoriseret i  

 Finland, Island, Norge eller Sverige, er omfattet af bestemmelserne i denne  

 bekendtgørelse.
Derudover gælder følgende særlige bestemmelser:
EDB-, telefon- og telefaxrecepter § 21.  EDB-, telefon- og telefaxrecepter skal, med de  

 afvigelser der er indeholdt i dette kapitel, affattes som foreskrevet i  

 kapitel 2-5.
Stk. 2.  Systemer til overførsel af EDB-recepter skal  

 være indrettet således, at receptudstederen har sikkerhed for, at recepterne  

 overføres uændret til apoteket, jf. endvidere § 38. Det skal af EDB-recepten  

 fremgå hvilket EDB-system, der anvendes hos receptudstederen.
Kun  

 EDB-systemer, der opfylder Sundhedsstyrelsens testkrav kan anvendes.
 § 22.  Receptudstederens håndskrevne underskrift kan  

 undlades på EDB-recepter.
 Stk. 2.  EDB- og telefaxrecepter skal affattes på  

 almindelige receptblanketter, jf. § 14.
 Stk. 3.  EDB- og telefaxrecepter skal inden afsendelse  

 mærkes henholdsvis »EDB« og »Telefax«.
 § 23.  Indtelefonering af recepter kan kun foretages  

 af læger, tandlæger og dyrlæger personligt.
 Stk. 2.  Receptudstederen skal ved indtelefonering give  

 alle de oplysninger, der er foreskrevet for skriftlige recepter.
 Stk. 3.  Indtelefonering af recepter bør kun ske, når  

 særlige forhold taler herfor.
Ekspedition af recepter § 24.  Apotekeren må kun udlevere receptpligtige  

 lægemidler fra apoteket, når der foreligger en gyldig recept.
Stk. 2.  Apotekeren kan dog udlevere et receptpligtigt  

 lægemiddel, der er synonymt med det ordinerede lægemiddel, hvis § 25.  Apotekeren skal tilrettelægge  

 receptekspeditionen således:
 Stk. 2.  Hvis en recept tidligere har været ekspederet  

 på et dansk apotek, kan kontrollen efter stk. 1, nr. 1, undlades.
 Stk. 3.  Bestemmelsen i stk. 1, nr. 3, gælder ikke under  

 vagttjeneste, hvor apoteket kun er bemandet med en farmaceut.
Stk. 4.  Tilrettelæggelsen af receptekspeditionen skal  

 muliggøre, § 26.  Hvis en recept ikke er affattet i  

 overensstemmelse med bestemmelserne i kapitel 2-7, skal apotekeren søge dette  

 udbedret.
§ 27.  Apotekeren skal rette henvendelse til  

 receptudstederen for at få eventuelle fejl og mangler ved en recept  

 afhjulpet, når Stk. 2.  Apotekeren skal forsyne recepten med oplysning  

 om, hvilken dato der er rettet henvendelse til receptudstederen, og om  

 resultatet af henvendelsen.
Dette gælder også i tilfælde, hvor receptens  

 indhold opretholdes.
Stk. 3.  Hvis det ikke er muligt at få eventuelle fejl  

 og mangler afhjulpet eller tvivl afklaret i de i stk. 1 nævnte tilfælde, må  

 apotekeren ikke ekspedere recepten, medmindre § 28.  Apotekeren skal hurtigst muligt underrette  

 receptudstederen eller, såfremt der ikke foreligger en recept, patientens  

 læge, hvis apotekeren § 29.  Apotekeren kan udlevere en pakningsstørrelse,  

 der afviger med op til 1/10 af den ordinerede mængde.
Hvis lægemidlet  

 tilhører udleveringsgruppe B, jf. § 57, eller hvis lægemidlet ikke er  

 receptpligtigt, kan apotekeren udlevere en pakningsstørrelse, der afviger med  

 op til 1/4 af den ordinerede mængde.
 Stk. 2.  Hvis receptudstederen ved understregning af den  

 ordinerede mængde har tilkendegivet, at denne ikke må fraviges, skal  

 apotekeren udlevere en pakningsstørrelse, der svarer til ordinationen.  

 Afviger den ordinerede mængde fra de pakningsstørrelser, som findes på  

 markedet, skal apotekeren udlevere den pakning eller de pakninger, som ligger  

 nærmest den ordinerede mængde.
 Stk. 3.  Hvis receptudstederen har tilkendegivet, at  

 recepten kan ekspederes flere gange med et nærmere fastsat tidsmellemrum, og  

 apotekeren udleverer en pakningsstørrelse, der afviger fra den ordinerede  

 mængde, forkortes eller forlænges tidsmellemrummet forholdsmæssigt.
 Stk. 4.  Den samlede mængde, der udleveres, skal så vidt  

 muligt svare til den samlede ordinerede mængde.
Mærkning af lægemidler § 30.  Lægemidler til enkeltpersoner eller dyr skal af  

 apotekeren forsynes med følgende oplysninger på pakningen:
 Stk. 2.  Lægemidler til brug i receptudstederens praksis  

 skal apotekeren forsyne med de i stk. 1, nr. 4 og 5, nævnte oplysninger og  

 receptudstederens navn.
Stk. 3.  Lægemidler til distribuerende læger og dyrlæger  

 samt til ikke distribuerende læger til videreudlevering skal apotekeren  

 forsyne med de i stk. 1, nr. 4 og 5, nævnte oplysninger.
Ved videreudlevering  

 skal læger og dyrlæger forsyne lægemidlerne med de i stk. 1, nr. 1-3, nævnte  

 oplysninger, dato for udleveringen og lægens eller dyrlægens navn.
 § 31.  De oplysninger, som apotekeren ifølge § 30 skal  

 påføre lægemiddelpakningen, skal let læseligt være påtrykt eller  

 maskinskrevet på etiketten.
 Stk. 2.  Hvis pakningen består af flere dele, skal  

 etiketten fortrinsvis placeres på inderemballagen.
 § 32.  Lægemidler, som efter receptudstederens  

 anvisning skal forsynes med advarsel om, at de kan nedsætte evnen til at føre  

 motorkøretøj eller betjene farlige maskiner, jf. § 12, skal apotekeren påføre  

 advarselssymbol i form af en rød, ligesidet trekant, jf. bekendtgørelse om  

 mærkning af og indlægssedler til lægemidler optaget i Sundhedsstyrelsens  

 specialitetsregister.
Påtegning på recepter § 33.  Recepter skal ved hver ekspedition af  

 apotekeren forsynes med følgende oplysninger:
§ 34.  Recepter skal af apotekeren forsynes med  

 påtegning om forbrugerprisen på hvert enkelt ekspederet lægemiddel.
Prisen  

 skal, såfremt der ydes tilskud fra det offentlige, opdeles i patientandel og  

 offentlig(e) andel(e).
 § 35.  Når der ikke kan udleveres flere lægemidler på  

 en recept, skal apotekeren forsyne recepten med påtegning om, at den er  

 annulleret.
 Stk. 2.  Telefon- og telefaxrecepter er ikke omfattet af  

 bestemmelsen i stk. 1, medmindre recepten udleveres fra apotek.
 § 36.  Apotekeren skal på forlangende udlevere  

 ekspederede recepter til kunden.
Generisk substitution § 37.  Ved ekspedition af ordinationer mærket  

 »G«, jf. § 8, stk. 2 og 3, skal apotekeren udlevere det billigste  

 lægemiddel, som ifølge bilag 1 er synonymt med det ordinerede lægemiddel.
 Stk. 2.  Bestemmelsen i stk. 1 finder ikke anvendelse i  

 tilfælde, hvor forskellen mellem forbrugerprisen inklusive recepturgebyr på  

 det ordinerede og et ifølge bilag 1 synonymt lægemiddel er mindre end 5 kr.
Stk. 3.  Uanset bestemmelserne i stk. 1 og 2 kan  

 apotekeren, såfremt brugeren modsætter sig substitution, udlevere det  

 ordinerede lægemiddel eller et andet lægemiddel, der ifølge bilag 1 er  

 synonymt med det ordinerede.
Det udleverede lægemiddel må dog ikke være  

 dyrere end det ordinerede.
Stk. 4.  Ved senere ekspedition af recepter på  

 lægemidler, der ifølge recepten må udleveres et bestemt antal gange, skal  

 apotekeren hver gang udlevere det samme lægemiddel, som blev udleveret første  

 gang.
Såfremt der første gang blev foretaget generisk substitution, kan  

 brugeren dog bestemme, at det ordinerede lægemiddel skal udleveres.
 Stk. 5.  Det skal fremgå af recepten, hvilket lægemiddel  

 der udleveres.
Særligt om ekspedition af EDB-, telefon- og telefaxrecepter § 38.  Systemer til modtagelse af EDB-recepter skal  

 indrettes således, at apotekeren har sikkerhed for afsenderens identitet, og  

 for at recepten modtages uændret.
Kun EDB-systemer, der opfylder  

 Sundhedsstyrelsens testkrav må anvendes.
Apotekeren må kun ekspedere  

 EDB-recepter, af hvilke det fremgår, hvilket EDB-system receptudstederen har  

 anvendt.
Kun recepter, som er afsendt fra EDB-systemer, der opfylder  

 Sundhedsstyrelsens testkrav må ekspederes.
 Stk. 2.  Apotekeren skal nedskrive telefonrecepter på  

 blanketter mærket: »Telefonrecept«.
 Stk. 3.  Apotekeren må kun ekspedere telefax- og  

 telefonrecepter en gang.
 Stk. 4.  Apotekeren må kun ekspedere telefaxrecepter,  

 som er modtaget på en af apotekeren ejet apoteksenhed.
Medicinrekvisitioner Definition § 39.  Ved medicinrekvisitioner forstås bestillinger  

 på apotek (rekvisitioner) af Formkrav § 40.  Medicinrekvisitioner skal være forsynet med  

 dato, rekvirentens underskrift og påtrykte eller påstemplede oplysninger om  

 rekvirentens (depotets, afdelingens m.v.) navn, adresse og telefonnummer.
Stk. 2.  Underskrift på de i § 39, nr. 1 og 2, nævnte  

 rekvisitioner kan dog undlades i tilfælde, hvor bestillingen foretages via et  

 medicinrekvireringssystem, der efter aftale mellem apotekeren og den  

 ansvarlige for rekvireringen er indrettet således, at rekvireringen kan finde  

 sted på betryggende måde.
Rekvisitioner på lægemidler omfattet af § 4 skal  

 dog altid være forsynet med rekvirentens underskrift.
 § 41.  Medicinrekvisitioner skal indeholde de  

 oplysninger, der er nævnt i § 8, stk. 1.
 § 42.  De i § 39, nr. 1 og 2, nævnte  

 medicinrekvisitioner skal afgives skriftligt, elektronisk, via telefax eller  

 telefonisk.
 Stk. 2.  De i § 39, nr. 3, nævnte medicinrekvisitioner  

 skal afgives som foreskrevet i §§ 47, 49, 50, 51 og 54.
 § 43.  Ved elektronisk overførsel, indtelefonering  

 eller afsendelse over telefax af medicinrekvisitioner gælder bestemmelserne i  

 § 22, stk. 1 og 3 og § 23, stk. 3, tilsvarende.
Bestillingsberettigede (rekvirenter) § 44.  De i § 39, nr. 1, nævnte rekvisitioner kan kun  

 afgives af depotets leder eller stedfortræder.
 Stk. 2.  De i § 39, nr. 2, nævnte rekvisitoner skal  

 afgives af en læge eller tandlæge.
 Stk. 3.  Uanset bestemmelsen i stk. 2 kan den læge eller  

 tandlæge, der er ansvarlig for afdelingen mv., dog bestemme, at rekvisition  

 af lægemidler, som ikke er omfattet af § 4, i et nærmere bestemt omfang kan  

 foretages af en dertil bemyndiget person.
 Stk. 4.  De i § 39, nr. 3, nævnte rekvisitioner kan  

 afgives af jordemødre, hjemmesygeplejersker, skibsførere og redere,  

 fabrikanter af redningsbåde, ledere af servicestationer, der foretager  

 eftersyn af redningsbåde og -flåder, samt ledere af virksomheder, der  

 beskæftiger sig med svejsearbejde, jf. §§ 47, 49, 50, 51 og 54.
Ekspedition § 45.  Medicinrekvisitioner er omfattet af  

 bestemmelserne i § 24, § 25, stk. 1, nr. 2 og 4, og stk. 4, § 27 og § 29,  

 stk. 1.
 § 46.  Medicinrekvisitioner skal af apotekeren  

 forsynes med apotekets navn og dato for ekspeditionen.
 Stk. 2.  Lægemidlerne skal af apotekeren forsynes med  

 apotekets navn og dato for ekspeditionen.
 Stk. 3.  Medicinrekvisitioner må kun ekspederes en gang.
Rekvisitioner til særlige formål Jordemødre § 47.  Jordemødre kan skriftligt rekvirere følgende  

 lægemidler til brug i praksis:
Stk. 2.  Jordemødre kan dog undtagelsesvis rekvirere de  

 i stk. 1 nævnte lægemidler telefonisk.
Rekvirenten er i så fald omfattet af  

 de for telefonrecepter gældende regler.
 § 48.  De i § 47, stk. 1, nævnte lægemidler skal  

 apotekeren forsyne med følgende oplysninger:
Hjemmesygeplejersker § 49.  Hjemmesygeplejersker kan skriftligt rekvirere  

 adrenalin injektionsvæske 1 mg/ml i ampuller a 1 ml til brug i praksis.
 Stk. 2.  Det i stk. 1 nævnte lægemiddel skal apotekeren  

 forsyne med følgende oplysninger:
 Skibsførere, redere og fabrikanter af redningsbåde m.v.
 § 50.  Skibsførere og redere kan skriftligt rekvirere  

 receptpligtige lægemidler til medicinkister, som deres fartøjer efter  

 gældende regler skal være forsynet med.
 § 51.  Fabrikanter af redningsbåde og -flåder og  

 ledere af servicestationer, som foretager eftersyn af redningsbåde og  

 -flåder, kan skriftligt og mod forevisning af tilladelse fra  

 Sundhedsstyrelsen rekvirere receptpligtige lægemidler til medicinkister, som  

 redningsbåde og -flåder efter gældende regler skal være forsynet med.
 Stk. 2.  Rekvisitioner på lægemidler til redningsbåde og  

 -flåder skal indeholde oplysning om redningsbådens eller -flådens fabrikat og  

 nummer.
 § 51 a.  Amtskommuner samt kommuner og virksomheder,  

 der efter aftale stiller ambulancer til rådighed for amtskommuner, kan med  

 henblik på forsyning af ambulancer, der tilhører de pågældende, skriftligt  

 rekvirere de i bilag 1 til bekendtgørelse om ambulancetjeneste nævnte  

 lægemidler.
Stk. 2.  Rekvisition af lægemidler efter stk. 1 kan kun  

 foretages af personer, som amtsrådet, kommunalbestyrelsen eller virksomhedens  

 ledelse har bemyndiget hertil.
Amtsrådet, kommunalbestyrelsen eller  

 virksomhedens ledelse skal skriftligt meddele apotekeren, hvem der er  

 bemyndiget til at rekvirere lægemidler på amtskommunens, kommunens eller  

 virksomhedens vegne.
 § 52.  Apotekeren skal forsyne de lægemidler, der  

 udleveres i henhold til rekvisition efter §§ 50, 51 og 51a med oplysning om  

 apotekets navn og dato for ekspeditionen, og for så vidt angår de lægemidler,  

 der udleveres efter §§ 50 og 51 tillige med eventuelle særlige oplysninger,  

 som kræves ifølge gældende regler om skibes forsyning med lægemidler.
 § 53.  Ekspederede medicinrekvisitioner på lægemidler  

 til skibsmedicinkister skal apotekeren opbevare på apoteket i 2 år.
Svejsevirksomheder § 54.  Ledere af virksomheder, der beskæftiger sig med  

 svejsearbejde, kan rekvirere øjensalve indeholdende cinchocainum 0,5 pct. i  

 endosisbeholdere.
 Stk. 2.  Rekvireringen skal foretages på særlige af  

 Direktoratet for Arbejdstilsynet udarbejdede blanketter.
Stk. 3.  Rekvisitionsblanketten indsendes med  

 apotekerens påtegning til Direktoratet for Arbejdstilsynet inden 8 dage  

 efter, at præparatet er udleveret.
En genpart af rekvisitionsblanketten skal  

 returneres til virksomheden med apotekerens påtegning.
 Stk. 4.  Apotekeren skal forsyne det lægemiddel, der  

 udleveres, med oplysning om apotekets navn og dato for ekspeditionen.
Håndtering, opbevaring og indberetning af  

 recepter på euforiserende § 55.  Recepter, som er udstedt af læger, og som  

 vedrører de i § 4 nævnte lægemidler, for hvilke Sundhedsstyrelsen modtager  

 indberetning, skal apotekeren opbevare i 1 år.
 § 56.  Apotekerne skal foretage afskrift af recepter,  

 der vedrører de i § 4 nævnte lægemidler, og som er udstedt af tandlæger, der  

 har tilladelse til at ordinere de nævnte lægemidler, eller dyrlæger.  

 Bestemmelsen gælder dog ikke ordinationer på lægemidler indeholdende  

 dextropropoxyphen.
 Stk. 2.  Afskriften skal af apotekeren foretages på  

 særlige blanketter, som kan rekvireres i Sundhedsstyrelsen.
 Stk. 3.  I stedet for at foretage afskrift på særlige  

 blanketter kan apotekerne udarbejde EDB-lister indeholdende tilsvarende  

 oplysninger.
Stk. 4.  Afskriftsblanketterne og EDB-listerne skal  

 apotekeren indsende senest 15 dage efter månedens udgang til  

 embedslægeinstitutionen henholdsvis den stedlige kredsdyrlæge.
De recepter,  

 der ligger til grund for afskriftsblanketterne og EDB-listerne, skal  

 apotekeren opbevare på apoteket i 1 år.
 Stk. 5.  Forskrifterne i stk. 1-4 finder tilsvarende  

 anvendelse på de i § 39, nr. 1, 2 og 3 omtalte medicinrekvisitioner.
Udleveringsgrupper § 57.  Sundhedsstyrelsen inddeler receptpligtige  

 lægemidler i følgende grupper:
 Stk. 2.  Lægemidler i udleveringsgruppe »A §  

 4« må apotekeren kun udlevere en gang efter samme særlige recept, jf. §  

 18.
 Stk. 3.  Lægemidler i udleveringsgruppe »A« må  

 apotekeren kun udlevere en gang efter samme recept, medmindre udleveringen  

 sker i flere mindre portioner ad gangen.
 Stk. 4.  Lægemidler i udleveringsgruppe »B« må  

 apotekeren udlevere en gang efter samme recept, medmindre receptudstederen  

 har angivet på recepten, hvor mange gange og med hvilket tidsmellemrum  

 yderligere udlevering må finde sted.
Stk. 5.  Lægemidler i udleveringsgruppe »BEGR«  

 må apotekeren kun udlevere til sygehuse.
Lægemidlerne skal udleveres efter  

 bestemmelserne for lægemidler i udleveringsgruppe »A«.
Stk. 6.  Lægemidler i udleveringsgruppe »NB-S«  

 må apotekeren kun udlevere til sygehuse eller efter ordination af nærmere  

 bestemte speciallæger.
Sundhedsstyrelsen fastsætter for hvert enkelt  

 lægemiddel, hvilke speciallæger der må ordinere lægemidlet.
Lægemidlerne skal  

 udleveres efter bestemmelserne for lægemidler i udleveringsgruppe  

 »A«.
 § 58.  Lægemidler, der ikke er receptpligtige i  

 henhold til § 3 og § 4, og som ordineres på recept, skal apotekeren udlevere  

 efter bestemmelserne for udleveringsgruppe »B«.
 § 59.  Lægemidler, for hvilke der ikke er udstedt  

 markedsføringstilladelse, herunder magistrelle lægemidler, skal udleveres  

 efter bestemmelserne for udleveringsgruppe »A«, jf. dog stk. 2.
Stk. 2.  Hvis de i stk. 1 nævnte lægemidler indeholder  

 euforiserende stoffer, der er optaget på liste B i bilag 1 til bekendtgørelse  

 om euforiserende stoffer, i mængder der ikke er undtaget fra bestemmelserne i  

 nævnte bekendtgørelse, skal lægemidlerne udleveres efter bestemmelserne for  

 udleveringsgruppe »A § 4«.
Dette gælder også lægemidler, der  

 indeholder mulige salte og simple derivater med lignende egenskaber.
§ 60.  Ved afgørelsen af, hvilke lægemidler der skal  

 henføres til udleveringsgruppe »BEGR« og »NB-S«, lægges  

 især vægt på, om lægemidlerne Øvrige bestemmelser § 61.  Hvis et lægemiddel tilbagekaldes fra markedet,  

 skal apotekerne underrette distribuerende læger og dyrlæger, sygehuse og  

 lignende institutioner, som de har leverancer til, herom.
§ 62.  Apotekerne skal udlevere lægemidler til få  

 dages forbrug uden sikkerhed for betalingen, når lægen anfører på recepten, § 63.  Sundhedsstyrelsen kan i særlige tilfælde og på  

 vilkår, der fastsættes i hvert enkelt tilfælde, dispensere fra bestemmelserne  

 i denne bekendtgørelse eller stille skærpede krav.
 § 64.  Det fremgår af Specialitetstaksten, om et  

 lægemiddel er receptpligtigt, jf. § 2, stk. 1, om et lægemiddel kun må  

 udleveres efter særlig recept, jf. § 4, og hvilken udleveringsgruppe et  

 lægemiddel er placeret i, samt hvilke lægelige specialer, der er beføjet til  

 at ordinere lægemidler i udleveringsgruppe »NB-S«.
Straf-, overgangs- og  

 ikrafttrædelsesbestemmelser § 65.  Med bøde straffes den, der overtræder § 24,  

 stk. 1, § 25, stk. 1 og 4, §§ 26-28, § 29, stk. 1, §§ 30-34, § 35, stk. 1, §  

 36, § 37, stk. 1, 4 og 5, § 38, § 46, § 48, § 49, stk. 2, § 52, § 53, § 54,  

 stk. 3 og 4, § 55, § 56, stk. 1, 2, 4 og 5, § 57, stk. 2-6, § 58, § 59, § 61  

 og § 62.
 Stk. 2.  Strafbestemmelserne i stk. 1 finder tilsvarende  

 anvendelse for de personer, som apotekeren bemyndiger til at udføre opgaver  

 efter bekendtgørelsens bestemmelser.
 § 66.  Bekendtgørelsen træder i kraft den 1. juni  

 1995.
 Stk. 2.  Bekendtgørelse nr. 642 af 2. august 1993  

 ophæves.
Sundhedsstyrelsen, den 9. maj 1995 Knud Kristensen / Mogens Bjørnbak-Hansen Bilag 1 Bilag 1 indeholder en fortegnelse over synonyme lægemidler, der indbyrdes  

 kan substitueres, jf. § 37 I henhold til anordning om, at fortegnelse over synonyme lægemidler ikke  

 indføres i Lovtidende, skal dette bilag ikke optages i Lovtidende.
Bilaget  

 udsendes i særtryk til apotekerne og kan derudover fås ved henvendelsetil  

 Sundhedsstyrelsen, Lægemiddelafdelingen, Frederikssundsvej 378, 2700  

 Brønshøj. Ændringer til bilaget offentliggøres i Statstidende.  

 Sundhedsstyrelsen indrykker meddelelser om ændringerne, herunder om  

 tidspunktet for deres ikrafttrædelse.
 (* 1) Bekendtgørelsen indeholder bestemmelser, der gennemfører  

 Rådsdirektiv 81/851//EØF (EF-Tidende L 317/1).
