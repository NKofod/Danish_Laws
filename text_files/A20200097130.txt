 Lov om ændring af lov om danskuddannelse til voksne udlændinge m.fl.
(Afskaffelse af deltagerbetaling og ændring af reglerne om depositum for danskuddannelse til udenlandske arbejdstagere, studerende m.fl.) VI MARGRETHE DEN ANDEN, af Guds Nåde Danmarks Dronning, gør vitterligt:
 Folketinget har vedtaget og Vi ved Vort samtykke stadfæstet følgende lov:
§ 1 I lov om danskuddannelse til voksne udlændinge m.fl., jf. lovbekendtgørelse nr. 901 af 19. august 2019, som ændret ved § 4 i lov nr. 821 af 9. juni 2020, foretages følgende ændringer:
 1. I § 14, stk. 1, udgår », jf. dog stk. 2«.
 2. § 14, stk. 2, ophæves.
 Stk. 3-7 bliver herefter stk. 2-6.
3. I § 14, stk. 5, 1. pkt., der bliver stk. 4, 1. pkt., ændres »1.250 kr.« til: »2.000 kr.« 4. § 14, stk. 6, der bliver stk. 5, affattes således:
»Stk. 5. Kommunalbestyrelsen træffer afgørelse om tilbagebetaling af depositum.
Udbydere af danskuddannelse overfører indbetalt depositum, der ikke skal tilbagebetales til en S-kursist, til den henvisende kommunalbestyrelse.« 5. § 14, stk. 7, der bliver stk. 6, affattes således:
»Stk. 6. Udlændinge- og integrationsministeren kan fastsætte nærmere regler om depositum efter stk. 4 og 5, herunder om opkrævning, tilbagebetaling og afregning med den henvisende kommunalbestyrelse.« 6. § 14, stk. 8, ophæves.
§ 2 Loven træder i kraft den 1. juli 2020.
Givet på Marselisborg Slot, den 26. juni 2020 Under Vor Kongelige Hånd og Segl MARGRETHE R.
