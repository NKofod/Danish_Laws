Fremsat den 21. januar 2004 af  

 trafikministeren (Flemming Hansen) Forslag til Lov om anlæg af motorvej  

  

 mellem Brande og Ris (rute 18) § 1.  

  

 Trafikministeren bemyndiges til:
1)  

 	  

    

 at anlægge en  

 hovedlandevej mellem Brande Omfartsvej og Vejlevej ved Ris (rute 18) som  

 motorvej med de fornødne tilslutninger til det eksisterende vejnet, 2)  

 	  

    

 at nedlægge den  

 nuværende hovedlandevej 344, Herning-Vejle, som hovedlandevej mellem Brande  

 Omfartsvej og Ris og 3)  

 	  

    

 midlertidigt at  

 optage landevej 537, Givevej, som hovedlandevej mellem rundkørslen ved  

 Hjortsballe og motorvejens tilslutning til Givevej.
 § 2.  

  

 Loven træder i kraft den 1. juli 2004.
Bemærkninger til lovforslaget Almindelige bemærkninger 1. Lovforslagets baggrund og hovedindhold Lovforslaget indeholder en bemyndigelse til  

 trafikministeren til at anlægge en ca. 14 km lang motorvej mellem Brande og  

 Ris.
Anlæg af motorvejen sker som led i regeringens målsætning om, at rute 18  

 Holstebro-Herning-Vejle på sigt skal udbygges til motorvej på hele  

 strækningen  

 fra Herning til Vejle for at understøtte erhvervsudviklingen i det midt- og  

 vestjyske område.
Forslaget er samtidig et led i udmøntningen af aftalen af  

 5.  

 november 2003 mellem regeringen, Dansk Folkeparti, Det Radikale Venstre og  

 Kristendemokraterne om investeringer på trafikområdet for de kommende ti år.
Etableringen af en motorvej på strækningen mellem Brande og  

 Ris forudsættes at ske i etaper.
Ved aftalen mellem regeringen, Dansk  

 Folkeparti, Det Radikale Venstre og Kristendemokaterne er der skabt økonomisk  

 grundlag for som en første etape at anlægge strækningen mellem Give N og Ris.  

 Denne etape forventes åbnet for trafik i 2008. Etape 2 mellem Brande og Give  

 N  

 vil blive gennemført senere.
 Udbygningen af rute 18 Holstebro-Herning-Vejle er forudsat  

 at ske i den såkaldte A-linie, der forløber øst om Herning og Brande og  

 følger  

 den planlagte Diagonalvej Give-Horsens på strækningen Ris-Ølholm og  

 tilsluttes  

 Den Jyske Motorvej nord for Vejle.
 Der er tidligere vedtaget anlægslove for følgende  

 delstrækninger:
Brande Omfartsvej er anlagt som 2-sporet motortrafikvej,  

 jf. lov nr. 408 af 22. maj 1996. Vejen åbnede i 2000 og vil senere kunne  

 udbygges til motorvej.
Beslutningsgrundlag herfor udarbejdes i henhold til  

 trafikaftalen af 5. november 2003 i perioden 2007-2008.
Strækningen mellem Ris og Ølholm er under anlæg som  

 2-sporet motortrafikvej, jf. lov nr. 483 af 1. juli 1998 og forventes åbnet i  

 2004. Denne strækning vil ligesom Brande Omfartsvej senere kunne udbygges til  

 motorvej.
Beslutningsgrundlag herfor er under udarbejdelse i form af en  

 VVM-undersøgelse for strækningen Ris-Ølholm-Vejle, som vil foreligge i 2004.
 Strækningen mellem Herning N og Brande Omfartsvej er under  

 anlæg som motorvej mellem Sundsvej og Brande Omfartsvej og som 2-sporet  

 motortrafikvej mellem Herning N og Sundsvej, jf. lov nr. 401 af 2. juni 1999  

 som ændret ved lov nr. 408 af 6. juni 2002. Strækningen forventes åbnet  

 etapevis i årene 2006-2007.
2. VVM-undersøgelse og høringssvar Vejle Amt iværksatte i februar 2000 VVM-undersøgelse for  

 Diagonalvejen syd om Give.
For at skabe sammenhæng i planlægningen har  

 Vejdirektoratet sideløbende med Vejle Amt gennemført en VVM-undersøgelse for  

 rute 18, strækningen mellem Brande og Ris.
Vejle Amt har i september 2003 vedtaget tillæg nr. 7 til  

 Regionplan 2001-2013. Tillægget omfatter Diagonalvejen syd om Give, anlagt  

 som  

 motortrafikvej fra rundkørslen på rute 176 ved Uve til Vibjerg, hvor den  

 tilsluttes motorvejen mellem Brande Omfartsvej og Ris.
I henhold til  

 regionplantillægget forventes anlægsarbejderne for Diagonalvejen afsluttet i  

 2006/07.
VVM-undersøgelsen for Brande-Ris er gennemført i 2000-2002  

 med henblik på opfyldelse af Rådets direktiv 85/337/EØF (VVM-direktivet) som  

 ændret ved Rådets direktiv 97/11/EF.
Miljøundersøgelserne har omfattet  

 kortlægning af natur, kulturhistorie og landskab i en bred interessekorridor,  

 miljøvurdering af de foreslåede linjeføringer og indarbejdelse af miljøhensyn  

 i  

 projektet, herunder justering af linjeføringer, håndtering af vejvand samt  

 fauna- og stipassager, udlæg af erstatningsnatur m.m.
VVM-processen blev indledt med en offentlighedsfase, hvor  

 der blev afholdt borgermøde, og borgerne blev opfordret til at indsende idéer  

 og forslag til undersøgelsen.
Vejdirektoratet modtog i alt 15 svar, som er  

 indgået i undersøgelsen.
Undersøgelsen har omfattet et hovedforslag og  

 alternative linjeføringsforslag til anlæg af enten en motorvej eller en  

 motortrafikvej mellem Brande og Ris.
 Resultatet af undersøgelserne er beskrevet i  

 Vejdirektoratets rapport nr. 243: Rute 18 Brande-Ris, Ny højklasset  

 vej,  

 VVM-redegørelse, Sammenfattende rapport, 2002 som er sendt til  

 Trafikudvalget  

 med brev af 22. oktober 2002 (Trafikudvalget alm. del  bilag 105), samt  

 i en  

 række baggrundsrapporter og notater.
VVM-redegørelsen blev fremlagt for offentligheden fra 21.  

 oktober til 16. december 2002, og i tilknytning hertil blev der afholdt et  

 borgermøde i Give, hvor ca. 200 borgere deltog.
VVM-redegørelsen er endvidere  

 sendt til en række myndigheder, interesseorganisationer og foreninger.
 Vejdirektoratet har i denne fase modtaget 20 høringssvar  

 fra myndigheder, borgere, virksomheder og interesseorganisationer.
Høringen er beskrevet i Vejdirektoratets notat: Ny  

 højklasset vej mellem Brande og Ris.
Redegørelse vedr. den offentlige høring  

 21. oktober - 16. december 2002.
Ringkjøbing og Vejle amter samt Brande, Give, Herning,  

 Jelling, Tørring-Uldum og Vejle kommuner anbefaler i fællesskab, at  

 vejstrækningen Brande-Ris fra starten anlægges som motorvej.
Vejle Amt  

 anfører  

 særskilt, at det er af afgørende betydning for amtet, at den del af  

 projektet,  

 som indgår i Diagonalvejen syd om Give, kan åbne samtidig med Diagonalvejen i  

 2006, men peger ikke på en bestemt linjeføring.
Ringkjøbing Amt anbefaler  

 heller ikke en bestemt linjeføring.
Brande Kommune udtaler, at kommunen intet  

 har at indvende mod VVM-redegørelsens hovedforslag.
Give Kommune peger på  

 VVM-redegørelsens Alternativ 1 med den begrundelse, at forslaget berører  

 færrest ejendomme, samt at det er den natur- og miljømæssigt bedste løsning.
 To virksomheder, der er beliggende syd for Brande ved  

 Svindbækvej og beskæftiget med vindmøllefabrikation, anser VVM-redegørelsens  

 hovedforslag og Alternativ 2 for de bedste løsninger, og at den nordligste  

 linjeføring (Alternativ 2) vil forøge virksomhedernes udvidelsesmuligheder  

 mod  

 nord.
Hovedparten af høringssvarene fra borgere er fra lodsejere,  

 der berøres af enten hovedforslaget eller Alternativ 2. Flere udtrykker  

 bekymring for de fremtidige adgangsforhold til deres ejendomme, bl.a. i  

 henseende til erhvervsrelateret kørsel til ejendommene, idet en række lokale  

 veje i området bliver afbrudt eller omlagt.
Generelt udtrykkes et stort  

 lokalt  

 ønske om, at Alternativ 1 vælges frem for hovedforslaget, idet Alternativ 1  

 anses for det bedste ud fra såvel miljømæssige som menneskelige hensyn, da  

 dette forslag berører færrest ejendomme og mindst natur.
 Vejdirektoratet har efter høringen af borgere og  

 myndigheder anbefalet, at VVM-redegørelsens Alternativ 1 med nogle mindre  

 ændringer, som tager sigte på at imødekomme lodsejerønsker og Give Kommunes  

 anbefaling, lægges til grund for anlæg af en motorvej mellem Brande og Ris.  

 De  

 mindre ændringer i forhold til Alternativ 1 er som følger:
·  

 	  

    

 Linjeføringen  

 for motorvejen rykkes ca. 25 m længere væk fra Vejlevej mellem Nr.  

 Egsgårdsvej  

 og Svindbækvej ·  

 	  

    

 Den  

 forlagte Nr.
Egsgårdsvej føres over motorvejen tættere på den eksisterende  

 vej ·  

 	  

    

 Svindbækvej  

 føres over motorvejen i den eksisterende vejs linjeføring ·  

 	  

    

 Underføringen  

 for Lille Donnerupvej ændres fra en stiunderføring til en enkeltsporet  

 vejunderføring.
3. Lovforslagets indhold På baggrund af de gennemførte undersøgelser og høringen af  

 borgere og myndigheder samt i overensstemmelse med Vejdirektoratets  

 anbefaling  

 foreslås med lovforslaget en bemyndigelse til trafikministeren til at anlægge  

 en ca. 14 km lang ny hovedlandevej mellem Brande og Ris som motorvej på  

 grundlag af det i Vejdirektoratets VVM-redegørelse beskrevne Alternativ 1 med  

 mindre ændringer som beskrevet i punkt 2.
Samtidigt foreslås en bemyndigelse til at nedlægge den  

 nuværende hovedlandevejsstrækning 344, som motorvejen skal afløse, mellem  

 Brande Omfartsvej og Ris som hovedlandevej.
For at få en sammenhængende  

 hovedlandevej i første etape foreslås, at den nuværende landevej 537,  

 Givevej,  

 midlertidigt, dvs. indtil anden etape er gennemført, opklassificeres til  

 hovedlandevej mellem Hjortsballe-rundkørslen ved den eksisterende  

 hovedlandevej  

 344 og motorvejens tilslutning til Givevej.
4. Beskrivelse af vejanlægget 4.1 Funktion og kvalitet Vejen anlægges som motorvej.
Den indpasses i det omgivende  

 miljø og landskab på en æstetisk og miljømæssigt afbalanceret måde.
Den  

 trafiksikkerhedsmæssige standard skal være høj.
 Motorvejen dimensioneres, så der bliver mulighed for at  

 tillade en maksimal hastighed på 130 km/t.
 Vejprojektet gennemføres, så det færdige anlæg er  

 tidssvarende og har den beskrevne funktion.
 Processen, der løber fra projekteringen og  

 arealerhvervelsen via udbud i licitation til det egentlige anlægsarbejde,  

 gennemføres sådan, at projektets forløb er styret og dokumenteret.
 Under og efter anlægsperioden evalueres anlæggets effekt på  

 trafikafvikling, sikkerhed, nabotilfredshed og miljø.
4.2 Tværprofil Motorvejen anlægges som 4-sporet motorvej med to kørebaner  

 á 8,5 m, afstribet med to kørespor á 3,75 m og to kantbaner á 0,5 m, en 4 m  

 bred midterrabat med autoværn og belagte nødrabatter samt 2,5 m brede nødspor  

 og 1 m yderrabatter.
Motorvejens samlede bredde udgør således i alt 28,0 m.  

 Der  

 kan på delstrækninger blive behov for at øge bredden af midterrabatten for at  

 opnå tilstrækkelig oversigt i kurver, så der vil kunne tillades en maksimal  

 hastighed på 130 km/t.
4.3 Linjeføring Linjeføringen for motorvejen mellem Brande og Ris samt de  

 tilslutningsanlæg, der er omfattet af lovforslaget, fremgår af bilag 1.
Den ca. 14 km lange motorvej tager udgangspunkt ved Brande  

 Omfartsvej ved Nørre Askær og forløber herfra i en kurve imod sydøst, krydser  

 Nr.
Egsgårdsvej og Svindbækvej og fortsætter langs Vejlevej i en afstand på  

 ned  

 til 100 meter.
Motorvejen krydser Lønåvej og Dørkenvej samt Holstebro-Vejle  

 banen, der hæves ca. 3 m.
Herefter krydses Givevej og Vejlevej.
Syd for  

 Brande  

 Å forløber vejen mod øst i en kurve, der skærer Donneruplundvej og Lille  

 Donnerupvej.
Motorvejen forløber sydvest om ejendommen Vibjerggård,  

 fortsætter  

 syd om Pilkmosen og nord om Ris Bakker til sammenløb med den under anlæg  

 værende  

 motortrafikvej Ris-Ølholm.
 Med den valgte linjeføring er det tilstræbt at tage størst  

 mulige hensyn til landskab, natur og kulturmiljøer samt ejendomme og tekniske  

 anlæg i området.
 Der vil i detailprojekteringsfasen ske en nærmere  

 præcisering af linjeføringen, som vil blive endeligt fastlagt af  

 ekspropriationskommissionen.  

 I denne forbindelse vil der bl.a. blive taget hensyn til de berørte  

 landbrugsejendommes produktionsforhold, og der vil i muligt omfang blive  

 gennemført  

 jordfordelinger for at mindske generne for jordbruget i områderne langs  

 vejen.
4.4 Tilslutninger Der udføres tilslutninger nordøst for Give og nord for Ris  

 ved henholdsvis Givevej og Vejlevej.
Desuden etableres udfletningsanlæg til  

 Diagonalvejen syd om Give.
 Nordøst for Give hæves Givevej, og der etableres et fuldt  

 tilslutningsanlæg.
 Nord for Ris etableres et fuldt tilslutningsanlæg ved  

 Vejlevej, og på strækningen mellem Brande Å og Ris umiddelbart vest for  

 ejendommen Vibjerggård etableres et tilslutningsanlæg for tilslutning af  

 Diagonalvejen syd om Give.
 Tilslutningernes nærmere udformning vil blive fastlagt i  

 detailprojekteringsfasen.
4.5 Sideanlæg Der påregnes etableret samkørselspladser ved  

 tilslutningsanlæggene, mens der ikke etableres busstoppesteder på motorvejen.  

 Behovet for etablering af rastepladser vil blive vurderet, og anlæggene vil i  

 givet fald blive indarbejdet i forbindelse med detailprojekteringen.
4.6 Lokalvejnet, stier og jernbaneanlæg Følgende veje påregnes at blive ført over motorvejen: Nr.  

 Egsgårdsvej forlægges og føres over motorvejen, Svindbækvej føres over  

 motorvejen, Dørkenvej afbrydes og tilsluttes Lønåvej, der forlægges og føres  

 over motorvejen, samt Givevej, der hæves og føres over motorvejen.
Vejlevej  

 føres under motorvejen i begge skæringer.
Donneruplundvej og Lille Donnerupvej påregnes ført under  

 motorvejen, sidstnævnte som en enkeltsporet vejunderføring. Øvrige  

 kommuneveje,  

 private fællesveje og markveje, der krydser motorvejen, afbrydes.
Der skabes  

 i  

 nødvendigt omfang forbindelse via nye private fællesveje til offentlig vej.
 Endelig fastlæggelse af ændringer i det lokale vejnet vil  

 først ske i detailprojekteringsfasen og ved ekspropriationskommissionens  

 behandling.
 Holstebro-Vejlebanen hæves op til 3 m over en strækning på  

 1,5 km og føres over motorvejen.
4.7 Faunapassager Ingen udpegede habitatområder bliver påvirket af  

 motorvejen.
Odder, flagermus, spidssnudet frø, stor vandsalamander og  

 markfirben kan dog forekomme mellem Brande og Ris og er dyrearter, som ifølge  

 habitatdirektivet (92/43/EØF af 21. maj 1992) skal bevares.
For at undgå at  

 motorvejen påvirker disse arter påregnes etableret en række faunapassager,  

 nye  

 vandhuller, jorddiger og skovarealer.
Der etableres underførte faunapassager for råvildt og harer  

 syd for Egsgård Bæk, i området mellem Dørkenvej og Vejlevej, og mellem Ris  

 Bakker og Vejlevej.
Ved Dørken Vestermark, mellem Pilkmosen og Ris Bakker  

 samt  

 evt. ved Donnerup Mark etableres faunabroer for rå- og kronvildt.
Ved  

 motorvejens skæring med Vejlevej og Brande Å etableres en 180 m lang  

 landskabsbro.  

 I detailprojekteringsfasen undersøges mulighederne for at etablere  

 kombinerede  

 menneske- og faunapassager udvalgte steder.
Endvidere anlægges faunarør for grævling og padder på alle  

 strækninger, hvor vejen ligger i terræn eller på dæmning.
Alle  

 vandløbskrydsninger etableres med banketter på begge sider af vandløbet af  

 hensyn til odderforekomst.
Der opsættes efter behov vildthegn langs vejen  

 samt  

 på og ved de planlagte faunapassager.
Endelig fastlæggelse af faunapassager  

 m.v. sker i detailprojekteringsfasen.
4.8 Erstatningsnatur De skovområder og vandhuller, der forsvinder ved anlæg af  

 vejen, bliver retableret andetsteds.
4.9 Støjafskærmning Der anses ikke at være behov for at etablere  

 støjafskærmning i forbindelse med anlæg af motorvejen, da vejens placering  

 ikke  

 medfører uacceptable støjforhold ved større sammenhængende boligområder.
4.10 Vejudstyr og beplantning Vejen udstyres med vejtavler, autoværn, nødtelefoner,  

 kantpæle, trafikregistrerings- og vintervarslingsudstyr m.v.
Afmærkning på  

 kørebanen vil blive udført med reflekterende afmærkning.
Der etableres ikke  

 vejbelysning langs vejen, da strækningen er beliggende i åbent land, men  

 rundkørsler og signalregulerede kryds belyses.
Der etableres beplantning  

 langs vejen,  

 hvor dette er hensigtsmæssigt.
4.11 Vejafvanding Der etableres kantopsamling i vejsiderne, og vejvandet  

 ledes i et lukket opsamlingssystem til regnvandsbassiner.
I bassinerne kan  

 urenheder bundfældes og afstrømningen reguleres, inden vandet ledes til de  

 nærliggende vandløb.
Regnvandsbassinerne er desuden med til at sikre de  

 lokale  

 vandløb mod forurening i forbindelse med uheld på vejen, idet bassinerne er  

 forsynet med olieudskiller og lukkemekanisme.
 Placeringen og udformningen af bassinerne fastlægges i  

 forbindelse med detailprojekteringen.
4.12 Naboarealer Vejen forløber i åbent land, og det er tilstræbt at  

 indpasse vejen i det omgivende miljø og landskab på en æstetisk og  

 miljømæssigt  

 afbalanceret måde.
I den statslige udmelding til regionplanrevision 2001 fra  

 Miljøministeriet anføres bl.a.: Byvækst skal altid ske indefra  

 eksisterende by  

 og udad.
Lokalisering af erhvervsområder langs motorveje eller overordnede  

 veje  

 i åbent land er ikke i overensstemmelse med disse principper.
Der bør som  

 hovedregel ikke udlægges byvækstarealer inden for 300 m fra motorveje og  

 deres  

 tilslutningsanlæg, med mindre der er tale om en klar afrunding af byen i  

 forhold til vejanlægget.
 For at tilgodese ovennævnte hensyn anbefales det, at også  

 den kommunale og amtskommunale planlægning af arealerne langs motorvejen  

 følger  

 anbefalingen om, at nye byvækstarealer udenfor bymæssig sammenhæng ikke  

 udlægges nærmere end 300 m fra vejskel.
Generelt fastlægges en udvidelsesbyggelinie i begge  

 vejsider med en afstand på 50 m fra motorvejens midtlinie og 35 m fra  

 rampernes  

 yderste kørebanekanter.
Byggelinierne tinglyses på de relevante ejendomme i  

 henhold til lov om offentlige veje § 34.
5. Trafikale konsekvenser Ved anlæg af motorvejen flyttes den gennemkørende trafik  

 fra den eksisterende rute 18, Vejlevej, til den nye motorvej.
Dette medfører,  

 at Vejlevej i fremtiden får en anden funktion, idet den hovedsageligt skal  

 betjene lokaltrafikken fra de tilstødende kommuneveje og private ejendomme.  

 Det  

 forventes, at Vejlevej får en årsdøgnstrafik (i 2010- trafikniveau) på ca.  

 100  

 biler mellem Hjortsballe og Brande og ca. 1.300 biler mellem Hjortsballe og  

 Ris  

 efter anlæg af motorvejen.
 Motorvejen forventes at få en årsdøgnstrafik på 13.-14.000  

 biler (i 2010-trafikniveau), når hele strækningen mellem Herning og Vejle er  

 udbygget til motorvej, i kombination med Diagonalvejen syd om Give.
6. Trafiksikkerhed I 5-års perioden 1997-2001 er der på Vejlevej på  

 strækningen mellem Brande Omfartsvej og Ris registreret 33 uheld, heraf 13  

 med  

 personskade.
Der er 6 dræbte og 7 alvorligt tilskadekomne.
Den mest  

 uheldsbelastede strækning er mellem Lønå og Hjortsballe.
Det forventes, at anlæg af motorvejen i alt vil medføre en  

 besparelse på 5 uheld med personskade pr. år.
Reduktionen vedrører såvel  

 Vejlevej mellem Brande og Ris som en lang række andre veje mellem Vejle og  

 Herning, idet disse vil blive aflastet for den trafik, der i stedet vælger at  

 benytte motorvejen.
 Ved anlæg af en 1. etape af motorvejen mellem Ris og  

 Givevej gennemføres en trafiksikkerhedsrevision af strækningen mellem Brande  

 Omfartsvej og motorvejens tilslutning til Givevej.
7. Plan- og beskyttelsesforhold Vejanlægget berører ikke områder, der er udpeget som  

 nationale eller internationale beskyttelsesområder.
Det berører to steder  

 skove  

 med fredskovspligt (Nørre Askær Skov og Ris Mark Plantage (ved Pilkmosen)).  

 Det  

 skovareal, der bliver fældet, erstattes af ny skov.
Vejanlægget gennemskærer  

 otte beskyttede naturtyper og tre jorddiger, som er beskyttet i henhold til  

 naturbeskyttelsesloven,  

 men er herudover ikke i konflikt med fortidsminder eller kirkeomgivelser.  

 Vejanlægget gennemskærer to områder, der er udpeget til kulturmiljø af Vejle  

 Amt, ét ved Hjortsballe og ét omkring Ris Bakker og Pilkmose.
Vejle Amt har meddelt, at den med dette lovforslag foreslåede  

 linjeføring tager bedst hensyn til landskab og natur, idet det dog bemærkes,  

 at  

 nødvendige tiltag til imødegåelse af afdræning af Pilkmosen skal fastlægges i  

 detailprojekteringsfasen.
Amtet forventer at give de nødvendige tilladelser  

 efter naturbeskyttelsesloven, forudsat at faunapassager og  

 erstatningsbiotoper  

 etableres som beskrevet i VVM-redegørelsen.
 Ringkjøbing Amt har meddelt, at de for projektet nødvendige  

 tilladelser efter naturbeskyttelsesloven og miljøbeskyttelsesloven kan  

 forventes givet, og at der kan knyttes vilkår til tilladelserne.
 Skov- og Naturstyrelsen har meddelt sin principgodkendelse  

 af projektet i henhold til naturbeskyttelseslovens § 20 på vilkår af:
·  

 	  

    

 at  

 Pilkmosens vandspejl ikke ændres ·  

 	  

    

 at  

 bestemmelserne i habitatdirektivets artikel 12, stk. b er overholdt,  

 således at der i anlægsfasen ikke forsætligt sker forstyrrelse af de i  

 habitatdirektivets bilag IV oplistede arter (herunder bl.a. odder, løgfrø,  

 stor  

 vandsalamander og spidssnudet frø), i særdeleshed i perioder, hvor dyrene  

 yngler, udviser yngelpleje, overvintrer eller vandrer, ·  

 	  

    

 at det  

 ved nedlæggelse af vandhuller og etablering af faunapassager og hegning er  

 sikret, at bestemmelserne i habitatdirektivets artikel 12, stk. d er  

 overholdt, således at der ikke sker beskadigelse eller ødelæggelse af yngle-  

 eller rasteområder for de i habitatdirektivets bilag IV oplistede arter  

 (herunder bl.a. stor vandsalamander, spidssnudet frø og løgfrø), ·  

 	  

    

 at de i  

 VVM-redegørelsen angivne afværgeforanstaltninger og forudsætninger i videst  

 muligt omfang bliver inddraget i projektet, og ·  

 	  

    

 at der,  

 hvor det er muligt, i forbindelse med paddevandhuller, herunder vandhuller  

 med  

 ynglende bilag IV arter, indenfor projektområdet/korridoren også etableres  

 paddehegn i kombination med etablering af faunapassager for bl.a. padder.  

 Længden af paddehegn bør afhænge af den enkelte situation, under hensyn til  

 arten og dens vandringsmønster samt de landskabelige forhold (topografi og  

 bevoksning).
 De konkrete tilladelser og dispensationer, der er  

 nødvendige for anlæggets gennemførelse, vil blive søgt løbende i forbindelse  

 med projekteringen af anlægget.
8. Miljømæssige konsekvenser I VVM-redegørelsen har Vejdirektoratet redegjort for de  

 forventede miljømæssige konsekvenser af vejanlægget.
Konsekvenserne er  

 resumeret nedenfor.
8.1 Arealindgreb og barrierevirkning Anlæg af motorvejen med eventuelle råstofgrave lokalt  

 omkring projektet vil påvirke den nuværende arealanvendelse, og en del  

 ejendomme vil blive berørt enten direkte ved et arealindgreb, eller ved at  

 motorvejen  

 kommer til at udgøre en barriere, fordi krydsning kun bliver mulig ved over-  

 og  

 underføringer.
Det medfører ændrede adgangsforhold til flere ejendomme.
Til  

 gengæld bliver barrierevirkning og oplevet risiko væsentligt mindre på den  

 nuværende hovedlandevej.
Det vurderes, at 4-6 ejendomme vil skulle  

 totaleksproprieres.
Alle ekspropriationer gennemføres efter reglerne i lov om  

 fremgangsmåden ved ekspropriation vedrørende fast ejendom, jf. lbk. nr. 672  

 af  

 19. august 1999.
8.2 Støj, luft og klima Motorvejen vil medføre en reduktion i  

 støjbelastningstallet, der er udtryk for den samlede gene fra trafikken på  

 hele  

 det vejnet, hvor trafikken ændres, fra 63 til 62 og det samlede antal  

 støjbelastede boliger langs vejene på dette vejnet bliver reduceret med ca.  

 10.  

 Langs motorvejen vil ca. 20 enkeltejendomme blive belastet med mere end 55  

 dB.  

 Antallet afhænger af den endelige fastlæggelse af linjeføring og af antallet  

 af  

 ejendomme, der eksproprieres.
Såfremt enkeltliggende ejendomme skal  

 støjbeskyttes,  

 vil der i forbindelse med ekspropriationerne blive taget stilling til art og  

 omfang heraf.
 Anlæg af motorvejen vil betyde en minimal stigning på ca.  

 0,1 pct. i udledning af CO, CO  

  

 2  

  

 og partikler, og et tilsvarende minimalt  

 fald i udledning af HC og NO  

  

 x  

                                                                       .
8.3 Natur, landskab og fortidsminder Motorvejen forløber igennem et område med marker, spredt  

 bebyggelse og natur.
Ingen landskabsfredninger bliver direkte berørt, men  

 vejen  

 vil blive en ny barriere for mennesker og dyr i landskabet.  

 Barrierevirkningen  

 vil blive mindsket af, at der anlægges fauna- og stipassager under og over  

 vejen.
De arealer, der bliver berørt under anlægsarbejderne, vil blive  

 retableret.
Mellem Givevej og Vejlevej gennemskærer vejen et  

 kulturmiljø omkring et gammelt vejkryds.
Ingen af enkeltelementerne i området  

 bliver direkte berørt, men sammenhængen forsvinder ved anlæg af vejen.
Et  

 andet  

 kulturmiljø med mange gravhøje omkring Ris Bakker bliver ligeledes  

 gennemskåret  

 som følge af vejen.
Vejen berører ingen enkeltelementer, men vil virke  

 forstyrrende  

 på helheden.
Vejen berører herudover tre jorddiger.
8.4 Friluftsliv Motorvejen vil begrænse adgangsmulighederne i det åbne land  

 og øge støjpåvirkningen af dette.
 Campingpladsen i Ris Bakker vil opleve øget støj, og en  

 besøgshave ved Donneruplundvej med overnatningsplads bliver stærkt beskåret  

 af  

 motorvejen.
8.5 Overfladevand og grundvand Vejvandet ledes gennem bassiner, som udjævner afstrømningen  

 og nedbringer mængden af skadelige stoffer, inden det ledes til vandløb.  

 Afvandingssystemet sikrer, at der under normale omstændigheder ikke vil være  

 nogen risiko for belastning af grundvandskvaliteten.
Vejanlægget har forløb  

 gennem indvindingsoplande til to private vandværker, og enkelte private  

 vandboringer kan blive berørt.
Risikoen for at forringe kvaliteten af  

 drikkevandet i forhold til i dag vurderes som yderst begrænset.
8.6 Ressourceforbrug Det samlede forbrug af grusmaterialer til vejens opbygning  

 er vurderet til ca. 425.000 m  

  

 3  

  

 samt 40.000 m  

  

 3  

  

 beton.  

 Forbruget af sand og grus svarer til ca. 15 pct. af den samlede indvinding  

 pr.  

 år i Vejle Amt.
Hertil kommer forbrug af asfalt på ca. 205.000 tons og ca.  

 4.000 tons stål.
Ved anlæg af motorvejen er der 550.000 m  

  

 3  

  

 jord i  

 underskud.
Den manglende jord forventes fremskaffet enten ved at lave lokale  

 råstofgrave eller ved genbrug af overskudsjord fra Vejle Amts anlæg af  

 Diagonalvejen syd om Give.
Det forventes, at genanvendelige materialer så  

 vidt  

 muligt anvendes ved anlæg af den nye vej, herunder forurenet jord og  

 restprodukter, i det omfang de ikke udgør nogen fare for jord og/eller  

 grundvand.
8.7 Forurenet jord Motorvejen berører ingen kendte lokaliteter med forurenet  

 jord, men anlæg af vejen medfører, at der vil blive foretaget anlægsarbejde i  

 vejrabatjord, der er klassificeret som potentielt forurenet.
Denne jord vil  

 som  

 udgangspunkt indgå i motorvejen efter myndighedernes anvisning/tilladelse.
9. Alternativer Som led i Vejdirektoratets VVM-undersøgelse er 3  

 alternative linjeføringer for anlæg af en højklasset vej som henholdsvis  

 motorvej eller motortrafikvej mellem Brande og Ris undersøgt.
Som alternativ  

 er  

 også indgået et 0+alternativ, der indeholder forbedringer af den eksisterende  

 rute 18 mellem Brande og Ris, jf. bilag 2.
Vejdirektoratet pegede i VVM-redegørelsen på et  

 hovedforslag med en linjeføring, der på den nordlige del forløber i en stor  

 kurve i en vis afstand fra den nuværende rute 18 (Vejlevej). Vejen, der udgår  

 fra Brande Omfartsvej, føres under Holstebro-Vejlebanen, uden at denne hæves.  

 Vejen forløber herefter henover Dørken Vestermark, og den krydser Vejlevej  

 ved  

 Donneruplundvej.
Herfra forløber vejen i en bue syd om Pilkmosen og nord om  

 Ris  

 Bakker til Ris.
Alternativ 1 er mellem Hjortsballe og Ris sammenfaldende  

 med hovedforslaget, men ligger mod nord tættere på Vejlevej i en afstand på  

 ned  

 til 100 m.
Jernbanen skal hæves op til 3 m over en strækning på 1,5 km for,  

 at  

 vejen kan føres under.
Alternativ 2 er ligeledes sammenfaldende med hovedforslaget  

 på strækningen mellem Hjortsballe og Ris.
Fra Hjortsballe til Brande ligger  

 linjeføringen for Alternativ 2 nordøst for hovedforslaget og krydser Nr.  

 Egsgårdsvej, Svindbækvej og Lønåvej, samt føres under jernbanen.
Som alternativer er desuden vurderet en række andre  

 linjeføringer, som alle i princippet er varianter af linjeføringen i  

 hovedforslaget  

 både som motorvej og som motortrafikvej.
Derudover er vurderet 2 linjer vest  

 om  

 Give med forbindelse til Diagonalvejen syd om Give.
 I den høring, som Vejdirektoratet har gennemført, har Give  

 Kommune og en del lodsejere peget på Alternativ 1 som den ønskede  

 linjeføring,  

 idet den anses for at være den natur- og miljømæssigt bedste løsning.  

 Alternativ 1 er ligeledes den løsning, som vil berøre færrest ejendomme.
 Vejdirektoratet har på baggrund af de lokale ønsker til  

 linjeføringen anbefalet, at motorvejen anlægges efter Alternativ 1.
10. Økonomiske og administrative konsekvenser for  

 det offentlige På baggrund af en vurdering af udgifterne til projektering,  

 tilsyn, administration, arealerhvervelse og anlæg, samt omkostninger til  

 nedklassificering af den eksisterende Vejlevej er der beregnet et samlet  

 basisoverslag over udgifterne til anlæg af motorvejen.
 Basisoverslaget er behæftet med usikkerhed, da udgifterne  

 bl.a. til ekspropriationer, jordarbejder og asfaltarbejder ikke kan beregnes  

 præcist på forhånd, idet projektets detaljerede linjeføring, mængder mv.  

 først  

 kendes på et senere tidspunkt, ligesom konjunktur- og konkurrencesituationen  

 på  

 licitationstidspunktet er af væsentlig betydning for anlægsomkostningernes  

 endelige størrelse.
På baggrund af Vejdirektoratets vurdering er der ved  

 anvendelse af analysemetoden successiv princippet gennemført en  

 usikkerhedsanalyse.
Af VVM-redegørelsen fremgår, at der herved er fremkommet  

 et  

 anlægsoverslag med en middelværdi på 520 mio. kr. (2002-priser) for  

 motorvejen  

 Brande-Ris anlagt som én samlet strækning med en tilknyttet usikkerhed, der  

 indebærer, at der er 50 pct. sandsynlighed for, at anlægsudgifterne bliver  

 mindre end det anførte og tilsvarende 50 pct. sandsynlighed for, at udgiften  

 bliver større.
 Blandt de forhold, der eventuelt vil kunne forsinke  

 og/eller fordyre projektet, er omfanget af arkæologiske udgravninger eller  

 eventuelle ændrede krav til motorvejsanlægget knyttet til f.eks.  

 trafiksikkerhed, støj eller lignende.
 Der er beregnet en intern rente for projektet på ca. 7 pct.  

 I beregningen indgår trafikanternes besparelser og kørselsomkostninger,  

 uheldsomkostninger, trafikstøj, barrierevirkning og oplevet risiko, lokal og  

 regional luftforurening samt vejvedligeholdelse.
 For første etape af motorvejen mellem Ris og Givevej er der  

 beregnet et anlægsoverslag med en middelværdi på 266 mio. kr. (2004-priser),  

 og  

 det er vurderet, at udgiften med 90 pct. sandsynlighed vil blive mindre end  

 313  

 mio. kr.
 Udgifterne til første etape, der er indbudgetteret på FL  

 2004, forventes at fordele sig som følger (2004-priser):
 2004:
 7  

 mio. kr.
 2005:
 15  

 mio. kr.
 2006:
 36  

 mio. kr.
 2007:
 98  

 mio. kr.
 2008:
 107  

 mio. kr.
 2009:
 2  

 mio. kr.
 2010:
 1  

 mio. kr.
 Første etape forventes at kunne åbnes for trafik i 2008.
Der er ikke fastlagt en tidsplan for anlæg af anden etape.  

 Anlægsudgifterne til anden etape vil afhænge af en række forhold, herunder  

 tidspunktet for anlægsarbejdets gennemførelse.
Forinden der træffes  

 beslutning  

 om igangsættelse af anden etape, vil der blive foretaget en fornyet  

 usikkerhedsvurdering  

 af anlægsudgifterne til denne etape.
 Anlægsarbejdet forestås af Vejdirektoratet og har således  

 primært økonomiske og administrative konsekvenser for Vejdirektoratet.
Arbejdet med at beskrive anlægget i et detailprojekt, som  

 kan danne baggrund for udbud, udføres af Vejdirektoratet i samarbejde med  

 eksterne rådgiverfirmaer.
Rådgivningsopgaver og anlægsarbejder udbydes efter  

 gældende regler herfor.
Vejdirektoratet og dets bygherrerådgivere fører  

 tilsyn  

 med entreprenørernes arbejde for at sikre, at det aftalte arbejde leveres i  

 den  

 aftalte kvalitet, tid og pris.
Herudover skal projektforløbet styres,  

 kontrolleres og dokumenteres, og den nødvendige information formidles til  

 trafikanter og naboer.
Til projektering, tilsyn og administration er budgetteret  

 med 17 pct. af de samlede udgifter.
Heraf er ca. 5 pct. lønninger til  

 Vejdirektoratets eget personale, ca. 7 pct. omkostninger til eksterne  

 rådgivere  

 og ca. 5 pct. øvrige driftsudgifter.
11. Økonomiske og administrative konsekvenser for  

 erhvervslivet Anlæg af motorvejen mellem Brande Omfartsvej og Ris vil  

 forbedre trafikafviklingen på rute 18 mellem Herning og Vejle og derved  

 reducere transportudgifterne for erhvervslivet.
 I anlægsfasen skønnes der at være en direkte og indirekte  

 beskæftigelse på ca. 1.400 mandår.
 Lovforslaget har været forelagt Erhvervs- og  

 Selskabsstyrelsens Center for Kvalitet i ErhvervsRegulering, der har  

 vurderet,  

 at forslaget ikke indeholder administrative konsekvenser for erhvervslivet.  

 Forslaget er derfor ikke blevet forelagt et af Økonomi- og  

 Erhvervsministeriets  

    

  

 virksomhedspaneler.
12. Forholdet til borgerne Det færdige anlæg vil samlet set forbedre trafik- og  

 miljøforholdene for borgerne i området mellem Brande og Ris, men berører  

 samtidig direkte og indirekte en del naboer bl.a. i form af ekspropriationer  

 og  

 lukninger af mindre veje.
 I det videre forløb i anlægsprocessen vil borgerne i  

 området bl.a. på www.trafikken.dk løbende blive informeret om vejarbejdets  

 karakter og tidsplan, og ejerne af de berørte ejendomme vil blive inddraget  

 direkte ved breve fra Vejdirektoratet og ekspropriationsmyndighederne.
 Vejdirektoratet vil gennem brugerundersøgelser måle naboers  

 og lodsejeres tilfredshed med Vejdirektoratets kommunikation, således at  

 kommunikationen om nødvendigt kan forbedres.
13. Forholdet til EU-retten De miljøundersøgelser og høringer, der er gennemført,  

 opfylder kravene i Rådets direktiv 85/337/EØF af 27. juni 1985 om vurdering  

 af  

 visse offentlige og private projekters indvirkning på miljøet (EF-Tidende  

 1985  

 nr.
L 175, side 40) som ændret ved Rådets direktiv 97/11/EF af 3. marts 1997  

 (EF-Tidende 1997 nr.
L 73, side 5). Ingen fuglebeskyttelses- eller  

 habitatområder i henhold til Rådets direktiver 79/409/EØF af 2. april 1979  

 (beskyttelse af vilde fugle) (EF-Tidende 1979 nr.
L 103, side 1) og 92/43/EØF  

 af 21. maj 1992 (habitatdirektivet) (EF-Tidende1995 nr.
L 1, side 135) bliver  

 påvirket af motorvejen.
For at undgå at motorvejen påvirker de arter, der er  

 omfattet af habitatdirektivets bilag IV, etableres en række faunapassager,  

 nye  

 vandhuller, jorddiger og skovarealer.
14. Høring over lovforslaget Lovforslaget har været i høring hos Vejle Amt, Ringkjøbing  

 Amt, Give Kommune og Brande Kommune.
Høringssvarene vil blive fremsendt til  

 Trafikudvalget, ledsaget af de kommentarer, som udtalelserne måtte give  

 anledning til.
Samlet  

 vurdering af lovforslagets konsekvenser Positive konsekvenser / mindreudgifter Negative konsekvenser / merudgifter Økonomiske konsekvenser for stat, kommuner og  

 amtskommuner Mindre udgifter for stat, kommuner og amtskommuner som  

 følge af færre trafikuheld Udgift for staten til anlæg på 520 mio. kr.  

 (2002-priser) (266 mio. kr. for 1. etape) (2004-priser) (middelværdi) Begrænsede merudgifter til drift og vedligehold af veje Administrative konsekvenser for stat, kommuner og  

 amtskommuner Ingen Begrænset meradministration for Vejdirektoratet i anlægsfasen Økonomiske konsekvenser for erhvervslivet Forventes at forbedre trafikafviklingen på rute 18 og  

 derved reducere transportudgifterne Reducerer landbrugsarealer og ændrer arealanvendelsen Administrative konsekvenser for erhvervslivet Ingen Ingen Miljømæssige konsekvenser Forbedret håndtering af vejafvandingen Færre trafikdræbte dyr, hvor vejen hegnes Ændrer naturområder og giver en barriere og en ny  

 støjkilde i landskabet.
Den samlede luftforurening og CO  

  

 2  

  

 -  


  

 emission  

 bliver lidt forøget Administrative konsekvenser for borgerne Ingen Ingen Forholdet til EU-retten De miljøundersøgelser og høringer, der er gennemført,  

 opfylder kravene i VVM-direktivet.
Ingen fuglebeskyttelses- eller  

 habitatområder i henhold til Rådets direktiver bliver påvirket af motorvejen.  

 For at undgå at motorvejen påvirker de arter, der er omfattet af  

 habitatdirektivets bilag IV, etableres en række faunapassager, nye  

 vandhuller, jorddiger og skovarealer Bemærkninger til lovforslagets enkelte bestemmelser Til § 1 Forslaget omfatter en bemyndigelse til at anlægge en ca. 14  

 km lang motorvej mellem Brande Omfartsvej og Vejlevej ved Ris.
 Som en konsekvens af bestemmelsen i nr. 1 foreslås i nr. 2  

 en bemyndigelse til trafikministeren til at nedlægge strækningen af den  

 nuværende hovedlandevej 344, der vil blive afløst af den i nr. 1 nævnte  

 hovedlandevejsstrækning, som hovedlandevej.
 Ud fra en vurdering af den fremtidige trafikbelastning på  

 Vejlevej mellem Brande Omfartsvej og Ris og af sammenhængen med de nuværende  

 landeveje og kommuneveje har Vejdirektoratet foreslået de berørte  

 amtskommuner  

 og kommuner, at strækningen nedklassificeres til landevej mellem Ris og  

 Hjortsballe under bestyrelse af Vejle Amt, og til kommunevej mellem  

 Hjortsballe  

 og Brande Omfartsvej under bestyrelse af henholdsvis Give Kommune og Brande  

 Kommune for de strækninger, der ligger i de respektive kommuner.
 For at få en sammenhængende hovedlandevej i en første etape  

 foreslås i nr. 3 en bemyndigelse til trafikministeren til midlertidigt, dvs.  

 indtil anden etape er gennemført, at opklassificere den nuværende landevej  

 537,  

 Givevej, til hovedlandevej mellem Hjortsballe-rundkørslen og motorvejens  

 tilslutning til Givevej.
Til § 2 Det foreslås, at loven træder i kraft den 1. juli 2004.
