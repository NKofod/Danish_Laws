Cirkulære  

 om den Fælles Offentlige Adressedatabase  

  

 (til alle ministerier og styrelser) § 1.  

  

 IT-  

 og Telestyrelsen etablerer en Fælles Offentlig Adressedatabase (FOA). FOA har  

 til formål at fungere som adressedatabase for alle statslige institutioner.
Stk. 2.  

  

 Statslige  

 institutioner er forpligtet til løbende at indgive oplysninger til databasen,  

 herunder oplysninger om institutionens adresse og hjemmeside-adresse,  

 telefon-  

 og telefaxnumre, epost-adresse og sikker epost-adresse, institutionens  

 organisation,  

 navne på medarbejdere, stillingsbetegnelser for medarbejdere, medarbejdernes  

 direkte telefonnumre og medarbejdernes direkte epost-adresser.
Oplysningernes  

 form og indhold fastsættes af IT- og Telestyrelsen.
 § 2.  

  

 IT-  

 og Telestyrelsen står for driften og vedligeholdelsen af FOA.
 Stk. 2.  

  

 IT- og Telestyrelsen koordinerer  

 indsamling og sikrer opbevaring og tilgængelighed af adressedata for de  

 statslige  

 institutioner.
 § 3.  

  

 De  

 statslige institutioner er hver især forpligtet til at udpege en eller flere  

 kontaktpersoner, som over for IT- og Telestyrelsen repræsenterer den  

 pågældende  

 myndighed med ansvar for opdatering af adresse- og kontaktoplysninger i FOA.
§ 4.  

  

 De  

 statslige institutioner betaler et årligt abonnement til IT- og Telestyrelsen  

 for at være optaget i FOA, jfr.
Finansministeriets vejledning om  

 priskalkulation.
Abonnementet skal dække udgifter forbundet med udvikling og  

 drift af FOA.
Abonnementsprisen fastsættes årligt af IT- og Telestyrelsen, og  

 betales forud.
 Stk. 2.  

  

 Statslige  

 institutioner med mindre end fem ansatte (ekskl. studenter og  

 servicemedarbejdere) fritages for betaling af årligt abonnement.
 § 5.  

  

 Cirkulæret træder i kraft den 15. juni 2006.
