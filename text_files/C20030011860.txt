Vejledning om lægers journalføring (Til landets læger) 1. Indledning Vejledningen knytter sig til Sundhedsstyrelsens  

 bekendtgørelse nr. 846 af 13. oktober 2003 om lægers pligt til at føre  

 ordnede  

 optegnelser (journalføring).
 Vejledningens formål er at præcisere indholdet af  

 bekendtgørelsen.
1.1 Alle læger Enhver læge skal føre journal om sin virksomhed vedrørende  

 sygdoms- og ulykkestilfælde, såfremt lægen skønner, at tilfældets umiddelbare  

 sandsynlige følger vil kunne foranledige det offentlige til at rette  

 forespørgsler til ham vedrørende diagnose og behandling.
1.1.1 Læger ansat på sygehuse For læger ansat på sygehuse er der ubetinget pligt til  

 journalføring omfattende enhver behandling, herunder på skadestuer og i  

 ambulatorier.
1.1.2 Praktiserende speciallæger Praktiserende speciallæger har desuden pligt til at føre  

 optegnelser over mere indgående behandlinger (fx operationer), som foretages  

 i  

 lægens privatkonsultation eller i patientens hjem.
1.1.3 Alment praktiserende læger  

  

 (speciallæger i almen medicin) Også i almen praksis foretages der en lang række  

 behandlinger, som forudsætter en stadig kontakt med patienten.
Det vil for at  

 opnå en tilfredsstillende behandling og kontrol med sygdommen være  

 nødvendigt,  

 at lægen fører relevante optegnelser over forløbet, herunder objektive fund,  

 laboratorieundersøgelser, ordinationer mv., jf. lægelovens § 6,  

 hvorefter  

 en læge under udøvelsen af sin gerning er forpligtet til at vise omhu og  

 samvittighedsfuldhed, hvilket efter Sundhedsstyrelsens opfattelse forudsætter  

 ordnede optegnelser.
2  

                                                                          .  

                                                                              

 Journalens funktion Sygehuslægers journalføring har til opgave at fungere som  

 det nødvendige interne kommunikationsmiddel mellem det personale, der  

 deltager  

 i undersøgelse, behandling og pleje af en patient, med det formål at sikre  

 det  

 bedst mulige grundlag for den diagnostiske proces og iværksættelsen af den  

 adækvate behandling.
 Praktiserende speciallæger, jf. pkt. 1.1.2, foretager  

 behandlinger af sygdomstilfælde, hvor det er påkrævet, at man gennem  

 journaloptegnelserne kan få detaljerede oplysninger om sygdommen og de  

 udførte  

 undersøgelser og behandlinger.
Alment praktiserende lægers behov for journalføring, jf.  

 pkt. 1.1.3, adskiller sig fra sygehuses og praktiserende speciallægers  

 journaler.
Der er ofte tale om lange forløb mellem patient og læge uden behov  

 for at kommunikere med andre læger eller sundhedsmyndigheder.
Dette forhold  

 må  

 nødvendigvis præge journalens udformning.
Den alment praktiserende læge skal  

 således vurdere, hvilke oplysninger, der er relevante at tilføre journalen.  

 Oplysningernes relevans og detaljeringsgrad må baseres på lægens skøn over,  

 hvad der er nødvendigt for at sikre patientens udredning og behandling, og  

 hvilke konsekvenser en begivenhed kan få.
 Journalen skal generelt indeholde nødvendig dokumentation  

 til opfyldelse af de krav, som lovgivningen i øvrigt stiller til  

 journalføring.
3  

                                                                          .  

                                                                              

 Journalen, jf. bekendtgørelsens § 2-3 Journalen er et arbejdsredskab som grundlag for  

 undersøgelse, behandling, pleje mv. og har først og fremmest betydning for  

 patientsikkerheden, både diagnostisk, behandlingsmæssigt og plejemæssigt.
 Journalen er også et vigtigt informationsgrundlag for  

 patienten.
 Journalen kan endvidere have betydning i forbindelse med  

 tilsyn og kontrol af lægers faglige virksomhed og ved behandling af sager i  

 Sundhedsvæsenets Patientklagenævn og Patientforsikringssystemet.
 Herudover kan journalen være et incitament til faglig  

 udvikling og give mulighed for at vurdere kvaliteten og effektiviteten af det  

 udførte arbejde.
 Journalen kan også have væsentlig betydning for  

 forskningsprojekter.
3.1  


  

 Teknik Journalen kan være fremstillet i skrift eller billede, eller  

 der kan være tale om optagelser, som kan læses, aflyttes eller opfattes ved  

 hjælp af tekniske hjælpemidler.
Teksten skal være let læselig.
Båndoptagelser og videooptagelser kan ikke træde i stedet  

 for sædvanlige journaloptagelser.
Båndoptagelser mv. er en del af  

 journalmaterialet, så længe de eksisterer.
Hvis båndoptagelser mv. benyttes  

 som  

 grundlag for journaloptagelser, må de først slettes, når de nødvendige  

 oplysninger er journalført på sædvanlig måde.
 Journalen er »teknikneutral«, dvs. der findes ikke særlige  

 regler i relation til journalføring afhængig af, hvilken teknik der er  

 anvendt.
 Elektroniske patientjournaler skal således opfylde de samme  

 krav til journalføring som manuelt førte journaler.
 Elektroniske journaloplysninger skal kunne udskrives på  

 papir.
4  

                                                                          .  

                                                                              

 Journalføringspligten, jf. bekendtgørelsens §§ 4 - 7 Journaler skal føres, når der som led i sundhedsmæssig  

 virksomhed foretages undersøgelse og/eller behandling mv. af patienter.
Journalen skal være entydig.
Diagnoser bør journalføres på  

 latin.
Forkortelser kan anvendes, men bør være umiddelbart forståelige for  

 andre personer, der deltager i behandlingen af patienten.
Lægen skal efterfølgende på baggrund af journalen kunne  

 redegøre for, hvad der er foretaget.
Journalens forståelighed er også af  

 betydning for bl.a. kommunikation i tilfælde af, at andre personalegrupper  

 skal  

 bruge journaloptegnelserne i deres arbejde.
 Journaler, herunder standardjournaler, skal indeholde  

 relevante oplysninger om undersøgelse, behandling mv., information og  

 samtykke  

 og eventuel rådgivning i et sådant omfang, at det er dækkende for, hvad er er  

 sket i forbindelse med undersøgelse, behandling mv. af patienten.
 Journaloptegnelserne skal føres fortløbende og uden ugrundet  

 ophold, efter at undersøgelsen, behandlingen mv. har fundet sted.
 Patienten skal i fornødent omfang oplyses om, at der føres  

 journal, men kan ikke bestemme, at relevante oplysninger ikke må journalføres  

 eller i øvrigt stille krav om journalføring.
5  

                                                                          .  

                                                                              

 Indhold,  

 jf. bekendtgørelsens § 9 Sundhedsstyrelsens bekendtgørelse om lægers pligt til at  

 føre ordnede optegnelser (journalføring) § 9, opstiller en række  

 mindstekrav til journalens indhold.
Bestemmelsen indeholder en lang opregning af oplysninger,  

 som skal indgå i journalen, hvis de er relevante og nødvendige.
I mange  

 patientjournaler vil en række af de opregnede typer af oplysninger selvsagt  

 ikke være aktuelle.
På den anden side kan der være oplysninger, som ikke er  

 nævnt i opregningen, men som er relevante og nødvendige i forbindelse med den  

 enkelte patient og som derfor skal journalføres.
 Der skal oprettes en journal for hver patient.
Lægen kan foretage en sortering eller resumering af indkomne  

 undersøgelsesresultater og dokumenter, som skal indgå i journalen.
Det er  

 lægens ansvar, at relevante oplysninger er tilgængelige, og at kilden kan  

 identificeres.
Det skal fremgå tydeligt, om der er tale om originale  

 formuleringer eller lægens tolkning.
 Der stilles således ikke krav om, at den modtagende læge  

 opbevarer fax-meddelelser, speciallægers svar, der foreligger i papirudgave  

 eller notater/epikriser fra sygehuse, når de relevante oplysninger fra de  

 omhandlede dokumenter er trukket ud og overført til den modtagende læges  

 journal med tydeliggørelse af, hvorfra oplysningerne stammer.
 Hvis lægen fører journalen elektronisk og vælger at opbevare  

 dokumenter, som er modtaget fra andre sundhedspersoner, fotografier,  

 røntgenbilleder mv. i en papirbaseret journal, bør det ved krydshenvisning  

 fremgå, at der findes en elektronisk og en papirbaseret journal, og hvilken  

 type dokumentation, der befinder sig i disse.
 Materialet fra andre sundhedspersoner kan også modtages  

 elektronisk og lagres i den elektroniske journal, eller sundhedspersonen kan  

 vælge at scanne materialet ind i den elektroniske journal under iagttagelse  

 af  

 de nødvendige sikkerhedsforanstaltninger.
5.1 Særligt om journalføring af information og  

 samtykke, jf. bekendtgørelsens § 10 Information og samtykke er en forudsætning for lovligheden  

 af lægelige indgreb.
Det er derfor af væsentlig betydning, at journalen  

 indeholder relevante oplysninger herom.
 Reglerne om patienternes selvbestemmelse/information og  

 samtykke fremgår af lov nr. 482 af 1. juli 1998 om patienters retsstilling,  

 kap. 2.
 I medfør af Sundhedsstyrelsens bekendtgørelse nr. 665 af 14.  

 september 1998 om information og samtykke og om videregivelse af  

 helbredsoplysninger mv. § 19 skal den for behandlingen ansvarlige  

 sundhedsperson/læge sørge for, at det af patientjournalen fremgår, hvilken  

 information, der er givet, og hvad patienten på denne baggrund har  

 tilkendegivet i relation til behandling eller til videregivelse af  

 helbredsoplysninger mv. til behandling eller til andre formål.
 Patientretsstillingsloven § 7 regulerer patientens ret  

 til at få information om helbredstilstanden, behandlingsmulighederne mv.  

 Informationen skal være mere omfattende, når behandlingen medfører  

 nærliggende  

 risiko for alvorlige komplikationer og bivirkninger.
 Informationspligten og dermed journalføringspligten skærpes  

 således i disse situationer og bivirkningernes og komplikationernes art skal  

 journalføres.
 Omfanget og detaljeringsgraden af lægens journalføring af  

 information må bero på et konkret lægeligt skøn i hvert enkelt tilfælde  

 baseret  

 på et generelt saglighedskrav.
 Journalføringen bør afspejle, at der i relation til  

 information af den enkelte patient er tale om en individuel vurdering af  

 patientens behov for information.
Journalen skal, udover at oplyse om den mundtlige  

 information, oplyse om eventuelt udleveret skriftligt informationsmateriale  

 og  

 kan henvise hertil for så vidt angår journalføring af den givne information  

 svarende til det udleverede materiale.
Information herudover skal fremgå af  

 journalen.
 Journalen skal også indeholde oplysninger om patientens  

 tilkendegivelse på baggrund af den givne information, herunder situationer,  

 hvor patienten afviser at modtage et behandlingstilbud eller forlader  

 behandlingsstedet.
Information og samtykke til/afslag på videregivelse af  

 helbredsoplysninger mv. til behandling eller til andre formål, eller  

 eventuelle  

 oplysninger om, at videregivelse af helbredsoplysninger er sket uden  

 samtykke,  

 skal fremgå af journalen.
Det skal fremgå af patientjournalen, hvilke  

 oplysninger der er videregivet, til hvem og til hvilket formål.
 Hvis der er tale om varigt inhabile patienter, skal  

 informationen til de pårørende eller en værge og disses tilkendegivelse  

 tilsvarende journalføres.
6  

                                                                          .  

                                                                              

 Rettelser/tilføjelser, jf. bekendtgørelsens § 11 Det kan være nødvendigt efterfølgende at foretage rettelser  

 i journalen.
Dette må kun ske på en sådan måde, at den oprindelige tekst  

 klart  

 fremgår, også efter rettelsen.
Overstregning, radering e.l. er ikke tilladt.  

 Almindelige skrivefejl må rettes i forbindelse med selve journalføringen.
Hvis det efterfølgende konstateres, at en oplysning er  

 ukorrekt, må der kun ske rettelse ved at markere en tilføjelse.
Det skal  

 angives, af hvem og hvornår rettelsen/tilføjelsen er foretaget.
 Ovennævnte gælder, uanset journalen føres på papir eller ved  

 hjælp af elektronisk databehandling.
 Patienten kan ikke stille krav om at få bestemte oplysninger  

 slettet eller tilført journalen.
 Elektroniske journaler bør være indrettet således, at  

 journaloptegnelserne efterfølgende kun kan læses og eventuelt markeres  

 vedrørende en tilføjelse eller rettelse.
7  

                                                                          .  

                                                                              

 Adgang  

 til journalen/videregivelse af helbredsoplysninger mv., jf. bekendtgørelsens  

 § 12 Respekten for patientens integritet kræver, at man begrænser  

 adgangen til journalen.
Det er derfor kun det personale, der tager del i den  

 enkelte patients behandling, der har adgang til journalen.
Det kan også  

 betyde,  

 at der kun er adgang til en begrænset del af journalens oplysninger.  

 Journalen  

 skal opbevares sikkert både under et igangværende undersøgelses- og  

 behandlingsforløb  

 og under arkivering.
 Omgang i øvrigt med journalen skal ligeledes ske på  

 forsvarlig vis.
 Såfremt flere har adgang til journalen skal den for  

 afdelingen eller praksis ansvarlige læge sikre, at der udarbejdes skriftlige  

 instrukser om adgangen til og omgangen med journaler, hvad enten der er tale  

 om  

 manuelle eller elektroniske journaler.
 Med hensyn til videregivelse af helbredsoplysninger mv., der  

 stammer fra manuelle eller elektroniske journaler, henvises til loven om  

 patienters retsstilling kap. 5 om Tavshedspligt og videregivelse af  

 helbredsoplysninger mv.
 Der henvises i øvrigt til Justitsministeriets bekendtgørelse  

 nr. 528 af 15. juni 2000 om sikkerhedsforanstaltninger til beskyttelse af  

 personoplysninger, som behandles for den offentlige forvaltning (helt eller  

 delvis ved hjælp af elektronisk databehandling). Datatilsynet har i  

 tilknytning  

 hertil udarbejdet vejledning nr. 37 af 2. april 2001 om  

 sikkerhedsforanstaltninger til beskyttelse af personoplysninger, som  

 behandles  

 for den offentlige forvaltning.
 Datatilsynet anbefaler, at der iagttages de samme  

 sikkerhedsforanstaltninger, hvad enten der er tale om offentlige myndigheder  

 eller private virksomheder mv.
 Det fremgår bl. a., at der ved transmission af følsomme  

 oplysninger, f. eks. helbredsoplysninger, over det åbne Internet som minimum  

 skal anvendes en stærk kryptering, baseret på en anerkendt algoritme.
 Sikkerhed for autenticitet (afsenders og modtagers  

 identitet) og integritet (de transmitterede oplysningers ægthed) må sikres i  

 fornødent omfang ved anvendelse af passende sikkerhedsforanstaltninger, f.  

 eks.  

 elektronisk signatur eller individuelle, fortrolige adgangsskoder.
 Ved brug af telefax skal opmærksomheden særligt være rettet  

 mod dels risikoen for at faxen sendes til forkert modtager dels at den  

 modtagne  

 fax kan være tilgængelig for uvedkommende hos modtageren.
 Der henvises i det hele til Sundhedsstyrelsens  

 IT-sikkerhedsvejledning for sygehuse (juli 2002).
7.1 Aktindsigt, jf. bekendtgørelsens § 13 Patienten har ret til aktindsigt i egen journal, jf.  

 Indenrigs- og sundhedsministeriets vejledning nr. 155 af 14. september 1998  

 om  

 aktindsigt m.v. i helbredsoplysninger.
8. Opbevaring, jf. bekendtgørelsens §§ 14  17 8.1 Opbevaringspligtens længde m.v.
 Det er af væsentlig betydning for bl.a. patientbehandlingen  

 og retssikkerheden for patienter og sundhedspersonale, at journaler skal  

 opbevares i et bestemt tidsrum.
Ifølge lægelovens § 13, stk. 3, skal journaler  

 opbevares i mindst 10 år.
Denne opbevaringspligt regnes fra sidste tilførsel  

 til journalen.
Pligten omfatter også de dele af journalen, der ikke er  

 egentlige optegnelser.
 Opbevaringsperioden på 10 år er en minimumsopbevaringstid.
 For at kunne opfylde opbevaringskravene er det vigtigt, at  

 der anvendes materialer og metoder, som er egnede med hensyn til krav til  

 arkivbestandighed.
8.1.1 Særligt om mikrofilm og elektronisk scanning Det er tilladt at overføre journalerne til mikrofilm.
Når  

 papirjournalerne er mikrofilmet kan de tilintetgøres.
Journaloplysninger kan ligeledes scannes og lagres som  

 billede/grafik med efterfølgende tilintetgørelse af papirjournalerne.
Den  

 ansvarlige læge, der benytter mikrofilm eller elektronisk scanning, skal  

 gennem  

 passende kontrolforanstaltninger sikre:
a)  

 	  

    

 at alle oplysninger,  

 der fremgår af det originale materiale, overføres til  

 filmen/scanningsbilledet,  

 der kontrolleres for læsbarhed, fejl eller mangler, før det originale  

 materiale  

 makuleres, b)  

 	  

    

 at  

 filmen/scanningsbilledet opbevares på betryggende måde, således at  

 journalmaterialet sikres indtil udløbet af opbevaringspligten og c)  

 	  

    

 at  

 filmen/scanningsbilledet arkiveres således, at det teknisk er muligt hurtigt  

 at  

 finde billederne af en vilkårligt udvalgt journal.
8.1.2 Særligt om røntgenbilleder og  

  

 andet diagnostisk billedmateriale Røntgenbilleder kan efter en lægelig vurdering af, hvad der  

 i hvert enkelt tilfælde ud fra et behandlingsmæssigt synspunkt er behov for,  

 tilintetgøres efter 5 år.
Hvis der er tale om en serie røntgenbilleder, er det  

 tilstrækkeligt, at man sorterer de relevante billeder fra og alene opbevarer  

 disse med en adækvat beskrivelse.
Vurderingen af, hvad der er relevant, beror  

 på et lægeligt skøn.
 Røntgenbeskrivelserne skal opbevares i mindst 10 år.
Er der tale om opbevaring af digitalt billeddiagnostisk  

 materiale, kan sletning af digitale rådata eller behandlede data ske, når man  

 har sikret sig affotografering og opbevaring af de oplysninger i billederne,  

 som danner grundlag for beskrivelsen og diagnosen.
Når der er tale om MR og  

 CT  

 billeder og digitale angiogrammer er det således tilstrækkeligt at udvælge de  

 for diagnosen relevante billeder til affotografering.
 For så vidt angår ultralydbilleder er det tilstrækkeligt at  

 opbevare beskrivelsen.
 Video- og lydbånd skal opbevares, indtil de nødvendige  

 oplysninger herfra er journalført på sædvanlig måde.
8.1.3 Biologiske præparater Der stilles ikke krav om opbevaring af biologiske  

 præparater, men det anbefales generelt, og særligt for så vidt angår  

 mikroskopi- og cytologiske præparater, af behandlings- og tilsynsmæssige  

 grunde  

 at opbevare præparaterne i  

  

 mindst  

  

 5  

 år, med mindre andet følger af anden lovgivning.
9. Opbevaringspligtens ophør 9.1 Praktiserende lægers journaler mv.
Opbevaringspligten ophører, hvis den praktiserende læge dør,  

 ophører med at praktisere eller går konkurs.
Hvis et privat sygehus eller  

 lignende lukker eller går konkurs, ophører opbevaringspligten ligeledes.
Journalerne kan i disse situationer destrueres, men det  

 anbefales, at journalerne så vidt muligt opbevares, eller at patienterne  

 bliver  

 tilbudt at få udleveret journalerne.
De offentlige arkivmyndigheder kan  

 spørges  

 om muligheden for at modtage og bevare journalerne.
 Hvis virksomheden ikke kan afvikles, er det den pågældende  

 læge eller boet, der må sørge for, at journalerne eventuelt overføres til en  

 anden virksomhed med patientens samtykke eller eventuelt til de offentlige  

 arkivmyndigheder.
 Overførsel af journaler til en anden praktiserende læge, der  

 har overtaget virksomheden eller til et andet privat sygehus, kan kun ske med  

 den enkelte patients samtykke.
 En praktiserende læge, som efter overgang til edb har  

 foretaget et resumé af sine papirjournaler eller af journaler modtaget fra  

 patienters tidligere læger til fortsat opbevaring og lagt de relevante  

 oplysninger ind på edb, er fortsat forpligtet til at opbevare  

 papirjournalerne  

 indtil 10 års fristens udløb.
 Opbevaringspligten ophører ikke, fordi patienten er afgået  

 ved døden.
9.2 Offentlige sygehuses journaler Sygehusjournaler og andre journaler i de offentlige  

 sundhedsordninger, betragtes som sygehusejerens (amtskommunerne og  

 Hovedstadens  

 Sygehusfællesskab) ejendom, som denne - inden for rammerne af  

 forvaltningsloven, patientretsstillingsloven, arkivloven og lov om behandling  

 af personoplysninger - kan disponere over.
9.3 Destruktion Destruktion af journalmateriale bør foregå under forsvarlige  

 former fx ved brænding eller makulering af papirjournaler.  

 Embedslægeinstitutionerne vil kunne vejlede med hensyn til gennemførelsen af  

 en  

 effektiv destruktion i de situationer, hvor der som følge af  

 opbevaringspligtens ophør er ønske om at destruere journalmaterialet fra en  

 lægepraksis eller et privat sygehus.
 Ved udskiftning af edb-udstyr skal det sikres, at  

 oplysninger om patienterne ikke kommer uvedkommende i hænde.
10  

                                                                          .  

                                                                              

 Ansvar  

 for journalføringen, jf. bekendtgørelsens § 8 og § 18 Det skal med navn fremgå, hvem der er ansvarlig for  

 journalnotatet.
Dato og om nødvendigt klokkeslettet for notatet skal anføres.
 I almen praksis og i andre mindre enheder vil det være  

 tilstrækkeligt at anvende initialer, når navnet særskilt og entydigt kan  

 identificeres også på et senere tidspunkt.
 Ved brug af elektronisk journal kan man anvende digitil  

 signatur eller anden form for godkendelse.
 Sygeplejeoptegnelser er ikke som sådan omfattet af  

 journalføringspligten, men relevante oplysninger i sygeplejeoptegnelserne  

 vedrørende undersøgelse, behandling, medicinering mv. skal fremgå af  

 journalen  

 ved overførelse til denne, eller ved at sygeplejeoptegnelserne vedlægges  

 journalen.
Der er intet i lovgivningen, der forhindrer, at det på den  

 enkelte institution eller i den enkelte praksis besluttes, at også andre  

 personalegrupper, der selvstændigt er involveret i patientbehandlingen, kan  

 gøre optegnelser i journalen.
Der er således mulighed for, at læger,  

 sygeplejersker og andre personalegrupper benytter en fælles journal til deres  

 optegnelser.
11. Offentlige arkiver Der findes særlige regler om bevaring og kassation i lov nr.  

 1050 af 17. december 2002, Arkivloven, i Kulturministeriets bekendtgørelse  

 nr.  

 591 af 26. juni 2003 om offentlige arkivalier og om offentlige arkivers  

 virksomhed, og i bekendtgørelse nr. 575 af 16. juni 2003 om bevaring og  

 kassation af arkivalier i amtskommunerne.
12. Anden relevant lovgivning Lov nr. 429 af 31. maj 2000 om behandling af  

 personoplysninger  Persondataloven - gælder ifølge lovens § 1,  

 stk. 1, for behandling af personoplysninger, som helt eller delvis  

 foretages ved hjælp af elektronisk databehandling, og for ikke-elektronisk  

 behandling af personoplysninger, der er eller vil blive indeholdt i et  

 register.
Der er i tilknytning til Persondataloven udarbejdet en række  

 bekendtgørelser og vejledninger, der kan læses på Datatilsynets hjemmeside,  

  

 www.Datatilsynet.dk 13. Administrative forskrifter, hvor journalføring er  

 præciseret Sundhedsstyrelsens vejledning nr. 110 af 29. september 2003  

 om lægers forpligtelser i forbindelse med samtykke til transplantation fra  

 afdøde personer.
 Sundhedsstyrelsens vejledning nr. 109 af 29. september 2003  

 om samtykke mv. til lægevidenskabelige obduktioner (hospitalsobduktioner).
 Sundhedsstyrelsens cirkulære nr. 157 af 15. september 1998  

 om lægers forpligtelser i forbindelse med livstestamenter mv.
 Sundhedsstyrelsens bekendtgørelse nr. 665 af 14. september  

 1998 om information og samtykke og om videregivelse af helbredsoplysninger  

 mv.
 Sundhedsstyrelsens vejledning nr. 161 af 16. september 1998  

 om information og samtykke og om videregivelse af helbredsoplysninger mv.
 Indenrigs- og sundhedsministeriets vejledning nr.155 af 14.  

 september 1998 om aktindsigt i helbredsoplysninger m.v.
 Sundhedsstyrelsens meddelelse af 6. februar 1998 om  

 medicinordination, medicingivning og patienters selvadministration af medicin  

 m.m.
 Sundhedsstyrelsens vejledning (1998) om identifikation af  

 patienter og anden sikring mod forvekslinger i sundhedsvæsenet.
 Cirkulære nr. 202 af 8. december 1998 om behandlingsplaner  

 for patienter indlagt på psykiatriske afdelinger.
 Vejledning nr. 203 af 8. december 1998 om psykiatrilovens  

 revision (forhåndstilkendegivelser, behandlingsplaner, udskrivningsaftaler og  

 koordinationsplaner samt klagemuligheder mv. for patienter indlagt på  

 psykiatriske afdelinger).
Indenrigs- og Sundhedsministeriets bekendtgørelse nr. 534 af  

 27. juni 2002 om tvangsbehandling, fiksering, tvangsprotokoller m.v. på  

 psykiatriske afdelinger Sundhedsstyrelsens IT-sikkerhedsvejledning for sygehuse.  

 (juli 2002) Sundhedsstyrelsens vejledning af 6. december 2002 vedrørende  

 ordination og administration af medicin.
 Sundhedsstyrelsens vejledning af 20. december 2002 i  

 medikamentel palliation i terminalfasen.
 Sundhedsstyrelsens cirkulære nr. 12 af 13. januar 2003 om  

 ordination af afhængighedsskabende lægemidler.
Indenrigs- og sundhedsministeriets og Sundhedsstyrelsens  

 bekendtgørelser, cirkulærer og vejledninger mv. kan læses på  

 Sundhedsstyrelsens  

 hjemmeside  

  

 www.sst.dk  

  

 eller  

  

 www.retsinfo.dk 14. Ophævelse Vejledningen ophæver Sundhedsstyrelsens vejledning nr. 236  

 af 19. december 1996 om lægers journalføring.
