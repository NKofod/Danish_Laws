Fremsat den 24. februar 2005 af  

 indenrigs‑ og sundhedsministeren (Lars Løkke&nbsp  

 ;Rasmussen) Forslag til Lov  

 om ændring af Lov om Begunstigelser for en  

  

 Kreditforening af Kommuner i Danmark (Konsekvensrettelser  

 som følge af kommunalreformen) § 1 I Lov om Begunstigelser for en Kreditforening af  

 Kommuner i Danmark, jf. lov nr. 35 af 19. marts 1898, foretages følgende  

 ændringer:
 1.  

  

 I  

  

 lovens titel  

  

 ændres »Kommuner« til: »kommuner  

 og regioner«.
 2.  

  

 I  

  

 § 1  

  

 ændres »Kommuner« til: »kommuner og  

 regioner«.
 3.  

  

 I  

  

 § 2, stk. 1, litra b,  

  

 ændres  

 »Kommune« til: »kommune eller region«, og », henholdsvis Indenrigsministeren  

 eller Amtsraadet,« udgår.
§ 2 Loven træder i kraft den 1. januar 2007.
§ 3 Loven gælder ikke for Færøerne og Grønland.
Bemærkninger til lovforslaget Almindelige bemærkninger 1. Lovforslagets baggrund og formål Lovforslaget er en del af den samlede lovgivningsmæssige  

 gennemførelse af en ny kommunalreform.
 Forslaget er således et led i udmøntningen af regeringens  

 aftale fra juni 2004 med Dansk Folkeparti om en strukturreform og den  

 efterfølgende aftalte udmøntningsplan fra september 2004.
 Aftalen indebærer, at der gennemføres en kommunalreform,  

 som grundlæggende ændrer rammerne for varetagelsen af de offentlige opgaver  

 og  

 den offentlige service i Danmark.
Reformen tegner en ny offentlig sektor, hvor kommuner,  

 regioner og stat har hver sin opgavemæssige identitet.
Staten fastlægger de  

 overordnede rammer.
Kommunerne varetager de direkte borgerrettede opgaver og  

 bliver dermed for borgere og virksomheder hovedindgangen til den offentlige  

 sektor.
Fem nye regioner får ansvaret for sundhedsvæsenet samt regionale  

 udviklingsopgaver og får ansvaret for at løse visse driftsopgaver for  

 kommunerne.
 Reformen indebærer, at amtskommunerne, Hovedstatens  

 Sygehusfællesskab og Hovedstadens Udviklingsråd nedlægges, at der sker en ny  

 fordeling af de opgaver, der løses i den offentlige sektor, mellem kommuner,  

 regioner og statslige myndigheder, og at antallet af skatteudskrivende  

 niveauer  

 reduceres fra tre til to.
 Det foreliggende lovforslag indebærer konsekvensrettelser  

 af det gældende lovgrundlag for Kreditforeningen af Kommuner i Danmark   

 der i  

 dag er organiseret under navnet KommuneKredit  som led i udmøntningen  

 af den  

 del af aftalen, der vedrører oprettelsen af regioner.
 Formålet med lovforslaget er at give Kreditforeningen af  

 Kommuner i Danmark mulighed for at yde lån til regionerne på samme vilkår som  

 til kommunerne, således at regionerne får samme finansieringsmuligheder i  

 forbindelse med låntagning, som de nuværende amtskommuner har.
2. Gældende ret Lov nr. 35 af 19. marts 1898 danner grundlag for  

 Kreditforeningen af Kommuner i Danmarks udlånsvirksomhed.
Kreditforeningen af Kommuner i Danmark er en forening, der  

 under Indenrigs- og Sundhedsministeriets tilsyn yder lån til kommunale  

 formål.  

 Medlemskredsen er ifølge den gældende lov afgrænset til kommuner, dvs.  

 primærkommuner og amtskommuner.
Medlemmerne hæfter solidarisk for foreningens  

 forpligtelser.
Sikkerhedsgrundlaget for foreningens virksomhed er således den  

 samlede kommunale sektors økonomi.
Foreningen har i lyset af  

 sikkerhedsgrundlaget en meget høj kreditværdighed, som afspejles i de  

 lånevilkår, der kan tilbydes.
Loven forudsætter, at der for Kreditforeningen af Kommuner  

 i Danmark er fastlagt statutter, som kræver indenrigs- og sundhedsministerens  

 godkendelse.
Disse er nedfældet i vedtægterne for foreningen, hvor  

 foreningens  

 forhold, herunder aktiviteter, er nærmere reguleret.
3. Lovforslagets indhold Lovforslaget indebærer konsekvensrettelser af den gældende  

 lov, således at regioner vil kunne være medlem af Kreditforeningen af  

 Kommuner  

 i Danmark, og således at foreningen vil kunne yde lån til regionerne på samme  

 vilkår som til kommunerne.
 Et lovforslag om en ajourføring af lovgrundlaget for  

 Kreditforeningen af Kommuner i Danmark vil blive fremsat ved en senere  

 lejlighed.
Det bemærkes i den forbindelse, at begunstigelser af  

 Kreditforeningen af Kommuner i Danmark, som der henvises til i den gældende  

 lov, ikke længere er aktuelle.
Bestemmelsen om fritagelse for stempelafgift,  

 jf. § 1, stk. 1, litra a og b, blev oprindelig indsat, fordi  

 realkreditobligationer var fritaget for stempelafgift, og fordi man ikke  

 ønskede, at foreningens obligationer skulle stilles ringere end  

 realkreditobligationer.
Stempelafgiften er nu ophævet for alle typer af  

 gældsinstrumenter, og der er derfor ikke længere tale om en særlig  

 begunstigelse af foreningen.
 4. Lovforslagets økonomiske og administrative  

 konsekvenser mv.
 Som det fremgår af aftalen om strukturreformen, vil  

 ændringerne i opgavefordelingen i forbindelse med reformen blive gennemført  

 ud  

 fra princippet om, at reformen er udgiftsneutral, og pengene følger  

 opgaverne.
 Indenrigs- og Sundhedsministeriet udsendte på den baggrund  

 lovforslaget i DUT-høring den 1. december 2004. Formålet med de efterfølgende  

 drøftelser  

 har været at kvalificere skønnene over de økonomiske konsekvenser.
Regeringen vil søge tilslutning til den endelige regulering  

 af den kommunale økonomi i forbindelse med den lovgivning, som fastlægger  

 ændringerne i den kommunale finansiering, herunder tilskuds- og  

 udligningssystemet.
Denne lovgivning fremsættes i folketingsåret 2005/2006.
 Lovforslaget vurderes ikke at have økonomiske og  

 administrative konsekvenser for det offentlige.
 Lovforslaget har endvidere ingen økonomiske og  

 administrative konsekvenser for erhvervslivet.
 Lovforslaget har ingen miljømæssige konsekvenser.
 Lovforslaget indeholder ikke EU-retlige aspekter.
5. Hørte myndigheder og organisationer Lovforslaget har været sendt i høring hos Økonomi- og  

 Erhvervsministeriet, KL, Amtsrådsforeningen, Københavns og Frederiksberg  

 Kommuner samt KommuneKredit.
Vurdering af  

 konsekvenser af lovforslag Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og  

 amtskommuner Ingen Ingen Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Forholdet til EU-retten Lovforslaget indeholder ikke EU-retlige aspekter.
Bemærkninger til de enkelte bestemmelser Til § 1 Til nr. 1 Ifølge aftalen om strukturreformen træder fem nye regioner  

 i funktion den 1. januar 2007, og amtskommunerne nedlægges.
 Som følge heraf ændres loven, således at medlemskredsen af  

 Kreditforeningen af Kommuner i Danmark kan omfatte regioner på lige fod med  

 kommuner, idet vedtægterne for foreningen forudsættes ændret i  

 overensstemmelse  

 hermed.
Til nr. 2 Med ændringen kan medlemskredsen af Kreditforeningen af  

 Kommuner i Danmark omfatte regioner, jf. bemærkninger til nr. 1 ovenfor.
Til nr. 3 Med ændringen vil Kreditforeningen af Kommuner i Danmark  

 kunne yde lån til regioner på samme vilkår som til kommuner, idet vedtægterne  

 for foreningen forudsættes ændret i overensstemmelse hermed.
 Samtidig udgår henvisningen i den gældende lov til  

 indenrigsministeren eller amtsrådet, der som kommunernes overordnende  

 autoritet  

 oprindelig skulle godkende lånoptagelsen.
Ifølge lov om kommunernes styrelse, jf. lovbekendtgørelse  

 nr. 968 af 2. december 2003 som ændret ved lov nr. 439 af 9. juni 2004, skal  

 beslutning om optagelse af lån træffes af kommunalbestyrelsen, medmindre  

 indenrigs- og sundhedsministeren fastsætter andet.
Bestemmelsen gælder for  

 såvel amtskommuner som alle øvrige kommuner.
En tilsvarende bestemmelse er  

 fastsat i forslag til lov om regioner og om nedlæggelse af amtskommunerne,  

 Hovedstadens Udviklingsråd og Hovedstadens Sygehusfællesskab.
 Formuleringen i lovens § 2, stk. 1, litra b, skal  

 ses i lyset af, at kommunerne tidligere alene kunne optage lån efter  

 tilsynsmyndighedernes forhåndsgodkendelse.
Dette krav blev imidlertid ophævet med virkning fra og med  

 1982, hvorefter indenrigs- og sundhedsministeren med hjemmel i lov om  

 kommunernes styrelse har fastsat de nærmere regler for kommunernes låntagning  

 i  

 bekendtgørelser.
De nuværende regler fremgår af bekendtgørelse nr. 1102 af  

 12.  

 december 2002 om kommunernes låntagning og meddelelse af garantier mv. som  

 ændret ved bekendtgørelse nr. 1128 af 15. december 2003.
 Det fremgår af Kreditforeningen af Kommuner i Danmarks  

 vedtægter, at de gældende regler om kommunernes låntagning skal respekteres.
Til § 2 Det foreslås, at loven træder i kraft den 1. januar 2007,  

 samtidig med at de nye regioner træder i funktion.
Til § 3 Bestemmelsen angår lovens territoriale gyldighed og  

 fastslår, at loven ikke gælder for Færøerne og Grønland.
Lovforslaget påvirker ikke gyldigheden eller statsgarantien  

 for udestående lån til færøske kommuner.
Kreditforeningen af Kommuner i  

 Danmark  

 har tidligere ydet lån til færøske kommuner mod statsgaranti, indtil denne  

 mulighed ophørte i 1990.
Bilag Lovforslaget sammenholdt med gældende lov Gældende formulering Lovforslaget § 1 I Lov om Begunstigelser for en Kreditforening af Kommuner i  

 Danmark, jf. lov nr. 35 af 19. marts 1898, foretages følgende ændringer:
 Lov om Begunstigelser for en Kreditforening af  

 Kommuner i Danmark.
 1)  

  

 I  

  

 lovens titel  

  

 ændres »Kommuner« til:  

 »kommuner og regioner«.
 § 1.
 Naar en Kreditforening af Kommuner i Danmark har vedtaget  

 Statutter overensstemmende med de i § 2 givne Forskrifter, bemyndiges  

 Indenrigsministeren til at meddele Stadfæstelse på disse Statutter og at  

 tilstaa Foreningen følgende Begunstigelser:
 2)  

  

 I  

  

 § 1  

  

 ændres »Kommuner« til:  

 »kommuner og regioner«.
a)  

 	  

 at de af  

 Foreningens Bestyrelse udstedte Gældsforskrivninger kunne udstedes paa  

 ustemplet Papir og lyde enten på Navn eller Ihændehaver, b)  

 	  

 at disse  

 Forskrivninger kunne overdrages og transporteres uden Brug af Stempel, samt c)  

 	  

 at det tillades  

 Bestyrere af umyndiges og andre under offentlig Bestyrelse eller offentligt  

 Tilsyn staaende Midler at anbringe disse Midler i de af Kreditforeningen  

 udstedte Gældsforskrivninger.
§ 2.  

  

 -  

 - - b)  

 	  

 at der ikke  

 tilstaas nogen Kommune Laan, forinden sammes overordnede Autoritet,  

 henholdsvis Indenrigsministeren eller Amtsraadet, har meddelt den fornødne  

 Laanetilladelse, samt at Laanet kun kan gives paa de i denne foreskrevne  

 Betingelser for Forrentning, Amortisation m.v.
 3)  

  

 I  

  

 § 2, stk. 1, litra b  

  

 , ændres  

 »Kommune« til: »kommune eller region«, og », henholdsvis Indenrigsministeren  

 eller Amtsraadet,« udgår.
