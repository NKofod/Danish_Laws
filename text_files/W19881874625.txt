Ved overtagelse af medejerens andel af en virksomhed skulle køberen i  

 5 år betale en nærmere angivet - faldende - procent af overskuddet, dog max.  

 45.000 kr. årlig, til sælgeren.
Der blev alene godkendt afskrivning på den  

 kapitaliserede værdi heraf som goodwill og ikke fradrag af de årlige ydelser  

 som løbende ydelser.
 LSR 1988-6-526 af 12. oktober 1988.
 Tandtekniker A klagede over, at skatterådet for indkomstårene 1983 og 1984  

 ikke havde godkendt hendes fradrag for betaling af en overskudsanpart til en  

 tidligere medejer som fradrag for løbende ydelser.
 Det var oplyst, at klageren med virkning fra den 1. januar 1978 havde købt  

 halvparten i en tandteknikervirksomhed, hvorefter klageren og den tidligere  

 ejer i fællesskab havde drevet virksomheden videre. 1følge den indgåede  

 aftale havde klageren ret og pligt til pr. 1. januar 1983 at købe medejerens  

 halvdel af virksomheden, idet hun skulle betale sælgeren og/eller dennes  

 ægtefælle (enke) en overskudsandel for tiden fra den 1. januar 1983 til den  

 31. december 1987. Overskudsandelen skulle i 1983 og 1984 udgøre 34%, i 1985  

 og 1986 30% og i 1987 25%, men således, at den ikke i noget år kunne  

 overstige 45.000 kr.
Klageren havde pr. 1. januar 1983 erhvervet den anden halvpart af  

 tandteknikervirksomheden, og havde for indkomstårene 1983 og 1984 foretaget  

 fradrag for den betalte overskudsandel på 45.000 kr.
Klageren havde samtidig  

 kapitaliseret værdien af goodwill for årene 1983-1987 inklusive (5 x 45.000  

 kr.), eller i alt 225.000 kr., hvorpå der var foretaget afskrivning med 15%,  

 eller med 33.750 kr. pr.år.
Skattemyndighederne havde i overensstemmelse med princippet i den i  

 Meddelelser fra Landsskatteretten 1957 nr. 25 offentliggjorte kendelse været  

 af den opfattelse, at der reelt var tale om en afdragsvis erlagt goodwill,  

 der var fikseret til 225.000 kr., omend med en teoretisk mulighed for, at  

 beløbet ikke fuldt ud ville komme til udbetaling.
Klageren var derfor alene  

 anset for berettiget til at foretage afskrivning på goodwill med det foran  

 nævnte beløb, hvorimod fradrag ikke var godkendt for betalingen af beløbet på  

 45.000 kr. årligt.
 Klagerens advokat gjorde gældende, at klageren, udover det godkendte  

 fradrag for afskrivning på goodwill, måtte anses for berettiget til at  

 foretage fradrag for overskudsandel på 45.000 kr. i medfør af ligningslovens  

 § 14, stk. 2 og stk. 4, som en løbende ydelse.
Advokaten anførte til støtte herfor, at den nævnte landsskatteretskendelse  

 ikke kunne anses som udtryk for gældende praksis.
Han henviste bl.a. til  

 senere afgørelser, hvoraf det efter hans opfattelse kunne udledes, at der i  

 et tilfælde som det foreliggende både var ret til afskrivning og til fradrag  

 for løbende ydelser, hvilket også måtte anses for at være i overensstemmelse  

 med de nævnte lovbestemmelser.
Landsskatteretten fandt imidlertid ikke, at de af advokaten påberåbte  

 afgørelser var dækkende for det foreliggende tilfælde.
Retten kunne derimod  

 tiltræde det af skattemyndighederne med støtte i afgørelsen, Meddelelser  

 1957, nr. 25, anlagte synspunkt.
 Den påklagede ansættelse blev herefter stadfæstet.
 LV 1987, L 5.6.1.
