Tillægsbetænkning afgivet af Det Energipolitiske Udvalg den  

 18. december 2003 Tillægsbetænkning over Forslag til lov om  

 ændring af lov om anvendelse af Danmarks undergrund  

 (Implementering af  

 aftale af 29. september 2003 mellem økonomi- og erhvervsministeren og  

 A.P.
Møller  Mærsk A/S om efterforskning og indvinding af  

 kulbrinter i  

 Danmarks undergrund) [af økonomi- og erhvervsministeren (Bendt  

 Bendtsen)] 1. Udvalgsarbejdet Lovforslaget blev fremsat den 5. november 2003 og var til 1.  

 behandling den 12. november 2003. Lovforslaget blev efter 1. behandling  

 henvist  

 til behandling i Det Energipolitiske Udvalg.
Udvalget afgav betænkning den  

 11.  

 december 2003. Lovforslaget var til 2. behandling den 16. december 2003,  

 hvorefter det blev henvist til fornyet behandling i Det Energipolitiske  

 Udvalg.
Møder Udvalget har, efter at lovforslaget blev henvist til fornyet  

 udvalgsbehandling, behandlet dette i 2 møder.
Sammenhæng med andre lov- og beslutningsforslag Lovforslaget skal ses i sammenhæng med beslutningsforslag nr.
B  

 7 om indgåelse af aftale af 29. september 2003 mellem økonomi- og  

 erhvervsministeren og bevillingshaverne i henhold til eneretsbevilling af 8.  

 juli 1962 til efterforskning og indvinding af kulbrinter i Danmarks  

 undergrund  

 og med lovforslag nr.
L 62 om ændring af kulbrinteskatteloven og lov om  

 ansættelse og opkrævning m.v. af skat ved kulbrinteindvinding. (Ændringer af  

 skattelovgivningen, som er lagt til grund for aftale af 29. september 2003  

 mellem økonomi- og erhvervsministeren og bevillingshaverne i henhold til  

 eneretsbevilling af 8. juli 1962 til efterforskning og indvinding af  

 kulbrinter  

 i Danmarks undergrund). Dette lovforslag har været behandlet i  

 Skatteudvalget.
Spørgsmål Udvalget har under den fornyede behandling af lovforslaget  

 stillet 2 spørgsmål til økonomi- og erhvervsministeren til skriftlig  

 besvarelse, som denne har besvaret.
Optryk af bilag fra beslutningsforslag nr.
B 7  

 og lovforslag nr.
L 48 og  

    

 L 62 Der har været ønske om optryk af et spørgsmål til økonomi- og  

 erhvervsministeren og dennes svar herpå samt et notat fra økonomi- og  

 erhvervsministeren.
Spørgsmålet, svaret og notatet er på grund af de tre  

 forslags indbyrdes sammenhæng optrykt samlet som bilag til tilføjelsen til  

 betænkning over B 7. Det drejer sig om:
Bilag  

 2:  

 	  

    

 Notat om kompensationsbestemmelsen i  

 aftalen mellem A.
P.
Møller  Mærsk og staten om forlængelse af  

 eneretsbevillingen i Nordsøen.
 Bilag  

 3:  

 	  

    

 Et af Det Energipolitiske Udvalgs  

 spørgsmål til økonomi- og erhvervsministeren ad L 48 og dennes svar herpå.
2. Indstillinger og politiske bemærkninger Indstillinger Et  

  

 flertal  

  

 i udvalget  

 (V, S, DF, KF, RV og KD) indstiller lovforslaget til  

  

 vedtagelse  

  

 i den affattelse, hvori det foreligger efter 2.  

 behandling.
 Et  

  

 mindretal  

  

 i  

 udvalget (SF og EL) indstiller lovforslaget til  

  

 forkastelse.
Politiske bemærkninger Venstre, Dansk Folkeparti og Det Konservative  

 Folkeparti Venstres, Dansk Folkepartis og Det Konservative Folkepartis  

 medlemmer af udvalget bemærker, at økonomi- og erhvervsministeren siden  

 indgåelsen af aftale af 29. september 2003 med bevillingshaverne i henhold  

 til  

 eneretsbevilling af 8. juli 1962 til efterforskning og indvinding af  

 kulbrinter  

 i Danmarks undergrund har fremlagt detaljerede oplysninger om aftalen,  

 herunder  

 ikke mindst om økonomien i aftalen.
I forbindelse med udvalgsbehandlingen af beslutningsforslag nr.  

 B 7 og lovforslagene nr.
L 48 og L 62 er der indtil videre besvaret mere end  

 250 spørgsmål fra henholdsvis Det Energipolitiske Udvalg og Skatteudvalget.  

 En  

 stor del af disse spørgsmål har drejet sig om økonomien i aftalen.
I lyset af  

 bl.a. vismændenes tidligere bemærkninger om økonomien i Nordsøaftalen har  

 økonomi- og erhvervsministeren fremlagt et samlet notat om samfundsøkonomien  

 i  

 Nordsøaftalen, som også er oversendt til Folketinget.
Vismand Jørgen Birk  

 Mortensen har siden udtalt til Ritzau: »Det er en nyttig sammenfatning, som  

 bidrager til et forbedret overblik med henblik på den politiske  

 vurdering,...«.
Herudover har økonomi- og erhvervsministeren oversendt et notat,  

 »Rentabilitetsanalyser af olie- og gasaktiviteterne i den danske del af  

 Nordsøen«, til Folketinget. Økonomi- og erhvervsministeren har ligeledes i  

 »Redegørelse til Folketinget vedrørende Nordsøen« præsenteret aftalens  

 hovedelementer  

 samt vurderinger af aftalens økonomiske virkninger.
Endelig har økonomi- og  

 erhvervsministeren og skatteministeren i forbindelse med samråd besvaret  

 spørgsmål vedrørende bl.a. økonomien i aftalen.
For så vidt angår de detaljerede, skriftlige besvarelser til  

 udvalgene, har økonomi- og erhvervsministeren bl.a. fremlagt grundoplysninger  

 om rentabilitet samt forudsætninger vedrørende olieproduktion, gasproduktion,  

 driftsomkostninger, investeringer, inflation, oliepris, gaspris, dollarkurs  

 og  

 diskonteringsrente i hvert år 2004-42, jf. bl.a. økonomi- og  

 erhvervsministerens besvarelse af spørgsmål 15, 42 og 67 fra Det  

 Energipolitiske Udvalg.
Disse oplysninger kan benyttes i beregninger af  

 økonomien i aftalen.
Herudover har økonomi- og erhvervsministeren i de mange  

 besvarelser til Det Energipolitiske Udvalg og Skatteudvalget vist detaljerede  

 beregningsresultater for økonomien i aftalen også under alternative  

 forudsætninger.
Det er ikke muligt at udlevere fortrolige skatteoplysninger  

 om  

 de enkelte selskaber.
Disse oplysninger indgår i det regneark, der er brugt  

 til  

 at beregne de økonomiske konsekvenser af aftalen.
Derfor har regnearket ikke  

 kunnet udleveres, men Folketinget har modtaget alle de relevante samlede  

 resultater for staten og DUC.
Det er på den baggrund Venstres, Dansk Folkepartis og Det  

 Konservative Folkepartis vurdering, at den samlede mængde oplysninger og  

 grunddata stillet til rådighed for Folketinget giver et godt grundlag for at  

 vurdere konsekvenserne af aftalen.
Venstre, Dansk Folkeparti og Det  

 Konservative Folkeparti finder derfor Socialdemokratiets bemærkninger om  

 manglende  

 økonomiske baggrundsoplysninger urimelige.
Dansk Folkepartis medlemmer af udvalget vil herudover pointere,  

 at beslutningsforslaget om aftalen af 29. september 2003 mellem økonomi- og  

 erhvervsministeren og A.P.
Møller  Mærsk (B 7), undergrundsloven (L 48)  

 og  

 kulbrinteskatteloven (L 62) skal ses i sammenhæng, både med hensyn til det  

 politiske indhold og det merprovenu, som komplekset indebærer.
Dansk Folkeparti lægger i den forbindelse vægt på økonomi- og  

 erhvervsministerens udtalelse om, at »Det ville næppe være muligt gennem en  

 aftale, at opnå en så væsentlig ændring i fordelingen af overskuddet fra  

 aktiviteterne i Nordsøen mellem staten og DUC uden  

 kompensationsbestemmelsen«,  

 jf.
B 7  bilag 148.
 Det vil sige, at uden kompensationsbestemmelsen ville der ingen  

 aftale (B 7) være, og dermed intet merprovenu til staten i en uoverskuelig  

 tid  

 fremover, hvilket ville have haft store negative samfundsøkonomiske  

 konsekvenser  

 til følge.
Det skal derfor stå helt klart, at Dansk Folkeparti finder, at  

 en politisk tilslutning til beslutningsforslag nr.
B 7 er en forudsætning for  

 at tage et ansvar for og få indflydelse på de aktiviteter, der fremover skal  

 være i Nordsøen på olie- og gasområdet.
Socialdemokratiet og Socialistisk Folkeparti Socialdemokratiets og Socialistisk Folkepartis medlemmer af  

 udvalget bemærker, at udvalgsarbejdet mellem 2. og 3. behandling af  

 lovforslag  

 nr.
L 48 og L 62 ikke har ændret, men bestyrket de to partiers beslutning om  

 at  

 sige nej til Nordsøaftalen: Det vil sige, at Socialdemokratiet stemmer nej  

 til  

 B 7, men ja til L 48 og L 62, og at Socialistisk Folkeparti stemmer nej til  

 både B 7, L 48 og L 62.
 Økonomi- og erhvervsministeren har afleveret en redegørelse om  

 den særlige kompensationsbestemmelse i den forlængede koncessionsbevilling.  

 Til  

 den redegørelse har Socialdemokratiet og Socialistisk Folkeparti følgende  

 kommentarer:
 Regeringens notat af 17. december 2003 om  

 kompensationsbestemmelsen efterlader på flere områder læseren med et uklart  

 billede af aftalens konsekvenser i forhold til det, der er afdækket gennem de  

 mange besvarelser i udvalgene.
 Det fremgår ikke på nogen måde, at aftalen er så ekstraordinær,  

 at der ikke kan findes noget fortilfælde i noget andet vestligt land, hvilket  

 ellers klart fremgik af eksperthøringen i Folketinget den 9. december 2003.
Det fremgår ikke, at Folketinget gennem ændringer i gældende  

 skatteregler kunne opnå tilsvarende samfundsmæssige gevinster frem til 2012  

 uden en kompensationsaftale.
Regeringen har under udvalgsbehandlingen  

 bekræftet, at vore olieproducerende nabolande  Norge, England og  

 Holland   

 flere gange har ændret deres skatteregler med virkning for eksisterende  

 koncessionshavere.
På den baggrund forekommer regeringens påstand om, at:  

 »Det  

 næppe ville være muligt gennem en aftale at opnå en så væsentlig ændring i  

 fordeling af overskuddet fra aktiviteterne i Nordsøen mellem staten og DUC  

 uden  

 kompensationsbestemmelsen« at være en forkert påstand.
Regeringen havde et  

 massivt flertal bag sig i Folketinget til at sikre det danske samfund sin  

 rimelige andel af værdierne fra Danmarks undergrund  et flertal, som  

 også var  

 indstillet på at gennemføre skatteændringer med omgående virkning, såfremt  

 det  

 ikke var muligt at opnå et tilfredsstillende forhandlingsresultat.
Bestemmelsen om, at DUC skattemæssigt skal »behandles som  

 gennemsnittet af erhvervslivet«, indebærer, at det er højst usikkert, om det  

 danske samfund vil opnå at få sin forudsatte del af værdierne i den danske  

 undergrund.
DUC er ikke en gennemsnitlig virksomhed, men den »entreprenør«,  

 som  

 har fået koncession på at indvinde de værdier, som findes i dele af den  

 danske  

 undergrund.
Regeringens egne forudsætninger er eksempelvis, at DUC vil opnå  

 en  

 nettogevinst på 59 mia. kr. efter omkostninger og skat frem til 2012 ved at  

 forestå denne indvinding for det danske samfund.
Det forekommer ikke  

 rimeligt,  

 hvis denne nettogevinst yderligere skal øges, såfremt Danmark bliver  

 »tvunget«  

 til at sænke den generelle selskabsbeskatning.
Det fremgår ikke på nogen tydelig måde af notatet, at selv  

 lukning af huller eller opretning af utilsigtede virkninger af  

 kulbrintebeskatningen kan medføre krav om kompensation, som det klart fremgik  

 af et åbent samråd med skatteministeren under udvalgsbehandlingen.
Notatet  

 efterlader et direkte misvisende billede af de ekspertudtalelser, der fremkom  

 under Folketingets høring den 9. december 2003. Alle de indbudte  

 skatteeksperter udtrykte  endog meget klart  at ingen kunne  

 forudse  

 udviklingen på skatteområdet de næsten 40 år ud i fremtiden, og advarede  

 direkte imod en bestemmelse, som bandt Folketinget på den måde, som  

 kompensationsbestemmelsen vil gøre i de kommende mange år.
Notatet er direkte misvisende, når man sammenligner  

 kompensationsbestemmelsen med »tilbageføring af CO  

  

 2  

  

 -afgiften og  

 pesticidafgiften til erhvervslivet«.
Disse afgifter tilbageføres ikke til de  

 konkrete virksomheder, som har betalt afgiften.
Der er heller ikke tale om  

 juridiske bindinger på kommende Folketing i forhold til at ændre på  

 afgifterne  

 eller den generelle tilbageføring til erhvervslivet.
Det er direkte forkert, når det fremgår af notatet, »...at det  

 blev aftalt under den tidligere regering, at off-shore sektoren specifikt er  

 undtaget fra CO  

  

 2  

  

 -afgift«.
Der eksisterer ikke nogen former for aftalemæssige  

 eller juridiske bindinger for CO  

  

 2  

  

 -afgiften i forhold til  

 koncessionshaverne i Nordsøen.
Det er misvisende, når man i notatet indikerer, at der kun kan  

 blive tale om kompensation, såfremt »marginalskatten bliver større end 73  

 pct.«.
Kompensationsbestemmelsen, som den er afdækket under  

 udvalgsbehandlingen, vil i en række situationer kunne medføre krav om  

 kompensation, selv om formålet alene er at fastholde den forudsatte  

 marginalbeskatning på 73 pct.
Det fremgår derimod ret tydeligt af notatet, at de  

 juridisk/tekniske muligheder for at foretage ændringer uden at blive mødt med  

 krav om kompensation er næsten ikkeeksisterende.
Aftalen indeholder ingen  

 genforhandlingsklausul, men alene muligheden for at spørgsmål og problemer  

 kan  

    

 »gøres til genstand for  

 forhandlinger mellem parterne«.
Kompensationsbestemmelsen indebærer, at  

 staten  

 vil være den svage part i sådanne forhandlinger, da DUC hver gang kan svare  

 med  

 kravet om, at staten skal betale kompensation.
Endelig er det meget betænkeligt, at det ikke under  

 udvalgsbehandlingen har været muligt at få nogen form for billede af, hvilke  

 konsekvenser aftalen vil få for øvrige koncessionshavere, hvis de vælger at  

 benytte muligheden for en lignende løsning.
Herunder har det især været  

 umuligt  

 at få et billede af, hvordan kompensationsaftalen vil virke for øvrige  

 koncessionshavere.
Det er på denne baggrund ekstra betænkeligt, at  

 forhandlinger med den ene store koncessionshaver skal danne grundlag for alle  

 øvrige, som ikke har haft lejlighed til egne forhandlinger.
Helt uacceptabelt  

 bliver det, når regeringen under udvalgsbehandlingen har meddelt, at de  

 eksisterende skatteregler for øvrige koncessionshavere er gennemhullede og  

 åbne  

 for skattetænkning.
Derfor vil et flertal blive nødsaget til at ændre disse  

 regler, såfremt ikke alle frivilligt vælger at tilslutte sig det nye regelsæt  

 for kulbrintebeskatning.
Det Radikale Venstre og Kristendemokraterne Det  

 Radikale Venstres og Kristendemokraternes medlemmer af udvalget bemærker, at  

 der med regeringens redegørelse om Nordsøaftalen, de 250 spørgsmål fra Det  

 Energipolitiske Udvalg og Skatteudvalget, den offentlige høring, de to  

 opfølgende notater om henholdsvis samfundsøkonomien og  

 kompensationsbestemmelsen i Nordsøaftalen samt diverse samråd og debatter i  

 Folketinget er opnået en god platform for den endelige politiske  

 stillingtagen  

 om Nordsøaftalen.
Det  

 tilgængelige materiale og den medfølgende debat har bekræftet Det Radikale  

 Venstre og Kristendemokraterne i, at der er tale om en god aftale, der sikrer  

 en stabil indvinding af ressourcerne i den danske del af Nordsøen, og som  

 giver  

 staten en betydeligt større og mere robust del af overskuddet.
Partierne  

 hæfter  

 sig særligt ved, at det under debatten er blevet bekræftet, at staten med  

 kompensationsaftalen ikke har fraskrevet sig sin ret til generel beskatning,  

 og  

 at staten har flere muligheder for at åbne for en genforhandling af aftalen,  

 hvis forudsætningerne for aftalen skulle ændre sig væsentligt.
På denne  

 baggrund kan Det Radikale Venstre og Kristendemokraterne fortsat støtte den  

 indgåede aftale og de medfølgende love.
Enhedslisten Enhedslistens medlem af udvalget må konstatere, at det efter en  

 gennemgang af de sidste besvarelser og af notatet om  

 kompensationsbestemmelsen  

 i regeringens aftale med A.P.
Møller  Mærsk forsat er uforsvarligt at  

 sige ja  

 til aftalen og de dertil hørende lovændringer.
Det er ikke blevet tydeligere,  

 hvad rækkevidden af den såkaldte kompensationsbestemmelse er, og dermed er  

 det  

 heller ikke tydeligt, hvad rækkevidden af aftalen er.
Ikke mindst er det  

 uklart, hvordan det nuværende eller et fremtidigt Folketings muligheder for  

 at  

 beskatte DUC vil være  selv i situationer, hvor et generelt  

 skatteinstrument  

 anvendes for at kompensere for nedsat selskabsskat.
Det forhold, at økonomi- og erhvervsministeren og  

 skatteministeren i svar på henholdsvis spm. 8 til L 48 og spm. 111 til L 62  

 har  

 oplyst, at A.P.
Møller  Mærsk ikke har været konsulteret omkring svar  

 på  

 spørgsmål vedrørende aftalen, sætter aftalen i et perspektiv, hvor man må  

 forudse en mængde voldgiftsager om fortolkninger af en lang række elementer i  

 aftalen, hvilket Enhedslisten finder meget uheldigt.
Nogle forhold er dog blevet afsløret.
Skulle man komme i den  

 situation i 2008, at olieprisen blev fordoblet, da ville man ifølge  

 redegørelsen om kompensationsbestemmelsen med en kulbrinteskat på 90 pct.  

 kunne  

 opnå 10 mia. kr. mere for hele forløbet plus selvfølgelig den af den  

 almindelige beskatning følgende ekstra indtægt  der mangler bare at  

 stå, at  

 DUC i samme periode vil få et merprovenu på omkring 80 mia. kr.
Regeringen vil så gerne vise, at den har lavet en god aftale med  

 A.P.
Møller  Mærsk og DUC.
Men det er tydeligvis ikke så nemt at vise,  

 når der  

 skal svares på spørgsmål om aftalens konsekvenser: Forudsætninger for  

 beregninger gemmes væk med henvisning til forretningshemmeligheder,  

 regeringen  

 bruger modstridende argumenter, som de nu bedst passer til de enkelte  

 spørgsmål, og nøgletal i beregningerne ændres, hvis det findes det  

 nødvendigt.
 I det følgende vil vi gennemgå åbenlyse manipulationer, som vi  

 finder, regeringen har anvendt.
Stigende fortjeneste til A.P.
Møller  Mærsk og  

 DUC trylles om til et fald  1 Regeringen siger meget åbenhjertigt, at A.P.
Møller  Mærsk og  

 DUC har tjent for meget og betalt for lidt i skat til samfundet.
Derfor skal  

 beskatningen strammes.
Økonomi- og erhvervsministeren skrev således i sin Redegørelse  

 til Folketinget vedrørende Nordsøen, side 5: »I dag har man langt højere  

 kendskab til ressourcerne i den danske del af Nordsøen, end da  

 eneretsbevillingen blev tildelt i 1962, hvilket taler for en lavere  

 risikopræmie til de involverede selskaber i fremtiden.« Risikopræmien er den del af fortjenesten, der ligger ud over  

 den, man risikofrit kan opnå ved f.eks. at investere i en statsobligation,  

 altså en betaling for den risiko, selskabet løber ved at gennemføre en given  

 investering.
Det er klart, at jo mindre risiko, der er ved en investering, jo  

 mindre krav til den forventede risikopræmie vil en virksomhed stille, og jo  

 mindre risikopræmie skal samfundet naturligvis acceptere at betale for at få  

 olien pumpet op.
Dette er klart selv for regeringen, men problemet er, at  

 regeringens egne beregninger viser, at ikke alene har A.P.
Møller   

 Mærsk og  

 DUC de sidste 40 år fået en risikopræmie, der er næsten dobbelt så høj som  

 olieindustrien generelt.
Regeringens aftale med A.P.
Møller  Mærsk og  

 DUC  

 medfører, at deres risikopræmie vil stige de næste 40 år  helt i  

 modstrid med  

 det, regeringen selv siger, er rimeligt:
Risikopræmie i Olieindustrien som gennemsnit:  

 	  

    

 3  

 pct.
A.P.
Møller  Mærsk og DUC i perioden 1962 til 2003  

 	  

    

 5  

 pct.
A.P.
Møller  Mærsk og DUC i perioden 2003 til 2042  

 	  

    

 7  

 pct.
Derfor har regeringen nu fremlagt et manipuleret regnestykke,  

 jf.
B 7  svar på spm. 106. Man laver simpelt hen en ny beregning, hvor  

 man  

 tager de år ud (1962 til 1981), hvor forrentningen og risikopræmien har været  

 mindst.
Så kan man selvfølgelig nemt få et højere tal  i dette tilfælde  

 8 pct.  

 for perioden 1983 til 2003  og derefter sige, at der sker et fald til 7  

 pct. i  

 perioden 2004 til 2042.
Det er ren manipulation og useriøst, men trods dette er  

 regeringens egne beregninger afslørende.
Med aftalen accepterer regeringen,  

 at  

 A.P.
Møller  Mærsk og DUC får en risikopræmie på 7 pct. mod  

 oliebranchens  

 gennemsnit på 3 pct., selv om risikoen i realiteten er nul.
Olien er fundet  

 og  

 omkostningerne ved at hente den op er kendt  i hvert fald af A.P.  

 Møller   

 Mærsk og DUC, der har en langt større viden om olieforekomsterne end  

 myndighederne.
Også i den forbindelse er det en katastrofe, at staten ikke  

 deltager i koncessionen, som den gør det i alle andre koncessioner, og først  

 kommer til at gøre det fra 2012. Derfor ved den danske stat væsentligt mindre  

 om undergrunden sammenlignet med A.P.
Møller  Mærsk, Shell og Texaco.
Stigende fortjeneste trylles om til et fald  2 Regeringen prøver at vise, at der er indgået en aftale, der er  

 byrdefuld for A.P.
Møller  Mærsk og DUC, og som kan forsvare, at staten  

 accepterer at binde Folketing og regeringer i 39 år: »Uden sikkerhed i form  

 af  

 en kompensationsaftale ville DUC ikke have påtaget sig så byrdefulde vilkår,  

 som aftalen om forlængelse af eneretsbevillingen indebærer«, jf.
L 62   

 svar på  

 spm. 42.
Problemet for regeringen er bare, at aftalen ikke er byrdefuld,  

 tværtimod.
A.P.
Møller  Mærsk og DUC har udsigt til en merfortjeneste  

 på mange  

 mia. kr. og en forrentning, der er højere end forrentningen fra 1962 til  

 2003.
DUC forventes at have en bogført værdi ultimo 2003 på 30 mia.  

 kr.
Tages dette som udgangspunkt, viser regeringens beregninger følgende  

 resultat, jf.
L 62  svar på spm. 54:
 Gennemsnitlig årlig forrentning (realt) fra 1962 til  

 2003: 10,4 pct.
 Gennemsnitlig årlig forrentning (realt) fra 2004 til  

 2042: 26,1 pct.
 (i  

 det såkaldte middelscenarium).
 Der er altså tale om langt mere end en fordobling af  

 forrentningen.
Et så stor stigning i A.P.
Møller  Mærsks og DUCs forrentning  

 turde regeringen naturligvis ikke offentliggøre.
Derfor skriver man simpelt  

 hen, at DUCs værdi ultimo 2003 er på 60 mia. kr.  altså det  

 dobbelte af, hvad  

 DUC selv bogfører  og efter den manøvre kan man fremvise en beregnet  

 realforrentning  

 på ca. 10 pct., hvilket er en anelse under de 11 pct., der med samme  

 forudsætning (en værdi på 60 mia. kr.) er opnået for perioden 1962 til 2003.  

 Det er en rendyrket manipulation.
Og uanset om man tager udgangspunkt i en værdi på 30 eller på 60  

 mia. kr., er stort set hele beløbet betalt af indtjeningen fra 1962 til 2003,  

 lige som alle nødvendige investeringer og driftsomkostninger fra 2004 til  

 2042  

 er betalt i de regnestykker, der præsenteres.
Den reelle forrentning er  

 således  

 langt over de nævnte 26 pct.
 En fortjeneste på op til 170 mia. kr. bliver  

 til 12 mia. kr.
På spørgsmål 1 til B 7 om det samlede overskud, hvis  

 olieproduktionen kommer op på det såkaldte høje scenarium, og med en  

 oliepris,  

 der tager udgangspunkt i det dagsaktuelle niveau, svarer regeringen, at det  

 samlede provenu for perioden 2004 til 2042 vil udgøre ca. 490 mia. kr.  

 (2003-kr.), hvoraf staten vil modtage ca. 320 mia. kr.
Der vil således være  

 ca.  

 170 mia. kr. til DUC efter skat, efter at alle udgifter til investeringer og  

 drift er betalt.
Et sådant tal har regeringen ikke lyst til at oplyse.
Da  

 Folketinget spørger om, hvilken værdi forlængelsen af koncessionen forventes  

 af  

 at have for DUC, fremkommer man med det beskedne svar: 12 mia. kr., jf.
B 7  

   

 svar på spm. 21. Her er der regnet med en lavere oliepris, en lavere  

 olieproduktion,  

 og der er sket en såkaldt omregning til nutidsværdi, hvor der ikke alene er  

 modregnet for inflation, men også for den forrentning, der kunne være opnået  

 ved at placere pengene i f.eks. statsobligationer.
Omregningen til  

 nutidsværdi  

 giver et langt lavere tal, end når der regnes i faste priser.
Alle regeringens sammenligninger bygger på et  

 falsk grundlag  1 Fundamentet i alle regeringens beregninger er en sammenligning  

 mellem skatteindtægter med eller uden en aftale  hvor der »uden aftale«  

 er  

 regnet med helt uændrede skatteregler, altså ingen stramning af  

 kulbrinteskatten.
Netop denne antagelse får regeringens sammenligninger  

 mellem  

 aftalen og de gældende regler til at vippe til fordel for aftalen, men den er  

 helt hen i vejret.
I sin argumentation for aftalen kritiserer regeringen den  

 eksisterende kulbrinteskat.
Derfor skal den naturligvis ændres under alle  

 omstændigheder, aftale eller ej.
 Det kan allerede ske nu, fordi staten generelt står frit til at  

 ændre skatteregler eller indføre nye, og regeringen har en forpligtelse til  

 at  

 ændre en skat, som den har konstateret ikke virker efter hensigten.
 Og det er  ikke mindst efter regeringens egen kritik af  

 kulbrinteskatten  helt utænkeligt, at et udbud af retten til at  

 efterforske og  

 indvinde olie efter 2012 ikke vil ske på ændrede vilkår.
 Derfor er det direkte vildledende at lave alle sammenligninger  

 mellem aftalen og en alternativ situation ud fra den forudsætning, at der  

 ikke  

 vil ske en ændring af de gældende regler.
Alle regeringens sammenligninger bygger på et  

 falsk grundlag  2 Fundamentet i alle regeringens beregninger er en sammenligning  

 mellem produktionen af olie med eller uden en aftale.
Får A.P.
Møller   

 Mærsk  

 og DUC lov til at fortsætte, vil produktionen blive større, end hvis der sker  

 et skifte af operatør, er argumentationen.
 Med denne antagelse ses der bort fra 3 vigtige forhold:
Med den gældende undergrundslov har staten instrumenter  

 til at regulere produktionen på en måde, så spild af råstoffer undgås, og  

 staten kan regulere indvindingen, hvis der er tungtvejende samfundsmæssige  

 hensyn, der gør det nødvendigt.
Derfor kan staten sikre en optimal produktion  

 også ved et operatørskifte, især hvis valget af en anden operatør sker i  

 rimelig tid før 2012.
Da det både før 2012 og efter 2012 af regeringen  

 antages, at der vil være en højere produktion, hvis der sikres en ordentlig  

 planlægning, vil der være gode økonomiske incitamenter til en sådan  

 planlægning, uanset om den foregår i en situation, hvor den samme operatør  

 fortsætter, eller det skal ske i et samarbejde mellem den nuværende og en ny  

 operatør.
Staten kan  jf. punkt 1  presse på for at sikre et  

 sådant  

 samarbejde.
Endelig kan det forventes, at A.P.
Møller  Mærsk og  

 DUC på grund af deres forhåndskendskab vil stå stærkt til at vinde et  

 eventuelt  

 udbud.
I den situation vil der heller ikke ske et produktionstab, særligt  

 ikke  

 hvis udbuddet gennemføres i god tid.
 Der er således ingen grund til at tillægge spørgsmålet om et  

 eventuelt operatørskifte så afgørende en betydning, som der gøres i  

 regeringens  

 argumentation for en aftale.
Man bruger argumenterne, som man vil Kulbrinteskatten virker ikke, siger regeringen med god ret.  

 Ifølge regeringen kommer der ikke penge ind fra kulbrinteskatten, fordi  

 olieselskaberne uden en aftale kan investere sig ud af denne skat.
 Samtidig siger regeringen, at uden en aftale vil investeringerne  

 og produktionen af olie falde.
 Det er indlysende, at begge udsagn ikke kan opfyldes på samme  

 tid.
 Investerer selskaberne for at få kulbrinteskatten til at falde,  

 vil produktionen stige, fordi en investering, der giver et afkast i form af  

 større olieproduktion, naturligvis vil være mere fordelagtig end  

 investeringer,  

 der ikke medfører en større produktion.
 Og produktionen vil vokse til mere, end det er forudsagt af  

 regeringen, fordi den forventede produktion bygger på »almindelige«  

 investeringer og ikke ekstrainvesteringer med henblik på at eliminere en  

 kulbrinteskat.
 Et forsøg på at investere sig ud af kulbrinteskatten vil derfor  

 øge produktionen og dermed øge det overskud, der skal betales kulbrinteskat  

 af.  

 Men denne klare sammenhæng har regeringen ikke medtaget i beregningerne af  

 aftalens konsekvenser.
 Tjóðveldisflokkurin, Inuit Ataqatigiit og Siumut var på  

 tidspunktet for tillægsbetænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i tillægsbetænkningen.
 En oversigt over Folketingets sammensætning er optrykt i  

 tillægsbetænkningen.
Kim Andersen (V)  

    

 Ulrik Kragh (V)  

    

 Lars Christian Lilleholt (V)  

    

 Helga Moos (V)  

    

 Bodil Kornbek (KD)  

    

 Aase D.
Madsen (DF)  

  

  fmd.  

  

    

 Uno Larsson (DF)  

    

 Helle Sjelle (KF)  

    

 Lars Barfoed (KF)  

    

 Arne Toft (S)  

    

 Erik Mortensen (S)  

    

 Jan Trøjborg (S)  

    

 Svend Auken (S)  

    

 Torben Hansen (S)  

    

 Anne Grete Holmsgaard (SF)  

  

  nfmd.  

  

    

 Martin Lidegaard (RV)  

    

 Keld Albrechtsen (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende L 48 omdelt efter  

 afgivelse af betænkning Bilagsnr.
