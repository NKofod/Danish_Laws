 Udtalt, at man ikke havde afgørende indvendinger imod oprettelsen af  

 et status- og forskningsregister på behandlingsområdet for stofmisbrugere i  

 Københavns Kommune.
*Københavns *Kommune, *Socialdirektoratet, anmodede Registertilsynet om en  

 udtalelse vedrørende oprettelsen af et edb-register til brug på  

 behandlingsområdet for stofmisbrugere.
Der blev samtidig fremsendt et udkast  

 til forskrifter.
Registeret ønskedes ført på kommunens edb-central med  

 on-line adgang fra de enkelte distriktsbehandlingscentre samt fra  

 Socialdirektoratets afdeling for særlige grupper.
Det fremgik af sagen, at  

 formålet med registeret var at kunne opnå større overblik over behandlingen  

 af stofmisbrugere gennem en styring af de til enhver tid aktuelle oplysninger  

 om klientgrundlaget og behandlingernes forløb.
Registeret skulle give aktuelle oplysninger om indskrivnings- og  

 udskrivningsstatus for klienterne, og ved sammenligning af disse oplysninger  

 skulle effekten ved forskellige behandlingstilbud opgøres.
Herudover skulle  

 registeret skabe grundlag for planlægning af den økonomiske og  

 personalemæssige indsats på området, bl.a. for bedst muligt at kunne  

 imødekomme den enkelte stofmisbrugers behandlingsbehov.
Endvidere ønskede man  

 at kunne anvende historiske data til planlægning samt til at afgive  

 statistiske oplysninger til *Danmarks *Statistik, *Sundhedsstyrelsen m.fl.
Det fremgik af sagen, at det i regeringens narkopolitiske redegørelse til  

 *folketinget bl.a. var blevet fremhævet, at indsatsen over for stofmisbrugere  

 skal prioriteres i amter og kommuner.
I regeringens redegørelse efterlystes  

 specielt en koordination og helhed i narkobehandlingen samt en øget viden om  

 effekten af forskellige behandlingsformer.
Således indgik det også i  

 registerets formål at kunne fremskaffe en sådan øget viden på  

 narkobehandlingsområdet.
 Sagen blev behandlet på et møde i *Registerrådet.
 *Registerrådet tilkendegav, at man på baggrund af *Socialdirektoratets  

 redegørelse, bl.a. for behovet for anvendelsen af edb til registrering af  

 oplysningerne samt for nødvendigheden af en registrering af oplysninger om  

 flygtninge/indvandrerstatus, kriminalitet og domme samt oplysninger om  

 misbrugernes netværk, herunder oplysninger om samlevende narkoman m.v., ikke  

 havde afgørende indvendinger imod registerets oprettelse på edb til de  

 nærmere specificerede formål.
 *Københavns *Kommune har efterfølgende fastsat forskrifter for registeret  

 i overensstemmelse med en række nærmere henstillinger fra tilsynet.
 (*1) Registertilsynets Årsberetning 1994 side 51.
