I.
Ritual for dåb Dåb finder i almindelighed sted i kirken under en gudstjeneste.
I  

 tilfælde af sygdom kan dåb foregå i hjemmet eller på sygehuset.
 Dåb under en højmesse kan finde sted på trosbekendelsens plads, i  

 tilknytning til første læsning, efter salmen, efter prædikenen eller efter  

 nadveren.
 Når dåb finder sted ved en særlig dåbsgudstjeneste, kan forud for  

 dåbssalmen indledes med præludium, indgangssalme og dåbstale.
Dåb i kirken Dåbssalme Ved dåb under en højmesse kan dåbssalmen være en af gudstjenestens  

 almindelige salmer.
 Efter dåbssalmen spørger præsten:
Er barnet hjemmedøbt? - Nej! Ved dåb af voksne spørger præsten:
Er du tidligere døbt? - Nej! Lovprisning og bøn Præsten siger:
Lovet være Gud, vor Herres Jesu Kristi Fader, som i sin store barmhjertighed har genfødt os til et levende håb ved Jesu Kristi opstandelse fra de døde.
Lad os alle bede! Vi takker dig, himmelske Fader, fordi du ved din enbårne Søn har givet os den hellige dåb, hvori du gør os til dine børn og skænker os Helligånden med syndernes forladelse og det evige liv.
 Vi beder dig:
Tag i nåde mod dette barn (disse børn), som vi bærer frem for dit åsyn.
Indlem det (dem) i din menighed, og bevar det (dem) i dit samfund både her og hisset! Amen.
 Ved dåb af voksne:
Vi beder dig: Tag i nåde mod ham (hende), som i dag kommer til den kristne dåb.
Indlem ham (hende) i din menighed, og bevar ham (hende) i dit samfund både her og hisset! Amen.
Skriftlæsning Præsten fortsætter, og menigheden rejser sig.
 Således taler vor Herre Jesus Kristus:
 »Mig er givet al magt i himlen og på jorden.
Gå derfor hen og gør alle folkeslagene til mine disciple, idet I døber dem i Faderens og Sønnens og Helligåndens navn, og idet I lærer dem at holde alt det, som jeg har befalet jer.
Og se, jeg er med jer alle dage indtil verdens ende.« Evangelisten Markus skriver:
Og de bar nogle små børn til Jesus, for at han skulle røre ved dem; disciplene truede ad dem, men da Jesus så det, blev han vred og sagde til dem:
»Lad de små børn komme til mig, det må I ikke hindre dem i, for Guds rige er deres.
 Sandelig siger jeg jer:
Den, der ikke tager imod Guds rige ligesom et lille barn, kommer slet ikke ind i det.« Og han tog dem i favn og lagde hænderne på dem og velsignede dem.
Så vil vi nu hjælpe dette barn (disse børn) til hans velsignelse ved at døbe det (dem) i Faderens og Sønnens og Helligåndens navn.
 Ved dåb af voksne:
Så vil vi nu hjælpe dig til hans velsignelse ved at døbe dig i Faderens og Sønnens og Helligåndens navn.
Korstegnelse Barnet - dersom der er flere børn, hvert barn for sig - bæres hen til  

 døbefonten.
 Ved dåb af voksne træder den, der skal døbes, selv hen til døbefonten.
 Præsten tegner derefter med hånden kors for ansigtet og brystet af den,  

 der skal døbes, og siger:
Modtag det hellige korsets tegn både for dit ansigt og for dit bryst, til et vidnesbyrd om, at du skal tilhøre den korsfæstede Herre Jesus Kristus.
 Hvad er barnets navn? - N.N.
 Ved dåb af voksne udelades dette spørgsmål normalt.
Trosbekendelse N.N.
Forsager du Djævelen og alle hans gerninger og alt hans væsen? - Ja! Tror du på Gud Fader, den almægtige, himlens og jordens skaber? - Ja! Tror du på Jesus Kristus, hans enbårne Søn, vor Herre, som er undfanget  

 ved Helligånden, født af Jomfru Maria, pint under Pontius Pilatus,  

 korsfæstet, død og begravet, nedfaret til dødsriget, på tredje dag opstanden  

 fra de døde, opfaret til himmels, siddende ved Gud Faders, den almægtiges,  

 højre hånd, hvorfra han skal komme at dømme levende og døde? - Ja! Tror du på Helligånden, den hellige, almindelige kirke, de helliges  

 samfund, syndernes forladelse, kødets opstandelse og det evige liv? - Ja! Vil du døbes på denne tro? - Ja! Dåbshandling Præsten øser vand tre gange på hovedet af den, der skal døbes, og  

 siger:
N.N.
Jeg døber dig i Faderens og Sønnens og Helligåndens navn.
Amen.
 Præsten lægger hånden på den døbtes hoved og siger:
Den almægtige Gud, vor Herres Jesu Kristi Fader, som nu har genfødt dig ved vand og Helligånden og skænket dig syndernes forladelse, han styrke dig med sin nåde til det evige liv! Han bevare din udgang og indgang fra nu og til evig tid! Amen.
 Dersom flere skal døbes, gentages for hver enkelt afsnittet fra  

 korstegnelsen og til og med håndspålæggelsen.
Fadervor Derefter bedes Fadervor.
 Herunder lægger præsten hånden på den døbtes (de døbtes) hoved.
Fader vor, du som er i himlene! Helliget vorde dit navn, komme dit rige, ske din vilje som i himlen således også på jorden; giv os i dag vort daglige brød, og forlad os vor skyld, som også vi forlader vore skyldnere, og led os ikke i fristelse, men fri os fra det onde.
Thi dit er riget og magten og æren i evighed! Amen. (* 1) Fred være med dig (jer)! Faddertiltale Menigheden sætter sig.
Til barnets (børnenes) faddere og forældre  

 siger præsten:
I, som er faddere til dette barn (disse børn), kan nu bevidne, at det (de)  

 er døbt i Faderens og Sønnens og Helligåndens navn.
Og I skal vide, hvad I  

 skylder det barn, hvis faddere I er.
Hvis det sker, at forældrene dør, før  

 barnet kommer til skelsalder, da skal I, så vidt I har mulighed for det,  

 drage omsorg for, at det oplæres i den kristne børnelærdom, for at det må  

 blive i Kristus, ligesom det nu ved dåben er indpodet i ham.
Fred være med jer! Eller I forældre og faddere til dette barn (disse børn) er nu vidner på, at det  

 (de) er døbt i Faderens og Sønnens og Helligåndens navn.
I forældre skal  

 oplære jeres barn i den kristne tro og bede for det, for at det må blive i  

 Kristus, ligesom det nu ved dåben er indpodet i ham.
Og sker det, at  

 forældrene dør, før barnet bliver voksent, da skal I faddere, så vidt det  

 står til jer, drage omsorg for, at det oplæres i den kristne tro.
Fred være med jer! Præsten er frit stillet med hensyn til faddertiltalens ordlyd, men kan  

 benytte een af ovenstående tiltaler, der er vejledende for tiltalens indhold.
 Ved dåb af voksne slutter præsten med en kort fri tiltale til  

 dåbsvidnerne.
Dåbssalme Efter dåben synges en salme.
Ved dåb i forbindelse med en højmesse  

 fortsættes herefter som en almindelig højmesse, og salmen kan være en af  

 gudstjenestens almindelige salmer.
Ved dåb i forbindelse med gudstjeneste, hvor der også er nadver, kan  

 som slutningskollekt i gudstjenesten anvendes kollekten til Første søndag  

 efter påske.
Ved gudstjenester uden nadver og ved særlige dåbsgudstjenester  

 anvendes som slutningskollekt følgende dåbskollekt:
Lad os alle bede! Herre, vor Gud, himmelske Fader! Vi takker dig af hjertens grund, fordi du har ladet os komme til den nådefulde dåb, hvori du skænkede os syndernes forladelse, Helligånden og det evige liv for din Søns, Jesu Kristi, skyld.
 Vi beder dig:
Bevar os i troen, så at vi aldrig tvivler om denne din gave, og styrk os ved din Helligånd til at stride mod synden og blive i vor dåbs nåde, indtil vi bliver til evig tid salige, ved din elskede Søn, Jesus Kristus, vor Herre, som med dig lever og regerer i Helligånds enhed, een sand Gud fra evighed og til evighed.
 Menigheden:
 Amen.
 Når der holdes dåb ved en særlig dåbsgudstjeneste, afsluttes med  

 velsignelse, udgangssalme og postludium.
Hjemmedåb Hvis et barn på grund af sygdom eller svaghed eller af anden gyldig  

 grund ønskes døbt i hjemmet eller på sygehuset, følger præsten det  

 almindelige ritual for dåb i kirken, dog med udeladelse af faddertiltalen.
 Når omstændighederne taler derfor, kan dåbsritualet begrænses til:  

 korstegnelse, trosbekendelse, dåbshandling og Fadervor.
 Når dåben er foretaget uden for kirken (hjemmedåb), fremstilles barnet  

 senere i kirken ved en højmesse.
Hjemmedåb af børn i øjeblikkelig livsfare Nøddåben kan, hvor der ikke er tid til at hente præsten, foretages af  

 en af de tilstedeværende.
Dåbshandling Herre Jesus, tag i nåde mod dette barn! Der øses vand tre gange på barnets hoved, mens man siger:
N.N.
Jeg døber dig i Faderens og Sønnens og Helligåndens navn.
Amen.
(Med håndspålæggelse:) Den almægtige Gud, vor Herres Jesu Kristi Fader, som nu har genfødt dig ved vand og Helligånden og skænket dig syndernes forladelse, han styrke dig med sin nåde til det  

 evige liv! Han bevare din udgang og indgang fra nu og til evig tid! Amen.
Fadervor Fader vor, du som er i himlene! Helliget vorde dit navn, komme dit rige, ske din vilje som i himlen således også på jorden; giv os i dag vort daglige brød, og forlad os vor skyld, som også vi forlader vore skyldnere, og led os ikke i fristelse, men fri os fra det onde.
Thi dit er riget og magten og æren i evighed! Amen. (* 1) Fred være med dig! Dåb uden præstens medvirken meddeles snarest denne, og barnet bør  

 siden fremstilles i kirken.
Bliver barnets navn ikke nævnt ved dåben, skal  

 dåben ikke af den grund gentages, men navnet skal blot meddeles senere.
Fremstilling i kirken af døbte børn Fremstillingen af allerede døbte børn foregår i kirken ved en højmesse  

 på dåbshandlingens sædvanlige plads.
Er der både dåb og fremstilling, går  

 dåben forud for fremstillingen.
Salme Der indledes med en salme, som kan være en af gudstjenestens  

 almindelige salmer.
 Efter dåbssalmen indleder præsten med at spørge:
Er barnet hjemmedøbt? - Ja! Er det døbt i Faderens og Sønnens og Helligåndens navn? - Ja! Lovprisning Præsten siger:
Lovet være Gud, vor Herres Jesu Kristi Fader, som i sin store barmhjertighed har genfødt os til et levende håb ved Jesu Kristi opstandelse fra de døde.
Skriftlæsning Præsten fortsætter, og menigheden rejser sig.
 Således taler vor Herre Jesus Kristus:
 »Mig er givet al magt i himlen og på jorden.
Gå derfor hen og gør alle folkeslagene til mine disciple, idet I døber dem i Faderens og Sønnens og Helligåndens navn, og idet I lærer dem at holde alt det, som jeg har befalet jer.
Og se, jeg er med jer alle dage indtil verdens ende.« Evangelisten Markus skriver:
Og de bar nogle små børn til Jesus, for at han skulle røre ved dem; disciplene truede ad dem, men da Jesus så det, blev han vred og sagde til dem:
»Lad de små børn komme til mig, det må I ikke hindre dem i, for Guds rige er deres.
 Sandelig siger jeg jer:
Den, der ikke tager imod Guds rige ligesom et lille barn, kommer slet ikke ind i det.« Og han tog dem i favn og lagde hænderne på dem og velsignede dem.
 Denne indledning udelades, hvis der i samme gudstjeneste er både dåb  

 og fremstilling.
 Præsten spørger:
 Hvad er barnets navn? - N.N.
Trosbekendelse N.N.
Forsager du Djævelen og alle hans gerninger og alt hans væsen? - Ja! Tror du på Gud Fader, den almægtige, himlens og jordens skaber? - Ja! Tror du på Jesus Kristus, hans enbårne Søn, vor Herre, som er undfanget  

 ved Helligånden, født af Jomfru Maria, pint under Pontius Pilatus,  

 korsfæstet, død og begravet, nedfaret til dødsriget, på tredje dag opstanden  

 fra de døde, opfaret til himmels, siddende ved Gud Faders, den almægtiges,  

 højre hånd, hvorfra han skal komme at dømme levende og døde? - Ja! Tror du på Helligånden, den hellige, almindelige kirke, de helliges  

 samfund, syndernes forladelse, kødets opstandelse og det evige liv? - Ja! Bekendtgørelse og bøn Præsten siger:
 Da dette barn (disse børn) allerede er døbt i Faderens og Sønnens og  

 Helligåndens navn, vil vi ikke døbe det (dem) igen og derved ringeagte dåbens  

 hellige gave, men vi kundgør her i menighedens forsamling, at det (de) har  

 fået den rette kristne dåb, og vi takker vor Gud og Fader, som har taget det  

 (dem) til nåde ved Jesus Kristus.
 Præsten lægger hånden på barnets hoved og siger:
Den almægtige Gud, vor Herres Jesu Kristi Fader, som har genfødt dig ved vand og Helligånden og skænket dig syndernes forladelse, han styrke dig med sin nåde til det evige liv! Han bevare din udgang og indgang fra nu og til evig tid! Amen.
Fadervor Derefter bedes Fadervor.
 Herunder lægger præsten hånden på barnets hoved.
Fader vor, du som er i himlene! Helliget vorde dit navn, komme dit rige, ske din vilje som i himlen således også på jorden; giv os i dag vort daglige brød, og forlad os vor skyld, som også vi forlader vore skyldnere, og led os ikke i fristelse, men fri os fra det onde.
Thi dit er riget og magten og æren i evighed! Amen. (* 1) Fred være med dig (jer)! Faddertiltale Menigheden sætter sig.
Til barnets (børnenes) faddere og forældre  

 siger præsten:
I, som er faddere til dette barn (disse) børn kan bevidne, at det (de) er  

 fremstillet i Guds hus som døbt i Faderens og Sønnens og Helligåndens navn.  

 Og I skal vide, hvad I skylder det barn, hvis faddere I er.
Hvis det sker, at  

 forældrene dør, før barnet kommer til skelsalder, da skal I, så vidt I har  

 mulighed for det, drage omsorg for, at det oplæres i den kristne børnelærdom,  

 for at det må blive i Kristus, ligesom det ved dåben er indpodet i ham.
Fred være med jer! Eller I forældre og faddere til dette barn (disse børn) er nu vidner på, at det  

 (de) er fremstillet i Guds hus som døbt i Faderens og Sønnens og Helligåndens  

 navn.
I forældre skal opdrage jeres barn i den kristne tro og bede for det,  

 for at det må blive i Kristus, ligesom det ved dåben er indpodet i ham.
Og  

 sker det, at forældrene dør, før barnet bliver voksent, da skal I faddere, så  

 vidt I har mulighed for det, drage omsorg for, at det oplæres i den kristne  

 tro.
Fred være med jer! Såfremt der har været både dåb og fremstilling, foretages de  

 nødvendige ændringer og tilføjelser i den almindelige faddertiltale.
Salme Efter fremstillingen synges en salme, som kan være en af  

 gudstjenestens almindelige salmer.
Og gudstjenesten fortsættes derefter som  

 en almindelig højmesse.
Som slutningskollekt kan anvendes kollekten til  

 Første søndag efter påske eller den særlige dåbskollekt.
II.
Ritual for nadver i hjemmet Når nadver holdes i hjemmet, på sygehus eller plejehjem, kan anvendes  

 en af højmessens nadverliturgier eller efterfølgende ritual.
Der indledes sædvanligvis med en salme og skriftemål.
Salmen kan  

 bortfalde, og skriftemålet kan forkortes til absolutionsordene.
Efter  

 omstændighederne kan nadveren forkortes til Fadervor, indstiftelsesordene og  

 uddeling.
Præsten er så vidt muligt iført præstekjole.
Nadversalme Nadverbøn Præsten siger:
(Lad os alle bede:) Opstandne Herre og frelser, du, som selv er til stede iblandt os med al  

 din kærligheds rigdom! Giv os at modtage dit legeme og blod til din  

 ihukommelse og til stadfæstelse i troen på syndernes forladelse.
Rens os fra  

 synd, og styrk os i det evige livs håb.
Giv os at vokse i kærligheden, og lad  

 os med alle troende blive eet i dig, ligesom du er eet med Faderen. - Amen.
Fadervor Fader vor, du som er i himlene! Helliget vorde dit navn, komme dit rige, ske din vilje som i himlen således også på jorden; giv os i dag vort daglige brød, og forlad os vor skyld, som også vi forlader vore skyldnere, og led os ikke i fristelse, men fri os fra det onde.
Thi dit er riget og magten og æren i evighed! Amen. (* 1) Indstiftelsesordene Præsten fortsætter med at læse indstiftelsesordene.
Mens ordet om  

 brødet, henholdsvis vinen, læses, holder præsten disken, henholdsvis kalken.
Vor Herre Jesus Kristus i den nat, da han blev forrådt, tog brødet, takkede og brød det, gav sine disciple det og sagde:
 »Tag dette og spis det; det er mit legeme, som gives for jer.
Gør dette til min ihukommelse!» Ligeså tog han også kalken efter aftensmåltidet, takkede, gav dem den og sagde:
»Drik alle heraf; denne kalk er den nye pagt i mit blod, som udgydes for jer til syndernes forladelse.
Gør dette, så ofte som I drikker den, til min ihukommelse!» (* 2) Nadvermåltidet Præsten uddeler brødet med ordene:
 Dette er Jesu Kristi legeme.
 Præsten rækker vinen med ordene:
 Dette er Jesu Kristi blod.
 Efter uddelingen siger præsten:
Den korsfæstede og opstandne frelser, vor Herre Jesus Kristus, som nu har givet dig/os sit hellige legeme og blod, hvormed han har gjort fyldest for alle dine/vore synder, han styrke og opholde dig/os derved i en sand tro til det evige liv! Velsignelse Præsten siger:
(Modtag Herrens velsignelse:) Herren velsigne dig og bevare dig! Herren lade sit ansigt lyse over dig og være dig nådig! Herren løfte sit åsyn på dig og give dig fred! Amen. (* 3) Salme III.
Ritual for skriftemål Fælles skriftemål forud for gudstjenesten Fælles skriftemål kan holdes forud for gudstjenesten imellem anden og  

 tredje ringning efter følgende ordning:
Salme En salme kan synges til indledning.
Hilsen Præsten siger:
 Nåde være med jer og fred fra Gud, vor Fader, og Herren Jesus Kristus.
Skriftetale (kan udelades) Præsten kan læse et eller flere skriftord, eventuelt med efterfølgende  

 skriftetale.
 Følgende skriftord kan for eksempel anvendes:
2. Mos. 20 (de ti bud) Salme 6/Salme 32/Salme 51/Salme 102/Salme 130/Salme 143 Es. 43,25/Es. 53,5-6 Matt. 11,28/Matt. 22,37-39/Johs. 14,27 Rom. 5,8/1. Johs. 1,7b/1. Johs. 1,9/1. Johs. 4,10 Skriftebøn (syndsbekendelse) Derefter siger præsten:
Lad os alle bede! Vi bekender for dig, hellige, almægtige Gud, at vi har syndet imod dig i  

 tanke, ord og gerning, og det er vor egen skyld.
Vi beder dig: Handl ikke med  

 os efter vore synder, men efter din store barmhjertighed, og forlad os alle  

 vore overtrædelser for Jesu Kristi skyld.
Amen.
Eller Herre, vor Gud, du kender vore hemmelige tanker, og det inderste i vore  

 ord og gerninger er ikke skjult for dig.
Vi bekender, at vi har syndet imod  

 dig og ikke er værd at kaldes dine børn.
Men uden dig kan vi ikke leve.  

 Derfor beder vi dig: Kast os ikke bort fra dit ansigt, og tag ikke din  

 Helligånd fra os.
Du, som tager imod syndere, tag imod os.
Herre, forbarm dig  

 over os! Amen.
Eller Herre, jeg er dig ikke værd, men jeg kan ikke være dig foruden.
Du er jo  

 den, som med eet ord skabte himmel og jord.
Herre, med et eneste ord kan du  

 gøre min sjæl rask og sund.
Gør med mig ikke efter min fortjeneste, men efter  

 din nåde og uudgrundelige barmhjertighed.
Gå ikke i rette med mig, men forlad  

 mig min synd og drag nu i dag ind i min sjæl med din nådes kraft, så at min  

 brøst kan blive lægt, og jeg i dig kan finde fred og hvile for min sjæl i  

 troen på din kærlighed og nåde.
Oplys min forstand med den sande tros lys,  

 lad mit hjerte glædes ved at føle din nærværelse, gør min vilje fast ved din  

 kærlighed og styrk mig til al god gerning.
Før mig så ved din stærke hånd  

 fremad på livets vej og til sidst igennem dødens trange port hjem til evigt  

 liv og salighed.
Amen.
Absolution (tilgivelse) Derefter siger præsten:
På Jesu Kristi befaling og for hans lidelses og døds skyld kan jeg tilsige jer alle jeres synders nådige forladelse i Faderens og Sønnens og Helligåndens navn! Under håndspålæggelse siger præsten til hver enkelt:
Så tilsiger jeg dig alle dine synders nådige forladelse i Faderens og Sønnens og Helligåndens navn! Derefter til hvert hold for sig:
Han, som har begyndt sin gode gerning i jer, vil fuldføre den indtil Jesu Kristi dag.
Fred være med jer! Salme Der kan sluttes med en salme.
Syndsbekendelse og absolution i gudstjenestens indledning Hvor det vedtages, kan indgangsbønnen ved enkelte gudstjenester eller  

 i fastetiden erstattes af »Det lille litani« eller en  

 syndsbekendelse efterfulgt af absolution.
 Efter præludiet anvendes på indgangsbønnens plads »Det lille  

 litani« (Salmebogen nr. 364) som en vekselbøn mellem P (= præst eller  

 forsanger) og M (= menigheden).
P Herre Gud Fader i himlen! M Forbarm dig over os! P Herre Jesus, vor frelsermand! M Forbarm dig over os! P Herre Helligånd, vort lys og vor trøst! M Forbarm dig over os! P Vi har syndet med vore forfædre! M Vi har forskyldt din vredes domme! P O Herre, handl ikke med os efter vore synder! M Og betal os ikke efter vore misgerninger! P O Herre, hør vor bøn! M Og lad vor røst komme til dig! Eller følgende bøn, der kan bedes af kirkesangeren, kordegnen eller et  

 andet medlem af menigheden:
Herre, vor Gud, du kender vore hemmelige tanker, og det inderste i vore  

 ord og gerninger er ikke skjult for dig.
Vi bekender, at vi har syndet imod  

 dig og ikke er værd at kaldes dine børn.
Men uden dig kan vi ikke leve.  

 Derfor beder vi dig: Kast os ikke bort fra dit ansigt, og tag ikke din  

 Helligånd fra os.
Du, som tager imod syndere, tag imod os.
Herre, forbarm dig  

 over os! Menigheden:
Herre, forbarm dig over os! Derefter siger præsten:
På Jesu Kristi befaling og for hans lidelses og døds skyld tilsiger jeg jer alle jeres synders nådige forladelse i Faderens og Sønnens og Helligåndens navn! Eller På hans ord, som har døbt os, tilsiger jeg jer alle jeres synders nådige forladelse i Faderens og Sønnens og Helligåndens navn! Menigheden:
 Amen.
Gudstjenesten fortsættes derefter med indgangssalme, hilsen og  

 indledningskollekt.
I gudstjenestens afslutning kan udgangsbønnen  

 bortfalde.
Privat skriftemål (Lønligt skriftemål) Ved privat skriftemål henvender man sig til en præst.
Skriftemålet kan  

 finde sted i kirken eller hos præsten eller for eksempel ved et sygeleje.  

 Præsten har tavshedspligt.
Syndsbekendelse Den, der skrifter, kan med egne ord bekende, hvad der nager hans  

 samvittighed.
Derefter læses en salme fra salmebogen, en bibelsk salme eller  

 en af skriftebønnerne fra det fælles skriftemål.
Absolution (tilgivelse) Præsten siger under håndspålæggelse:
På Jesu Kristi befaling og for hans lidelses og døds skyld tilsiger jeg dig alle dine synders nådige forladelse i Faderens og Sønnens og Helligåndens navn! Han, som har begyndt sin gode gerning i dig, vil fuldføre den indtil Jesu Kristi dag.
Fred være med dig! Fadervor Fader vor, du som er i himlene! Helliget vorde dit navn, komme dit rige, ske din vilje som i himlen således også på jorden; giv os i dag vort daglige brød, og forlad os vor skyld, som også vi forlader vore skyldnere, og led os ikke i fristelse, men fri os fra det onde.
Thi dit er riget og magten og æren i evighed! Amen. (* 1) Velsignelse Præsten siger:
Herren velsigne dig og bevare dig! Herren lade sit ansigt lyse over dig og være dig nådig! Herren løfte sit åsyn på dig og give dig fred! (* 3) Der kan sluttes med en salme.
IV.
Ritual for vielse (bryllup) Kirkelig vielse foretages af en præst i en kirke i nærværelse af  

 mindst to vidner.
Forud for vielsen kan der kimes eller ringes efter stedets  

 skik.
Indgang (Præludium) Indgangssalme Hilsen Præsten:
Herren være med jer! Menigheden:
Og med din ånd! eller: Og Herren være med dig! Hilsenen kan udelades, eller præsten kan sige:
Vor Herres Jesu Kristi nåde og Guds Kærlighed og Helligåndens fællesskab være med jer alle! Indledende bøn og læsning Præsten siger (fra alter eller kor):
Lad os alle bede! Herre, vor Gud, himmelske Fader! Vi takker dig for livet, du gav os, og  

 for alle dem, der har vist os kærlighed, fra vi var børn og indtil i dag.
Vi  

 beder dig: Giv os stadig, hvad vi behøver, og forny daglig vor indbyrdes  

 kærlighed ved Jesus Kristus, vor Herre, som med dig lever og regerer i  

 Helligånds enhed, een sand Gud fra evighed og til evighed. - Amen.
 Præsten fortsætter:
 Således står der skrevet:
Da Gud havde skabt himlen og jorden, havet, solen, månen og stjernerne,  

 planterne og dyrene sagde han: »Lad os skabe mennesker i vort billede,  

 så de ligner os! De skal herske over havets fisk, himlens fugle, kvæget, alle  

 de vilde dyr og alle krybdyr, der kryber på jorden.« Og Gud skabte  

 mennesket i sit billede; i Guds billede skabte han det, som mand og kvinde  

 skabte han dem.
Og Gud velsignede dem.
 Og vor Herre Jesus Kristus siger:
»Har I ikke læst, at Skaberen fra begyndelsen skabte dem som mand og  

 kvinde og sagde: »Derfor skal en mand forlade sin far og mor og binde  

 sig til sin hustru, og de to skal blive eet kød«? Derfor er de ikke  

 længere to, men eet kød.
Hvad Gud altså har sammenføjet, må et menneske ikke  

 adskille.' Og Apostlen Paulus skriver:
»Bær hinandens byrder; således opfylder I Kristi lov.« »Ifør jer da, som Guds udvalgte, hellige og elskede, inderlig  

 barmhjertighed, godhed, ydmyghed, mildhed, tålmodighed.
Bær over med hinanden  

 og tilgiv hinanden, hvis den ene har noget at bebrejde den anden.
Som Herren  

 tilgav jer, skal I også gøre.
Men over alt dette skal I iføre jer  

 kærligheden, som er fuldkommenhedens bånd.« Salme Tale Brudeparret træder frem foran alteret, eller de kan vente til efter  

 talen.
Tilspørgsel og erklæring Præsten siger:
 Så tilspørger jeg dig N.N. (brudgommens navn):
Vil du have N.N. (brudens navn), som hos dig står, til din  

 ægtehustru? - Ja! Vil du elske og ære hende, og leve med hende både i medgang og modgang, i  

 hvad lykke Gud den almægtige vil tilskikke jer, som en ægtemand bør leve med  

 sin ægtehustru, indtil døden skiller jer ad? - Ja! Ligeså tilspørger jeg dig N.N. (brudens navn):
Vil du have N.N. (brudgommens navn), som hos dig står, til din  

 ægtemand? - Ja! Vil du elske og ære ham, og leve med ham både i medgang og modgang, i hvad  

 lykke Gud den almægtige vil tilskikke jer, som en ægtehustru bør leve med sin  

 ægtemand, indtil døden skiller jer ad? - Ja! Så giv hinanden hånd derpå! Præsten lægger sin hånd på deres hænder og siger:
 Eftersom I forud har lovet hinanden at ville leve sammen i ægteskab og nu  

 har bekræftet dette for Gud og for os, som er her til stede, og givet  

 hinanden hånd derpå, så forkynder jeg jer at være ægtefolk både for Gud og  

 mennesker.
 Her kan brud og brudgom eventuelt give hinanden vielsesringe.
Forbøn Præsten fortsætter:
Lad os alle bede! Mens brudeparret knæler, siger præsten med håndspålæggelse:
 Almægtige Gud, som skabte mand og kvinde til at leve sammen i ægteskab og  

 velsignede dem, vi beder dig, velsign denne brud og brudgom; lad dem altid  

 leve af din nåde og i indbyrdes kærlighed.
Eller Kære himmelske Fader! Giv denne brudgom og brud nåde, lykke og velsignelse  

 både til sjæl og legeme! Giv dem at elske hinanden med trofast kærlighed og  

 tjene dig oprigtigt i alle ting, så at de må leve som dine kære børn og  

 engang samles hos dig i de evige boliger! Hør os i Jesu navn:
Fadervor Fader vor, du som er i himlene! Helliget vorde dit navn, komme dit rige, ske din vilje som i himlen således også på jorden; giv os i dag vort daglige brød, og forlad os vor skyld, som også vi forlader vore skyldnere, og led os ikke i fristelse, men fri os fra det onde.
Thi dit er riget og magten og æren i evighed! Amen. (* 1) Fred være med jer! Dersom vielsen slutter med den følgende salme, lyser præsten velsignelsen  

 over brudeparret i stedet for at sige: Fred være med jer! Brudeparret sætter sig.
Salme Såfremt brudevielsen efterfølges af en dåbshandling, sker dåben på  

 dette sted, og som slutningskollekt kan dåbskollekten da anvendes.
Slutningskollekt Præsten siger eller messer:
Lad os alle bede! Derefter fortsætter præsten:
Herre, vor Gud, himmelske Fader! Vi takker dig for ægteskabet, og vi beder  

 dig, at du vil bevare denne ordning og velsignelse urokket iblandt os.
Giv  

 alle kristne ægtefolk ved din Helligånd, at de må hjælpe hinanden til at  

 holde fast ved din frelsende nåde.
Gør dem glade i håbet, tålmodige i  

 trængslen og udholdende i bønnen, og styrk dem til at være levende lemmer af  

 din menighed, så at de engang med den kan samles hos dig i dit rige, hvor du  

 med Søn og Helligånd lever og regerer, een sand Gud fra evighed og til  

 evighed.
Eller Herre, vor Gud, himmelske Fader! Vi takker dig for ægteskabet, og vi beder  

 dig: Vær med din nåde hos dem, der i dag har indgået ægteskab, og giv din  

 velsignelse til, at de kan leve med hinanden i gudsfrygt og kærlighed og ikke  

 give årsag til vrede og strid.
Lad dem altid, også selv om de ikke bliver fri  

 for prøvelser, erfare din nådige hjælp! Giv dem og os alle at leve vort liv  

 her på jorden i tro og lydighed og blive til evig tid salige ved din elskede  

 Søn, Jesus Kristus, vor Herre, som med dig lever og regerer, een sand Gud fra  

 evighed og til evighed.
 Menigheden svarer:
 Amen.
Velsignelse Præsten siger eller messer (vendt mod menigheden):
Herren være med jer! Menigheden svarer:
Og med din ånd! eller: Og herren være med dig! Hilsenen kan udelades eller anvendes forud for slutningskollekten.
 Menigheden står op under velsignelsen, mens præsten siger:
Herren velsigne dig og bevare dig! Herren lade sit ansigt lyse over dig og være dig nådig! Herren løfte sit åsyn på dig og give dig fred! (* 3) Menigheden svarer:
Amen.
Amen.
Amen.
Udgangssalme Udgang (Postludium) V.
Ritual for kirkelig velsignelse af borgerligt indgået ægteskab Forud for vielsen kan der kimes eller ringes efter stedets skik.
Indgang (Præludium) Indgangssalme Hilsen Præsten:
Herren være med jer! Menigheden:
Og med din ånd! eller: Og Herren være med dig! Hilsenen kan udelades, eller præsten kan sige:
Vor Herres Jesu Kristi nåde og Guds kærlighed og Helligåndens fællesskab være med jer alle! Indledende bøn og læsning Præsten siger (fra alter eller kor):
Lad os alle bede! Herre, vor Gud, himmelske Fader! Vi takker dig for livet, du gav os, og  

 for alle dem, der har vist os kærlighed, fra vi var børn og indtil i dag.
Vi  

 beder dig: Giv os stadig, hvad vi behøver, og forny daglig vor indbyrdes  

 kærlighed ved Jesus Kristus, vor Herre, som med dig lever og regerer i  

 Helligånds enhed, een sand Gud fra evighed og til evighed. - Amen.
 Præsten fortsætter:
 Således står der skrevet:
Da Gud havde skabt himlen og jorden, havet, solen, månen og stjernerne,  

 planterne og dyrene sagde han: »Lad os skabe mennesker i vort billede,  

 så de ligner os! De skal herske over havets fisk, himlens fugle, kvæget, alle  

 de vilde dyr og alle krybdyr, der kryber på jorden.« Og Gud skabte  

 mennesket i sit billede; i Guds billede skabte han det, som mand og kvinde  

 skabte han dem.
Og Gud velsignede dem.
 Og vor Herre Jesus Kristus siger:
»Har I ikke læst, at Skaberen fra begyndelsen skabte dem som mand og  

 kvinde og sagde: »Derfor skal en mand forlade sin far og mor og binde  

 sig til sin hustru, og de to skal blive eet kød«? Derfor er de ikke  

 længere to, men eet kød.
Hvad Gud altså har sammenføjet, må et menneske ikke  

 adskille.' Og Apostlen Paulus skriver:
»Bær hinandens byrder; således opfylder I Kristi lov.« »Ifør jer da, som Guds udvalgte, hellige og elskede, inderlig  

 barmhjertighed, godhed, ydmyghed, mildhed, tålmodighed.
Bær over med hinanden  

 og tilgiv hinanden, hvis den ene har noget at bebrejde den anden.
Som Herren  

 tilgav jer, skal I også gøre.
Men over alt dette skal I iføre jer  

 kærligheden, som er fuldkommenhedens bånd.« Salme Tale Ægteparret træder frem foran alteret, eller de kan vente til efter  

 talen.
Tilspørgsel (kan udelades) Præsten siger:
 N.N. og N.N.! I er allerede rette ægtefolk og er i dag kommet ind i Guds  

 hus for at få Guds velsignelse over jeres ægteskab.
 Så spørger jeg dig N.N. (ægtemandens navn):
Vil du elske og ære N.N. (hustruens navn) og leve med hende både i  

 medgang og modgang, i hvad lykke Gud den almægtige vil tilskikke jer, som en  

 ægtemand bør leve med sin ægtehustru, indtil døden skiller jer ad? - Ja! Ligeså spørger jeg dig N.N. (hustruens navn):
Vil du elske og ære N.N. (ægtemandens navn), og leve med ham både i  

 medgang og modgang, i hvad lykke Gud den almægtige vil tilskikke jer, som en  

 ægtehustru bør leve med sin ægtemand, indtil døden skiller jer ad? - Ja! Forbøn Præsten siger:
Dersom Herren ikke bygger huset, er bygmestrenes møje forgæves.
Derfor vil  

 vi nu bede om Guds velsignelse over dette ægtepar! Mens brudeparret knæler, siger præsten med håndspålæggelse:
Almægtige Gud, som skabte mand og kvinde til at leve sammen i ægteskab og  

 velsignede dem, vi beder dig, velsign også disse to.
Lad dem altid leve af  

 din nåde og i indbyrdes kærlighed.
Fadervor Fader vor, du som er i himlene! Helliget vorde dit navn, komme dit rige, ske din vilje som i himlen således også på jorden; giv os i dag vort daglige brød, og forlad os vor skyld, som også vi forlader vore skyldnere, og led os ikke i fristelse, men fri os fra det onde.
Thi dit er riget og magten og æren i evighed! Amen. (* 1) Fred være med jer! Ægteparret sætter sig.
Salme Slutningskollekt Præsten siger eller messer:
Lad os alle bede! Derefter fortsætter præsten:
Herre, vor Gud, himmelske Fader! Vi takker dig for ægteskabet, og vi beder  

 dig, at du vil bevare denne ordning og velsignelse urokket iblandt os.
Giv  

 alle kristne ægtefolk ved din Helligånd, at de må hjælpe hinanden til at  

 holde fast ved din frelsende nåde.
Gør dem glade i håbet, tålmodige i  

 trængslen og udholdende i bønnen, og styrk dem til at være levende lemmer af  

 din menighed, så at de engang med den kan samles hos dig i dit rige, hvor du  

 med Søn og Helligånd lever og regerer, een sand Gud fra evighed og til  

 evighed.
Eller Herre, vor Gud, himmelske Fader! Vi takker dig for ægteskabet, og vi beder  

 dig: Vær med din nåde hos disse to, og giv din velsignelse til, at de kan  

 leve med hinanden i gudsfrygt og kærlighed og ikke give årsag til vrede og  

 strid.
Lad dem altid, også selv om de ikke bliver fri for prøvelser, erfare  

 din nådige hjælp! Giv dem og os alle at leve vort liv her på jorden i tro og  

 lydighed og blive til evig tid salige ved din elskede Søn, Jesus Kristus, vor  

 Herre, som med dig lever og regerer, een sand Gud fra evighed og til evighed.
 Menigheden svarer:
 Amen.
Velsignelse Præsten siger eller messer (vendt mod menigheden):
Herren være med jer! Menigheden svarer:
Og med din ånd! eller: Og herren være med dig! Hilsenen kan udelades eller anvendes forud for slutningskollekten.
 Menigheden står op under velsignelsen, mens præsten siger:
Herren velsigne dig og bevare dig! Herren lade sit ansigt lyse over dig og være dig nådig! Herren løfte sit åsyn på dig og give dig fred! (* 3) Menigheden svarer:
Amen.
Amen.
Amen.
Udgangssalme Udgang (Postludium) VI.
Ritual for jordpåkastelse Præsten indleder med lovprisning:
 Lovet være Gud, vor Herres Jesu Kristi Fader, som i sin store  

 barmhjertighed har genfødt os til et levende håb ved Jesu Kristi opstandelse  

 fra de døde.
 Præsten kaster jord på kisten tre gange med ordene:
 (N.N.) Af jord er du kommet.
 Til jord skal du blive.
 Af jorden skal du igen opstå.
Lad os bede! Fader vor, du som er i himlene! Helliget vorde dit navn, komme dit rige, ske din vilje som i himlen således også på jorden; giv os i dag vort daglige brød, og forlad os vor skyld, som også vi forlader vore skyldnere, og led os ikke i fristelse, men fri os fra det onde.
Thi dit er riget og magten og æren i evighed! Amen.(* 1) Derefter lyser præsten velsignelsen:
Herren velsigne dig og bevare dig! Herren lade sit ansigt lyse over dig og være dig nådig! Herren løfte sit åsyn på dig og give dig fred! (* 3) Hvis den aronitiske velsignelse har været brugt tidligere, kan i  

 stedet anvendes den apostolske velsignelse:
 Vor Herres Jesu Kristi nåde og Guds kærlighed og Helligåndens fællesskab  

 være med os alle! Amen.
VII.
Ritual for kirkeindvielse Indvielsesgudstjenesten foregår på en søn- eller helligdag og ledes af  

 biskoppen eller i hans forfald af provsten eller en anden præst, som  

 biskoppen beskikker dertil.
Søndagen før indvielsen skal der i alle provstiets kirker bedes om, at Gud  

 vil give sin nåde til den forestående hellige handling og lade det nye  

 kirkehus tjene til hans navns ære og hans menigheds opbyggelse.
Aftenen før  

 indvielsen, før solens nedgang, ringes der en time med kirkens klokker.
På  

 indvielsesdagen ringes der, således som det er skik på højtidsdage, og  

 menigheden samles i kirken.
Biskoppen, provsten og de af omegnens præster,  

 som kan være til stede, menighedsrådsrepræsentanter såvel som andre særligt  

 indbudte samles i et nærliggende hus.
Når der ringes sammen, går først biskoppen (i kåbe) med den højeste  

 tilstedeværende verdslige øvrighedsperson, derefter provsten med kirkens  

 præst(er), og siden de øvrige præster og indbudte lægfolk to og to i  

 procession til kirken.
Provsten, nogle af præsterne og lægfolket bærer  

 kirkens bibel, hellige kar og alterbog.
Når de træder ind i kirken, spiller  

 organisten et præludium, eller koret synger et introitus.
Biskoppen går for  

 alteret, hvor først provsten, siden de andre, rækker ham, hvad de har båret,  

 hvorpå han anbringer det på alteret.
Biskoppen knæler ned og beder en stille  

 bøn.
Indgangsbøn Gudstjenesten begynder med, at en af de tilstedeværende præster i  

 kordøren læser følgende bøn:
Lad os alle bede! Herre, vor Gud, vi takker dig, at du, som ikke bor i templer, der er  

 bygget af mennesker, er kommet til os i Jesus Kristus, så at vi i ham kan  

 møde dig.
Vi takker dig, vor Herre Jesus Kristus, fordi du vil være, hvor to  

 eller tre er forsamlet i dit navn.
Vi takker dig, du gode Helligånd, at du  

 her vil vidne om Jesus Kristus og komme vor skrøbelighed til hjælp.
Du gav  

 os, vor Gud, at bygge dette hus.
Vi beder dig, at du vil være hos os med din  

 velsignelse i dag, og hver gang din menighed samles her, så dette hus må være  

 et helligt sted for os og kommende slægter, bygget til din ære.
Amen.
Indgangssalme Tale Biskoppen holder en tale over en af ham selv valgt tekst.
Læsninger Når talen er til ende, siger biskoppen:
 Da alle ting helliges ved Guds ord og bøn, vil vi nu høre Skriftens  

 vidnesbyrd.
 Fire af de tilstedeværende præster træder frem, to på hver side af  

 alteret, og læser:
Den første præst: 1. Kong. 8,22-23 og 27-30 Således skrives der i første Kongebog:
Kong Salomo stillede sig foran Herrens alter over for hele Israels  

 forsamling, bredte sine hænder ud mod himlen og bad: Herre, Israels Gud, der  

 er ingen Gud som du oppe i himlen eller nede på jorden, en Gud, der bevarer  

 pagten og troskaben mod dine tjenere, når de af hele deres hjerte vandrer for  

 dit ansigt. - Bor Gud da på jorden? Nej, himlen og himlenes himmel kan ikke  

 rumme dig; hvor meget mindre da dette hus, som jeg har bygget! Vend dig til  

 din tjeners bøn og bønfaldelse, Herre min Gud, og hør det råb og den bøn, din  

 tjener beder for dit ansigt i dag.
Lad dine øjne være åbne for dette hus nat  

 og dag, det sted, om hvilket du har sagt, at der skal dit navn være, og hør  

 den bøn, din tjener beder vendt mod dette sted.
Hør din tjeners og dit folk  

 Israels bønfaldelse, når de beder vendt mod dette sted, hør den i himlen,  

 hvor du bor, hør og tilgiv! Den anden præst: Salme 84 Salmisten skriver:
Hvor er din bolig vidunderlig, Hærskarers Herre! Min sjæl fortæres af  

 længsel efter Herrens forgårde, mit hjerte og min krop råber efter den  

 levende Gud.
Selv spurven finder sig et bo, og svalen en rede, hvor den  

 lægger sine unger, ved dine altre, Hærskarers Herre, min konge og min Gud.  

 Lykkelige de, der bor i dit hus, til stadighed kan de prise dig.
Lykkelige de  

 mennesker, der har deres styrke i dig, de som har i sinde at drage på  

 valfart.
Når de drager gennem Baka-dalen, gør de den til et kildevæld,  

 tidligregnen hyller den i velsignelse.
De går fra kraft til kraft og får Gud  

 at se på Zion.
Herre, Hærskarers Gud, hør min bøn, lyt, Jakobs Gud! Se til  

 vort skjold, Gud, se på din salvedes ansigt! En dag i dine forgårde er bedre  

 end tusind, jeg selv har valgt.
At ligge ved tærskelen til min Guds hus er  

 bedre end at bo i de ugudeliges telte.
For Herren er sol og skjold, Herren  

 giver nåde og ære.
Dem, der vandrer i oprigtighed, nægter han intet godt.  

 Hærskarers Herre, lykkeligt det menneske, der stoler på dig! I stedet for dette læsestykke kan læses Salme 100 Den tredje præst: Kol. 3,16-17 Således skriver apostlen Paulus i brevet til kolossenserne:
Lad Kristi ord bo i rigt mål hos jer.
Undervis og forman med al visdom  

 hinanden med salmer, hymner og åndelige sange, syng med tak i jeres hjerte  

 til Gud.
Hvad I end gør i ord eller gerning, gør det alt sammen i Herren Jesu  

 navn, og sig Gud Fader tak ved ham! Den fjerde præst: 1. Pet. 2,4-5 Således skriver apostlen Peter i sit første brev:
 Kom til ham, den levende sten, som blev vraget af mennesker, men er udsøgt  

 og kostbar for Gud, og lad jer selv som levende sten bygges op til et  

 åndeligt hus, til et helligt præsteskab, der bringer åndelige ofre, som  

 takket være Jesus Kristus er kærkomne for Gud.
Indvielse (bøn og erklæring) Derefter siger biskoppen:
Lad os alle bede! Herre, vor Gud, himmelske Fader! Lovet være du, fordi du har stiftet din  

 kirke på jorden og kaldet os til de helliges samfund.
Vi takker dig, fordi du  

 også på dette sted vil samle din menighed, og fordi du skænker os denne  

 kirke.
Vi beder dig, at du trods al vor kulde og utroskab vil forbarme dig  

 over os og den tjeneste, som skal øves her.
Hør vor bøn: Må dette hus være fredlyst og din Ånd virke her frit og  

 uhindret.
Tag imod dem, som døbes i denne døbefont, og bevar dem i din pagt.  

 Lad fra denne prædikestol din sandhed og nåde komme til orde, så de sikre  

 bøjes, og de bøjede trøstes.
Vær med din tilgivelse og glæde hos alle, som  

 ved dette alter modtager din Søns legeme og blod.
Bevar i dit samfund de  

 unge, som herinde bekræftes i deres dåbspagt.
Vær i nåde hos dem, som her  

 beder om din velsignelse over deres ægteskab.
Trøst alle, som kommer her med  

 sorg over tabet af deres kære, og når vi selv bæres til det sidste hvilested,  

 lad os da være gemt i din fred.
Lad klokkerne, når de kalder, blive hørt og  

 fulgt og orglet tjene vor bøn og lovsang.
 Herre, vor Gud, du, som i Jesu navn udsender din Ånd, lad den menighed,  

 der skal samles her, være eet i dig, udrustet til at bære vidnesbyrd om dig.  

 Amen.
 Derefter siger biskoppen vendt imod menigheden:
Så erklærer jeg på mit embedes vegne dette hus og alt, hvad det rummer, at  

 være indviet til at tjene Gud og hans hellige ord, i Faderens og Sønnens og  

 Helligåndens navn.
Det overgives til den (dem), der er kaldet til at være  

 præst(er) ved denne kirke, og til menigheden på dette sted at værne det og  

 bruge det efter vor kirkes orden.
Modtag velsignelsen! Den almægtige og barmhjertige Gud, Fader, Søn og Helligånd, velsigne og  

 bevare jer.
Amen.
Trosbekendelse Trosbekendelsen siges af biskoppen (eller synges af menigheden).  

 Trosbekendelsen kan indledes af biskoppen med ordene: Lad os bekende vor  

 kristne tro (eller tilsvarende).
 Vi forsager Djævelen og alle hans gerninger og alt hans væsen.
 Vi tror på Gud Fader, den almægtige, himlens og jordens skaber.
 Vi tror på Jesus Kristus, hans enbårne Søn, vor Herre, som er undfanget  

 ved Helligånden, født af Jomfru Maria, pint under Pontius Pilatus,  

 korsfæstet, død og begravet, nedfaret til dødsriget, på tredje dag opstanden  

 fra de døde, opfaret til himmels, siddende ved Gud Faders, den almægtiges,  

 højre hånd, hvorfra han skal komme at dømme levende og døde.
 Vi tror på Helligånden, den hellige, almindelige kirke, de helliges  

 samfund, syndernes forladelse, kødets opstandelse og det evige liv.
(Forsagelsen og Den apostolske trosbekendelse) Eller Jeg (vi) tror på een Gud, den almægtige Fader, himmelens og jordens, alt  

 det synliges og usynliges skaber.
 Og på een Herre, Jesus Kristus, Guds enbårne Søn, som er født af Faderen  

 før alle tider, Gud af Gud, lys af lys, sand Gud af sand Gud, født, ikke  

 skabt, af samme væsen som Faderen, ved hvem alt er skabt, som for os  

 mennesker og for vor frelse steg ned fra himlene og blev kød ved Helligånden  

 af Jomfru Maria og blev menneske, som også blev korsfæstet for os under  

 Pontius Pilatus, blev pint og begravet og opstod på tredje dagen ifølge  

 skrifterne og opfor til himmels, sidder ved Faderens højre hånd og skal komme  

 igen i herlighed for at dømme levende og døde, og der skal ikke være ende på  

 hans rige.
Og på Helligånden, som er Herre, og som levendegør, som udgår fra Faderen  

 og fra Sønnen, som tilbedes og æres tillige med Faderen og Sønnen, som har  

 talt ved profeterne.
Og på een, hellig, almindelig og apostolisk kirke.
Jeg  

 (vi) bekender een dåb til syndernes forladelse og forventer de dødes  

 opstandelse og den kommende verdens liv.
(Den nikænske trosbekendelse) Efter trosbekendelsen svarer menigheden med amen.
Derefter knæler biskoppen for alteret.
Er der orgel i kirken, præluderes  

 imens derfra; hvis ikke, er der stille i kirken, indtil biskoppen rejser sig  

 og går ind i sakristiet, hvor han afføres sin bispekåbe.
Derpå tager han  

 plads ved siden af alteret hos præsterne.
Efter indvielsen synges en salme,  

 og stedets præst holder en kort prædiken over dagens tekst.
Gudstjenesten  

 fortsættes derefter som en almindelig højmesse med nadver.
Efter sidste salme  

 træder kirkesangeren (kordegnen) frem og læser udgangsbønnen.
 Hvor omstændighederne ikke tillader, at det foreskrevne nøje følges, kan  

 biskoppen foretage sådanne ændringer, som han finder nødvendige.
Kirkeministeriet, den 8. oktober 1992 Torben Rechendorff / F.
Langager Larsen (* 1) I stedet kan anvendes:
Vor Fader, du som er i himlene! Helliget blive dit navn, komme dit rige, ske din vilje som i himlen således også på jorden; giv os i dag vort daglige brød, og forlad os vor skyld, som også vi forlader vore skyldnere, og led os ikke ind i fristelse, men fri os fra det onde.
For dit er Riget og magten og æren i evighed! Amen.
 (* 2) I stedet kan anvendes:
Vor Herre Jesus Kristus tog i den nat, da han blev forrådt, et brød, takkede og brød det, gav sine disciple det og sagde:
 »Tag det og spis det; dette er mit legeme, som gives for jer.
Gør dette til ihukommelse af mig!» Ligeså tog han også bægeret efter måltidet, takkede, gav dem det og sagde:
»Drik alle heraf; dette bæger er den nye pagt ved mit blod, som udgydes for jer til syndernes forladelse.
Gør dette, hver gang I drikker det, til ihukommelse af mig!» (* 3) I stedet kan anvendes:
Herren velsigne dig og bevare dig! Herren lade sit ansigt lyse over dig og være dig nådig! Herren løfte sit ansigt mod dig og give dig fred! Amen.
