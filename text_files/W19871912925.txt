 Optagelse og betaling for ophold i plejehjem uden for bopælskommunen  

 er et kommunalbestyrelsesanliggende, jfr. bistandslovens § 79, stk.
 1. Beslutninger herom truffet af kommunalbestyrelsen eller det sociale  

 udvalg, forsåvidt kommunalbestyrelsens kompetence er delegeret til udvalget,  

 kan hverken efterprøves af amtsankenævnet eller af Ankestyrelsen.
 REDEGØRELSE FOR SAGEN:
En gift ansøger, der havde svær leddegigt, søgte A kommune, hvor hun  

 boede, om optagelse på et gigtplejehjem beliggende i B kommune.
Ansøgerens  

 ægtefælle ønskede optagelse sammen med ansøgeren.
Det sociale udvalg i A kommune gav afslag på ansøgningen med henvisning  

 til, at der var en ledig plads på kommunens plejehjem.
Udvalget tilbød derfor  

 ægteparret plads på det lokale plejehjem, hvilket de dog ikke ønskede at tage  

 imod.
Over for amtsankenævnet anførte ansøgerens læge bl.a., at ansøgeren til  

 stadighed havde behov for fysiurgisk genoptræning af forskellig art.
På  

 gigtplejehjemmet var der optræningsmuligheder, og specielt  

 bassintræningsmuligheder, som var væsentligt netop for denne ansøger.
 AFGØRELSEN, DER KLAGES OVER:
Amtsankenævnet lagde til grund, at der fandtes et gigtplejehjem i  

 amtskommunen, der bedre tilgodeså gigtpatienters særlige behov end et  

 almindeligt plejehjem.
Efter de helbredsmæssige oplysninger fandt nævnet  

 herefter, at det sociale udvalg skulle stille kaution til rådighed, således  

 at ansøgeren kunne søges optaget på gigtplejehjemmet.
 KLAGEN TIL ANKESTYRELSEN:
 Det sociale udvalg henviste bl.a. til en tidligere afgørelse truffet af  

 Ankestyrelsen og udsendt som SM O-1-85, hvorefter betaling for ophold i  

 plejehjem uden for bopælskommunen er et kommunalbestyrelsesanliggende, jfr.  

 bistandslovens § 79, stk. 1, og hverken amtsankenævnet eller Ankestyrelsen  

 kan efterprøve kommunalbestyrelsens beslutninger herom.
 SUPPLERENDE OPLYSNINGER EFTER ANKEN:
Amtsankenævnet udtalte, at spørgsmålet om nævnets kompetence havde været  

 overvejet i forbindelse med sagens behandling, men nævnet fandt, at det  

 omhandlede plejehjem, til trods for at det lovteknisk var henført til lov om  

 social bistand, § 79, rent funktionelt måtte anses som værende et specielt  

 plejehjem indrettet til at tilgodese netop gigtpatienters særlige behov.  

 Nævnet fandt således ikke problemstillingen sammenlignelig med den afgørelse,  

 der er udsendt som SM O-1-85 LOVGRUNDLAG:
 Lov om social bistand, § 15, stk. 1, og § 79, stk. 1.
 ANKESTYRELSENS AFGØRELSE:
 Efter bistandsloven er spørgsmålet om optagelse og betaling for ophold på  

 plejehjem uden for bopælskommunen et kommunalbestyrelsesanliggende, jfr.  

 bistandslovens § 79, stk. 1. Beslutninger herom truffet af  

 kommunalbestyrelsen eller det sociale udvalg for så vidt kommunalbestyrelsens  

 kompetence er delegeret til udvalget, kan hverken efterprøves af  

 amtsankenævnet eller af Ankestyrelsen.
 Ankestyrelsen ophæver således amtsankenævnets afgørelse.
