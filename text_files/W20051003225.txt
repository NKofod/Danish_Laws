Fradrag for tab på fordring - Formalitet Klagens realitet vedrører  

 ikke godkendt fradrag for tab på fordring i fremmed valuta.
Indsigelse om  

 ugyldighed på grund af manglende aktindsigt.
Landsskatterettens afgørelse Den kommunale  

 skattemyndigheds afgørelse vedrørende ændring af klagerens indkomst for  

 indkomståret  

 1995 er ugyldig, og annulleres derfor.
Sagens oplysninger Klageren var før selskabets  

 konkurs hovedaktionær i B A/S.
I forbindelse med selskabets bygning af  

 Vandland  

 i 1992 indskød klageren lidt over 2.000.000 kr. i selskabet.
Efter det  

 oplyste,  

 som er lagt til grund af skatteankenævnet, blev gæld til klageren for  

 1.500.000  

 kr. pr. 1. maj 1993 konverteret til ansvarlig lånekapital i belgiske franc.  

 Lånet blev afdraget over selskabets mellemregningskonto med hovedaktionæren.  

 Selskabet trådte efterfølgende i betalingsstandsning, som afsluttedes med  

 indtræden af konkurs.
Ved brev af 6. maj 1998  

 meddelte den kommunale skattemyndighed klageren, at indkomstansættelsen for  

 1995 agtedes ændret.
Som begrundelse blev angivet, at der ikke kunne  

 godkendes  

 fradrag for kurstab vedrørende ansvarlig lånekapital.
 Skattemyndigheden havde forud  

 for udsendelsen af denne meddelelse korresponderet med klagerens repræsentant  

 med henblik på nærmere belysning af sagen.
Før udsendelse af  

 agterskrivelsen pågik der tillige korrespondance og udveksling af materiale i  

 sagen  

 mellem den kommunale skattemyndighed og Told- og Skatteregionen  

 om de forhold, skattemyndigheden undersøgte  

 vedrørende klageren.
Korrespondancen, der endvidere tog sigte på at pålægge  

 klageren dagbøder med henblik på fremskaffelse af dokumentation, jf.  

 skattekontrollovens § 9, fortsatte vedrørende realiteten også efter  

 udsendelse  

 af agterskrivelsen.
Den 29. maj 1998 blev der  

 afholdt et møde mellem klagerens da indtrådte repræsentant og den kommunale  

 skattemyndighed.
Af mødereferatet udarbejdet af skattemyndigheden fremgår, at  

 klageren ikke var enig i den agtede forhøjelse.
 Der fremgår af referatet  

 endvidere følgende:
Såfremt vi fastholder  

 nægtelse af fradrag begærede repræsentanten aktindsigt. Ved brev af 4. juni 1998  

 indkaldte den kommunale skattemyndighed yderligere bogføringsmateriale i  

 sagen  

 med frist til den 24. juni 1998.
 Skattemyndigheden sendte  

 dagen efter  den 5. juni 1998  et brev til Told- og  

 Skatteregionen af  

 følgende ordlyd:
( ) Vi har haft møde med revisor  

 atter en gang og denne gang var repræsentanten med.
Han havde i sin tid  

 udfærdiget regnskab og afgav en redegørelse som han understregede var ud fra  

 hukommelsen, da han ikke var i besiddelse af papirer.
 Referatet fra mødet vedlægges  

 til din orientering.
 Vi har nu indkaldt  

 bogføringsmaterialet for tiden 1.5.1993  30.4.1995.
( ) C og jeg synes det vil være  

 en god idé, at jeg pakker hele sagen sammen og kører op til dig, så vi sammen  

 kan gennemgå sagen, inden vi går videre. ( ) Den 26. juni 1998 rykkede den  

 kommunale skattemyndighed for materialet i sagen.
På begæring fra klagerens  

 repræsentant samme dato meddeltes ny frist til den 31. august 1998. Den 14.  

 august 1998 erindrede skattemyndigheden om denne frist, som anførtes at være  

 absolut sidste frist for indsendelse af materialet.
 Den 8. september 1998  

 fremsendte den kommunale skattemyndighed en ny agterskrivelse til klageren,  

 der  

 annullerede den tidligere agterskrivelse af 6. maj 1998. Det fremgik af  

 skrivelsen, at indkomstansættelsen for 1995 agtedes ændret, da der ikke kunne  

 godkendes fradrag for kurstab ved akkord vedrørende ansvarlig lånekapital.  

 Frist for indsigelser var i skrivelsen fastsat til den 25. september 2001,  

 idet  

 det oplystes at ændringen ville blive gennemført, hvis skattemyndigheden ikke  

 havde hørt fra klageren forinden.
 Skattemyndigheden modtog ikke  

 yderligere henvendelser fra klageren inden den fastsatte frist.
 Forhøjelsen gennemførtes  

 herefter uden udsendelse af særskilt afgørelse, men alene ved udsendelse af  

 ny  

 årsopgørelse. Ændringen var i overensstemmelse med, hvad der havde været  

 tilkendegivet i agterskrivelserne af 6. maj 1998 og 8. september 1998.
 Der ses ikke af sagens  

 oplysninger, at den kommunale skattemyndighed  forinden afgørelsen om  

 forhøjelse af klagerens indkomst blev truffet  i noget omfang meddelte  

 klageren aktindsigt, eller at skattemyndigheden inden dette tidspunkt  

 forholdt  

 sig overfor klageren til den under mødet med skatteforvaltningen den 29. maj  

 1998 fremsatte begæring om aktindsigt.
 Den 27. november 1998 rykkede  

 klagerens repræsentant skattemyndigheden for meddelelse af aktindsigt, som  

 efter det i rykkerskrivelsen anførte endnu ikke var modtaget.
 Ved brev af 30. november 1998  

 meddelte den kommunale skattemyndighed klagerens repræsentant følgende:
 I Deres telefax af  

 27.11.1998 begærer De aktindsigt i A´s skattesag for indkomståret 1995..
Bilagene vedlægges. ( ) I sagen foreligger bl.a. et  

 brev fra den kommunale skattemyndighed til Told- og Skatteregionen af 18.  

 marts  

 1998. Regionen blev herved forelagt forskellige forhold vedrørende sagen,  

 idet  

 skattemyndigheden tilkendegav gerne at høre nærmere fra regionen, inden der  

 foretoges yderligere.
Told- og Skatteregionen  

 besvarede ved brev af 19. marts 1998 den kommunale skattemyndigheds  

 henvendelse.
Det anførtes herved til skattemyndigheden ved D bl.a.:
( ) Under henvisning til din fax  

 af 18/3 1998 vil jeg foreslå, at du indkalder A og den nye revisor til et  

 møde  

 for at drøfte BEF-lånet nærmere medmindre der er en forklaring på udlånet i  

 A´s  

 1993-selvangivelse.
 A må da have en mening om  

 BEF-lånet, og der er god grund til at gå meget tæt på ham for at finde ud af,  

 om der er tale om en fiktiv post eller om penge, hvis oprindelse, han og den  

 gamle revisor er kede af at skulle forklare om.
Jeg vil foreslå, at du tager  

 E eller en anden kollega med til forhandlingen. ( ) I sagen foreligger yderligere  

 breve fra Told- og Skatteregionen til den kommunale skatteyndighed.
 Den 4. december 1998  

 påklagede klagerens repræsentant den foretagne forhøjelse til  

 skatteankenævnet.  

 Det gjordes herunder gældende, at afgørelsen var ugyldig på grund af  

 manglende  

 aktindsigt.
Spørgsmålet om behørigheden  

 af forløbet vedrørende aktindsigt har endvidere været påklaget til Told- og  

 Skatteregionen, som traf afgørelse i sagen den 18. december 2000. Det  

 fremgår,  

 at regionen har forstået klagerens indsigelser som en klage over manglende  

 overholdelse af fristerne for sagsbehandlingen, jf. forvaltningslovens § 16,  

 stk. 2, og som en klage over manglende aktindsigt i korrespondancen mellem  

 regionen  

 og skatteforvaltningen.
Regionen har anført bl.a. at være enig i, at det er  

 tilstrækkeligt at fremsætte en begæring om aktindsigt mundtligt.
Klagerens  

 repræsentant har gennemgået skatteforvaltningens materiale i sagen med  

 skatteankenævnets sekretariat den 26. marts 1999. Med henvisning hertil har  

 regionen videre anført, at det har formodningen for sig, at klagerens  

 repræsentant har set og modtaget det materiale som beroede hos  

 skatteforvaltningen.
 Regionens afgørelse  

 indeholder ikke en udtrykkelig redegørelse for eller stillingtagen til, i  

 hvilket omfang skatteforvaltningen kan lægges til grund at have meddelt  

 aktindsigt i tidsrummet fra den 29. maj 1998 til afgørelse om forhøjelse af  

 klagerens indkomst blev truffet i september 1998.
Den kommunale skattemyndighed  

 har i udtalelse af 16. december 1998 overfor regionen i anledning af  

 klagesagen  

 oplyst bl.a., at klagerens repræsentant den 27. november 1998 anmodede om  

 aktindsigt,  

 og at kopier af alle sagens akter afsendtes fra skattemyndigheden den 30.  

 november 1998. Det drejer sig efter det oplyste ikke om mange bilag, hvoraf  

 de  

 fleste er korrespondance foretaget mellem klagerens revisorer og  

 skatteadministrationen samt kopier af telefaxer, som skatteadministrationen  

 har  

 sendt til Told- og Skatteregionen.
Derudover har der været to opklarende  

 møder,  

 hvor klagerens revisorer har deltaget.
Det er videre anført, at  

 skatteadministrationen ikke er enig i, at aktindsigten er en væsentlig del af  

 partshøringen og sagens oplysning af de faktiske forhold.
Skatteankenævnets afgørelse Skatteankenævnet har ved den  

 påklagede afgørelse stadfæstet den kommunale skattemyndigheds afgørelse med  

 den  

 ændring, at fradrag er godkendt med 25 %.
Nævnet  

 har vedrørende aktindsigtsspørgsmålet henvist til bl.a., at spørgsmålet om  

 aktindsigt ikke hører under skatteankenævnet, jf. skattestyrelseslovens § 5  

 sammenholdt  

 med § 2, hvorfor ankenævnet har afslået at tage stilling hertil.
Ankenævnet  

 har  

 samtidig bemærket, at der er sket en sagsbehandlingsfejl.
Materialet i sagen  

 består i korrespondance mellem skatteadministrationen og klagerens revisorer,  

 referat af møder hvor revisorer har deltaget samt følgeskrivelse til den  

 lokale  

 Told- og Skatteregion ved fremsendelse af kopi af materialet.
Følgeskrivelsen  

 indeholder intet ud over hvad der i øvrigt er kendt i sagen, og er fulgt op  

 alene af telefoniske tilkendegivelser af enighed samt en telefax med forslag  

 til indkrævning af yderligere dokumentation.
Der ses således ikke at mangle  

 væsentlige oplysninger, som er til ugunst for klager.
Herefter har ankenævnet  

 ud fra en konkret væsentlighedsvurdering ikke anset den begåede  

 sagsbehandlingsfejl for at have medført ansættelsens ugyldighed, idet der er  

 lagt vægt på, at afgørelsen materielt set er rigtig, ligesom der ikke er  

 fundet  

 holdepunkter for, at fejlen har påvirket forløbet af sagen.
Vedrørende sagens  

 realitet har nævnet bl.a. anført, at klagerens fordring ikke var kurs 100  

 værd  

 på konverteringstidspunktet, men at kursen ud fra en samlet vurdering er  

 anset  

 for passende at kunne sættes til 25.
Klagerens påstand og argumenter Klageren har overfor  

 Landsskatteretten principalt nedlagt påstand om, at den påklagede afgørelse  

 er  

 ugyldig.
Til støtte for påstanden har  

 klageren bl.a. gjort gældende, at der hverken er modtaget hel eller  

 delvis aktindsigt  

 fra skattemyndigheden i perioden fra anmodningen om aktindsigt blev fremsat  

 den  

 29. maj 1998 til skattemyndighedens afgørelse forelå.
Den 27. november  

 1998 kontaktede klagerens repræsentant telefonisk skatteforvaltningen,  

 og  

 det oplystes fra den involverede medarbejder, at aktindsigten ikke var blevet  

 givet, da en anmodning herom skulle være skriftlig.
Dette er  som  

 tiltrådt af  

 regionen  ikke korrekt.
Det eneste, der i den nævnte periode er  

 modtaget  

 fra kommunen, er nye skrivelser om indkaldelse af materiale.
Der mangler  

 formentlig fortsat materiale i sagen, herunder telefonnotater, som ikke er  

 udleveret, ligesom en telefax muligvis har omfattet flere sider, end der er  

 udleveret.
Aktindsigten blev således alene delvist modtaget den 1. december  

 1998, og efter afgørelsen var truffet.
Told- og Skatteregionen har i flere  

 tilfælde vejledt den kommunale skattemyndighed om sagsbehandlingen med  

 direkte  

 forslag til formulering af skrivelser, herunder agterskrivelse, uden at denne  

 korrespondance er fremgået.
Væsentlige retsgarantier for klageren under  

 sagsbehandlingen er herved svigtet, da der i flere tilfælde er konstateret  

 modstridende og fejlagtige oplysninger, uden at klageren løbende har haft  

 mulighed for at forholde sig hertil.
Endvidere har klageren ikke haft  

 mulighed  

 for at forholde sig til i hvilken grad og på hvilken måde regionen har været  

 involveret i sagen eller haft mulighed for at forholde sig til det materiale,  

 der i den forbindelse måtte have foreligget.
Landsskatterettens bemærkninger og begrundelse Det følger af  

 forvaltningslovens § 11, stk. 1, at fremsætter en part under sagens  

 behandling  

 begæring om aktindsigt, og denne begæring efter loven skal imødekommes,  

 udsættes sagens afgørelse, indtil der er givet parten adgang til at gøre sig  

 bekendt  

 med dokumenterne.
Af stk. 2 følger, at bestemmelsen i stk. 1 dog ikke gælder,  

 hvis udsættelse vil medføre overskridelse af en lovbestemt frist for sagens  

 afgørelse, eller hvis partens interesse i, at sagens afgørelse udsættes,  

 findes  

 at burde vige for væsentlige hensyn til offentlige eller private interesser,  

 der taler imod en sådan udsættelse.
Efter det oplyste lægges til  

 grund, at den kommunale skattemyndighed ikke imødekom eller i øvrigt behørigt  

 overfor klageren forholdt sig til den under mødet mellem skattemyndigheden og  

 klagerens repræsentant den 29. maj 1998 fremsatte begæring om aktindsigt,  

 forinden skattemyndigheden i september 1998  imod klagerens indsigelse  

 vedrørende den agtede forhøjelse  traf afgørelse om forhøjelse af  

 klagerens  

 indkomst.
Der foreligger derfor, som også antaget af skatteankenævnet, en  

 sagsbehandlingsfejl.
Der foreligger ikke oplyst  

 omstændigheder, som kan medføre, at den manglende imødekommelse af begæring  

 om  

 aktindsigt kan anses for lovlig.
Tilsidesættelsen af bestemmelsen i  

 forvaltningslovens § 11, stk. 1, må endvidere efter omstændighederne  

 karakteriseres som grov.
Brevet fra Told- og  

 Skatteregionen til den kommunale skattemyndighed af 19. marts 1998 er  

 betydeligt  

 værdiladet, og indeholder konkrete opfordringer vedrørende sagsbehandlingens  

 gennemførelse.
Regionen anførte i brevet bl.a.:
( ) der er god grund til at  

 gå meget tæt på ham ( ) Denne opfordring må efter sin  

 ordlyd nærliggende opfattes som sigtende til bestemte faktisk foreliggende  

 oplysninger i sagen.
Under disse omstændigheder,  

 og henset, til at den kommunale skattemyndighed ikke i det hele taget i  

 udtalelsen af 16. december 1998 nævnte de foreliggende breve fra Told- og  

 Skatteregionen til skattemyndigheden som en del af sagens akter, er det ikke  

 godtgjort  

 at der på det tidspunkt, hvor skatteforvaltningen traf afgørelse i sagen,  

 ikke  

 forelå materiale af væsentlig betydning.
Skatteankenævnet har godkendt  

 fradrag  

 med 25 %, hvorfor det endvidere ikke på det foreliggende grundlag fremstår  

 som  

 utvivlsomt, at klageren ikke i noget omfang var berettiget til fradrag som  

 afgjort af den kommunale skattemyndighed.
I overensstemmelse hermed kan det  

 ikke udelukkes, at en korrekt meddelelse af aktindsigt ville have påvirket  

 afgørelsen.
 Den kommunale skattemyndigheds  

 afgørelse om forhøjelse af klagerens indkomst i overensstemmelse med  

 agterskrivelse af 8. september 1998 er herefter ugyldig, og annulleres  

 derfor.
