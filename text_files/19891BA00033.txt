Nr BSF 33 Forslag til folketingsbeslutning om nedsættelse af en  

 forfatningskommission Fremsat af Kofod-Svendsen (KRF) Glønborg (KRF) Lysholm Christensen (KRF)  

 Inger Stilling Pedersen (KRF) den 17. november 1989 Folketinget opfordrer regeringen til at nedsætte en forfatningskommission med statsministeren som formand og i øvrigt bestående af justitsministeren, indenrigsministeren og 17 medlemmer valgt af Folketinget blandt dets medlemmer med den opgave at overveje og behandle spørgsmål om forandringer i grundlovens forfatningsbestemmelser.
Særlig ønskes spørgsmålet om indførelse af faste valgperioder til Folketinget overvejet.
 Kommissionen skal afslutte sit arbejde med afgivelse af en betænkning og  

 forslag til forandringer i grundloven senest 1. september 1990.
Bemærkninger til forslaget Baggrunden for forslaget er, at Kristeligt Folkeparti for at opnå større  

 politisk stabilitet ønsker faste valgperioder til Folketinget som f.eks. i  

 Norge.
Faste valgperioder kan eventuelt kombineres med en mulighed for at  

 opløse Folketinget under ganske særlige betingelser.
Men nedsættes forfatningskommissionen, bør dens kommissorium naturligvis  

 omfatte hvert enkelt partis yderligere synspunkter vedrørende forandringer i  

 grundlovens forfatningsbestemmelser.
Bl.a. finder Kristeligt Folkeparti, at  

 kommissionen nærmere skal undersøge spørgsmålet om organisationsfrihed,  

 ministres medlemskab af Folketinget og fuld ligestilling mellem mænd og  

 kvinder ved arveret til tronen.
Statsministeren leder kommissionens arbejde som formand. 17 medlemmer  

 vælges af Folketinget blandt dets medlemmer.
Endvidere tiltrædes kommissionen  

 af justitsministeren og indenrigsministeren.
