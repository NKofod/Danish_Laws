 I medfør af § 32, § 82, § 86, § 149, stk. 10, og § 153, stk. 2, i lov om  

 luftfart, jf. lovbekendtgørelse nr. 408 af 11. september 1985, fastsætter  

 Statens Luftfartsvæsen herved efter bemyndigelse fra Trafikministeriet,  

 herunder bekendtgørelse nr. 171 af 28. april 1985 om driftsforskrifter for  

 luftfart med danske luftfartøjer, følgende:
1. Referencedokumenter 1.1 Ministeriet for Offentlige Arbejders bekendtgørelse nr. 264 af 27.  

 juni 1966 om driftsforskrifter for regelmæssig og ikke-regelmæssig, offentlig  

 lufttrafik, som ændret ved Ministeriet for Offentlige Arbejders  

 bekendtgørelse nr. 397 af 11. oktober 1967, herefter benævnt  

 driftsforskrifterne.
 1.2 BL 3-22, Flyvepladser godkendt til rundflyvning, seneste udgave, for  

 tiden 1. udgave af 1. juli 1987.
 1.3 BL 3-31, Selvvalg af helikopterflyvepladser, seneste udgave, for tiden  

 1. udgave af 1. juli 1987, som ændret ved BL 3-31 A, 1. udgave af 19. oktober  

 1987.
 1.4 BL 3-36, Bestemmelser om flyvepladser på vandområder for  

 søflyvemaskiner m.v., seneste udgave, for tiden 1. udgave af 3. maj 1989.
 1.5 BL 5-14, Præstationsnormer for flyvemaskiner, hvis maksimalt tilladte  

 startvægt overstiger 5.700 kg, og som anvendes til rute- eller  

 charterflyvning, seneste udgave, for tiden 2. udgave af 1. oktober 1978.
 1.6 BL 5-15, Præstationsnormer for flyvemaskiner, hvis maktimalt tilladte  

 startvægt ikke overstiger 5.700 kg, og som anvendes til taxaflyvning, seneste  

 udgave, for tiden 3. udgave af 1. december 1980.
 1.7 BL 10-3, Koncession til erhvervsmæssig luftfart med lette  

 luftfartøjer, seneste udgave, for tiden 1. udgave af 12. juni 1987, som  

 ændret ved BL 10-3 A, 1. udgave af 4. august 1988 og ved BL 10-3 B, 1. udgave  

 af 25. juli 1989.
2. Definitioner Flyveplads, offentlig (Aerodrome, Public):
 En flyveplads, der er godkendt af Statens Luftfartsvæsen, og som på  

 nærmere fastsatte vilkår er åben for offentligheden.
 Rundflyvning (Sightseeing Flight):
 Flyvning, der udføres med start og landing på samme  

 flyveplads/helikopterflyveplads, og hvorunder der medføres passagerer mod  

 betaling.
 3.1.1 Denne BL fastsætter endvidere bestemmelser for udenlandsk  

 registrerede luftfartøjer, der opererer i henhold til en dansk  

 driftstilladelse, jf. luftfartslovens § 4, stk. 2.
4. Generelt 4.1 Rundflyvning må kun udføres af luftfartsforetagender med  

 driftstilladelse fra Statens Luftfartsvæsen til udførelse af charter- eller  

 taxaflyvning.
 4.2 Luftfartsforetagendet skal sikre, at der i driftshåndbogen er  

 indeholdt de instruktioner, der er er nødvendige for virksomheden.
4.3 Luftfartsforetagendets driftsleder skal sikre, a. at rundflyvning kun udføres fra pladser af den art, der er nævnt i pkt.  

 6.1, b. at der under rundflyvning er truffet de foranstaltninger, der er nævnt  

 i pkt. 6.2, c. at underretning til Statens Luftfartsvæsen sker i overensstemmelse med  

 pkt. 6.3, samt d. at rundflyvningen i øvrigt finder sted i overensstemmelse med gældende  

 forskrifter, herunder den driftshåndbog, der er udfærdiget for  

 luftfartsforetagendet.
 4.4 Luftfartøjschefen skal sikre, at de operationelle bestemmelser i  

 afsnit 8 overholdes.
5. Materiel Rundflyvningen må kun udføres med luftfartøjer, der er optaget på  

 luftfartsforetagendets driftstilladelse til charter- og/eller taxaflyvning.
6. Flyvepladser 6.1 Rundflyvning må kun foregå fra a. offentlige flyvepladser, b. flyvepladser, der er godkendt til rundflyvning, jf.
BL 3-22, c. søflyvepladser, jf.
BL 3-36, d. for helikoptere, tillige godkendte helikopterpladser og selvvalgte  

 helikopterflyvepladser, jf.
BL 3-31.
6.2 I forbindelse med rundflyvning skal det sikres, a. at tilskuere holdes uden for de afspærringer, som kræves ved  

 rundflyvning, b. at passagerer føres til og fra luftfartøjet af luftfartøjschefen eller  

 en person, der er udpeget af denne, samt c. at der er personale til stede under rundflyvningen til betjening af det  

 krævede materiel og udstyr.
 6.3 Benyttelse af selvvalgte helikopterflyvepladser til rundflyvning skal  

 ske i overensstemmelse med BL 3-31. Endvidere skal der i dette tilfælde ske  

 underretning til Statens Luftfartsvæsen senest 4 hverdage før rundflyvningen.
7. Personel En pilot, der udfører rundflyvning, skal mindst være indehaver af  

 trafikflyvercertifikat af III klasse.
8. Operationelle bestemmelser 8.1 Rundflyvning, som skal foregå uden for et område, der dækkes af en  

 cirkel med centrum i pladsens midte og med en radius på maksimalt 50 km, skal  

 udføres i overensstemmelse med driftsforskrifterne.
 8.2 Rundflyvning, som skal foregå inden for et område, der dækkes af en  

 cirkel med centrum i pladsens midte og med en radius på maksimalt 50 km, skal  

 udføres i overensstemmelse med følgende vilkår:
 a.Under rundflyvning skal der på et hvilket som helst tidspunkt af  

 flyvningen medføres en brændstofreserve, der for flyvemaskiner svarer til  

 mindst 45 minutters flyvning, og for helikoptere til mindst 15 minutters  

 flyvning.
 b.For flyvemaskiner gælder bestemmelserne for start og landing i BL 5-14,  

 henholdsvis BL 5-15.
 c.Under rundflyvning skal der medføres redningsveste til alle ombord,  

 anbragt let tilgængeligt fra hver plads.
d.Rundflyvning skal planlægges og gennemføres, så omgivelserne forstyrres  

 mindst muligt.
Hvis det konstateres, at flyvningen er til gene, skal der  

 træffes sådanne rimelige forholdsregler, som kan begrænse generne.
9. Dispensation Statens Luftfartsvæsen kan i særlige tilfælde dispensere fra  

 bestemmelserne i denne BL 10. Klageadgang Afgørelser truffet af Statens Luftfartsvæsen efter bestemmelserne i denne  

 BL kan påklages til Trafikministeriet.
11. Straf Overtrædelse af afsnit 4 i denne BL straffes med bøde.
12. Ikrafttræden 12.1 Denne BL træder i kraft den 1. april 1990.
 12.2 Samtidig ophæves BL 5-4, 3. udgave af 1. juli 1987.
