Skriftlig fremsættelse (17. marts 2004) Beskæftigelsesministeren  

  

 (Claus Hjort Frederiksen):
 Herved tillader jeg mig for Folketinget at fremsætte:
Forslag til lov om  

 ændring af lov om Arbejdsmarkedets Tillægspension (Midlertidig suspension af  

 bidraget til Særlig Pensionsopsparing) (Lovforslag nr.
L 186).
Der er nu tegn på, at økonomien går den rigtige vej.
Forbrug  

 og investeringer er steget.
Faldet i beskæftigelsen synes at være bremset op,  

 og der er tegn på vækst i udlandet, navnlig i USA og i Asien.  

    

  

 Der er blandt eksperterne enighed om, at  

 væksten vil stige i Danmark - og at ledigheden vil begynde et fald frem mod  

 2005. Det planlægger regeringen efter  også selv om prognoserne er  

 usikre, og  

 opsvinget igen kan blive udsat.
Det spirende opsving skal hjælpes på vej.
Regeringen vil  

 derfor søge tilslutning til en række væsentlige supplerende initiativer til  

 gavn for vækst og beskæftigelse, herunder en midlertidig ændring af  

 SP-ordningen.
 Lovforslaget indebærer, at opkrævningen af den særlige  

 pensionsopsparing på 1 pct. suspenderes for 2004 og 2005.
 Efter forslaget vil arbejdsgivernes, kommunernes,  

 arbejdsløshedskassernes og Arbejdsformidlingens indeholdelse af SP-bidrag  

 ophøre med virkning for løn, dagpenge, godtgørelse m.v., der udbetales fra og  

 med den 1. juni 2004. I resten af 2004 og hele 2005 vil der ikke blive  

 indeholdt SP-bidrag.
Der vil i forlængelse af lovforslagets vedtagelse blive  

 udsendt nye forskudsopgørelser med dertil hørende skattekort og/eller  

 indbetalingskort.
De nye skattekort og indbetalingskort har virkning fra og  

 med  

 den 1. juni 2004.
 Tilbagebetaling af allerede opkrævet SP-bidrag i 2004  

 foreslås for lønmodtagere at ske ved at et beløb svarende til det opkrævede  

 SP-bidrag indregnes i skattefradraget for den resterende del af 2004.
 For selvstændigt erhvervsdrivende vil der blive udsendt nye  

 B-skatterater, der korrigerer for den fulde virkning af det bortfaldne  

 SP-bidrag og de skattemæssige konsekvenser heraf for hele 2004.
 For kontanthjælps- og dagpengemodtagere m.fl. foreslås  

 tilbagebetalingen af opkrævet SP-bidrag at ske direkte fra kommunerne,  

 arbejdsløshedskasserne og Arbejdsformidlingen.
 Idet jeg i øvrigt henviser til lovforslaget og de ledsagende  

 bemærkninger, skal jeg anbefale lovforslaget til Tingets velvillige  

 behandling.
