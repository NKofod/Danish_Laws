 Kommunen afslår at eftergive gæld som følge af for meget udbetalt  

 boligstøtte.
 Ankenævnet afviser at behandle sagen, idet nævnet ikke betragter en  

 kommunalbestyrelses beslutning om, hvorvidt et krav skal afskrives, som en  

 afgørelse efter boligstøtteloven i forhold til boligstøttemodtageren.
 1. Ved brev af 25. november 1986 har De klaget over kommunes afslag på  

 eftergivelse af for meget udbetalt boligydelse for året 1984, kr. 9.369.
 Sagen har på grundlag af vedlagte redegørelse været behandlet i  

 amtsankenævnets møde den 19. november 1987.
Nævnet traf følgende A F G Ø R E L S E:
Efter boligstøttelovens § 44 kan kommunalbestyrelsen afskrive et krav på  

 for meget udbetalt boligstøtte, når kravet må anses for uerholdeligt.
Reglen  

 giver således ikke boligstøttemodtageren noget retligt krav på eftergivelse  

 af gælden.
 Boligstøtteloven indeholder ej heller i øvrigt regler, hvorefter en gæld  

 vedrørende for meget udbetalt boligstøtte kan kræves eftergivet.
 Kommunalbestyrelsens beslutning om, hvorvidt et krav skal afskrives efter  

 lovens § 44 kan således ikke betragtes som en afgørelse efter  

 boligstøtteloven i forhold til boligstøttemodtageren.
 Amtsankenævnet afviste derfor at behandle klagen, jfr. boligstøttelovens §  

 63, stk. 1.
 Om muligheden for at klage, se vedlagte klagevejledning.
 2. Notits.
Med venlig hilsen REDEGØRELSE:
 Ved brev af 21. januar 1987 har N.N. klaget over kommunes afslag på  

 eftergivelse af gæld vedrørende for meget udbetalt boligydelse for året 1984,  

 kr. 9.369,00.
 Kommune har ved skrivelse af 3. februar 1987 videresendt klagen til  

 amtsankenævnet.
 Kommunens afgørelse er meddelt klager ved brev af 14. januar 1987.
 FAKTISKE OPLYSNINGER:
 Det fremgår af sagen, et klager er gift og modtager forhøjet almindelig  

 førtidspension samt pension fra sit tidligere erhverv som brugsuddeler.  

 Ægtefællen har ikke indtægter.
 KOMMUNES OPLYSNINGER:
 Det fremgår af kommunes brev af 3. februar 1987, at klager ved skrivelse  

 af 3. oktober 1986 søgte eftergivelse af for meget udbetalt boligydelse for  

 året 1984.
Det sociale udvalg besluttede i sit møde den 14. oktober 1986 at give  

 afslag på eftergivelse.
Afgørelsen blev meddelt klager i brev af 30. oktober  

 1986.
 Ved skrivelse af 25. november 1986 til kommune påklagede N.N. den trufne  

 afgørelse.
 Det sociale udvalg har herefter den 30. januar 1987 genvurderet sagen, og  

 har fastholdt afslag på eftergivelse, og samtidig fastsat en afdragsordning  

 på 200 kr. pr. måned.
 Kommunen oplyser, at tilbagebetalingskravet skyldes, at klager ikke havde  

 givet kommunen meddelelse om en væsentlig stigning i ægteparrets indtægter.
 SUPPLERENDE OPLYSNINGER:
Kommune havde ikke i sit brev af 3. februar 1987 angivet nogen nærmere  

 begrundelse for afslaget på eftergivelse eller medsendt yderligere sagsakter  

 herom.
Amtsankenævnets sekretariat anmodede derfor ved brev af 14. september  

 1987 kommunen om at fremsende kopi af samtlige akter i sagen, herunder  

 journalark samt kommunens skrivelser til klager.
Endvidere anmodede  

 sekretariatet om at få oplyst, hvilke økonomiske oplysninger, der havde  

 ligget til grund for kommunens afslag på eftergivelse, jfr. boligstøttelovens  

 § 44.
 Kommune har herefter den 18. september 1987 fremsendt de ønskede  

 oplysninger.
 Det fremgår herefter, at ansøgningen om eftergivelse har været behandlet  

 på grundlag af følgende oplysninger om klagers økonomiske forhold:
 Endvidere oplyses det, at der er givet klagers ægtefælle afslag på  

 ansøgning om social pension.
 KOMMUNENS BEGRUNDELSE:
Kommunen anfører som begrundelse for sin afgørelse, at det sociale udvalg  

 har besluttet, at såfremt der ikke er tale om en kommunal fejl, gives der  

 afslag på eftergivelse.
Da det er konstateret, at der ikke er tale om en  

 kommunal fejl, er der således givet afslag på eftergivelse.
 Det sociale udvalg har skønnet, at der bør kunne fastlægges en  

 afdragsordning på 200 kr. pr. måned på grundlag af de indsendte oplysninger  

 om de øjeblikkelige økonomiske forhold.
 BEGRUNDELSEN FOR KLAGEN:
har som begrundelse for sin klage henvist til de økonomiske forhold.  

 Klager anfører, at han ud over boligudgiften har udgifter til diverse  

 forsikringer, TV-licens og telefon.
Endvidere har han en medicinudgift på  

 godt 250 kr. pr. måned, men har fået afslag på medicinkort.
 RETSGRUNDLAG:
 Boligstøttelovens § 41 (som gældende indtil 31/12-1986):
 N.N. har ansøgeren undladt at give meddelelse som omhandlet i § 38, stk.  

 3, eller i øvrigt mod bedre vidende uberettiget oppebåret boligstøtte, skal  

 han eller hans dødsbo tilbagebetale det beløb, der er oppebåret med urette.  

 Kommunalbestyrelsen skal skriftligt gøre ham bekendt med disse regler og med,  

 at tilsidesættelse heraf tillige kan medføre strafansvar.
 Stk. 2. Det beløb, der er oppebåret med urette, kan inddrives efter de  

 regler, der gælder for inddrivelse af personlige skatter.
 § 44.
 Kommunalbestyrelsen kan afskrive tilbagebetalingskravet, når  

 kommunalbestyrelsen skønner, at der inden for en rimelig årrække efter  

 kravets fremsættelse ikke er økonomisk mulighed for at gennemføre kravet.
 § 63, stk. 1.
 Kommunalbestyrelsens afgørelser om boligstøtte og lån efter §§ 48-50 og §§  

 57 b og c kan indbringes for amtsankenævnet, i Københavns og Frederiksberg  

 kommuner for boligministeren.
