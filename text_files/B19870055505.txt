 I henhold til § 2 og § 7a i lov om Den Grafiske Højskole, jf.  

 lovbekendtgørelse nr. 72 af 17. februar 1987 fastsættes:
Uddannelsernes formål og indhold § 1.  Ved Den Grafiske Højskole gennemføres følgende  

 uddannelser:
Studiet i grafisk teknik og økonomi Studiet i grafisk kommunikation Grafisk Arbejdslederuddannelse Kortvarige efteruddannelseskurser.
Studiet i grafisk teknik og økonomi § 2.  Studiet i grafisk teknik og økonomi har til  

 formål at give de studerende erhvervskompetence på lederniveau i den grafiske  

 kommunikationsindustri.
Uddannelsen er problemløsningsorienteret og lægger  

 hermed vægt på samvirket mellem de tekniske, økonomiske, organisatoriske og  

 andre fagområder.
Uddannelsen er fremtidsorienteret med hensyn til såvel  

 grafisk teknik som alternative mediemuligheder for grafisk kommunikation.
§ 3.  For at kunne optages på studiet i grafisk teknik  

 og økonomi kræves enten Stk. 2.  De studerende optages af højskolen blandt de  

 ansøgere, der opfylder de krav, der er nævnt i stk. 1, og som ud fra en  

 helhedsvurdering skønnes bedst studieegnede, evt. efter en af skolen afholdt  

 optagelsesprøve.
 § 4.  Uddannelsen tilrettelægges som et 2-årigt  

 heltidsstudium svarende til 2 studenterårsværk.
 § 5.  Uddannelsen består af en grafisk-teknologisk  

 blok, en økonomisk blok, en organisatorisk blok og en basisblok.
Stk. 2.  Omfanget af de enkelt blokke fastsættes i  

 studieordningen, således at omfanget af § 6.  Den grafisk-teknologiske bloks område er de  

 grafiske produktionsprocessers teknologi med særligt henblik på rationel  

 styring af disse processer.
 Stk. 2.  Blokkens centrale fag er grafisk teknologi,  

 materiallære og tilrettelægning af grafisk produktion.
 Stk. 3.  I blokken kan indgå yderligere fag, der f.eks.  

 er rettet mod særlige tekniske delprocesser eller særlige grafiske  

 medieformer.
 § 7.  Den økonomiske bloks område er den grafiske  

 virksomheds økonomi.
 Stk. 2.  Blokkens centrale fag er regnskabslære,  

 driftsøkonomi og markedsføring.
 Stk. 3.  I blokken kan indgå yderligere fag, herunder  

 samfundsøkonomi og administrativ databehandling.
 § 8.  Den organisatoriske bloks område er den grafiske  

 virksomheds generelle organisatoriske forhold.
 Stk. 2.  Blokkens centrale fag er driftsorganisation,  

 arbejdssociologi og arbejds- og erhvervsret.
 Stk. 3.  I blokken kan indgå yderligere fag, herunder  

 arbejdsmiljø og miljøbeskyttelse.
 Stk. 4.  I blokken kan indgå udredningsarbejde, der i  

 skriftlig form sammenknytter grafisk kommunikation, teknologi, økonomi og  

 organisation, så vidt muligt ud fra praktiske forhold.
 § 9.  Basisblokken indeholder fag, der er  

 forudsætninger for arbejdet i de øvrige blokke, og som er af betydning for  

 behandling af almene praktiske problemstillinger.
 Stk. 2.  Blokkens fag kan omfatte edb og systemlære,  

 kemi, grafisk kommunikation, engelsk og dokumentation.
 § 10.  Uddybende bestemmelser om fagblokkenes indhold,  

 fagenes vægt og tidsmæssige placering på studiet i grafisk teknik og økonomi  

 fastsættes i en studieordning.
Studiet i grafisk kommunikation § 11.  Studiet i grafisk kommunikation har til formål  

 at kvalificere de studerende til planlægning og udformning af trykt  

 massekommunikation og andre grafiske medieformer.
Uddannelsen skal udvikle de  

 studerendes kundskaber og færdigheder i grafisk formgivning, tilrettelægning  

 for produktion og opfølgning af fremstillingen ud fra hensyntagen til den  

 kommunikative effekt og til økonomiske og tekniske muligheder.
§ 12.  For at kunne optages på studiet i grafisk  

 kommunikation kræves enten Stk. 2.  De studerende optages på basis af en  

 optagelsesprøve, der afholdes af højskolen.
 § 13.  Uddannelsen tilrettelægges som et 2-årigt  

 heltidsstudium svarende til 2 studenterårsværk.
 § 14.  Uddannelsen består af en formblok, en  

 kommunikationsblok, en produktblok og en produktionsblok.
Stk. 2.  Omfanget af de enkelte blokke fastsættes i  

 studieordningen, således at omfanget af § 15.  Formblokkens område er kommunikation ved hjælp  

 af form, farve og komposition.
 Stk. 2.  Blokkens centrale fag er form og farve, skrift  

 og typografi, fotografering og lexigrafi.
 Stk. 3.  I blokken kan indgå yderligere fag, herunder  

 stil- og kunsthistorie samt billedanalyse.
 § 16.  Kommunikationsblokken omfatter indføring i  

 massekommunikationens metoder og midler med henblik på de krav, som stilles  

 til det grafiske medie i en kommunikationsproces.
 Stk. 2.  Blokkens centrale fag er kommunikation og  

 markedsføring.
 Stk. 3.  I blokken kan indgå yderligere fag, herunder  

 sociologi.
 § 17.  Produktblokkens område er formgivning af det  

 grafiske produkt med henblik på dettes kommunikative opgave, dets udseende og  

 fremstilling.
 Stk. 2.  Blokkens centrale fag er medieudformning.
 Stk. 3.  I blokken kan indgå yderligere fag, herunder  

 computer/video-grafik.
 § 18.  Produktionsblokkens område er de principper,  

 metoder og praktiske færdigheder, der er en forudsætning for en grafisk  

 formgivers og tilrettelæggers arbejde.
 Stk. 2.  Blokkens centrale fag er originalfremstilling,  

 grafisk teknologi og økonomi.
 § 19.  Uddybende bestemmelser om fagblokkenes indhold,  

 fagenes vægt og tidsmæssige placering på studiet i grafisk kommunikation  

 fastsættes i studieordningen.
Grafisk Arbejdslederuddannelse § 20.  Grafisk Arbejdslederuddannelse har til formål  

 at uddanne arbejdsledere og sagsbehandlere til den grafiske  

 kommunikationsindustri.
 Stk. 2.  For at kunne optages på Grafisk  

 Arbejdslederuddannelse kræves en faglig grafisk grunduddannelse og/eller  

 relevant erhvervserfaring.
 Stk. 3.  Undervisningen gennemføres som  

 deltidsundervisning og har en varighed på ca. 360 undervisningstimer.
 § 21.  Eleverne optages af højskolen blandt de  

 ansøgere, der opfylder kravet om en faglig grafisk grunduddannelse og/eller  

 erhvervserfaring, og som højskolen skønner bedst uddannelsesegnede.
 § 22.  Uddannelsen består af følgende 6 fagområder:
 § 23.  Uddybende bestemmelser om fagenes indhold, vægt  

 og tidsmæssige placering på Grafisk Arbejdslederuddannelse fastsættes i  

 studieordningen.
Kortvarige efteruddannelseskurser § 24.  Kortvarige efteruddannelseskurser kan  

 gennemføres inden for teknik, driftsøkonomi, markedsføring, ledelse og  

 formgivning.
 § 25.  Kursernes indhold, varighed og tidsmæssige  

 placering samt evt. afholdelse af prøver fastsættes af højskolen.
Eksamen § 26.  I studieordningen kan fastsættes, at retten til  

 at deltage i de prøver, der er nævnt i §§ 28-31, er betinget af, at den  

 studerende på tilfredsstillende måde har deltaget i undervisningen,  

 gennemført obligatoriske øvelser og prøver, og fuldført et nærmere fastsat  

 antal arbejder.
§ 27.  Eksamen afholdes som individuelle skriftlige  

 eller mundtlige prøver eller som aflevering af projekt.
Eksamen bedømmes  

 under medvirken af censorer, der udpeges af rektor.
Censorer kan ikke være  

 ansat på højskolen.
 § 28.  Eksamen på studiet i grafisk teknik og økonomi  

 omfatter følgende prøver: 5 skriftlige prøver i udvalgte centrale fag, og 3  

 mundtlige prøver i udvalgte fag.
Stk. 2.  Eksamensfagene udvælges af højskolen, så de er  

 repræsentative for uddannelsen.
Skriftlige prøver kan efter højskolens  

 bestemmelse erstattes af eller sammenlægges til større skriftlige arbejder.  

 Skriftlige og mundtlige prøver tæller enkelt, mens sammenlagte prøver tæller  

 med summen af de erstattede prøver.
 Stk. 3.  Prøverne aflægges normalt ved studiets  

 slutning, dog kan højskolen i studieordningen fastsætte, at prøver i enkelte  

 fag afholdes umiddelbart efter, at undervisningen i faget er afsluttet.
 Stk. 4.  Der gives 1 karakter for hver prøve.
 Stk. 5.  For at bestå eksamen på studiet i grafisk  

 teknik og økonomi kræves at karaktergennemsnittet er mindst 6,0.
 Stk. 6.  Studerende, der ikke har bestået eksamen, kan  

 påny indstille sig til eksamen i den følgende eksamenstermin.
§ 29.  Eksamen på studiet i grafisk kommunikation har  

 form af et projekt, der består af en kompleks grafisk kommunikationsopgave.  

 Projektet omfatter en hovedopgave og 6 hertil knyttede nærmere specificerede  

 biopgaver inden for fag, som er repræsentative for studiet.
Projektet  

 udarbejdes inden for 4 uger, hvorefter eksaminanderne forelægger og  

 argumenterer for deres projektløsning.
 Stk. 2.  Ved bedømmelse gives 1 karakter for hver af  

 opgaverne, idet hovedopgaven tæller dobbelt, medens hver af biopgaverne  

 tæller enkelt.
 Stk. 3.  For at bestå eksamen på studiet i grafisk  

 kommunikation kræves, at karaktergennemsnittet er mindst 6,0.
 Stk. 4.  Studerende, der ikke har bestået eksamen, kan  

 på ny indstille sig til eksamen i den følgende eksamenstermin.
 § 30.  På Grafisk Arbejdslederuddannelse afholdes  

 prøver i de fagområder, der er nævnt i § 22.
 Stk. 2.  For at gennemføre Grafisk  

 Arbejdslederuddannelse kræves, at der ved hver af de seks prøver opnås mindst  

 karakteren 6.
 Stk. 3.  Elever, der ikke består en prøve, kan påny  

 indstille sig til prøven i den følgende eksamenstermin.
 § 31.  Ingen kan indstille sig til samme eksamen mere  

 end tre gange.
 § 32.  Ved bedømmelse af prøver gives karakterer efter  

 de fælles bestemmelser om karaktergivning ved de højere  

 uddannelsesinstitutioner.
 § 33.  De nærmere regler om prøvers afholdelse,  

 herunder eksamensterminer, tilmelding, omprøver, sygeeksamen m.v. fastsættes  

 i studieordningen.
Andre bestemmelser § 34.  Højskolen kan i hvert enkelt tilfælde eller ved  

 almindelige bestemmelser godkende, at gennemførte uddannelseselementer fra en  

 anden dansk eller udenlandsk uddannelse træder i stedet for  

 uddannelseselementer i højskolens uddannelser.
I sådanne tilfælde bestemmer  

 højskolen, om en eventuelt opnået karakter skal medregnes ved beregning af  

 karaktergennemsnit.
§ 35.  Højskolen udsteder bevis for beståede  

 eksaminer.
I beviset angives resultat af bedømmelserne af de enkelte prøver  

 og det samlede eksamensresultat.
 § 36.  Den, der har bestået eksamen fra studiet i  

 grafisk teknik og økonomi eller fra studiet i grafisk kommunikation, har ret  

 til at anvende titlen »grafonom« som betegnelse for sin uddannelse.
 § 37.  Højskolen fastsætter inden for bekendtgørelsens  

 rammer nærmere bestemmelser om hver uddannelse i en studieordning.  

 Studieordningen sendes til Direktoratet for de Videregående Uddannelser til  

 orientering.
 Stk. 2.  En studieordning kan indeholde hjemmel for  

 højskolen til at dispensere fra de regler i studieordningen, der alene er  

 fastsat af højskolen.
§ 38.  Direktoratet kan efter indstilling fra  

 højskolen fravige bestemmelserne i denne bekendtgørelse som led i forsøg.
I  

 forsøgstilladelsen fastsættes forsøgets varighed og rapporteringsformen.
 § 39.  Direktoratet kan efter indstilling fra  

 højskolen dispensere fra bekendtgørelsens bestemmelser, når det findes  

 begrundet i usædvanlige forhold.
§ 40.  Klager over højskolens afgørelser efter denne  

 bekendtgørelse indgives til højskolen senest 4 uger efter, at afgørelsen er  

 meddelt den pågældende.
Hvis klagen ikke tages til følge, og klageren  

 fastholder klagen, videresender højskolen denne - bilagt en udtalelse - til  

 direktoratet.
 § 41.  Direktoratets afgørelser efter denne  

 bekendtgørelse kan ikke indbringes for højere administrativ myndighed.
Ikrafttræden § 42.  Bekendtgørelsen træder i kraft den 1. september  

 1987.
