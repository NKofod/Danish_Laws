(Vejledning om partistøtteloven) Til samtlige amtsråd og kommunalbestyrelser Som SUPPLEMENT til Indenrigsministeriets vejledninger af 11. februar 1987  

 om kommunernes, henholdsvis amtskommunernes, opgaver ved administrationen af  

 loven om økonomisk støtte til politiske partier m.v. skal man på given  

 foranledning oplyse følgende:
1. VEDR.
PARTISTØTTE OG STEMMER FOR LISTEFORBUND  

 (USPECIFICEREDE STEMMER) I § 21, stk. 1, 5. pkt. i loven om kommunale valg (lovbekendtgørelse nr.  

 139 af 26. marts 1985) er fastsat følgende: »Har vælgeren alene sat  

 kryds ved den fælles listebetegnelse for de kandidatlister, der har indgået  

 et listeforbund, anses stemmen som afgivet for listeforbundet og henføres  

 ikke til nogen af de kandidatlister, der deltager i listeforbundet.« Ved beregning af partistøtte (tilskud) efter §§ 3 og 4 i loven om  

 økonomisk støtte til politiske partier m.v. (lov nr. 940 af 23. december  

 1986) fordeles de stemmer, der er afgivet for listeforbundet (uspecificerede  

 stemmer) mellem kandidatlisterne i listeforbundet i forhold til  

 kandidatlisternes stemmetal.
 Ved anvendelse af bestemmelserne i § 3, stk. 3 og § 4, stk. 3, medregnes  

 såvel stemmerne på de enkelte kandidatlister i listeforbundet som de  

 uspecificerede stemmer.
2. VEDR.
SÆRSKILT KONTO FOR TILSKUD TIL KANDIDATLISTER  

 I LISTEFORBUND I tilfælde hvor een partiforening/organisation søger for flere (alle)  

 lister i et listeforbund, jf. vejledningernes pkt. 3, 5. afsnit, kan det  

 samlede tilskudsbeløb indsættes på en bank-, sparekasse- eller girokonto, der  

 er fælles for de pågældende lister.
3. VEDR.
AMTSORGANISATIONEN SOM ANSØGER OG MODTAGER AF  

 TILSKUD FRA KOMMUNEN I vejledningernes pkt. 3, 3. afsnit, er i overensstemmelse med  

 bemærkningerne til lovforslaget anført, at landsorganisationen kan indtræde  

 som ansøger og modtager af tilskud, såfremt der ikke findes en lokal  

 partiforening/organisation.
 Der er intet til hinder for, at landsorganisationen i et sådant tilfælde  

 bemyndiger partiets amtsorganisation til at indtræde som ansøger og modtager  

 af tilskud, der ydes på grundlag af stemmetallet ved kommunalbestyrelsesvalg  

 i den pågældende amtsrådskreds.
 Kommunalbestyrelsen må kræve fornøden dokumentation for bemyndigelsen.
 Også i tilfælde hvor tilskud på grundlag af stemmetallene ved  

 kommunalbestyrelsesvalg udbetales til amtsorganisationen, skal tilskuddet fra  

 hver kommune indsættes på en særskilt konto og anvendes til politisk arbejde  

 i kommunen.
