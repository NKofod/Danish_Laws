Kendelse fra Pressenævnet i sag nr.  

 114/1999 En mand [K] har klaget til Pressenævnet over den  

 måde, hvorpå Ekstra Bladet den 12. september 1999 har bragt et  

 indlæg fra ham.
Klageren har i den forbindelse anført, at god  

 presseskik er tilsidesat.
 Klagerens indlæg til bladet lød:
"Diktaturet Danmark Jeg, og ca. 80% af det danske folk har en stor bøn  

 til Extrabladet   kan I ikke lave en folkeafstemning om de fremmede   det er  

 da bare at trykke en kupon vi kan sende ind.
 Det ville være flovt for folketinget, godt for  

 demokratiet og redde vort land for total undergang.
 I tørklædesagen meddeles det officielt at 75%  

 af os er imod tørklæder ved kasserne   jamen har flokken af  

 studenterhuer, skæg, briller og ældre husmødre på  

 Christiansborg da aldrig hørt ordet demokrati?? Man ved at over 80% af  

 os er imod at disse enorme mængder af meget fremmede, slår sig  

 ned her og automatisk bliver "danskere".
 Hvilke uhyggelige og vanartede forbrydelser tror du at du  

 i morgen kan læse at  Ankers venner har begået   jae det er  

 spændende og det bliver værre.
 Lad os stoppe den sindssyge uddeling af dansk  

 statsborgerskab til meget fremmede der ikke er europæere (Tyrkiet er  

 80% orientalsk og ikke en del af Europa).
 Da det er flertallet der bestemmer i et demokrati, skal de  

 fremmede bare producere en utrolig masse børn (og det gør de  

 faktisk) samtidig med at der siver tusinder ind ved  

 familiesammenføringer.
 Om få årtier er de fremmede flere end os,  

 så nyd din jul og flæskesteg, og tag et billede af din kirke  

 for dine børn og børnebørns skyld.
Det kan ikke blive kortere   det er virkelig godt og  

 koncentreret, så hvis I vil lade være med at koge det ned,  

 så det mister sin kraft og mening (og jeg fremstår som en  

 lallende idiot), vil I glæde mig." Bladet bragte den 12. september 1999 i en ramme med  

 overskriften "I ØVIGT MENER JEG" bl.a. følgende:
 "at Ekstra Bladet burde lave en folkeafstemning om  

 danskernes holdning til de fremmede.
[K] (Adresse)" Klageren har anført, at han oprindelig indledte sit  

 læserbrev med at spørge, om ikke B.T. og Ekstra Bladet kunne  

 være venner bare én dag og lave en alternativ folkeafstemning.  

 Han faxede det til Ekstra Bladet 6 gange over 3 uger.
Da det imidlertid ikke  

 blev bragt, spurgte han telefonisk, hvorfor det ikke var bragt.  

 Brevkasseredaktøren svarede, at der ikke måtte stå B.T.  

 Herefter sendte han det ovenfor gengivne læserbrev.
 Klageren har videre anført, at læserbrevene  

 er folkets sidste chance, når de bliver trådt på, og at det  

 er urimeligt, som det bliver forvaltet.
Bladet har i en udtalelse anført, at bladet ikke  

 kan bringe alle modtagne læserbreve - ikke en gang i uddrag.
For at  

 afspejle flest mulige meninger forkorter bladet i et vist omfang de modtagne  

 breve, idet bladet anstrenger sig for at være loyal over for kernen i  

 læserbrevets indhold.
 Bladet har videre anført, at budskaber af  

 begrænset originalitet bliver kogt ned til få linier i en  

 særlig rubrik med overskriften "I øvrigt mener jeg". Dette var  

 tilfældet med klagerens brev.
Bladet har herudover anført, at  

 læserbrevssiderne hver dag rummer følgende forbehold: "Ekstra  

 Bladet forbeholder sig ret til at forkorte indlæggene.
Anonyme breve  

 optages ikke." Klageren kan derfor ikke påberåbe sig nogen  

 særskilt ret til at få bragt sit brev uforkortet.
 I sagens behandling har følgende  

 nævnsmedlemmer deltaget: Per Sørensen, Finn Rowold, Ulrik  

 Holmstrup og Preben Sørensen.
 Pressenævnet udtaler:
 Pressenævnet finder, at bladet er berettiget til at  

 forkorte indlæg, der sendes til læserbrevssiderne.
 Uanset den omfattende forkortelse må klagerens  

 holdning anses for i alt overvejende at være bibeholdt.  

 Pressenævnet finder derfor ikke grundlag for at udtale kritik af  

 bladet.
 Afsagt den 13. oktober 1999.
