Ligningsrådet besvarede det stillede spørgsmål benægtende,  

 således at medarbejdere, der undtagelsesvis kører mellem arbejdsgiverens  

 adresse og den sædvanlige bopæl, ikke beskattes af denne kørsel, når bilen  

 udelukkende skal anvendes erhvervsmæssigt den efterfølgende dag, og den  

 ansatte  

 iøvrigt er afskåret fra at anvende bilen privat.
Ligningsrådet fandt  

 endvidere,  

 at medarbejderne heller ikke skulle beskattes, når de - under tilsvarende  

 betingelser - efter at have anvendt bilen udelukkende erhvervsmæssigt kører  

 hjem om aftenen og den efterfølgende dag kører direkte fra den sædvanlige  

 bopæl  

 til arbejdspladsen.
Kørsel  

 i firmabil mellem hjem og arbejde Spørgsmål Vil medarbejdere  

 ansat ved A/S blive beskattet efter ligningslovens § 16, stk. 4, som følge af  

 kørsel mellem arbejdspladsen og medarbejderens sædvanlige bopæl, når  

 medarbejderen fører kørselsregnskab og skriftligt på tro og love erklærer, at  

 medarbejderen ikke må benytte bilen til anden kørsel end den i erklæringen  

 specifikt forudsatte kørsel? Svar Nej, se indstilling  

 og begrundelse.
Beskrivelse  

 af de faktiske forhold A/S har en række  

 tidligere direktionsbiler, som medarbejderne i forbindelse med udførelsen af  

 arbejdet alene kan benytte til erhvervsmæssig kørsel.
Bilerne parkeres efter  

 endt arbejdstid på arbejdsstedet, og medarbejderne har ikke mulighed for at  

 tage bilen med hjem til bopælen.
Al kørsel i bilerne er erhvervsmæssig som  

 objektivt defineret i ligningslovens § 9 B.
Undertiden skal  

 medarbejderen tidligt om morgen eksempelvis til lufthavnen med henblik på  

 viderebefording med fly til kunder m.v.
For at kunne befordre sig til  

 lufthavnen, kunder eller lignende kører medarbejderen p.t. mellem den  

 sædvanlige bopæl og arbejdspladsen i egen bil eller ved hjælp af offentlig  

 transport for herfra at benytte en af selskabets biler fra arbejdspladsen til  

 lufthavnen.
Situation opstår  

 endvidere, når medarbejderen har benyttet en af selskabets biler til  

 erhvervsmæssig kørsel om aftenen.
I disse tilfælde afleverer medarbejderen  

 bilen hos A/S for herefter at befordre sig i egen bil eller med offentlige  

 transportmidler fra arbejdspladsen til den sædvanlige bopæl.
 Ud fra et  

 tidsbesparende og dermed forretningsmæssigt synspunkt påtænker A/S, at lade  

 de  

 medarbejdere, som skal benytte en af firmaets biler til erhvervsmæssig kørsel  

 tidligt/sent om aftenen, tage bilen med hjem til bopælen om aftenen.
 I den forbindelse  

 vil medarbejderen og A/S underskrive en tro og love erklæring med følgende  

 indhold:
"Medarbejderen  

 erklærer på tro og love ved sin underskrift, at den af A/S udleverede bil  

 registreringsnummer xx alene må benyttes til kørsel mellem A/S og  

 medarbejderens bopæl den dato-måned-år.
Bilen må udover denne kørsel alene  

 benyttes til erhvervsmæssig kørsel.
Medarbejderen  

 forpligter sig til at føre regnskab over de kørte kilometer.
I den  

 forbindelse  

 skal medarbejderen udfylde det udleverede kørselsregnskab, som vedrører  

 bilen.
 Medarbejderen forpligter  

 sig til at angive følgende i kørselsregnskabet:
  

 	  

    

 Navn   

 	  

    

 Kørslens formål   

 	  

    

 Dato for kørslen   

 	  

    

 Kørslens mål og  

 eventuelle delmål   

 	  

    

 Kilometertællerens  

 udvisende før og efter kørsel Kørselsregnskabet samt kilometertællerens udvisende vil blive  

 kontrolleret af A/S.
 Konstateres det, at medarbejderen har kørt i bilen i strid med  

 ovenstående retningslinjer, vil dette blive betragtet som en væsentlig  

 misligholdelse af ansættelsesforholdet.
 Herudover vil A/S indeholde skat samt AM- og SP-bidrag af medarbejderens  

 lønindkomst, svarende til minimum 1/12 af den årlige skattepligtige værdi af  

 bilen.
Den dato-måned-år Den dato-måned-år ______________________  

  

 A/S _____________________  

  

 Medarbejderen" Forespørgers  

 opfattelse Det er A/Ss repræsentants vurdering, at Ligningsrådet kan besvare  

 det stillede spørgsmål benægtende.
 Dette begrundes med henvisning til følgende forhold:
 Efter ligningslovens § 16 beskattes medarbejderen af  

 personalegoder, som ydes af arbejdsgiveren.
 § 16, stk. 1, fastslår således, at:
"Ved opgørelse af den skattepligtige indkomst medregnes  

 tilskud til telefon uden for arbejdsstedet, jf. stk. 2, samt efter reglerne i  

 stk. 3-12 vederlag i form af formuegoder af pengeværdi, sparet privatforbrug  

 og  

 værdien af helt eller delvis vederlagsfri benyttelse af andres formuegoder,  

 jf.  

 statsskattelovens §§ 4-6, når tilskuddet eller godet modtages som led i et  

 ansættelsesforhold eller som led i en aftale om ydelse af personligt arbejde  

 i  

 øvrigt." Af bemærkningerne til bestemmelsen i § 16, stk. 1, jf. lov nr. 483  

 af 30/6 1993 fremgår:
"Efter stk. 1 beskattes enhver form for vederlag som ikke har  

 form af pengeløn, når vederlaget ydes som led i et ansættelsesforhold eller  

 som  

 led i en aftale om ydelse af personligt arbejde uanset vederlagets  

 fremtrædelsesform....." Det fremgår således af bestemmelsens ordlyd samt forarbejderne  

 hertil, at der skal være tale om et vederlag.
I nærværende tilfælde er der  

 imidlertid ikke tale om, at arbejdsgiver yder et vederlag i form af et  

 naturaliegode, da medarbejderens transportmønster er fastlagt af  

 arbejdsgiveren, således at arbejdet i arbejdsgiverens interesse kan udføres  

 hensigtsmæssigt og billigere for arbejdsgiver end for eksempel ved betaling  

 af  

 en taxi, overtidsbetaling m.v.
 Det er således ved den forudfastsatte og klart definerede kørsel  

 ikke tilsigtet medarbejderen et "vederlag i form af formuegoder",  

 hvorfor beskatning efter ligningslovens § 16, stk. 1, jf. § 16, stk. 4, ikke  

 er  

 hjemlet.
 Der er imidlertid, uanset dette ikke er formålet med kørslen, tale  

 om en "arbejdsgiverbetalt befordring", hvorfor medarbejderen i  

 realiteten ikke kan foretage befordringsfradrag, jf. ligningslovens § 9 C,  

 stk.  

 7. Dette er efter repræsentantens vurdering den eneste hjemlede regulering og  

 skattemæssige behandling af kørslen.
 A/Ss repræsentant fremfører herefter, at herudover skal det gøres  

 gældende, at medarbejderen efter bestemmelsen i ligningslovens § 16, stk. 4,  

 i  

 det foreliggende tilfælde ikke har "rådighed" over bilen.
 Bestemmelsen i stk. 4 indledes i den nugældende affattelse på  

 følgende måde:
"Den skattepligtige værdi af en bil, der er stillet til  

 rådighed for den skattepligtiges private benyttelse af en arbejdsgiver som  

 nævnt i stk. 1 sættes til en årlig værdi af 25 % af den del af bilens værdi  

 som  

 ikke overstiger 300.000 kr., og 20 % af resten ...." Bestemmelsen indeholdt i sin oprindelige affattelse, jf. lov nr.  

 483 af 30/6 1993, tillige et krav om, at bilen skulle være stillet til  

 rådighed.
 Som bestemmelsen er formuleret, er det således en forudsætning for  

 beskatning, at bilen er til rådighed for privat benyttelse.
 Den kørsel, som medarbejderen foretager mellem den sædvanlige  

 bopæl og den faste arbejdsplads, vil som udgangspunkt være privat kørsel,  

 idet  

 kørslen ikke objektivt set kan henføres under erhvervsmæssig befordring som  

 defineret i ligningslovens § 9 B.
 En forudsætning for beskatning er imidlertid tillige, at bilen ud  

 fra en overordnet vurdering er "til rådighed" for den  

 skattepligtiges  

 almindelige private kørsel.
 I nærværende sag er der ikke tale om, at arbejdsgiveren stiller en  

 bil "til rådighed for den skattepligtiges private benyttelse".
Kørslen i bilen - og den hensigtsmæssige planlægning af benyttelse  

 af bilerne - er som ovenfor nævnte fastlagt af arbejdsgiver på baggrund af  

 varetagelsen af medarbejderens indtægtsgivende arbejde.
Medarbejderen har  

 tillige på tro og love fraskrevet sig rådigheden over bilen.
Herudover kan  

 kørslen dokumenteres ved det udfærdigede kørselsregnskab.
 Ud fra en naturlig sproglig forståelse af ordet  

 "rådighed" må det derfor antages, at bilen i det foreliggende  

 tilfælde ikke kan antages at være stillet til rådighed for medarbejderen.
 Endvidere fremhæver A/Ss repræsentant, at Landsskatteretten  

 forudsætningsvist har anerkendt, at rådigheden skal være reel, således at det  

 forhold, at kørslen objektivt set er privat, jf. ligningslovens § 9 B e.c.,  

 ikke medfører beskatning af medarbejderen.
 Således kan  

  

 Landsskatterettens  

  

 praksis nævnes:
Kendelse af den 10. december 1997, som refereret i TSS-cirkulære  

 2002-14. I denne sag lagde Landsskatteretten til grund, at en medarbejder,  

 som  

 mellem hjem og arbejdspladsen henholdsvis henter og bringer arbejdskolleger,  

 ikke skulle beskattes af fri bil for den kørsel, som obejktivt set efter  

 ligningslovens § 9 B er privat.
Kørslen kunne efter disse omstændigheder ikke  

 anses som privat.
 Medarbejderen havde ved en erklæring fraskrevet sig retten til at  

 anvende bilen privat, og medarbejderen havde udfærdiget kørselsregnskab.
 Endvidere henviser A/Ss repræsentant til Ligningsrådets bindende  

 forhåndsbesked refereret i  

  

 SKM2002.228.LR  


  

 ,  

  

 hvor Ligningsrådet anerkendte, at en lærer dagligt kunne foretage privat  

 kørsel i arbejdsgivers bil uden at blive beskattet af fri bil til rådighed.
 I nærværende sag er der, uanset at den pågældende medarbejder ikke  

 kan anses som chauffør for arbejdsgiveren samme erhvervsmæssige begrundelse  

 for, at medarbejderen befordrer sig i arbejdsgiverens bil.
 Kørslen er som i de ovennævnte refererede sager ud fra  

 ligningslovens § 9 Bs objektive definition privat, da der foretages  

 kørsel  

 mellem sædvanlig bopæl og arbejdsplads.
Formålet med kørslen i nærværende sag er endvidere som i  

 "chaufførsagerne" ikke at befordre medarbejderen mellem hjem og  

 arbejdsplads.
Formålet med kørslen er alene, at arbejdet kan udføres på den  

 mest hensigtsmæssige måde.
Herudover har medarbejderen som i  

 "chaufførsagerne" som allerede nævnt ikke adgang til i øvrigt at  

 køre  

 privat i bilen, hvorfor bilerne således ikke er til rådighed for privat  

 kørsel.
 Antoges det, at ligningslovens § 16, stk. 4, var til hinder for,  

 at medarbejderen kunne tage bilen med hjem i nærværende sag, ville  

 bestemmelsen  

 således forudsætte, at medarbejderen hentede bilen/afleverede bilen på  

 arbejdspladsen, når der skulle foretages erhvervsmæssig kørsel til  

 eksempelvis  

 lufthavnen.
Dette ville tillige betyde, at bestemmelsen endvidere måtte  

 forudsætte, at eksempelvis den refererede lærer i SKM2002.228.LR befordrede  

 sig  

 til arbejdspladsen for at hente bilen og herefter hentede de pågældende  

 passagerer i det omfang, beskatning af fri bil skulle undgås.
Ved endt  

 arbejdstid skulle læreren tillige køre de pågældende passagerer hjem for  

 derefter at aflevere bilen på arbejdspladsen igen.
 En sådan fortolkning af loven har Ligningsrådet og tidligere  

 Landsskatteretten dog ikke fundet hjemlet i § 16, stk. 4.
 Med henvisning til den forvaltningsretslige lighedsgrundsætning,  

 hvorefter lige forhold skal behandles lige i retlig henseende, kan beskatning  

 af medarbejderens kørsel således ikke ske med henvisning til ligningslovens §  

 16, stk. 4, i nærværende sag.
Styrelsens indstilling og begrundelse I henhold til statsskattelovens § 4, litra b, anses vederlagsfri  

 benyttelse af andres rørlige eller urørlige gods for skattepligtig indkomst.
 Bestemmelsen suppleres af ligningslovens § 16, stk. 1, hvoraf det  

 fremgår, at ved opgørelsen af den skattepligtige indkomst efter reglerne i  

 ligningslovens § 16, stk. 3 - 12, medregnes værdien af hel eller delvis  

 benyttelse af andres formuegoder.
 Af ligningslovens § 16, stk. 4 fremgår, at den skattepligtige  

 værdi af fri bil, der stilles til rådighed af arbejdsgiveren for den  

 skattepligtiges private benyttelse, beskattes.
 Det er således den blotte rådighed over bilen til privat  

 benyttelse, der udløser beskatning, hvilket fremgår af Ligningsvejledningen  

 2001, afsnit A.B.1.9.2.
 Af skatteministeriets cirkulære nr. 72 af 17/4 1996 om  

 ligningsloven, pkt. 17.3.1, fremgår at i henhold til ligningslovens § 9 B er  

 erhvervsmæssig befordring:
  

 	  

    

 befordring mellem  

 sædvanlig bopæl og arbejdsplads i indtil 60 arbejdsdage inden for de  

 forudgående 24 måneder   

 	  

    

 befordring mellem  

 arbejdspladser, og   

 	  

    

 befordring inden for  

 samme arbejdsplads.
 Al anden befordring er privat befordring.
 Det er styrelsens opfattelse, at såfremt en medarbejder får  

 mulighed for at tage en af A/Ss biler med hjem som nævnt i  

 "Beskrivelsen  

 af de faktiske forhold" ovenfor, vil der være tale om, at medarbejderen  

 har fri bil til rådighed på denne strækning.
 A/S stiller således ikke alene bilen til rådighed for  

 erhvervsmæssig kørsel, uanset at A/S begrænser den private rådighed over  

 bilen.
Befordringen i arbejdsgiverens bil kan dog være fritaget for  

 beskatning, f.eks. hvis der er tale om en person, der får stillet en bil til  

 rådighed til brug for at virke som chauffør for arbejdsgiveren, hvis  

 vedkommende dagligt befordrer personer mellem opsamlingssteder beliggende  

 mellem vedkommendes hjem og arbejdsplads og omvendt.
Det forudsættes dog, at  

 bilen ikke anvendes privat, og at der underskrives en erklæring herom, samt  

 at  

 der føres kørebog med dagligt kilometerregnskab, jf.
TSS-cirkulære 2002-14 og  

 SKM2002.228.LR.
 Det fremgår såvel af TSS-cirkulære 2002-14 samt Ligningsrådets  

 afgørelse refereret i SKM2002.228.LR, at det er en hel klar forudsætning for,  

 at der ikke sker beskatning i "chaufførsagerne", at der er tale om,  

 at en bil stilles til rådighed for en person, der skal virke som chauffør for  

 arbejdsgiveren, således at en gruppe mennesker samles op og befordres til  

 arbejdspladsen.
Det er Told- og Skattestyrelsens opfattelse, at de pågældende  

 medarbejdere ved A/S ikke kan anvende den særlige chaufførregel, idet der  

 ikke  

 er tale om sammenlignelige forhold.
Det er styrelsens opfattelse, at de  

 snarere  

 kan sammenlignes med f.eks. politiet eller andre offentlige ansatte, der  

 beskattes i det omfang de anvender tjenestebilen til kørsel mellem hjem og  

 arbejde, jf. notits fra skatteministeriet til Folketingets Skatteudvalg  

 offentliggjort i TfS 1995, 207.
Ligningsrådets afgørelse Ligningsrådet besluttede at besvare det stillede spørgsmål  

 benægtende, således at  medarbejdere, der undtagelsesvis kører mellem  

 arbejdsgiverens adresse og den sædvanlige bopæl, ikke skal beskattes af denne  

 kørsel, når bilen udelukkende skal anvendes erhvervsmæssigt den efterfølgende  

 dag, og den ansatte iøvrigt er afskåret fra at anvende bilen privat.  

 Ligningsrådet  

 fandt endvidere, at medarbejderne heller ikke skulle beskattes, når de under  

 tilsvarende betingelser og efter at have anvendt bilen udelukkende  

 erhvervsmæssigt kører hjem i bilen om aftenen, og den efterfølgende dag kører  

 direkte fra bopælen til arbejdspladsen.
