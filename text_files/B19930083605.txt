I medfør af § 4, stk. 2, §§ 6-7, § 10, § 15, § 28 og § 35, stk. 2, i lov om husdyrsygdomme, jf. lovbekendtgørelse nr. 381 af 7. juni 1993, fastsættes:
 § 1.  Den ansvarlige for et pelsdyrhold skal ved  

 mistanke om, at hvalpesyge forekommer blandt dyrene, tilkalde en dyrlæge.
Stk. 2.  Tilkaldelse skal ske, når der hos et eller  

 flere dyr optræder nedsat eller ophørt ædelyst, flåd fra øjne og næse,  

 opsvulmede, røde og senere skorpedækkede læber og poter, eventuelt diarre og  

 kramper.
Dødeligheden blandt de angrebne dyr er i reglen stor, især blandt  

 hvalpene.
§ 2.  Tilkaldes en dyrlæge på grund af mistanke om  

 hvalpesyge, eller får en dyrlæge iøvrigt i forbindelse med sit arbejde  

 mistanke om forekomst af hvalpesyge, skal dyrlægen snarest foretage en  

 undersøgelse af pelsdyrholdet.
Kan mistanken ikke afvises, skal dyrlægen  

 underrette kredsdyrlægen og indsende fornødent materiale til undersøgelse på  

 Statens Veterinære Serumlaboratorium, Århus.
Mistænkte og smittede pelsdyrhold § 3.  Et pelsdyrhold anses mistænkt for smittet med  

 hvalpesyge, jf. §§ 1 og 2, indtil mistanken afkræftes, eller pelsdyrholdet  

 konstateres smittet.
 Stk. 2.  Som mistænkt anses endvidere pelsdyrhold, der  

 har fået tilført dyr eller på anden måde har haft kontakt med dyr eller  

 personer fra pelsdyrhold, der er smittet med hvalpesyge.
 § 4.  Kredsdyrlægen kan påbyde udtagelse, indsendelse  

 og undersøgelse på Statens Veterinære Serumlaboratorium af materiale fra dyr,  

 der er mistænkt for at være smittet med hvalpesyge.
 § 5.  Et pelsdyrhold anses for smittet med hvalpesyge,  

 såfremt Statens Veterinære Serumlaboratorium har påvist hvalpesygevirus i  

 materiale fra dyr i pelsdyrholdet.
 § 6.  Dyr fra et pelsdyrhold, der er mistænkt for  

 eller smittet med hvalpesyge, må kun flyttes fra ejendommen, såfremt de føres  

 direkte til pelsningscentral eller destruktionsanstalt efter kredsdyrlægens  

 nærmere anvisning.
 Stk. 2.  Personer, der bor eller er beskæftiget på  

 ejendommen, må ikke færdes i fremmede pelsdyrhold eller på udstillinger,  

 skuer eller lignende med pelsdyr.
 Stk. 3.  Hunde og katte skal holdes indespærret på  

 ejendommen.
§ 7.  Et pelsdyrhold, der er smittet med hvalpesyge,  

 sættes under kredsdyrlægens tilsyn, og den ansvarlige for pelsdyrholdet kan  

 påbydes at iværksætte foranstaltninger til sygdommens bekæmpelse, herunder Stk. 2.  Det i stk. 1 nævnte tilsyn ophæves, når  

 kredsdyrlægen vurderer, at sundhedstilstanden er normal.
 § 8.  Personer, der har haft kontakt med et  

 pelsdyrhold, der er smittet med hvalpesyge, har pligt til at oplyse  

 kredsdyrlægen om forhold af betydning for konstatering af smitteveje.
Vaccination § 9.  Ved udbrud af hvalpesyge kan kredsdyrlægen  

 påbyde den ansvarlige for et pelsdyrhold, hvor dyrene befinder sig inden for  

 en radius af 1 km fra det smittede pelsdyrhold, eller hvor der har været  

 smittefarligt samkvem med det smittede pelsdyrhold, at lade dyrene vaccinere.
Stk. 2.  Pelsdyr må tidligst flyttes fra ejendommen 14  

 dage efter tidspunktet for vaccinationen.
Undtaget er dog pelsdyr, der sendes  

 direkte til destruktionsanstalt.
Stk. 3.  Når vaccinationen er afsluttet, må der i det  

 følgende år kun indsættes vaccinerede pelsdyr på ejendommen.
Dyrene skal være  

 vaccineret inden for det seneste år, dog mindst 14 dage før indsættelsen.
 Stk. 4.  De i stk. 2 og 3 nævnte pelsdyr skal ved  

 flytningen eller indsættelsen være ledsaget af en vaccinationsattest, der er  

 udstedt af en dyrlæge.
Stk. 5.  Vaccinationsattesten skal opbevares af  

 modtageren af dyrene i mindst 2 år.
Attesten skal på forlangende forevises  

 for kredsdyrlægen.
§ 10.  Enhver, som i forbindelse med et pelsdyrhold  

 driver fodercentral eller pelsningscentral på ejendommen, skal sørge for, at  

 ejendommens ræve vaccineres mod hvalpesyge hvert år i perioden fra den 16.  

 august til den 31. august.
Andre pelsdyr skal vaccineres hvert år i perioden  

 fra den 16. juli til den 31. juli.
 § 11.  Enhver, som i forbindelse med et pelsdyrhold  

 har en pelsdyrstation, skal sørge for, at alle ejendommens pelsdyr vaccineres  

 mod hvalpesyge en gang årligt.
§ 12.  Der må kun indsættes vaccinerede pelsdyr på de  

 i §§ 10 og 11 nævnte ejendomme.
Vaccinationen skal være foretaget inden for  

 det seneste år, dog mindst 14 dage før indsættelsen.
 Stk. 2.  Pelsdyrene skal ved indsættelsen være ledsaget  

 af en vaccinationsattest, der er udstedt af en dyrlæge.
Stk. 3.  Vaccinationsattesten skal opbevares af  

 modtageren af dyrene i mindst 2 år.
Attesten skal på forlangende forevises  

 for kredsdyrlægen.
Betaling, straf og ikrafttræden § 13.  Udgifterne ved Statens Veterinære  

 Serumlaboratoriums undersøgelse af de i §§ 2 og 4 nævnte prøver afholdes af  

 Veterinærdirektoratet, jf. § 5, stk. 1, i Landbrugsministeriets  

 bekendtgørelse nr. 239 af 12. april 1991 om udgifter og erstatning ved  

 bekæmpelse og forebyggelse af husdyrsygdomme.
Alle andre udgifter, som  

 afholdes i medfør af denne bekendtgørelse, er Veterinærdirektoratet  

 uvedkommende, jf. § 5, stk. 3, i førnævnte bekendtgørelse.
§ 14.  Med bøde straffes den, der § 15.  For overtrædelse, der begås af et aktieselskab,  

 andelsselskab, anpartsselskab eller lignende, kan der i medfør af § 36 i lov  

 om husdyrsygdomme pålægges selskabet som sådant bødeansvar.
Er overtrædelsen  

 begået af en kommune eller et kommunalt fællesskab, jf. § 60 i lov om  

 kommunernes styrelse, kan der i medfør af samme bestemmelse pålægges kommunen  

 eller det kommunale fællesskab bødeansvar.
 § 16.  Bekendtgørelsen træder i kraft den 1. november  

 1993.
 Stk. 2.  Samtidig ophæves Landbrugsministeriets  

 bekendtgørelse nr. 75 af 16. februar 1987 om hvalpesyge hos pelsdyr og  

 Landsbrugsministeriets bekendtgørelse nr. 77 af 16. februar 1987 om tvungen  

 vaccination af pelsdyr mod hvalpesyge og virus enteritis hos mink.
 § 17.  Bekendtgørelsen gælder ikke for Grønland.
