Fremsat den 29. januar 2003 af  

 videnskabsministeren (Helge Sander) Forslag til Lov om ændring af lov om Danmarks  

 Grundforskningsfond (Mulighed for uddeling af hele fondens kapital) § 1 I lov om Danmarks Grundforskningsfond, jf. lovbekendtgørelse nr.  

 139 af 23. februar 1998, foretages følgende ændringer:
 1. § 1, stk. 2, affattes således:
»Stk. 2. Grundforskningsfondens kapital og afkastet heraf og  

 fondens andre indtægter, jf. stk. 4, skal anvendes til  

 finansiering af enestående forskning på internationalt  

 niveau.« 2. I § 1 indsættes efter stk. 2 som nyt  

 stykke:
»Stk. 3. Grundforskningsfonden kan maksimalt uddele 250 mio.  

 kr. årligt målt i faste priser.« Stk. 3 bliver herefter stk. 4.
3. I § 2, stk. 1, nr. 2, ændres »3 medlemmer  

 indstillet af Forskningsforum uden for forums midte« til: »2 medlemmer  

 indstillet af Det Frie Forskningsråd.« 4. I § 2, stk. 1, indsættes efter nr. 2 som  

 nyt nummer:
»3)	1 medlem indstillet af Det Strategiske  

 Forskningsråd.« Nr. 3   7 bliver herefter nr. 4   8.
 5. § 4, stk. 1, affattes således:
»Det er bestyrelsens opgave at forvalte og  

 nyttiggøre fondens midler i overensstemmelse med  

 Grundforskningsfondens formål.
For at opfylde dette formål kan  

 bestyrelsen:
1)	Efter aftale med eksisterende forskningsinstitutioner og på  

 vilkår, der fastsættes af bestyrelsen, for en kortere eller  

 længere årrække finansiere oprettelse eller udvidelse af  

 institutter og centre ved eller på tværs af institutionerne,  

 hvorefter fondens økonomiske engagement afvikles.
Aftalerne skal  

 omfatte et væsentligt element af forskeruddannelse i tilknytning til  

 initiativerne.
 2)	Oprette stillinger på lektor- og professorniveau for en  

 kortere eller længere årrække.
3)	Oprette stipendier til forskere med ph.d.-grad.« 6. § 4, stk. 6, affattes således:
»Stk. 6. Bestyrelsen kan gennemføre initiativer efter  

 stk. 1, nr. 1, i samarbejde med og med hel eller delvis finansiering fra  

 andre offentlige eller private råd, fonde eller virksomheder herunder  

 også offentlige eller private råd, institutioner, fonde eller  

 virksomheder i udlandet.
Bestyrelsen kan endvidere efter aftale påtage  

 sig at gennemføre tilskudsaktiviteter med hel eller delvis  

 finansiering fra anden side.« 7. I § 5 ændres »Forskningsforum og de statslige  

 forskningsråd« til: »Koordinationsudvalget, Det Frie  

 Forskningsråd samt Det Strategiske Forskningsråd.« 8. I § 7, stk. 1, indsættes som 3. pkt.:
»Som led i patent- og licensaftaler, jf. § 1,  

 stk. 4, kan fonden dog modtage vederlag i form af aktier, der ikke har  

 samme sikkerhed eller forrentning.
Fonden kan desuden udnytte  

 tegningsrettigheder på yderligere aktieudstedelser knyttet til disse  

 aktier.« 9. § 7, stk. 2, affattes således:
»Stk. 2. Ministeren for videnskab, teknologi og udvikling  

 fastsætter efter forhandling med finansministeren nærmere regler  

 for, hvordan midlerne kan anbringes efter stk. 1.« § 2 Stk. 1. Loven træder i kraft den 1. juli 2003, jf. dog  

 stk. 2.
 Stk. 2. Lovens § 1, nr. 3, 4 og 7 træder dog  

 først i kraft den 1. januar 2004.
 Stk. 3. Den 1. juli 2003 ophæves § 2, stk. 2,  

 og § 3 i lov nr. 1091 af 29. december 1997.
 Stk. 4. Ministeren for videnskab, teknologi og udvikling  

 fremsætter senest i folketingssamlingen 2007/2008 forslag til revision  

 af lovens bestemmelser om fondens organisation, kapitalgrundlag og  

 uddelingsmuligheder.
Bemærkninger til lovforslaget Almindelige bemærkninger.
A.
Baggrunden for lovforslaget Dansk forskning bedømmes generelt i både  

 nationale og internationale evalueringer til at være af høj  

 kvalitet.
Det er en del af regeringens grundlag at skabe de bedst mulige  

 rammer for et stærkt offentligt og privat forskningssystem i Danmark,  

 der både kan sikre den frie forskning og bidrage til et øget  

 samspil mellem den offentlige og den private forskning.
Ligeledes har der  

 været forskningspolitisk konsensus om det hensigtsmæssige i at  

 fastholde den grundlæggende todeling af finansieringsformen for den  

 offentlige forskning.
Todelingen indebærer, at den ene hoveddel  

 finansieres ved faste basisbevillinger til institutioner med forskning  

 såsom universiteter, sektorforskningsinstitutioner og hospitaler, mens  

 den anden hoveddel finansieres ved de offentlige forskningsmidler, som  

 udbydes i konkurrence via de statslige forskningsråd, Danmarks  

 Grundforskningsfond samt særlige forskningsprogrammer og -udvalg.
Ministeren for videnskab, teknologi og udvikling har  

 udarbejdet forslag til en reform af det forskningsrådgivende system,  

 som har været drøftet med Folketinget, og der blev den 31.  

 oktober 2002 indgået en politisk aftale om en reform, som fik  

 tilslutning fra alle partier i Folketinget.
Den omfatter institutionelt  

 Danmarks Forskningsråd, de seks statslige forskningsråd samt  

 Forskningsforum, de offentlige forskningsudvalg, Danmarks Grundforskningsfond  

 og Forskeruddannelsesrådet.
Reformen skal sikre forskernes frihed til  

 at realisere egne projekter såvel som samfundets behov for forskning  

 inden for særlige områder, og den skal understøtte, at de  

 samlede danske forskningsressourcer udnyttes optimalt, og at samspillet  

 mellem de enkelte institutioner og indsatser i hele forskningssystemet  

 styrkes og forenkles.
Danmarks Grundforskningsfond er retligt det eneste organ i  

 forskningsrådssystemet, der er en fond med egen grundkapital i  

 modsætning til de øvrige organer, som enten er rent  

 rådgivende, eller har både rådgivnings- og fondsfunktioner,  

 hvortil de modtager årlige statslige bevillinger.
Det er derfor ikke  

 fundet hensigtsmæssigt at indarbejde de dele i den politiske aftale,  

 som angår lov om Danmarks Grundforskningsfond, i forslag til lov om  

 forskningsrådgivning m.v.
 Den politiske aftale for forskningsrådssystemet  

 bygger på seks overordnede målsætninger:
 1. 	Forskningskvaliteten skal sikres gennem åben konkurrence om  

 alle offentlige forskningsmidler, som ikke er basisbevillinger til  

 institutioner.
 2. 	Organiseringen og strukturen af råd, udvalg og især  

 programkomiteer skal forenkles, hvilket samtidig vil lette forskernes  

 overblik over søgemuligheder.
 3. 	Et nyt forskningsrådssystem skal have en styrket ledelse, som  

 kan sikre, at den strategiske forskning implementeres på egne  

 præmisser, og at tværfaglige indsatser inden for alle  

 forskningsområder tilgodeses.
 4. 	En omfattende støtte til grundforskningsaktiviteter skal  

 fortsat sikres.
 5. 	Støtten til den strategiske, den anvendelsesorienterede  

 såvel som den erhvervsrettede forskning skal samtidig sikres.
 6. 	Der skal være en klar adskillelse mellem det organ, som skal  

 rådgive om generelle forskningspolitiske emner, og de organer, som skal  

 udmønte midler og rådgive ansøgere og andre interessenter  

 om fondsnære og forskningsfaglige, videnskabelige  

 spørgsmål.
B.
De gældende regler De gældende regler om Danmarks Grundforskningsfond  

 er fastsat i lov nr. 409 af 6. juni 1991 om Danmarks Grundforskningsfond med  

 de ændringer, der følger af lov nr. 1091 af 29. december 1997,  

 jf.
Forskningsministeriets lovbekendtgørelse nr. 139 af 23. februar  

 1998, og i anordning nr. 791 af 9. oktober 1998 om fundats for Danmarks  

 Grundforskningsfond samt i forskningsministerens bekendtgørelse nr. 7  

 af 7. januar 1999 om forvaltning af Danmarks Grundforskningsfonds midler.
 Ved lovændringen i 1997 adskiltes bestyrelsen og  

 direktionen, og fonden fik mulighed for indtil 1. juli 2006 at anvende op til  

 halvdelen af fondens oprindelige grundkapital i faste priser til  

 uddeling.
 Lov om Danmarks Grundforskningsfond skal revideres senest  

 i folketingssamlingen 2002/2003.
Danmarks Grundforskningsfonds rolle Grundforskningsfonden har til formål at styrke  

 Danmarks forskningsmæssige udviklingsevne ved finansiering af  

 enestående forskning på internationalt niveau.  

 Grundforskningsfonden blev dannet i 1991 og har i perioden frem til og med  

 2001 uddelt eller forpligtet sig til at uddele ca. 2,4 mia. kr. til »Centres  

 of Excellence«.
Disse centre er udvalgt efter en international  

 ekspertvurdering og er ikke begrænset til at ligge inden for  

 særlige fagområder.
Centrene er genstand for en fornyet  

 international evaluering ved udløbet af hver længerevarende  

 bevillingsperiode.
 I forbindelse med ændringen af lov om Danmarks  

 Grundforskningsfond i december 1997 fik fonden adgang til frem til 2006 at  

 anvende op til halvdelen af grundkapitalen i faste priser med henblik  

 på at kunne uddele op til 216 mio. kr. årligt (2001-priser).  

 Grundkapitalen skal i 2006 mindst udgøre ca. 1,2 mia. kr. (2001  

 priser). Fonden kan efter gældende lov ikke give tilsagn efter medio  

 2006.
Danmarks Grundforskningsfond spiller en central rolle for  

 opbygningen af grundforskningsmiljøer af meget høj  

 international klasse.
En fortsættelse af de aktiviteter  

 grundforskningsfonden udfører, er således helt i tråd med  

 regeringens bestræbelser på at sikre kvalitet i forskningen.  

 Ifølge lovforslaget skal fonden videreføres med visse  

 ændringer, idet denne lovændring skal modernisere fondens  

 grundlag og sikre sammenhæng til det forskningsrådgivende system,  

 universiteter, sektorforskning og innovationsområdet.
C.
Lovforslaget Der ændres ikke med lovforslaget ved det forhold, at  

 Danmarks Grundforskningsfond er en selvstændig fond med en bestyrelse  

 på ni medlemmer udpeget af ministeren for videnskab, teknologi og  

 udvikling.
Danmarks Grundforskningsfond er den eneste fond med egen  

 grundkapital i det samlede forskningsrådssystem.
Med forslaget integreres Danmarks Grundforskningsfond  

 yderligere i det forskningsrådgivende system, i og med at  

 bestyrelsesformanden bliver medlem af Koordinationsudvalget i det  

 forskningsrådgivende system.
Endvidere deltager den administrative  

 leder for Danmarks Grundforskningsfond som observatør i  

 Koordinationsudvalgets møder.
Koordinationsudvalget får til  

 opgave at fremme samarbejdet og den gensidige orientering om aktiviteter i  

 det forskningsrådgivende system.
Koordinationsudvalget skal derudover  

 overtage de opgaver med rådgivning i forbindelse med  

 forskeruddannelsesinitiativer, som hidtil har været varetaget af  

 Forskeruddannelsesrådet.
Danmarks Grundforskningsfond har til opgave at  

 støtte større forskningsaktiviteter baseret på forskernes  

 egne idéer.
Fonden skal bidrage til »Centres of Excellence« ved store  

 satsninger og opbygning af forskermiljøer omkring komplekse  

 problemstillinger, for eksempel i grænselandet mellem etablerede  

 fagmiljøer og institutioner.
Det indgår i den politiske aftale mellem regeringen  

 og Folketingets partier, at fondens mulighed for at indgå samarbejde  

 med private fonde og virksomheder om etablering af forskningsmiljøer  

 af høj kvalitet skal styrkes.
Fonden skal således aktivt  

 opsøge og udnytte mulighederne for samarbejde med private fonde og  

 virksomheder om etablering og finansiering af forskningscentre af høj  

 kvalitet.
 Det er endvidere hensigten, at fonden i særlige  

 tilfælde uden for landets grænser, eventuelt i samarbejde med  

 private fonde og virksomheder, kan yde økonomisk støtte til  

 opbygning af fælles laboratorier eller lignende rammer for  

 forskningsaktiviteter i internationale forskningsmiljøer sammen med de  

 institutioner, som råder over den stærkeste forskningsekspertise  

 i verden inden for felter af central betydning for dansk forskning, når  

 det tjener fondens formål bedst.
 Herudover foreslås, som led i udmøntningen af  

 den politiske aftale, at der i højere grad end i dag knyttes  

 forskeruddannelse til de centre, som fonden finansierer.
En afgørende forudsætning for at kunne  

 varetage forskeruddannelse af høj kvalitet er, at der er et  

 stærkt og velfungerende forskningsmiljø med en  

 tilstrækkelig vejlederkapacitet.
Specielt inden for de  

 naturvidenskabelige, sundhedsvidenskabelige og teknisk videnskabelige  

 discipliner vil vejledningen i et ikke ubetydeligt omfang med fordel kunne  

 gives af grupper af post.doc.s kombineret med en ansvarlig  

 hovedvejleder på seniorniveau.
 Grundforskningsfondens eksisterende »Centres of  

 Excellence« er derfor blandt de forskningsmiljøer, hvor man relativt  

 hurtigt kan øge forskeruddannelseskapaciteten, idet  

 forskningsmiljøerne kvalitetsmæssigt er evalueret til at  

 være på højt internationalt niveau.  

 Forskeruddannelsesaktiviteterne knyttet til fondens forskningscentre  

 bør derfor søges styrket, der hvor det er samfundsmæssigt  

 relevant, og der hvor Danmarks Grundforskningsfonds bestyrelse finder det  

 hensigtsmæssigt.
Grundforskningsfonden anvender allerede i dag midler  

 på forskeruddannelse.
Prioriteringen af forskeruddannelsesaktiviteterne  

 må ikke fortrænge fondens mulighed for at etablere nye centre.  

 Styrkelsen af forskeruddannelsesaktiviteterne ved fondens centre skal derfor  

 ske gennem medfinansiering fra anden side.
Således vil en øget  

 udnyttelse af forskeruddannelseskapaciteten ved fondens centre indgå i  

 Koordinationsudvalgets prioritering af forskeruddannelsesmidler på lige  

 fod med andre mulige forskeruddannelsesaktiviteter.
Fondens formue og afkast Fonden blev dannet i 1991, hvor det danske renteniveau  

 lå betydeligt over det internationale niveau, og hvor renteniveauet var  

 væsentligt højere end væksten i den danske økonomi.  

 Det var den oprindelige forventning ved oprettelsen i 1991, at  

 Grundforskningsfondens grundkapital på 2 mia. kr. ville give et  

 årligt afkast på 200 mio. kr. til uddeling til  

 forskningsmæssige »Centres of Excellence«.
Renteudviklingen i 1990erne reducerede imidlertid  

 afkastet, og med en lovændring i 1997 blev der derfor givet mulighed  

 for at investere i en bredere række af finansielle produkter.
Samtidig  

 blev fonden fritaget for at henlægge midler til sikring af  

 grundkapitalens værdi, således at der frem mod 2006 kunne  

 anvendes op til halvdelen af grundkapitalen med henblik på at  

 opretholde uddelingsniveauet, der lå på 216 millioner kroner  

 årligt (2001-priser). Fonden kan ikke med den gældende lov  

 igangsætte aktiviteter, der rækker ud over 2006. Grundkapitalen  

 skal i 2006 udgøre mindst 1,2 mia. kroner (2001-priser).
Tabel 1. Afkast af Danmarks Grundforskningsfonds kapital.
Mio. kr.  

 (2001-prisniveau) År 1991/1992 1993 1994 1995 1996 1997 1998 1999 2000 2001 Afkast af grundkapital 313,9 300,1 229,3 266,2 291,9 245,7 220,6 181,2 164,8 50,3 Afkastet har været kraftigt faldende i  

 takt med rentefaldet.
Forbruget af grundkapital har fulgt en stigende trend i  

 takt med det generelle rentefald.
Det samlede forbrug af grundkapitalen er  

 således steget fra 23 mio. kr. i 1998 til 188 mio. kr. i 2001. I alt  

 har fonden anvendt 327 mio. kr. af grundkapitalen.
 Det er ikke med det nuværende renteniveau og de  

 gældende begrænsninger på anvendelsen af grundkapitalen  

 muligt at opretholde grundforskningsfondens uddelingsniveau efter 2006. Med  

 en realrente på gennemsnitligt ca. 3 pct. vil det kun være muligt  

 at opretholde et udbetalingsniveau på 30 mio. kr. årligt.  

 Udbetalinger herudover kræver anvendelse af grundkapitalen.
Tabel 2. Fondens uddelingsmuligheder uden en lovændring.
Tusinde  

 kr. (2001-prisniveau) År Kapital Nettoafkast Uddeling Forbrug af kapital 2002 2.270.000 54.100 280.000 -225.900 2003 2.044.100 47.323 265.000 -217.677 2004 1.826.423 40.793 175.000 -134.207 2005 1.692.216 36.767 144.000 -107.234 2006 1.584.982 33.550 197.000 -163.451 2007 1.421.532 28.646 28.646 0 2008 1.421.532 28.646 28.646 0 2009 1.421.532 28.646 28.646 0 2010 1.421.532 28.646 28.646 0 2011 1.421.532 28.646 28.646 0 2012 1.421.532 28.646 28.646 0 Fonden får derfor med lovforslaget  

 adgang til at investere den resterende del af grundkapitalen med et maksimalt  

 årligt uddelingsniveau på 250 mio. kr. (2001-priser). Der sigtes  

 med lovændringen på, at fonden skal opretholde det  

 nuværende uddelingsniveau som gennemsnit men med mulighed for  

 større fleksibilitet i uddelingsniveauet fra år til år.  

 Med dette uddelingsniveau vil fonden kunne uddele midler frem til udgangen af  

 2013. Fonden vil således kunne igangsætte nye centre frem til  

 udgangen af 2008, hvorefter alle midler kan være givet som tilsagn til  

 igangværende centre.
Senest i folketingsåret 2007/2008  

 fremsætter videnskabsministeren forslag til revision af lovens  

 bestemmelser om fondens organisation, kapitalgrundlag og  

 uddelingsmuligheder.
Tabel 3. Fondens uddelingsmuligheder efter den foreslåede  

 lovændring.
Tusinde kr. (2001-prisniveau) År Kapital Nettoafkast Uddeling Forbrug af kapital 2002 2.270.000 54.100 280.000 -225.900 2003 2.044.100 47.323 265.000 -217.677 2004 1.826.423 40.793 175.000 -134.207 2005 1.692.216 36.767 144.000 -107.234 2006 1.584.982 34.550 197.000 -162.451 2007 1.422.532 30.676 216.000 -185.324 2008 1.237.208 25.116 216.000 -190.884 2009 1.046.324 20.390 216.000 -195.610 2010 850.714 14.521 216.000 -201.479 2011 649.235 9.477 216.000 -206.523 2012 442.712 3.281 216.000 -212.719 2013 229.993 -2.100 216.000 -218.100 Fondens investeringsmuligheder Fondens investeringsmuligheder er i dag defineret i lov om  

 Danmarks Grundforskningsfond samt ved Bekendtgørelse om forvaltning af  

 Danmarks Grundforskningsfonds midler af 7. januar 1999.
Grundforskningsfonden har mulighed for at opnå  

 immaterielle rettigheder fra de forskningscentre, fonden finansierer.
Det var  

 ved fondens etablering hensigten, at sådanne immaterielle rettigheder  

 skulle bidrage til fondens økonomi i form af licensindtægter,  

 salg af patenter m.v.
Ved salg af patenter mod kontant betaling og  

 efterfølgende royalty vil der imidlertid kun i meget få  

 tilfælde kunne opnås en pris, der modsvarer patentets potentielle  

 værdi, idet der kræves en markedsmodning, inden patentets reelle  

 værdi vil være åbenbar.
 Med henblik på at fremme mulighederne for at  

 opnå indtægter fra immaterielle rettigheder gives der med  

 forslaget adgang til, at fonden kan afhænde immaterielle rettigheder  

 mod at modtage aktier som betaling.
Forslaget bemyndiger ministeren for videnskab, teknologi  

 og udvikling til i bekendtgørelsesform at give fonden mulighed for at  

 indskyde patentrettigheder i private selskaber og modtage aktier som betaling  

 herfor.
Sådanne aktieposter placeres således, at der sikres en  

 kompetent og professionel forvaltning og på en sådan måde,  

 at de ikke fjerner fokus fra hovedformålet med  

 Grundforskningsfonden.
Med forslaget bemyndiges ministeren for videnskab,  

 teknologi og udvikling endvidere til at udstede regler, der gør det  

 muligt for Grundforskningsfonden at tegne yderligere aktier i selskaber, hvor  

 fonden har overdraget patentrettigheder mod aktier som betaling.
I de  

 tilfælde, hvor disse selskaber udsteder nye aktier med henblik på  

 at skaffe yderligere kapital, skal fonden have mulighed for at erhverve  

 andele af de nye aktier, således at fondens ejerandel af selskabet og  

 de mulige indtægter fra selskabet ikke ufrivilligt mindskes.
Ordningen  

 forventes dog ikke på kort sigt at give væsentlige  

 indtægtsforøgelser for fonden.
Relation til anden lovgivning Lovforslaget skal ses i sammenhæng med  

 videnskabsministerens lovforslag om forskningsrådgivning m.v.
D. Økonomiske, administrative, miljømæssige og  

 EU-retlige konsekvenser Økonomiske og administrative konsekvenser for stat, amtskommuner  

 og kommuner Forslaget har ikke økonomiske og administrative  

 konsekvenser for stat, amtskommuner og kommuner.
Økonomiske og administrative konsekvenser for erhvervslivet Med forslaget forventes samspillet med erhvervslivets  

 forskning og udvikling styrket til fordel for erhvervslivets  

 konkurrenceevne.
Miljømæssige konsekvenser Lovforslaget har ikke miljømæssige  

 konsekvenser.
Forholdet til EU-retten Forslaget indeholder ikke EU-retlige aspekter.
Høring Fortegnelse over hørte myndigheder m.v. er medtaget  

 som bilag 1.
Samlet vurdering af lovforslagets konsekvenser Positive konsekvenser og/eller mindre udgifter Negative konsekvenser og/eller merudgifter Økonomiske konsekvenser for stat, kommuner og  

 amtskommuner Ingen Ingen Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Med lovforslaget forventes samspillet med erhvervslivets  

 forskning og udvikling styrket til fordel for erhvervslivets konkurrenceevne.
Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgere og  

 offentlighed Ingen Ingen Forholdet til EU-retten Forslaget indeholder ikke EU-retlige aspekter.
 Bemærkninger til de enkelte  

 bestemmelser.
 Til § 1.
Til nr. 1 Efter § 1, stk. 2, foreslås bestyrelsen  

 tillagt adgang til at anvende hele fondens kapital og indtægter til  

 uddeling.
Målt i faste priser vil fonden, udover de afgivne tilsagn  

 frem til 2006, kunne uddele et gennemsnitligt beløb på 216 mio.  

 kr. årligt fra 2007 til 2013. Herefter vil fondens samlede kapital  

 være opbrugt.
Forslaget er alene en bemyndigelse til bestyrelsen for  

 fonden, således at fonden kan anvende hele fondens kapital frem til  

 2013, hvis den finder, at det tjener fondens formål bedst, og at der er  

 tilstrækkeligt mange enestående forskningsprojekter af høj  

 international klasse.
Der ligger således ikke i bestemmelsen en  

 mulighed for at sænke det kvalitative niveau.
Bestemmelsen skal ses i lyset af, at fonden efter 2006  

 efter det gældende lovgrundlag alene vil kunne uddele et beløb  

 på 30 mio. kr. årligt.
Med bestemmelsen åbnes der mulighed  

 for, at fonden kan opretholde det nuværende uddelingsniveau.
 Til nr. 2.
Med stk. 3 foreslås, at fondens bestyrelse  

 bemyndiges til at uddele op til 250 mio. kr. årligt i 2001-priser.
Der  

 sigtes med lovændringen på, at fonden skal opretholde det  

 nuværende niveau for uddelingerne som gennemsnit, men med mulighed for  

 fleksibilitet i uddelingerne fra år til år.
 Til nr. 3 og 4.
Forslaget er en konsekvens af § 1, stk. 1, i  

 forslag til lov om forskningsrådgivning m.v. , hvorefter det  

 foreslås, at Det Frie Forskningsråd fremover indstiller to  

 medlemmer til bestyrelsen, og Det Strategiske Forskningsråd fremover  

 indstiller et medlem til bestyrelsen.
Bestemmelsen er en følge af §36,  

 stk. 1, i forslag til lov om forskningsrådgivning.
For en  

 beskrivelse af Det Frie Forskningsråd og Det Strategiske  

 Forskningsråd henvises til forslag til lov om  

 forskningsrådgivning m.v.
 Til nr. 5.
Da de forskningscentre, som støttes af  

 Grundforskningsfonden, repræsenterer enestående forskning  

 på internationalt niveau, vil det kunne bidrage til at styrke Danmarks  

 forskningsmæssige udviklingsevne at knytte forskeruddannelse til  

 centrene.
Med bestemmelsen i § 4, stk. 1, præciseres, at der  

 ved fremtidig oprettelse af centre støttet af Danmarks  

 Grundforskningsfond skal indgå et væsentligt element af  

 forskeruddannelse i tilknytning til centrene.
 Til nr. 6.
Efter § 4, stk. 6, gives adgang til, at  

 Grundforskningsfonden kan indgå i samarbejde med andre offentlige eller  

 private råd, fonde eller virksomheder om initiativer.
Fonden skal  

 således aktivt opsøge og udnytte mulighederne for samarbejde med  

 institutioner, private fonde og virksomheder om etablering og finansiering af  

 forskningscentre af høj kvalitet i det omfang det tjener fondens  

 formål.
 Med bestemmelsen gives adgang til, at fonden i  

 særlige tilfælde uden for landets grænser kan yde  

 økonomisk støtte til opbygning af fælles laboratorier  

 eller lignende rammer for forskningsaktiviteter i internationale  

 forskningsmiljøer sammen med de institutioner, som råder over  

 den stærkeste forskningsekspertise i verden inden for felter af central  

 betydning for dansk forskning, når det tjener fondens formål  

 bedst.
Til nr. 7 Forslaget er en konsekvens af § 1, stk. 1, i  

 forslag til lov om forskningsrådgivning m.v. , hvorefter det  

 foreslås, at Det Frie Forskningsråd fremover indstiller to  

 medlemmer til bestyrelsen, og Det Strategiske Forskningsråd fremover  

 indstiller et medlem til bestyrelsen.
For en beskrivelse af  

 Koordinationsudvalget, Det Frie Forskningsråd og Det Strategiske  

 Forskningsråd henvises til forslag til lov om  

 forskningsrådgivning m.v.
Til nr. 8 Med forslaget i § 7, stk. 1, 3. pkt. gives der  

 mulighed for at Grundforskningsfonden, jf. en tilsvarende bestemmelse i lov  

 nr. 347 af 2. juni 1999 om opfindelser ved offentlige  

 forskningsinstitutioner, § 16, stk. 2, kan modtage aktier som  

 betaling som led i patent- og licensaftaler efter den gældende lovs  

 § 1, stk. 3, som i forslaget ændres til § 1,  

 stk. 4. Det var ved fondens etablering hensigten, at fonden bl.a. kunne  

 oppebære indtægter i form af patenter og licenser.
Dette forslag betyder, at der skabes mere fleksible rammer  

 for, hvorledes fonden kan oppebære sine indtægter efter  

 forslagets § 1, stk. 4. I situationer, hvor fonden indgår en  

 aftale om overdragelse af en patentrettighed med eksempelvis en ekstern part,  

 kan det være hensigtsmæssigt, at fonden kan modtage betaling i  

 form af aktier.
Retten til patentet kan fonden have overtaget fra en af  

 fondens støttemodtagere, jf. tillige bemærkningerne til lov om  

 opfindelser ved offentlige forskningsinstitutioner § 9, hvorefter fonden  

 som vilkår for sin støtte kan forbeholde sig retten til  

 eventuelle patenter.
Bestemmelsen får betydning i de situationer, hvor  

 erhververen af patentet først vil kunne betale vederlag til fonden,  

 når patentet er udnyttet erhvervsmæssigt.
Det kan eksempelvis  

 være tilfældet ved etablering af nye virksomheder.
Betaling i  

 form af aktier kan i sådanne tilfælde være en  

 hensigtsmæssig måde at erlægge vederlaget på.
Efter bestemmelsen får Grundforskningsfonden ret til  

 at tegne yderligere aktier i selskaber, som fonden har overdraget  

 patentrettigheder mod aktier som betaling.
I de tilfælde, hvor  

 sådanne selskaber udsteder nye aktier med henblik på at skaffe  

 yderligere kapital, får fonden mulighed for at erhverve andele af de  

 nye aktier, således at fondens ejerandel af selskabet og de mulige  

 indtægter fra selskabet ikke ufrivilligt mindskes.
 Til nr. 9.
Efter § 7, stk. 2, foreslås, at ministeren  

 for videnskab, teknologi og udvikling bemyndiges til at fastsætte de  

 nærmere regler for fondens mulighed for at sælge  

 patentrettigheder til private selskaber, modtage aktier som betaling herfor  

 og fondens mulighed for at erhverve nye aktier i disse selskaber.
Hensigten  

 er, at aktieposter placeres således, at der sikres en kompetent og  

 professionel forvaltning og på en sådan måde, at de ikke  

 fjerner fokus fra formålet med Grundforskningsfonden.
Det er  

 således ikke tanken, at fonden skal deltage i produktion eller  

 lignende.
Endvidere bemyndiges ministeren til at fastsætte  

 nærmere regler om, at fonden ikke gennem erhvervelsen af aktier kan  

 opnå en sådan forbindelse til selskabet, som et moderselskab har  

 til et datterselskab efter aktieselskabsloven, jf. definitionen af  

 bestemmende indflydelse i aktieselskabslovens § 2,  

 lovbekendtgørelse nr. 324 af 7. maj 2000 med senere  

 ændringer.
 Til § 2.
 Til stk. 2.
Med § 2, stk. 1, indføres en  

 overgangsordning for perioden 1. juli 2003 til 1. januar 2004, idet  

 ikrafttrædelsesdatoen for forslag til lov om forskningsrådgivning  

 m. v. er fastsat til den 1. januar 2004, mens ikrafttrædelsesdatoen for  

 nærværende lovforslag er fastsat til den 1. juli 2003. Baggrunden  

 for de to forskellige ikrafttrædelsesdatoer er hensynet til fondens  

 mulighed for at kunne disponere økonomisk i kalenderåret 2003,  

 der nødvendiggør en ikrafttræden midt i  

 kalenderåret 2003 af de bestemmelser i loven, som regulerer  

 økonomien.
Lovens bestemmelser om indstillingsberettigede til fondens  

 bestyrelse samt om rådgivning til fondens bestyrelse fra det  

 forskningsrådgivende system henviser til forslag til lov om  

 forskningsrådgivning m.v., hvis ikrafttrædelsesdato er den 1.  

 januar 2004, og har i overensstemmelse hermed samme  

 ikrafttrædelsesdato.
 Til stk.4.
Med § 2, stk. 4 indsættes i loven en  

 revisionsbestemmelse, hvorefter ministeren for videnskab, teknologi og  

 udvikling senest i folketingssamlingen 2007/2008 fremsætter forslag til  

 revision af lovens bestemmelser om fondens organisation, kapitalgrundlag og  

 uddelingsmuligheder.
Der skal således senest i 2008 tages fornyet  

 stilling til fondens fremtidige rolle og uddelingsmuligheder.
Baggrunden for  

 revisionsbestemmelsen er lovforslagets hjemmel til fonden til at forpligte  

 fonden inden for hele kapitalgrundlaget.
Med denne hjemmel er der en mulighed  

 for, at fonden med sin nuværende bevillingspraksis vil have disponeret  

 størstedelen af kapitalen i 2008. Det vil derfor være  

 hensigtsmæssigt på dette tidspunkt at tage stilling til fondens  

 fremtid.
Bilag 1 Høringsliste til høring over udkast til  

 forslag til lov om ændring af lov om Danmarks Grundforskningsfond Ministerier:
Beskæftigelsesministeriet Finansministeriet Forsvarsministeriet Indenrigs- og Sundhedsministeriet Integrationsministeriet Justitsministeriet Kirkeministeriet Kulturministeriet Ministeriet for Fødevarer, Landbrug og Fiskeri Miljøministeriet Skatteministeriet Socialministeriet Statsministeriet Trafikministeriet Udenrigsministeriet Undervisningsministeriet Økonomi- og Erhvervsministeriet Grønlands Hjemmestyre Færøernes Landsstyre Amter:
Bornholms Amt Frederiksborg Amt Fyns Amt Københavns Amt Nordjyllands Amt Ribe Amt Ringkøbing Amt Roskilde Amt Storstrøms Amt Sønderjyllands Amt Vejle Amt Vestsjællands Amt Viborg Amt Århus Amt Universiteter Aalborg Universitet Aarhus Universitet Danmarks Farmaceutiske Højskole Danmarks Pædagogiske Universitet Danmarks Tekniske Universitet Handelshøjskolen i København Handelshøjskolen i Århus Den Kongelige Veterinær- og Landbohøjskole Københavns Universitet Roskilde Universitetscenter Syddansk Universitet Sektorforskningsinstitutioner Analyseinstitut for Forskning Arbejdsmiljøinstituttet Center for Sprogteknologi Danmarks Fiskeriundersøgelser Danmarks JordbrugsForskning Danmarks Miljøundersøgelser Danmarks og Grønlands Geologiske Undersøgelse Danmarks TransportForskning Dansk Rumforskningsinstitut Dansk Bilharziose Laboratorium Forskningscenter Risø Forskningscentret for Skov & Landskab Forsvarets Forskningstjeneste Fødevaredirektoratet John F.
Kennedy Instituttet Kort- og Matrikelstyrelsen Socialforskningsinstituttet By & Byg - Statens Byggeforskningsinstitut Statens Institut for Folkesundhed Fødevareøkonomisk Institut Statens Serum Institut Statens Skadedyrlaboratorium Danmarks Veterinærinstitut Andre forskningsinstitutioner Amternes og Kommunernes Forskningsinstitut DSI - Dansk Sygehusinstitut Center for Regional- og Turismeforskning Danida Frøskovcenter Danmarks Meteorologiske Institut Dansk Polarcenter Frøpatologisk Institut Institut for Grænseregionsforskning Institut for Miljøvurdering IT-Højskolen i København IT-Vest Kunstakademiet Nationalmuseet Rigsarkivet Statsbiblioteket Aarhus Danmarks Designskole Den Danske Filmskole Råd, fonde mv.
Akademiet for de Tekniske Videnskaber Danmarks Grundforskningsfond Det Økonomiske Råd Danmarks Erhvervsråd Danmarks Forskningsråd Forskningsforum Forskeruddannelsesrådet Det Kongelige Danske Videnskabernes Selskab Rådet for Teknologi og Innovation Teknologirådet VækstFonden Carlsberg Fondet Apotekerforeningen Kræftens Bekæmpelse Veluxfonden Lundbeck Fonden Rockwool Fonden Novo Nordisk Fonden Organisationer mv.
Akademikernes Centralorganisation Dansk Magisterforening Ingeniørforeningen i Danmark Dansk Jurist- og Økonomforbund Den Almindelige Danske Lægeforening Dansk Magisterforening Arbejderbevægelsens Erhvervsråd CO-industri Dansk Arbejdsgiverforening Dansk Handel & Service Dansk Industri Danske Studerendes Fællesråd Foreningen af Rådgivende Ingeniører Hovedstadens Sygehusfællesskab GTS IT-Brancheforeningen ITEK   Branchefællesskab for IT-, tele-, elektronik-, og  

 kommunikationsvirksomheder FødevareIndustrien Byggematerialeindustrien KL Landbrugsrådet Landsorganisationen i Danmark Landssammenslutningen af Moderate Studenter LIF   Lægemiddelindustriforeningen Det Etiske Råd Ph.d-nettet Rektorkollegiet Sektorforskningens Direktørkollegium Bilag 2 Lovforslaget sammenholdt med gældende lov Gældende formulering Lovforslaget § 1 Lovbekendtgørelse nr. 139 af 23. februar 1998.
 Herved bekendtgøres lov nr. 409 af 6. juni 1991 om  

 Danmarks Grundforskningsfond, som ændret ved lov nr. 1091 af 29.  

 december 1997.
 I lov om Danmarks Grundforskningsfond, jf. lovbekendtgørelse nr.  

 139 af 23. februar 1998, foretages følgende ændringer:
Kapitel 1 Fondens oprettelse og formål § 1. Til styrkelse af Danmarks forskningsmæssige  

 udviklingsevne oprettes Danmarks Grundforskningsfond med en grundkapital  

 på 2 mia. kr., som overføres til fonden fra staten.
 1. § 1. stk. 2, affattes således:
 Stk. 2. Afkastet af grundforskningsfondens midler og fondens  

 andre indtægter, jf. stk. 3, skal anvendes til finansiering af  

 enestående forskning på internationalt niveau.
»Stk. 2. Grundforskningsfondens kapital og afkastet heraf og  

 fondens andre indtægter, jf. stk. 4, skal anvendes til  

 finansiering af enestående forskning på internationalt  

 niveau.« 2. I § 1 indsættes efter stk. 2:
»Stk. 3. Grundforskningsfonden kan maksimalt uddele 250 mio. kr.  

 årligt målt i faste priser.« Stk. 3. Grundforskningsfonden kan oppebære  

 indtægter af patenter, licenser og gaver m.m. og kan inden for sit  

 formål udføre kontraktforskning.
 Stk. 3 bliver herefter stk. 4.
Kapitel 2 Fondens ledelse § 2. Fonden ledes af en bestyrelse, hvis formand og medlemmer  

 udpeges af forskningsministeren i deres personlige egenskab:
1)	En formand udpeget af forskningsministeren, 2)	3 medlemmer indstillet af Forskningsforum uden for forums  

 midte, 3. I § 2, stk. 1, nr. 2, ændres »3 medlemmer  

 indstillet af Forskningsforum uden for forums midte« til:
»2 medlemmer indstillet af Det Frie  

 Forskningsråd.« 4. I § 2, stk. 1, indsættes efter nr.  

 2:
»3)	1 medlem indstillet af Det Strategiske Forskningsråd.« 3)	1 medlem indstillet af Rektorkollegiet uden for kollegiets midte, Nr. 3   7 bliver herefter nr. 4   8.
4)	1 medlem indstillet af Sektorforskningens Direktørkollegium  

 uden for kollegiets midte, 5)	1 medlem indstillet af Det Kongelige Danske Videnskabernes Selskab, 6)	1 medlem indstillet af Akademiet for de tekniske Videnskaber og 7)	1 medlem udpeget af forskningsministeren.
 Stk. 2. Fonden tilrettelægger selv sin administration,  

 idet dog opgavefordelingen mellem bestyrelse og direktør  

 fastsættes i fundatsen, jf. § 3.
 Stk. 3. Nedlægges eller ændres nogen af de i  

 stk. 1 nævnte indstillingsberettigede parter væsentligt,  

 fastlægges det i fundatsen, jf. § 3, hvordan det  

 pågældende medlem indstilles.
 5. § 4, stk. 1, affattes således:
§ 4. Det er bestyrelsens opgave at forvalte og  

 nyttiggøre fondens midler i overensstemmelse med  

 grundforskningsfondens formål.
For at opfylde dette formål kan  

 bestyrelsen »Det er bestyrelsens opgave at forvalte og  

 nyttiggøre fondens midler i overensstemmelse med  

 grundforskningsfondens formål.
For at opfylde dette formål kan  

 bestyrelsen:
1)	efter aftale med eksisterende forskningsinstitutioner og på  

 vilkår, der fastsættes af bestyrelsen, for en kortere eller  

 længere årrække finansiere oprettelse eller udvidelse af  

 institutter og centre ved eller på tværs af institutionerne,  

 hvorefter fondens økonomiske engagement afvikles, 1)	Efter aftale med eksisterende forskningsinstitutioner og på  

 vilkår, der fastsættes af bestyrelsen, for en kortere eller  

 længere årrække finansiere oprettelse eller udvidelse af  

 institutter og centre ved eller på tværs af institutionerne,  

 hvorefter fondens økonomiske engagement afvikles.
Aftalerne skal  

 omfatte et væsentligt element af forskeruddannelse i tilknytning til  

 initiativerne.
2)	oprette stillinger på lektor- og professorniveau for en  

 kortere eller længere årrække og 2)	Oprette stillinger på lektor- og professorniveau for en  

 kortere eller længere årrække.
 3)	oprette stipendier til forskere med ph.d.-grad.
3)	Oprette stipendier til forskere med ph.d.-grad.« Stk. 2. Bestyrelsen skal ved tilsagn om støtte fra  

 fonden tage højde for, at de tilsagte forpligtelser i de enkelte  

 år ikke overstiger det disponible beløb til uddelinger, og at  

 der heller ikke i øvrigt opstår udækkede  

 finansieringsbehov i forbindelse med fondens tilskudsaktiviteter.
Bestyrelsen  

 skal i den forbindelse på baggrund af det forventede disponible  

 beløb til uddelinger fastsætte en ramme for den samlede  

 mængde af aftaler efter stk. 1 nr. 1, sådan at det  

 økonomiske grundlag for gennemførsel af de  

 pågældende tilskudsaktiviteter hele tiden er til stede.
 Stk. 3. Bestyrelsen skal normalt uddele fondens midler i  

 åben konkurrence på grundlag af ansøgninger fra  

 forskningsinstitutioner og forskere.
Stk. 4. Bestyrelsen kan i forbindelse med finansieringen af  

 oprettelsen eller udvidelsen af institutter og centre, jf. stk. 1, nr.  

 1, gøre finansieringen betinget af, at stillingen som centerleder  

 opslås i international konkurrence.
Bestyrelsen kan ligeledes beslutte,  

 at et center etableres, efter at stillingen som centerleder har været  

 opslået i international konkurrence.
 Stk. 5. Bestyrelsen fører tilsyn med de  

 forskningsaktiviteter, der modtager tilskud fra fonden.
 Stk. 6. Bestyrelsen kan efter aftale påtage sig at  

 gennemføre tilskudsaktiviteter med hel eller delvis finansiering fra  

 anden side.
 6. § 4, stk. 6, affattes således:
»Stk. 6. Bestyrelsen kan gennemføre initiativer efter  

 stk. 1, nr. 1 i samarbejde med og med hel eller delvis finansiering fra  

 andre offentlige eller private råd, fonde eller virksomheder herunder  

 offentlige eller private råd, institutioner, fonde eller virksomheder i  

 udlandet.
Bestyrelsen kan endvidere efter aftale påtage sig at  

 gennemføre tilskudsaktiviteter med hel eller delvis finansiering fra  

 anden side.« § 5. Grundforskningsfondens bestyrelse kan benytte  

 Forskningsforum og de statslige forskningsråd, jf. lov om  

 forskningsrådgivning m.v., til at foretage den faglige, videnskabelige  

 vurdering af fremsatte forslag, og rådene kan selv tage initiativ til  

 at fremsætte forslag.
Til rådgivning om anvendelse af fondens  

 midler kan endvidere oprettes ad hoc-komiteer bestående af højt  

 kvalificerede aktive forskere fra ind- og udland.
7. I § 5 ændres »Forskningsforum og de statslige  

 forskningsråd« til: »Koordinationsudvalget, Det Frie  

 Forskningsråd samt Det Strategiske Forskningsråd.« Kapitel 3 Midlernes forvaltning § 7. Bestyrelsen skal forvalte fondens midler, så de  

 bliver til størst mulig gavn for fondens formål.
Ved  

 fondsformuens placering skal der tilstræbes en betryggende sikkerhed og  

 højest mulig forrentning.
 8. I § 7, stk. 1, indsættes som 3. pkt.  

 efter 2. pkt.:
»Som led i patent- og licensaftaler, jf. § 1,  

 stk. 4, kan fonden dog modtage vederlag i form af aktier, der ikke har  

 samme sikkerhed eller forrentning.
Fonden kan desuden udnytte  

 tegningsrettigheder på yderligere aktieudstedelser knyttet til disse  

 aktier.« Stk. 2. Forskningsministeren fastsætter efter  

 forhandling med Rigsrevisionen, hvorledes midlerne skal anbringes.
 9. § 7, stk. 2, affattes således:
»Stk. 2. Ministeren for videnskab, teknologi og udvikling  

 fastsætter efter forhandling med finansministeren nærmere regler  

 for, hvordan midlerne kan anbringes efter stk. 1.« Kapitel 6 Ikrafttrædelse § 14. Forskningsministeren fastsætter tidspunktet for  

 lovens ikrafttræden efter forhandling med finansministeren.
 Lov nr. 1091 af 29. december 1997 indeholder  

 følgende ikrafttrædelsesbestemmelser:
§ 2 § 2 Stk. 1. Loven træder i kraft den 1. januar 1998.
 Stk. 1. Loven træder i kraft den 1. juli 2003.
 Stk. 2. Lovens § 1, nr. 3, 4 og 7 træder  

 først i kraft den 1. januar 2004.
 Stk. 2. Forskningsministeren fremsætter i  

 folketingsåret 2002/3 forslag til revision af lovens bestemmelser om  

 fondens organisation og muligheder for at anvende fondens midler inden for  

 lovens formål.
 Stk. 3. Den 1. juli 2003 ophæves  

 § 2, stk. 2, og § 3 i lov nr. 1091 af 29. december 1997.
 Stk. 4. Ministeren for videnskab, teknologi og  

 udvikling fremsætter senest i folketingssamlingen 2007/2008 forslag til  

 revision af lovens bestemmelser om fondens organisation, kapitalgrundlag og  

 uddelingsmuligheder.
§ 3 Stk. 1. Uanset bestemmelsen i § 1, stk. 2, i lov nr.  

 409 af 6. juni 1991 om Danmarks Grundforskningsfond kan bestyrelsen i det  

 omfang, det er nødvendigt for at opnå samlede årlige  

 uddelinger på op til 200 mio. kr. i faste priser, frem til den 1. juli  

 2006 anvende op til halvdelen af fondens oprindelige grundkapital i faste  

 priser til uddelinger efter § 4 i den nævnte lov, som ændret  

 ved denne lovs § 1, nr. 6.
 Stk. 2. Bestyrelsen må ikke forpligte fonden ud over den  

 30. juni 2006. Tidligere udbetalte tilskud fra fonden kan dog indeholde  

 støtte til aktiviteter, der først afvikles efter den 30. juni  

 2006.
 Stk. 3. Bestyrelsen for grundforskningsfonden afgiver senest  

 den 1. april 1998 indstilling til regeringen om en ny fundats for fonden, jf.  

 § 3 i lov nr. 409 af 6. juni 1991 om Danmarks Grundforskningsfond,  

 herunder regler for funktionsperioden for bestyrelsens medlemmer, der sikrer  

 en trinvis udskiftning for til stadighed at bevare kontinuiteten i  

 bestyrelsens arbejde.
 Stk. 4. Indtil en ny fundats er fastsat for fonden, kan  

 forskningsministeren i forbindelse med lovens ikrafttræden  

 fastsætte den nødvendige overgangsordning for fonden, herunder  

 adskille bestyrelsesformands- og direktørposten for fonden.
