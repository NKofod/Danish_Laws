 Forelæggelse af forslag fra Teleinspektionen til håndtering af  

 fællesantenneanlæg, hvor ejeren ikke er åbentlyst til stede.
 Generaldirektoratet afgør, at det er Teleinspektionens ansvar at  

 fastlægge ejerskabsforholdet for anlæg etableret efter 1. april 1974. For  

 anlæg etableret før 1. april 1974 må de involverede parter selv finde en  

 løsning vedrørende ejerskab.
 GENERALDIREKTORATETS AFGØRELSE:
 Ved brev af 7. august 1989 har Teleinspektionen anmodet  

 generaldirektoratet om bemærkninger til en påtænkt fremtidig praksis  

 vedrørende fastlæggelse af ejerskab i forbindelse med såkaldte  

 »herreløse« fællesantenneanlæg.
 I et notat af 7. august 1989 vedrørende »herreløse«  

 fællesantenneanlæg er der givet en nærmere beskrivelse af problemstillingen.  

 Det fremgår bl.a. heraf, at problemet særlig knytter sig til mindre anlæg  

 etableret før 1. april 1974.
 Generaldirektoratet kan på den bagrund for så vidt angår anlæg etableret  

 før 1. april 1974 tilslutte sig notatets indstilling, hvorefter  

 Teleinspektionen fremover kan pålægge de involverede parter selv at finde en  

 løsning vedrørende ejerskab af anlægget m.h.p. en sikring af  

 fællesantennebekendtgørelsens must carry bestemmelser.
 For anlæg etableret efter 1. april 1974 er det generaldirektoratets  

 opfattelse, at Teleinspektionen fortsat selv må fastslå ejerskabsforholdene,  

 om fornødent ved anvendelse af fællesantennebekendtgørelsens  

 sanktionsbestemmelser.
