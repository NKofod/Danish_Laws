1. juli 1983 Prøvetid § 1.  Den almindelige prøvetid, medregnet pauser, er  

 indtil 4 timer daglig indenfor tidsrummet mellem kl. 11.00 og kl. 16.00.
§ 2.  En korsangers medvirken i korskoler er normalt  

 indtil 2 timer dagligt.
I enkelte tilfælde kan korskolen vare indtil 3 timer;  

 korskolen skal dog være færdig kl. 14.00. Korskoler afholdes indenfor  

 prøvetiden.
 På dage, hvor korets medvirken i en udvidet prøve begynder tidligere end  

 kl. 14.30, afholdes der ikke korskole for de i prøven medvirkende korsangere.
 § 3.  Den almindelige prøvetid kan udvides med 30  

 minutter ved 6 prøver (udvidet prøver) før generalprøven på en  

 førsteopførelse eller en nyindstudering.
 Indstuderes forestilligen med flere rollebesætninger, kan det samlede  

 antal af udvidede prøver på forestillingen ikke overstige 6.
 Ved forestillinger, der ved opførelser påregnes at vare mere end 3 timer,  

 kan den almindelige prøvetid ved tre af de seks udvidede prøver overskrides  

 med indtil halvdelen af forestillingens normale varighed.
 De udvidede prøver skal placeres inden for de sidste 14 dage før dagen for  

 den planlagte første opførelse af forestillingen, men behøver ikke finde sted  

 på hinanden følgende dage.
 Ved en nyindstudering forstås en genopsætning i en anden iscenesættelse  

 eller anden scenografi eller med en anden og efter teaterchefens skøn i det  

 væsentlige ny rollebesætning, såfremt genopsætningen af teatret offentligt  

 bekendtgøres som en nyindstudering, eller genopsætning af et værk, der ikke  

 har været opført af teatret indenfor de sidste 36 måneder.
 § 4.  Den almindelige prøvetid kan udvides med 30  

 minutter ved een prøve (udvidet prøve) før en første opførelse af en reprise.
 Ved repriser, der ved opførelser påregnes at vare mere end tre timer, kan  

 den almindelige prøvetid overskrides med indtil havldelen af forestillingens  

 normale varighed.
 Opføres reprisen med to i det væsentlige forskellige rollebesætninger, kan  

 der afholdes to udvidede prøver, een med hver rollebesætning.
 Ved en reprise forstås et værk, som ikke har været opført af teatret inden  

 for de sidste 9 måneder, eller som genoptages efter sommerferien.
 § 5.  Udover de i § 3, stk. 1 og § 4, stk. 1 nævnte  

 tilfælde kan den almindelige prøvetid efter teatrets nærmere bestemmelse  

 udvides med 30 minutter ved indtil 5 prøver (udvidede prøver) i hver sæson.
 Udover de i stk. 1 samt i §§ 3 og 4 angivne tilfælde er en korsanger  

 pligtig at deltage i udvidede prøver mod særskilt vederlag.
 § 6.  Den sidste eller næstsidste prøve før en  

 førsteopførelse eller en nyindstudering kan af teatret anordnes som  

 generalprøve.
 Generalprøven skal forløbe som påregnet ved opførelser af forestillingen.  

 Afbrydelse i prøven kan kun ske, såfremt hændelige uheld gør det påkrævet.  

 Den almindelige prøvetid kan overskrides for at sikre forestillingens  

 kontinuerlige opførelse.
§ 7.  Korsangere, der skal medvirke i aftenens  

 forestilling kan forlade prøven kl. 15, såfremt deres medvirken i  

 aftenforestillingen under indstuderingen er tilkendegivet som værende særligt  

 krævende.
Dette gælder dog ikke, når aftenforestillingen har måttet ændres på  

 grund af rød plakat, eller når medvirken i prøven senere end kl. 15.00  

 honoreres særskilt.
§ 8.  En korsanger har pligt til at møde til prøvning  

 af kostumer på det bekendtgjorte tidspunkt.
Prøvning af kostumer skal finde  

 sted på teatret inden for tidsrummet mellem kl. 11.00 og kl. 16.00 på dage,  

 hvor vedkommende i øvrigt medvirker i prøve.
 § 9.  Som prøvetid medregnes ikke den tid, der medgår  

 prøvning af kostumer, sminkning og påklædning.
 § 10.  I august måned er korsangere tillige pligtige  

 at deltage i aftenprøver, herunder korskoler, i tiden mellem kl. 19.00 og kl.  

 22.00 på ugens 5 første dage samt på den sidste lørdag.
 På hverdage i sæsonen er korsangere pligtige at medvirke mod særskilt  

 vederlag i aftenprøver, herunder korskoler.
Pauser § 11.  Under prøver af indtil 2 timers varighed har de  

 medvirkende ikke ret til pause.
Under prøver af indtil 3 timers varighed har de medvirkende ret til en  

 pause på 30 minutter.
Pausen placeres samlet og bør i almindelighed  

 påbegyndes tidligst 1 time og afsluttes senest 2 timer efter prøvens  

 begyndelse.
Varer en prøve mere end 3 timer, har de medvirkende ret til yderligere 10  

 minutters pause for hver påbegyndt time ud over de første 3 timer.
Pausen kan  

 ikke placeres i slutningen af prøven.
Under korskoler af mere end 1 time og 30 minutters varighed, har de  

 medvirkende ret til en pause på 15 minutter, der skal påbegyndes senest 1  

 time og 20 minutter efter skolens begyndelse.
Medvirker en korsanger både i  

 skole og prøve, skal der mellem skolens ophold og prøvens begyndelse være et  

 ophør på mindst 30 minutter.
Deltagere i en korskole har ikke under en  

 efterfølgende prøve krav på yderligere pauser som følge af korskolen.
 Pauserne placeres i øvrigt efter prøvelederens nærmere bestemmelse og  

 beregnes på grundlag af den på prøvesedlen senest angivne varighed af prøven.
 De medvirkende i en prøve eller en korskole skal være parat til at  

 genoptage arbejdet i prøvelokalet eller på scenen ved pausens ophør.
 Under aftenprøver kan en pause placeres i slutningen af prøven.
 Under generalprøve placeres pauserne som påregnet under forestillingen.
Bekendtgørelse af prøver § 12.  Prøver bekendtgøres ved opslag på dertil  

 bestemte steder.
De medvirkende må selv holde sig orienteret om opslag.
 Hovedprøvesedlen opslås onsdag og lørdag inden kl. 15.30 med angivelse af  

 prøver på henholdsvis den følgende mandag, tirsdag og onsdag og den følgende  

 torsdag, fredag og lørdag.
 Korskoler bekendtgøres samtidigt med hovedprøvesedlen.
 Afholdelse af fotograferingsprøve angives på prøvesedlen.
 Prøvesedlen skal indeholde angivelse af tidspunkterne for påbegyndelse og  

 afslutning af en prøve.
 § 13.  Prøvens indhold og forløb skal tilrettelægges  

 for at sikre en hensigtsmæssig udnyttelse af prøvetiden.
 Med de i nærværende reglement fastsatte begrænsninger kan der derfor,  

 såvel før som under prøven, foretages enhver ændring i prøveforløbet, som  

 teatret skønner fornøden, herunder anordnes pause, standsning eller  

 gentagelser.
ndringer i prøvesedlen, som enten indebærer indkaldelse af personer,  

 der ikke er ansat til prøve, eller som medfører fremrykkelse af tidspunktet  

 for påbegyndelse eller udskydelse af tidspunktet for afslutning af en prøve,  

 skal bekendtgøres ved opslag senest 48 timer før prøvens begyndelse eller ved  

 personlig meddelelse senest ved rådighedspligtens ophør 2 dage før  

 prøvedagen.
Disse frister gælder ikke for korsangere, der indkaldes til  

 pligtig vikartjeneste.
Begrænsning og beregning af tjenestetid § 14.  Den daglige tjenestetid for en korsanger kan  

 ikke overstige 7ä1/2 time.
 Den samlede tjenestetid for en korsanger kan ikke overstige 60 timer,  

 beregnet i 14 dages perioder, der begynder torsdag kl. 11.00. Tjenestetiden  

 kan dog ikke overstige 40 timer i en enkelt uge.
§ 15.  Tjenestetiden beregnes på grundlag af den  

 bekendtgjorte varighed af en forestilling eller prøve, herunder korskole, i  

 enheder på 30 minutter.
Dog kan medvirken i prøver, herunder korskoler, ikke  

 beregnes til mindre end 2 timer, uanset om den enkeltes medvirken er af  

 kortere varighed.
Ved medvirken i forestillinger beregnes tjenestiden med  

 mindst 3 timer.
 Som tjenestid medregnes ikke den tid, der medgår til prøvning af kostumer,  

 sminkning og påklædning.
 § 16.  Ved ændringer i prøvesedlen, som medfører en  

 prøves aflysning eller udskydelse af begyndelsestidspunktet eller  

 fremrykkelse af afslutningstidspunktet, og som bekendtgøres senere end de i §  

 13, stk. 3 nævnte frister, sker beregning af tjenetid og tjenester på  

 grundlag af den oprindelige prøveseddel.
 Ved aflysning eller afkortning af prøver i øvrigt samt ved aflysning eller  

 afkortning af forestillinger sker beregning på grundlag af den faktiske  

 tjeneste, jfr. § 15.
§ 16.  Enhver korsanger skal ved opgivelse af  

 telefonnummer eller adresse gøre det muligt for teatret på forestillingsdage  

 at aflevere meddelelser om tjenesten.
I tiden fra 2 timer og indtil 30  

 minutter før forestillingens begyndelse skal alle, der ikke er sygemeldt  

 eller fritaget for tjeneste, være beredt til tjeneste ved teatret og skal  

 kunne antræffes på bopælen eller et fra den anvist sted.
 Teatret skal på forestillingsdage, undtagen søn- og helligdage, mellem kl.  

 10 og 16 samt på alle forestillingsdage i tidsrummet fra 1 time og indtil 15  

 minutter før forestillingens begyndelse på et opgivet telefonnummer give  

 kunstnerne mulighed for at indhente og afgive oplysninger om tjenesten.
 Enhver ansat bør unner sin ferie eller orlov meddele teatret en adresse,  

 hvor vedkommende kan modtage meddelelse fra teatret.
Fridag og ferie § 18.  En korsanger har ikke tjeneste- og  

 rådighedpligt på søndage, bortset fra 4 søndage i hver sæson.
Disse 4 dage  

 skal fastlægges og bekendtgøres af teatret ved opslag senest den 1.  

 september.
En korsanger har herudover rådighedspligt på indtil 4 andre søndage i hver  

 sæson, hvor han er pligtig at medvirke i forestillingen.
Disse søndage skal  

 ligeledes fastlægges og bekendtgøres af teatret ved opslag senest den 1.  

 september.
For hver af sådanne søndage, tilkommer der korsangeren fritagelse  

 for tjeneste- og rådighedspligt på en hverdag, der skal placeres i  

 tilslutning til en fridag.
 § 19.  Der gives ikke forestilling og afholdes ikke  

 prøve lillejuleaftensdag, juleaftensdag, 1. juledag, skærtorsdag, langfredag,  

 påskelørdag, 1. og 2. påskedag og 1. og 2. pinsedag.
Der afholdes ikke prøve på søn- og helligdage, medmindre teaterchefen  

 skønner det absolut påkrævet af hensyn til samme dags forestilling.
En sådan  

 prøve kan ikke vare længere end 3 timer.
§ 20.  Der tilkommer korsangere en samlet, årlig  

 sommerferie på 59 dage, beliggende inden for tidsrummet mellem den 1. juni og  

 den 1. september.
Tidspunktet for sommerferien skal bekendtgøres senest den  

 1. september.
Herudover tilkommer der korsangere en samlet årlig vinterferie på 10 dage,  

 der begynder ved tjenestens afslutning en torsdag og varer til tjenestens  

 begyndelse den næstfølgende mandag.
Tidspunktet for vinterferien, der  

 placeres inden for tidsrummet mellem den 1. januar og den 1. marts, skal  

 bekendtgøres ved opslag 2 måneder før feriens begyndelse og senest den 1.  

 december.
Bemærkninger til reglement om tjenestetid for koret Til § 2:
 Efter bestemmelsens formulering kan der afholdes delte skoler samt skoler  

 efter kl. 14, bortset fra de i stk. 1, 2. pkt. nævnte tilfælde.
 Til § 3:
 Uanset ordlyden af bestemmelsen i stk. 4 skal hensynet til kontinuiteten i  

 et afsluttende prøveforløb ikke forhindre, at teatret i tilfælde af  

 udskydelse af dagen for førsteopførelsen afholder enkelte af de tilladte  

 udvidede prøver så tæt på førsteopførelsen som muligt, uanset at man herved  

 måtte overskride den i stk. 4 nævnte frist på 14 dage.
 Til §§ 3 og 4:
Begrebet »udvidet prøve« har alene relation til prøvetidens  

 længde, dvs. overskridelse af den i § 1 nævnte almindelige prøvetid.
Udvidede  

 prøver behøver derfor ikke foregå med fuld eller delvis anvendelse af  

 dekorationer, belysning, kostumer og maskering, ligesom teatret i nødvendigt  

 omfang kan anordne pause, standsning eller gentagelse.
Udtrykket  

 »fuldstændig prøve«, om hvis afgrænsning der hidtil har været  

 afvigende opfattelser, indgår ikke i nærværende reglement.
 En generalprøve regnes ikke som udvidet prøve, uanset at den i medfør af §  

 6 måtte strække ud over den almindelige prøvetid.
 Til § 6:
 Formuleringen af stk. 1 åbner mulighed for, at det i visse særlige  

 tilfælde kan være rimeligt og hensigtsmæssigt for alle parter at undlade  

 afholdelse af generalprøve i traditionel forstand, herunder at den foregår  

 med publikum og alene med de standsninger, der er forudsat eller hændelige.
Der er endvidere givet teatret valgfrihed med hensyn til, hvilket af de to  

 sidste prøver før førsteopførelsen der i givet fald anordnes som  

 generalprøve.
Begrundelsen er bl.a., at man med dobbeltbesætninger af en  

 forestilling vil kunne lade den næstsidste prøve afholde som generalprøve for  

 den rollebesætning, der medvirker på premiereaftenen og herefter eventuelt  

 anvende en af de i § 2 nævnte udvidede prøver som en art generalprøve for den  

 anden rollebesætning ved den sidste prøve før førsteopførelsen.
Hensynet til  

 de kunstnere, der medvirker i en forestilling af meget belastende karakter,  

 kan tillige eventuelt tale for at anordne den næstsidste prøve før  

 førsteopførelsen som generalprøve, således at den sidste prøve vil kunne få  

 en af hensyn til premieren og de medvirkende kunstnere mindre belastende og  

 mindre forceret karakter.
 Til § 7:
 Det er fra teatrets side pointeret, at de tilfælde, hvor korsangeres  

 medvirken i en forestilling kan anses for særligt krævende, må begrænses mest  

 muligt, idet de i reglementet hjemlede muligheder for et effektivt  

 prøvearbejde og prøveforløb ellers vil blive illusoriske.
 Til § 12:
 Teatret vil som en forsøgsordning opslå hovedprøveseddelen onsdag for hele  

 den efterfølgende uge.
 Til § 13:
Teatret har under forhandlingerne lagt vægt på at udforme reglementet,  

 således at dette såvidt muligt kan føre til en rationalisering og  

 effektivisering af arbejdet.
Med den nuværende driftsform og de  

 tilstedeværende lokaleforhold er det kun i forholdsvis beskedent omfang  

 muligt at nå dette mål, og teatret har derfor under forhandlingerne med  

 personaleorganisationerne set sig nødsaget til delvis at måtte afvise eller  

 begrænse de fremførte ønsker med hensyn til fastslæggelse og nedskæring af  

 arbejdstiden (prøvetiden). Dette har også være nødvendigt på områder, hvor  

 man i og for sig kan anerkende rimeligheden af de fra personalets side  

 fremførte synspunkter.
I forbindelse med indførelsen af en ferie- og fridagsordning har det for  

 teatret været en afgørende forudsætning, at personalet herefter måtte stå til  

 rådighed for prøvearbejdet hver dag inden for den fastsatte prøvetid.
Teatret  

 må derfor også have mulighed for at ændre den på prøvesedlen angivne  

 disposition for en prøve på et hvilketsomhelst tidspunkt, såvel før som under  

 prøven.
Ganske vist indeholdt det hidtil gældende reglement ikke nogen  

 begrænsninger i så henseende, men i praksis havde der udviklet sig visse  

 hindringer for en effektiv og hensigtsmæssig udnyttelse af prøvetiden, der ×  

 hvis de blev opretholdt × som en uundgåelig følge af de nu fastlagte  

 prøvetider, fridag og ferier ville bevirke en nedgang i antallet af  

 produktioner, hvilket hverken teatret, kunstnerne eller publikum kan være  

 interesseret i.
 Retten til at disponere over prøveforløbet skal naturligvis ikke kunne  

 misbruges på vilkårlig måde, og ændringer begrundet i luner, tilfældige  

 omstændigheder, sløseri eller manglende planlægning såvel som ændringer som  

 følge af rent personlig og teatret uvedkommende forhold kan ikke tolereres.  

 Dette gælder i lige høj grad set fra personalets synspunkt som fra ledelsens.  

 Man har derfor foreslået, at det udtrykkeligt fastslås, at prøvens indhold og  

 forløb skal tilrettelægges for at sikre en hensigtsmæssig udnyttelse af  

 prøvetiden.
Det er næppe muligt at angive nogen nærmere præcisering af kravene til  

 prøveforløbet, men bestemmelsen vil i hvert fald give personalet et grundlag  

 for at påtale en eventuel mangelfuldt eller dårligt tilrettelagt arbejdsgang,  

 ligesom det følger af bestemmelsen, at lederen af prøven bør foretage en  

 forudgående tilrettelæggelse af prøvearbejdet.
Bestemmelsen må selvfølgelig  

 læses med den begrænsning, som følger af at det kan være vanskeligt på  

 forhånd at fastlægge den kunstneriske skabelsesproces i detailler, særligt  

 inden for kunstart som f.eks. balletten, og en forudgående planlægning skal  

 heller ikke være til hinder for, at der senere foretages ændringer, såfremt  

 dette efter de konkret foreliggende omstændigheder skønnes hensigtsmæssigt  

 for at nå frem til det kunstnerisk bedst mulige resultat.
For at præcisere  

 dette har man udformet reglen i 2. punktum, hvormed det er tilsigtet at  

 tilkendegive, at der er adgang til, såvel før som under prøven, at foretage  

 enhver ændring eller supplering af denne, herunder bestemme, at værker eller  

 dele heraf skal gentages, eller at der skal prøves på andre dele af værker,  

 på flere værker, med andre ledere eller i andre lokaler end planlagt.
Der kan  

 tillige foretages ændringer med hensyn til prøvens karakter af orkesterprøve,  

 sang- og orkesterprøve, fotograferingsprøve, salsprøve eller sceneprøve.
Ej  

 heller gælder der nogen begrænsning i antallet af værker, som ønskes prøvet.  

 Det skal fremtidigt heller ikke være fornødent at angive noget forbehold i så  

 henseende på prøvesedlen.
 Til § 14:
 Tjenestetiden opgøres individuelt.
 Til § 20:
Det samlede antal feriedage er uændret.
Det er imidlertid nu præciseret,  

 at tidspunktet for afholdelse af sommerferie kan forskydes inden for de  

 angivne ydergrænser.
