I Anledning af Hr.
Dommerens Forespørgsel i Skrivelse af 5. Juli 1935  

 vedrørende Forstaaelsen af Justitsministeriets Bekendtgørelse af 2. Juli 1935  

 angaaende Kontrolforanstaltninger overfor Auktionsledere skal man meddele, at  

 Fogden har Pligt til at undersøge, om alle sportulerede Auktioner er indført  

 i Auktionslederens Forretningsbøger, og om Afregning eller Betaling har  

 fundet Sted.
 Derimod vil Fogden ikke være forpligtet til at sammenholde  

 Auktionskatalogerne med Auktionslederens Forretningsbøger for at kontrollere,  

 om samtlige Sælgere og Købere efter Katalogerne er opført i  

 Forretningsbøgerne, medmindre han har særlig Grund til at nære Mistanke, i  

 hvilket Tilfælde han maa foretage Stikprøver i Katalogerne, eventuelt  

 gennemgaa alle disse.
