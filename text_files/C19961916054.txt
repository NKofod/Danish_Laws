(til de godkendte forsikringsselskaber) Foreningen af Danske Eksportvognmænd har henledt Arbejdsskadestyrelsens  

 opmærksomhed på, at nogle vognmænd tegner arbejdsskadeforsikring for  

 eksportchauffører i et dansk forsikringsselskab, selvom chaufførerne er  

 socialsikret i Tyskland efter reglerne i EU-Forordning 1408/71, artikel 14,  

 stk. 2, litra a).
 Denne bestemmelse lyder: »En person, der hører til det kørende,  

 sejlende eller flyvende personel i en virksomhed, som for andres eller for  

 egen regning foretager international befordring af passagerer eller gods ad  

 jernbane, landevej, luftvejen eller i indenrigs skibsfart, og som har sit  

 hjemsted på en medlemsstats område, er omfattet af sidstnævnte stats  

 lovgivning med følgende begrænsninger:
 I den anledning skal Arbejdsskadestyrelsen gøre opmærksom på, at der for  

 personer beskæftiget i international transport gælder den praksis, at  

 rettigheder og pligter i forhold til socialsikringen skal bedømmes efter  

 reglerne i det land, hvor arbejdstageren bor, når denne udfører mere end  

 halvdelen af sit arbejde i bopælslandet, set over en længere periode.
 Det betyder, at der ikke skal tegnes arbejdsskadeforsikring i Danmark for  

 chauffører, der bor i Tyskland og arbejder for et dansk firma, når mere end  

 halvdelen af arbejdet foregår i Tyskland.
 Derimod skal der ske tilmelding og betaling af bidrag til den relevante  

 tyske forsikringsinstitution (Berufsgenossenschaft).
Det er virksomhedens hjemstedskommune, der afgør, om en chauffør, der ikke  

 bor i Danmark, skal anses for socialsikret i Danmark.
Tvivlstilfælde kan  

 forelægges Direktoratet for Social Sikring og Bistand, International  

 afdeling.
 I øvrigt bemærkes, at Arbejdsskadestyrelsen ikke har beføjelser til at  

 træffe afgørelse om eventuelle efterbetalingskrav, som de tyske  

 forsikringsinstitutioner måtte rette mod danske vognmænd eller om krav på  

 tilbagebetaling af præmier, som vognmænd har betalt til danske  

 forsikringsselskaber.
