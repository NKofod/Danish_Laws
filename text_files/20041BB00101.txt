Fremsat den 17. december 2004 af  

 Jørn Jespersen (SF) og Aage Frandsen (SF) Forslag til folketingsbeslutning om  

 at sikre fremgang for viben og andre fuglearter i hele Danmark Folketinget opfordrer regeringen til at udarbejde en  

 handlingsplan for bedre levevilkår for viben og andre fuglearter i det åbne  

 land.
Bemærkninger til forslaget Viben har traditionelt været det åbne lands karakterfugl.  

 Tidligere kendte ethvert barn i landet viben, og den var en af de tidligste  

 forårsbebudere, når den dukkede op i februar-marts.
Og det er ikke mange  

 årtier  

 siden, at vibeæg kunne købes i enhver fiskehandel om foråret.
Den tid er  

 forbi.
Siden udviklingen af det industrialiserede og intensive landbrug  

 efter anden verdenskrig er viben gået voldsomt tilbage i antal.
Det er i dag  

 en  

 trist kendsgerning, at der er store områder af landet, hvor viben ikke  

 længere  

 yngler.
Færre og færre i de yngre generationer kan derfor genkende viben med  

 den lange fjertop eller har haft fornøjelsen af at opleve den halsbrækkende  

 sangflugt, som er vibens karakteristiske markering af territoriet.
Størst er koncentrationen af viber i Vadehavsområdet, på  

 Tipperne i Ringkøbing Fjord og i Vejlerne i den nordlige del af Limfjorden.  

 Viben yngler i åbne landskaber med lav vegetation, såsom strandenge, overdrev  

 og enge.
Viben yngler også fåtalligt på marker, men her er ynglesuccesen nu  

 så  

 lav, at hvert par i gennemsnit får mindre end én unge på vingerne om året.  

 Det  

 betyder, at bestanden ikke kan opretholde sig selv og kun overlever i kraft  

 af  

 indvandring fra bedre yngleområder.
Den danske bestand af viber er gået voldsomt tilbage siden  

 midten af 1900-tallet.
Fra 1975 til 1995 forsvandt således mere end to ud af  

 tre vibepar i Danmark.
Den samme udvikling er set i mange andre europæiske  

 lande, men ikke så markant som i Danmark.
Hovedårsagerne er dræning,  

 pesticider  

 og en mere intensiv udnyttelse af græsarealer og marker kombineret med mindre  

 arealer med vedvarende græs.
Viben deler af disse årsager skæbne med en række andre arter i  

 landbrugslandet såsom hvid stork, sanglærke, agerhøne, kirkeugle, stor  

 kobbersneppe, engsnarre, brushane og engryle.
Omvendt er de arter, som har  

 haft  

 fremgang i Danmark de senere år, tilknyttet andre naturtyper såsom skov,  

 hegn,  

 krat, sump og lavvandede områder.
 Formålet med forslaget er at sikre viben fremgang og en mere  

 ligelig geografisk fordeling i landet og en udbredelse uden for eksisterende  

 reservater og fuglebeskyttelsesområder (Natura 2000-områder) som raste- og  

 ynglefugl.
Viben er ikke på listen over truede arter i Danmark (rødlisten),  

 og den er heller ikke på listen over arter, der nyder særlig beskyttelse som  

 følge af Danmarks internationale forpligtelser i forhold til EUs  

 fuglebeskyttelsesdirektiv og habitatdirektiv (Natura 2000 direktiverne). Det  

 åbne lands karakterfugl er derimod på listen over arter i stærk tilbagegang  

 (gullisten), og dens generelle udbredelse i hverdagsnaturen uden for de  

 prioriterede områder begrænses yderligere af den intensive landbrugsdrift.  

 Der  

 er behov for flere heller til viben, ikke mindst i de dele af landet, hvor  

 den  

 har ynglet tidligere, men ikke gør det i dag  eller kun i begrænset  

 omfang.
En  

 sådan indsats vil også hjælpe det øvrige trængte plante- og dyreliv i  

 landbrugslandet.
Landbrugets naturplaner på bedriftsniveau og miljøgodkendelse af  

 landbrug kan være afgørende for, at hverdagsnaturen sikres uden for de  

 prioriterede områder og dermed bidrage til naturoplevelser for alle.
Der er  

 behov for flere fugtige arealer med vedvarende græs og for naturpleje af  

 arealer for at forhindre dem i at gro til.
 En handlingsplan bør indeholde følgende elementer:
1.  

 Naturgenopretningsprojekter Udvalgte forslag til naturgenopretningsprojekter, der vil komme  

 viben samt mange andre vade- og svømmefugle til gavn:
1.  

 	  

 Søborg Sø (Etablering  

 af sø, sump og ferske enge, Frederiksborg Amt) 2.  

 	  

 Kedelsø-Langsø (Etablering  

 af ferske våde enge og sump, Frederiksborg Amt) 3.  

 	  

 Rørmose/Holmene  

 (Hævning af vandstand på eng- og sumpområde, Vestsjællands Amt) 4.  

 	  

 Broksø Enge  

 (Etablering af lavvandede søer og våde enge, Vestsjællands Amt) 5.  

 	  

 Avnede Strand langs  

 Ryde Å (Naturretablering på nuværende brakarealer, Storstrøms Amt) 6.  

 	  

 Godsø (Retablering af  

 mose og engområde, Storstrøms Amt) 7.  

 	  

 Vallensgårds Mose (  

 25 ha,  

 der i dag er drænede, Bornholms Amt) 8.  

 	  

 Orestrand nordøst for  

 Gyldensteen (Etablering af våde enge og sump på  

 95 ha, Fyns Amt) 9.  

 	  

 Gråsten Nor, Ærø  

 (Etablering af sø og våde enge i del af noret, Fyns Amt) 10.  

 	  

 Tøndermarsken og  

 Magisterkog (Tidligere marskenge og sump, Sønderjyllands Amt) 11.  

 	  

 Juvre, Rømø (Tidligere  

 enge og marsk, Sønderjyllands Amt) 12.  

 	  

 Ribe Østerå (Tidligere  

 ferskenge og sump, Ribe Amt) 13.  

 	  

 Filsø (Tidligere del af  

 større sø med sump og enge, Ribe Amt) 14.  

 	  

 Rævlingmose/Vorslunde  

 Mose (  

 500 ha  

 Tidligere  

 mose, Vejle Amt) 15.  

 	  

 As Håb (  

 175 ha.
Tidligere strandeng og eng,  

 Vejle Amt) 16.  

 	  

 Vestersø, Lemvig (  

 300 ha.
Afvandet fjordnær sø og eng,  

 Ringkøbing Amt) 17.  

 	  

 Fjordshale, Nissum  

 Fjord (  

 150 ha.
Afvandet  

 fjordnær strandeng, Ringkøbing Amt) 18.  

 	  

 Kolindsund (Tidligere  

 fjord og sø med enge, Århus Amt) 19.  

 	  

 Overgaards inddæmning  

 (2 yderste koge af tidligere fjord og strandeng, Århus Amt) 20.  

 	  

 Kysing Fjord (Tidligere  

 lavvandet fjord med sump og enge, Århus Amt) 21.  

 	  

 Tastum Sø, Skive (  

 780 ha.
Tidligere sø med ferske enge,  

 Viborg Amt) 22.  

 	  

 Hundborg Mose, Thy (  

 350 ha.
Retablering af mose og eng,  

 Viborg Amt) 23.  

 	  

 Gårdbo Sø, Ålbæk  

 (Tidligere sø og enge, Nordjyllands Amt) 24.  

 	  

 Enge langs nordsiden af  

 Mariager Fjord mellem Havnø og Helberskov (Nordjyllands Amt) 2. Ændring af kriterierne for udpegning af  

 vådområder under vandmiljøplanerne Det foreslås, at kriterierne ændres, så hensynet til genskabelse  

 af naturlig flora og fauna sidestilles med kravet om  

 fjernelse/tilbageholdelse  

 af kvælstof og fosfor.
3. Slip vandet  

 løs Den hårdhændede vedligeholdelse af de danske vandløb er den  

 største negative faktor for vandkvaliteten i selve vandløbene.
Samtidig  

 forhindrer vedligeholdelsen en naturlig udvikling i de vandløbsnære arealer,  

 herunder den naturlige tilbageholdelse og omdannelse af fosfor og kvælstof.  

 De  

 vandløbsnære arealer er i deres uregulerede og udyrkede form vibens vigtigste  

 naturlige føde- og yngleområder.
I dag indgår disse arealer oftest i driften  

 alene på grund af harmonikrav og landbrugsstøtte.
Det foreslås, at miljøministeren udarbejder ændringer af vandløbsloven,  

 således at miljø- og naturhensyn vægtes højere end vandafledning.
Samtidig  

 foreslås, at der indføres brugerbetaling for oprensning.
4. Udtagning af lavbundsarealer fra  

 harmonikravet/Forbud mod udspredning af gylle på lavbundsarealer Lavbundsarealer er de mest oplagte områder for genetablering af  

 fugtige enge og andre vådområder.
Men harmonikravet har de senere år medført  

 en  

 himmelflugt i priserne også på lavbundsarealer, hvilket har været en  

 væsentlig  

 bremse på mulighederne for offentlige såvel som private tiltag for  

 genetablering  

 af fugtige enge og andre vådområder på sådanne arealer.
Samtidig er den øgede  

 gødskning af lavbundsarealerne med til at gøre dem til mindre gode  

 yngleområder  

 for viberne.
5. Økonomi Der udarbejdes budgetoverslag for handlingsplanens enkelte  

 elementer, der foretages beregninger af de samfundsøkonomiske og  

 velfærdsøkonomiske konsekvenser af de enkelte elementer i handlingsplanen, og  

 der udarbejdes en finansieringsplan.
Skriftlig fremsættelse Jørn Jepsersen  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om at sikre fremgang for viben og andre fuglearter i  

 hele  

 Danmark.
(Beslutningsforslag nr.
B 101).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
