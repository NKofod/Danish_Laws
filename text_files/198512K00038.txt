Nr LSF 38 Forslag til Lov om ændring af lov om et finansieringsinstitut for landbrug  

 m.v.
Fremsat af landbrugsministeren den 16. oktober 1985 § 1 I lov nr. 278 af 7. juli 1960 om et finansieringsinstitut for landbrug m.v., som ændret ved lov nr. 79 af 20. marts 1964 og § 3 i lov nr. 247 af 6. juni 1985, foretages følgende ændringer:
1. I § 1, stk. 3, nr. 4 og 5, og i § 2, 1. pkt., ændres »kasseobligationer« til: »obligationer«.
 2. § 4, stk. 1, affattes således:
»Lån, der ydes på andre vilkår end som serie- eller annuitetslån, skal godkendes af landbrugsministeren.
Det samme gælder lån, der ydes på sådanne vilkår, at balancen mellem pantebrevets pålydende og det til pantebrevet svarende obligationsbeløb fraviges.«.
 3. I § 5, stk. 1, ændres »kasseobligationernes« til:
 »obligationernes«.
§ 2 Loven træder i kraft ved bekendtgørelsen i Lovtidende.
Fra den 1.
november 1985 kan finansieringsinstituttet kun yde kontantlån efter de hidtil gældende regler, hvis lånetilbud er afgivet før denne dato.
Oprindeligt fremsat lovforslag Blad nr 70 § 1 I lov nr. 278 af 7. juli 1960 om et finansieringsinstitut for landbrug m.v., som ændret ved lov nr. 79 af 20. marts 1964 og § 3 i lov nr. 247 af 6. juni 1985, foretages følgende ændringer:
1. I § 1, stk. 3, nr. 4 og 5, og i § 2, 1. pkt., ændres »kasseobligationer« til: »obligationer«.
 2. § 4, stk. 1, affattes således:
»Lån, der ydes på andre vilkår end som serie- eller annuitetslån, skal godkendes af landbrugsministeren.
Det samme gælder lån, der ydes på sådanne vilkår, at balancen mellem pantebrevets pålydende og det til pantebrevet svarende obligationsbeløb fraviges.«.
 3. I § 5, stk. 1, ændres »kasseobligationernes« til:
 »obligationernes«.
§ 2 Loven træder i kraft ved bekendtgørelsen i Lovtidende.
Fra den 1.
november 1985 kan finansieringsinstituttet kun yde kontantlån efter de hidtil gældende regler, hvis lånetilbud er afgivet før denne dato.
BEMÆRKNINGER TIL LOVFORSLAGET Som et led i skattereformen har regeringen besluttet at afskaffe kontantlån med virkning fra 1. november 1985.
Beslutningen gælder også for lån ydet til jordbruget, herunder lån ydet af Dansk Landbrugs Realkreditfond (DLR).
Fonden er oprettet ved særlig lov (L 278 af 7. juli 1960), og da bemyndigelsen til at yde kontantlån er fastsat i loven (§ 4, stk.
 1), er lovændring nødvendig.
Kontantlån vil dog fortsat kunne ydes i forbindelse med indeksregulerede realkreditlån, jfr. bemærkningerne til § 1.
Kontantlån vil desuden kunne ydes til yngre jordbrugere efter lov om statsgaranti og rentetilskud m.m. ved udlån til yngre jordbrugere.
DLR vil også kunne yde kontantlån i forbindelse med refinansiering af K-lån, idet bindende tilsagn om kontantlån anses for givet i forbindelse med berigtigelsen af K-lånet.
Lovforslaget får ingen statsfinansielle virkninger eller administrative konsekvenser.
Om folketingets behandling af lov nr. 278 af 7. juli 1960 henvises til Folketingstidende 1959-60: Forh.sp. 5551, 5825, 6477 og 6511; A sp. 3741; B sp. 1759; C sp. 1213.
Om behandling af lov nr. 79 af 20. marts 1964 henvises til Folketingstidende 1963-64: Forh.sp. 2461, 2594, 3616 og 3770; A sp. 937; B sp. 521; C sp. 221.
 Til lovforslagets enkelte bestemmelser bemærkes:
Til § 1 Til nr. 1 og 3.
Ændringen er en følge af de fysiske obligationers konvertering til Værdipapircentralen.
 Til nr. 2.
Bestemmelsen svarer til § 17, stk. 1, i realkreditloven.
Hovedtypen på de i andet pkt. nævnte lån er kontantlån.
Efter denne bestemmelse skal genindførelsen af kontantlån godkendes af landbrugsministeren.
Kontantlån vil fortsat kunne ydes i forbindelse med indekslån, jfr. § 10 i lov om indeksregulerede realkreditlån.
Kontantlån kan endvidere ydes efter lov om statsgaranti og rentetilskud m.m. ved udlån til yngre jordbrugere.
Til § 2 Ifølge regeringsbeslutningen skal adgangen til at yde kontantlån afskaffes med virkning fra 1. november 1985. Tilbud om kontantlån, der er afgivet inden denne dato, vil dog kunne effektueres.
BILAG I dette bilag er (markeret med --/ og /-- ) indsat den gældende formulering af de bestemmelser, der berøres af lovforslaget 1. I § 1, stk. 3, nr. 4 og 5, og i § 2, 1. pkt., ændres »kasseobligationer« til: »obligationer«.
--/ § 1. Landbrugsministeren bemyndiges til efter forhandling med  

 finansministeren at godkende oprettelse af et finansieringsinstitut, der har  

 til formål at yde sekundære lån i landbrugsejendomme, gartnerier samt skov-  

 og havebrugsejendomme med dertil hørende besætning og inventar m.v.,  

 fortrinsvis til fremme af moderniseringen af bygninger samt til formidling af  

 generationsskifte.
 Stk. 2. Instituttets navn og vedtægter skal godkendes af  

 landbrugsministeren.
Stk. 3. For det godkendte institut gøres nedenstående afvigelser fra  

 gældende lovbestemmelser: 1. Uanset bestemmelserne i § 9, stk. 5, i lov nr.  

 122 af 15. april 1930 om banker, jfr. lovbekendtgørelse nr. 169 af 15. juni  

 1956, kan direktører, vicedirektører og underdirektører i en bank have sæde i  

 instituttets bestyrelse eller repræsentantskab. 2. Uanset bestemmelserne i §  

 8 i lov nr. 159 af 18. maj 1937 om sparekasser, jfr. lovbekendtgørelse nr. 8  

 af 15. januar 1960, kan direktører i en sparekasse have sæde i instituttets  

 bestyrelse eller repræsentantskab. 3. Uanset bestemmelserne i § 1, stk. 3, i  

 lov nr. 159 af 18. maj 1937 om sparekasser, jfr. lovbekendtgørelse nr. 8 af  

 15. januar 1960, kan en sparekasse hæfte for den sparekassen påhvilende andel  

 i instituttets grundfond samt afgive den i instituttets vedtægter omhandlede  

 garanti for de af instituttet ydede lån, såfremt sådan garanti i forbindelse  

 med andre af sparekassen påtagne garantiforpligtelser ikke overstiger 30 pct.  

 af vedkommende sparekasses egenkapital.
Sparekasseinspektøren kan dog tillade  

 satsen forhøjet til 40 pct., hvis han efter vedkommende sparekasses forhold  

 finder dette forsvarligt.
De af en sparekasse i henhold til foranstående over  

 for finansieringsinstituttet overtagne garantier, der ikke er sikret ved  

 tilsvarende indskud i sparekassen, skal for 50 pct.s vedkommende medregnes  

 til sparekassens gældsforpligtelser ved beregningen af den nødvendige  

 likviditet, jfr. sparekasselovens § 10, stk. 1 in fine, og ved beregningen af  

 den nødvendige egenkapital, jfr. sparekasselovens § 16, stk. 1. 4. Uanset  

 bestemmelserne i § 68 i lov nr. 147 af 13. maj 1959 om forsikringsvirksomhed  

 kan de til dækning af forsikringsfonden afsatte midler anbringes i de af  

 instituttet udstedte kasseobligationer. 5. Uanset bestemmelserne i § 14 i lov  

 om tilsyn med pensionskasser, jfr. lovbekendtgørelse nr. 163 af 26. maj 1959,  

 kan de midler, der skal tjene til dækning af pensionskassens forpligtelser  

 over for dens medlemmer eller over for personer, til hvem der ydes pension,  

 anbringes i de af instituttet udstedte kasseobligationer.
§ 2. Det godkendte finansieringsinstitut kan udstede ustemplede  

 kasseobligationer lydende på navn eller ihændehaver.
Transporter på de af  

 instituttet udstedte obligationer er ligeledes stempelfrie.
/-- 2. § 4, stk. 1, affattes således:
»Lån, der ydes på andre vilkår end som serie- eller annuitetslån, skal godkendes af landbrugsministeren.
Det samme gælder lån, der ydes på sådanne vilkår, at balancen mellem pantebrevets pålydende og det til pantebrevet svarende obligationsbeløb fraviges.«.
--/ § 4. Lånene kan effektueres kontant eller ved udlevering af  

 kasseobligationer.
 Stk. 2. Låntagernes pantebreve til instituttet, der tjener som sikkerhed  

 for instituttets forpligtelser, skal være udstedt på sådanne vilkår, at de  

 gennemsnitligt afgiver fornøden dækning for instituttets løbende  

 forpligtelser.
/-- 3. I § 5, stk. 1, ændres »kasseobligationernes« til:
 »obligationernes«.
--/ § 5. Landbrugsministeren udnævner en tilsynsførende ved instituttet, som  

 påser, at bestemmelserne i denne lov samt instituttets vedtægter overholdes,  

 og at hensynet til kasseobligationernes sikkerhed tilbørligt iagttages af  

 ledelsen.
 Stk. 2. Instituttets ledelse er pligtig at meddele landbrugsministeren  

 enhver oplysning, som affordres den angående instituttets forhold.
