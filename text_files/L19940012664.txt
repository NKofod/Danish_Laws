 I tilslutning til Udenrigsministeriets bekendtgørelse nr. 197 af 21.
juni 1930, Lovtidende A, og efterfølgende bekendtgørelser, senest nr. 118 af 21. november 1991, Lovtidende C, meddeles det, at nedennævnte lande med virkning fra de anførte datoer har tiltrådt den i Geneve den 17. juni 1925 undertegnede protokol om forbud mod anvendelse i krig af kvælende, giftige eller lignende gasarter samt af bakteriologiske krigsmidler:
(med forbehold om, 1) at protokollen kun er bindende over for de stater,  

 der har ratificeret protokollen eller har tiltrådt den, 2) at protokollen  

 ophører med at være bindende over for enhver stat, hvis væbnede styrker eller  

 hvis allierede ikke respekterer de forbud, der omhandles i protokollen.) Chile har med virkning fra 15. oktober 1991 tilbagekaldt det ved  

 ratifikationen af protokollen den 2. juli 1935 tagne forbehold om, 1) at  

 protokollen kun er bindende over for stater, der har undertegnet og  

 ratificeret protokollen eller har tiltrådt den endeligt, 2) at protokollen  

 ophører med at være bindende over for enhver fjendtlig stat, hvis væbnede  

 styrker eller hvis allierede ikke respekterer de forbud, der omhandles i  

 protokollen.
 Bulgarien har med virkning fra 15. oktober 1991 tilbagekaldt det  

 ved ratifikationen af protokollen den 7. marts 1934 tagne forbehold om, 1) at  

 protokollen kun er bindende over for stater, der har undertegnet og  

 ratificeret protokollen eller har tiltrådt den, 2) at protokollen ophører med  

 at være bindende over for enhver fjendtlig stat, hvis væbnede styrker eller  

 hvis allierede ikke respekterer de forbud, der omhandles i protokollen.
 Storbritannien har med virkning fra 27. januar 1992 tilbagekaldt  

 del 2) af det ved ratifikationen af protokollen den 9. april 1930 tagne  

 forbehold, der havde følgende formulering: »Protokollen ophører med at  

 være bindende over for enhver fjendtlig stat, hvis væbnede styrker eller hvis  

 allierede ikke respekterer de forbud, der omhandles i protokollen.«  

 Tilbagekaldelsen gælder i det omfang, forbeholdet vedrører brugen af de  

 stoffer, toksiner, våben, udstyr og fremstillingsmetoder, der er nærmere  

 angivet i artikel I i konventionen af 10. april 1972 om forbud mod udvikling,  

 fremstilling og oplagring af bakteriologiske (biologiske) våben og  

 toksinvåben samt om disse våbens tilintetgørelse.
 Spanien har med virkning fra 28. december 1992 tilbagekaldt det  

 ved ratifikationen af protokollen den 22. august 1929 tagne forbehold om, at  

 protokollen ipso facto og uden særlig aftale er bindende i forhold til enhver  

 anden medlemsstat eller stat, som accepterer og opfylder samme forpligtelse,  

 det vil sige på betingelse af gensidighed.
Udenrigsministeriet, den 8. december  

 1994 F.M.
