 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
Formål § 1.  Denne lov har til formål at fremme en samordning  

 af den lokale og regionale kollektive personbefordring ad vej og bane uden  

 for hovedstadsområdet i sammenhæng med den fysiske planlægning i øvrigt inden  

 for de enkelte områder og under hensyntagen til den øvrige kollektive  

 personbefordring (fjerntrafikken).
 Planlægning.
 § 2.  Ministeren for offentlige arbejder udarbejder en  

 beskrivelse af det overordnede, landsdækkende trafiksystem, der skal tjene  

 til afviklingen af den kollektive personbefordring mellem landsdelene  

 (fjerntrafikken).
Stk. 2.  Hvert amtsråd uden for hovedstadsområdet  

 udarbejder på grundlag af dels den i stk. 1 nævnte beskrivelse, dels forslag  

 fra kommunalbestyrelserne inden for amtskommunen, en plan for den lokale og  

 regionale kollektive persontrafik i amtskommunen.
Forinden planen vedtages,  

 forhandles der om indholdet med amtsrådene i de tilstødende amtskommuner  

 eller, hvis disse er beliggende inden for hovedstadsområdet, hovedstadsrådet  

 samt DSB, de inden for amtskommunen værende privatbaner, Landsforeningen  

 Danmarks Bilruter og de virksomheder, der udfører fly- eller færgetrafik til  

 amtskommunen.
Stk. 3. Planen skal angive linjeføring og kørselsomfang for den  

 trafik, der udføres Stk. 4.  Samtidig med planen skal udarbejdes en  

 redegørelse for dens forudsætninger og den forudsatte tidsfølge for dens  

 gennemførelse.
Redegørelsen skal tillige belyse, hvorledes planen forholder  

 sig til planerne i de tilgrænsende amtskommuner, eller hovedstadsområdet,  

 samt til den i stk. 1 nævnte beskrivelse.
 § 3.  Ministeren for offentlige arbejder fastsætter  

 nærmere retninglinjer for planlægningen, herunder om planernes indhold,  

 fremgangsmåden ved deres udarbejdelse og ved planændringer.
 Stk. 2.  Myndigheder, trafikvirksomheder og offentlige  

 institutioner skal efter anmodning fra amtsrådet eller en kommunalbestyrelse  

 give de oplysninger, der findes nødvendige for trafikplanlægningen.
 Busdrift.
 § 4.  Amtsrådet og kommunalbestyrelserne i mindst 1/3  

 af kommunerne i en amtskommune kan under forudsætning af, at de pågældende  

 kommuner tillige efter de senest offentliggjorte registerfolketal omfatter et  

 flertal af indbyggere i amtskommunerne, træffe beslutning om, at amtsrådet og  

 kommunalbestyrelserne i amtskommunen i fællesskab opretter en  

 trafikvirksomhed, der udfører almindelig rutekørsel i amtskommunen.
Stk. 2.  Virksomheden ledes af et udvalg, hvortil  

 amtsrådet vælger flertallet af medlemmerne.
Medmindre andet aftales mellem  

 amtsrådet og samtlige kommunalbestyrelser i amtskommunen, består udvalget af  

 11 medlemmer, hvoraf 6 vælges af amtsrådet og resten af kommunalbestyrelserne  

 for de i amtskommunen værende kommuner i fællesskab.
De nærmere bestemmelser  

 om virksomhedens organisation m.v. fastsættes i en vedtægt, der godkendes af  

 ministeren for offentlige arbejder og indenrigsministeren.
 § 5.  Trafikvirksomheden har ret til at overtage  

 virksomheder, der udfører almindelig rutekørsel inden for amtskommunen, og  

 som staten, amtskommunen eller kommunerne enkeltvis eller i forening har en  

 sådan rådighed over, at de kan overdrage dem.
Stk. 2.  Vilkårene for overtagelsen fastsættes ved  

 aftale mellem parterne.
De i § 4, stk. 2, nævnte udvalg har pligt til at  

 overtage faste anlæg med tilbehør samt materiel, der af de pågældende  

 virksomheder anvendes til udførelse af almindelig rutekørsel.
Ved vurdering  

 af materiellets værdi skal tages hensyn til dettes anskaffelsespris, levetid,  

 alder og vedligeholdelsesstand.
Stk. 3.  Udvalget har ved overtagelsen pligt til at  

 tilbyde de statstjenestemænd, kommunale tjenestemænd og tjenestemænd i  

 privatbanerne, der er beskæftiget i de pågældende virksomheder, ansættelse  

 som tjenestemænd under den fælleskommunale trafikvirksomhed fra overtagelsen  

 at regne med løn- og pensionsvilkår, der svarer til de for de pågældende  

 tjenestemænd under ansættelsen i staten, kommunen eller privatbanen gældende.  

 Såfremt en tjenestemand ikke ønsker at overgå til ansættelse under en  

 fælleskommunale trafikvirksomhed, opretholdes ansættelsesforholdet til  

 staten, kommunen eller privatbanen under udførelse af tjeneste under den  

 fælleskommunale trafikvirksomhed.
Den pågældende har ikke krav på ventepenge,  

 rådighedsløn eller pension som følge af opgaveomlægningen.
Han er pligtig at  

 underkaste sig de af opgaveomlægningen følgende forandringer i hans  

 tjenesteforretningers omfang og beskaffenhed.
Stk. 4.  Udvalget overtager pensioneringen af de  

 tjenestemænd, der overgår til ansættelse under den fælleskommunale  

 trafikvirksomhed.
Medmindre andet aftales, fordeles udgifterne ved udbetaling  

 af pensionen mellem henholdsvis staten, kommunen og privatbanen og udvalget i  

 forhold til den del af pensionsalderen, som er optjent henholdsvis før og  

 efter udvalgets overtagelse af virksomheden.
Stk. 5.  Staten, en kommune eller en privatbane  

 udbetaler lønning og pension m.v. til de under stk. 3, 2. pkt., nævnte  

 tjenestemænd.
Udvalget refunderer fra overtagelsen af virksomheden at regne  

 staten, kommunen eller privatbanen den udbetalte løn.
Ved udbetaling af  

 pension til disse tjenestemænd fordeles udgifterne hertil mellem henholdsvis  

 staten, kommunen og privatbanen og udvalget i det i stk. 4, 2. pkt., angivne  

 forhold.
 Stk. 6.  Endvidere har udvalget pligt til at overtage  

 det ikke-tjenestemandsansatte personale i de pågældende virksomheder.
Stk. 7.  Tvister om overtagelsen eller vilkårene for  

 denne bortset fra tvister om de i stk. 3-6 omhandlede forhold - kan af hver  

 af parterne indbringes for den i § 8, stk. 2, i lov om buskørsel omhandlede  

 voldgiftsret.
Udgifterne ved voldgiftsrettens arbejde afholdes af udvalget.  

 Tvister, der kan indbringes for voldgiftsretten, kan ikke indbringes for  

 domstolene, inden voldgiftrettens afgørelse foreligger.
 Banedrift.
 § 6.  Anlæg og drift af banerne i en amtskommune  

 udføres af DSB og privatbanerne i området under hensyntagen til  

 bestemmelserne i kapitel 2.
 Stk. 2.  I det omfang, det er foreneligt med hensynene  

 til en banevirksomheds øvrige trafik, anlæggets og driftsmateriellets  

 kapacitet og de sikkerhedskrav, der stilles til jernbanedrift, skal en  

 banevirksomhed imødekomme forslag fra et amtsråd eller det i § 4, stk. 2,  

 nævnte udvalg og køreplan eller takst- og billetteringssystem for den i § 2,  

 stk. 3, nævnte togtrafik mod at få godtgjort de med forslagets gennemførelse  

 forbundne merudgifter eller indtægtstab.
 Stk. 3.  Reglen i stk. 2 finder tilsvarende anvendelse  

 på forslag fra et amtsråd eller det i § 4, stk. 2, nævnte udvalg om takst- og  

 billetteringssystem for personbefordring mellem steder i amtskommunen udført  

 med anden togtrafik end den i § 2, stk. 3, nævnte.
Stk. 4.  De nærmere bestemmelser for det i stk. 2 og 3  

 nævnte samarbejde fastlægges i en overenskomst mellem amtsrådet eller det i §  

 4, stk. 2, nævnte udvalg og banevirksomheden.
Overenskomsten skal godkendes  

 af ministeren for offentlige arbejder.
 Fælles bestemmelser.
 § 7.  Uoverensstemmelser om planlægningen i henhold  

 til § 2 og den indbyrdes fordeling af udgifterne i forbindelse med den  

 fælleskommunale busvirksomheds drift i henhold til § 4, stk. 1, kan af hver  

 af parterne indbringes for det i § 21 i lov om buskørsel nævnte  

 persontrafikråd til endelig administrativ afgørelse.
 Stk. 2.  Uoverensstemmelser om fordelingen af  

 kommunalbestyrelsernes 5 medlemsposter i det udvalg, der er nævnt i § 4, stk.  

 2, kan indbringes for persontrafikrådet til endelig administrativ afgørelse.
 Stk. 3.  Uoverensstemmelser om, hvorvidt DSB-tog, der  

 alene forløber inden for 2 amtskommuner, skal optages på en plan i henhold  

 til § 2, stk. 3, nr. 4, og forslag til køreplan i henhold til § 6, stk. 2,  

 samt til takst- og billetteringssystem i henhold til § 6, stk. 2 eller 3, kan  

 af hver af parterne indbringes for ministeren for offentlige arbejder, der  

 efter indhentet udtalelse fra persontrafikrådet træffer endelig administrativ  

 afgørelse i sagen.
 Ikrafttræden.
 § 8.  Loven træder i kraft den 1. april 1978.
 Stk. 2.  Loven gælder ikke for Færøerne og Grønland.
 Givet på Christiansborg slot, den 29.  

 marts 1978.
 Under Vor Kongelige Hånd og Segl.
 MARGRETHE R.
