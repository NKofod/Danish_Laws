 Cirkulæreskrivelse om organisationsaftale for radiotelegrafister m.fl. i Forsvarsministeriets tjeneste mv.
 Bilag:
 Organisationsaftale for radiotelegrafister m.fl. i Forsvarsministeriets tjeneste mv. af 9. september 2009 inklusive protokollat I  III.
 Erstatter:
 Personalestyrelsens Cirkulære om organisationsaftale for radiotelegrafister i staten af 1. juli 2004 (Perst. nr. 043-04).
DATAARK 1. GENERELT 1.1. Formål Nærværende cirkulære er Forsvarets Personeltjenestes bemærkninger og derved arbejdsgiverbemærkninger til Organisationsaftale for radiotelegrafister m.fl. i Forsvarsministeriets tjeneste mv. af 9. september 2009 (inkl. tilhørende protokollater).
 Cirkulæret fastsætter endvidere en række forvaltningsmæssige anvisninger.
 1.2. Afgrænsning.
 Bestemmelsen vedrører følgende personalekategori (PKAT):
PKAT 253 Radiotelegrafister For Forsvarsministeriets område gælder følgende stillingskoder (STIKO):
STIKO 04909 TLGF Telegrafist STIKO 03562 OTLGF Overtelegrafist STIKO 04889 TELEOP Teleoperatør STIKO 04869 TEKSPEC Teknisk specialist STIKO 04036 RDOTLGF Radiotelegrafist Alt personel har funktionsniveau C200.
 1.2.1. Statens øvrige myndigheder.
 Statens øvrige myndigheder fastsætter selv stillingskoder og stillingsstruktur.
 1.3. Anvendelsesområde.
 Cirkulæret med tilhørende organisationsaftale inkl. protokollater er gældende for hele staten.
2. ALMENE BESTEMMELSER Forsvarets Personeltjeneste og Radiotelegrafistforeningen af 1917 har den 9. september 2009 indgået fornyet organisationsaftale for Radiotelegrafistforeningen af 1917s aftale- og forhandlingsområde i staten.
Den fornyede organisationsaftale har virkning fra 1. oktober 2008.
 2.1. Forhandlingskompetence.
 Organisationsaftalen har tidligere været forhandlet og indgået af Finansministeriet, men med virkning fra 14. december 2007 er organisationsaftalen delegeret fra Finansministeriet til Forsvarets Personeltjeneste.
 Delegationen betyder, at Forsvarets Personeltjeneste varetager alle overenskomstmæssige anliggender for radiotelegrafister m.fl. overfor statens øvrige myndigheder.
 Det tilkommer alene Forsvarets Personeltjeneste at indgå kollektive aftaler med Radiotelegrafistforeningen af 1917 på statens område.
 Statens myndigheder kan efter anmodning blive bemyndiget af Forsvarets Personeltjeneste til at indgå kollektive aftaler med Radiotelegrafistforeningen af 1917.
Statens myndigheder bemyndiges med nærværende cirkulære til at kunne indgå aftaler om engangsvederlag i forbindelse med lokalløn, jf.
Personelstyrelsens Cirkulære om aftale om lokalløn, for tiden aftale af 2. september 2009 (Perst nr. 055-09).
 Ved indgåelse af aftaler om lokalløn underrettes Forsvarets Personeltjeneste.
3. SPECIFIKKE BESTEMMELSER 3.1. Bemærkninger til dækningsområdet (§ 1).
Organisationsaftalen gælder for hele statens område.
Organisationsaftalen afgrænser alene de steder der for indeværende er radiotelegrafister.
 Der kan ikke ske nyansættelser, jf. organisationsaftalens § 1, stk. 2.
 3.2. Bemærkninger til lønsystemet (§ 3).
 Radiotelegrafister m.fl. er forblevet på gammelt lønsystem, og der kan alene honoreres med engangsvederlag efter Personelstyrelsens Cirkulære om aftale om lokalløn, jf. pkt. 2.1.
 3.3. Bemærkninger til vagtcheftillæg (§ 5, stk. 3).
 Vagtcheftillægget gives bl.a. til stedfortrædere for stationsledere.
 3.4. Bemærkninger til civilarbejderloven (§ 10).
 Personel under Forsvarsministeriet ansat før 1. januar 1999 oppebærer pension i henhold til lovbekendtgørelse nr. 254 af 19. marts 2004 om pensionering af civilt personel mv. i forsvaret (Civilarbejderloven).
 I henhold til lovens § 2, stk. 5 fastsætter finansministeren efter indhentet udtalelse fra lønningsrådet, bestemmelser om, til hvilke af de for tjenestemandsstillinger fastsatte lønrammer de pågældende i pensionsmæssig henseende henføres til:
I henhold til Finansministeriets skrivelse af 18. august 1999 sker pensionering efter følgende skalatrin 3.5. Bemærkninger til pension (§ 11).
 Da radiotelegrafister m.fl. er en lukket personelgruppe, og da alle opfylder betingelserne for en pensionsprocent på 15,79, er bestemmelserne om nedsat pensionsprocent (minipension) ikke længere medtaget i organisationsaftalen.
 3.6. Bemærkninger til arbejdstid (§ 13).
 Radiotelegrafister m.fl. er omfattet af de til enhver tid gældende aftale om arbejdstid for tjenestemænd i staten, for tiden aftale af 27. juni 2008 (Perst. 025-08).
 Organisationsaftalen hjemler en række konkrete fravigelser af den generelle aftale, jf. organisationsaftalens §§ 14-18.
 Radiotelegrafister m.fl. omfattes af eventuelle fornyelser af arbejdstidsaftalen, dog således at der mellem Forsvarets Personeltjeneste og Radiotelegrafistforeningen af 1917 optages drøftelser i de tilfælde, hvor en fornyelse af aftalen vil stride imod de særlige arbejdstidsregler fastsat i organisationsaftalen.
 3.7. Bemærkninger til overarbejde (§ 17).
 Tjeneste, der pålægges udover den fastsatte arbejdstidsnorm, er at betragte som overarbejde.
 3.8. Bemærkninger til tjenestelisten (§ 18).
 Ændring af fridags- og tjenestelisten er reguleret ved den kutyme, der har dannet sig på baggrund af Forsvarsministeriets brev af 19. august 1974 (6.kt 361.23-861).
 3.9. Bemærkninger til IT- og SDS-tillæg (§ 21).
SDS-tillægget udgør: kr. 12.000,00 (OKT 97 NIV) IT-tillægget udgør: kr. 12.000,00 (OKT 97 NIV) 3.10. Bemærkninger til strejkeret (§ 25).
Personel ved FE må ikke ved interessetvister iværksætte kollektive kampskridt.
Honorering herfor, jf. organisationsaftalens § 7, stk. 1.
 3.11. Ændring af ATP-satsen.
 Med virkning fra 1. januar 2010 er ATP satsen for radiotelegrafister m.fl. ændret.
 Der henvises til Personalestyrelsens cirkulære af 26. november 2009 vedr. ændring af ATP-satser for ansatte i staten og folkekirken mv. under OAO-Ss, ACs og LC/OCs forhandlingsret (Perst. nr. 077-09).
 3.12. Centralorganisation.
 Radiotelegrafister m.fl. er henført til aftale- og forhandlingsområdet for Overenskomstansattes Centralorganisations (OC).
 OC indgår med virkning fra 1. januar 2010 i Centralorganisationen af 2010 (CO10).
4. ANSVAR FOR BESTEMMELSEN Ved fortolkningsspørgsmål etc. vedrørende nærværende cirkulære kontaktes Forsvarets Personeltjeneste, Overenskomst- og Forhandlingsafdelingen, Civilelementet.
5. IKRAFTTRÆDEN Nærværende cirkulære har virkning fra 1. oktober 2008.
Forsvarsministeriet, den 9. maj 2014 Nicolai Wammen / Niels Bundsgaard Bilag 1 Organisationsaftale for radiotelegrafister m.fl.
 ORGANISATIONSAFTALE FOR RADIOTELEGRAFISTER M.FL.
 I FORSVARSMINISTERIETS TJENESTE MV.
Nedennævnte bestemmelser supplerer og/eller fraviger fællesoverenskomsten mellem Finansministeriet og Statstjenestemændenes Centralorganisation II, Lærernes Centralorganisation og Overenskomstansattes Centralorganisation (CO II, LC, OC-fællesoverenskomsten) Kapitel 1 Organisationsaftalens område mv.
§ 1. Organisationsaftalens dækningsområde Stk. 1 Organisationsaftalen omfatter radiotelegrafister, teleoperatører og tekniske specialister (herefter benævnt radiotelegrafister m.fl.) i Forsvarsministeriet med tilhørende institutioner, IT- og Telestyrelsen, Rigspolitiet og Udenrigsministeriet.
 Stk. 2 Radiotelegrafister m.fl. blev med virkning fra 1. juli 2004 en lukket personelgruppe, hvorfor der ikke kan ske nyansættelser efter denne dato.
 Stk. 3 Radiotelegrafister fra og med 9. anciennitetsår betegnes overtelegrafister.
 Stk. 4 Radiotelegrafister m.fl. ved Forsvarets Efterretningstjeneste (FE) betegnes FE Telegrafister (FE-T), tidligere betegnet TG-1 telegrafister.
§ 2. CFU Stk. 1 Uanset at organisationsaftalen omfatter en lukket personelgruppe er forhandlingsområdet fortsat omfattet af Centralorganisationernes Fællesudvalg (CFU), og derved nuværende og kommende CFU-forlig.
Stk. 2 Der vil fortsat kunne ske fornyelse af nærværende aftale på sædvanlig vis, herunder optages forhandlinger om ændringer af løn- og ansættelsesvilkår Kapitel 2 Løn mv.
§ 3. Lønsystem Stk. 1 Radiotelegrafister m.fl. er månedslønnede.
 Stk. 2 Radiotelegrafister m.fl. er ikke omfattet af Ny Lønsystemer i staten. , jf. den til enhver tid gældende Rammeaftale om Nye Lønsystemer i staten.
 Stk. 3 Da radiotelegrafister m.fl. ikke er omfattet af Nye Lønsystemer, kan der i overenskomstperioden ikke ydes yderligere tillæg eller ske forhøjelse af bestående tillæg i løndannelsen for den enkelte medarbejder end de i denne organisationsaftale fastsatte tillæg.
 Stk. 4 Sker der væsentlige stillingsændringer, kan der optages drøftelser mellem Radiotelegrafistforeningen af 1917 og Forsvarets Personeltjeneste vedrørende ydelse af nye tillæg eller forhøjelse af bestående tillæg.
Stk. 5 Radiotelegrafister m.fl. forbliver jf. § 3, stk. 2 på Gamle Lønsystemer, og er derved fortsat omfattet af lokallønsordningen.
Radiotelegrafister m.fl. kan oppebære engangsvederlag i henhold til Aftale om lokalløn, for tiden Personalestyrelsens cirkulære vedrørende Aftale om lokalløn af 2. september 2009 (Perst.
Nr. 055-09).
§ 4 Grundløn Stk. 1 Grundløn Grundlønnen for radiotelegrafister m.fl. udgør ved fuldtidsbeskæftigelse følgende årlige grundbeløb (niveau 1. oktober 1997):
§ 5 Generelle statslige tillæg Stk. 1 Overtelegrafisttillæg Overtelegrafister oppebærer et tillæg, der udgør 5.600 kr. i årligt grundbeløb (1.oktober 1997-niveau). Tillægget er ikke pensionsgivende.
Personel ved Forsvarets Efterretningstjeneste oppebærer ikke overtelegrafisttillæg.
Stk. 2 Sluttrinstillæg Overtelegrafister og FE Telegrafister, der har 2 års anciennitet på sluttrin, oppebærer yderligere et særligt tillæg på 4.600 kr. i årligt grundbeløb (1. oktober 1997-niveau). Tillægget er ikke pensionsgivende.
Stk. 3 Vagtcheftillæg Til radiotelegrafister m.fl., der udfører særligt betroet tjeneste, ydes et særligt løntillæg på kr. 6,70 (1. oktober 1997 niveau) pr. påbegyndt halve vagtcheftime.
Der foretages opgørelse ved hver måneds udgang.
Der ses bort fra vagtchefvagter af mindre end 1 times varighed.
Stk. 4 Reersø Radiotillæg Radiotelegrafister, der er såvel tjenestgørende som bosiddende ved Reersø Radio, oppebærer ødetillæg efter tilsvarende regler, som er gældende for tjenestemænd ved Reersø Radio.
Med virkning fra 1. april 1983 er de gældende bestemmelser om ødetillæg ophævet, og der henvises herom til aftale mellem Finansministeriet og centralorganisationerne af 3. maj 1983, jf.
Finansministeriets cirkulære af 5. maj 1983 om ødetillæg - 1. kt. j.nr. 1983-4513/001-1.
§ 6 Særlige tillæg gældende under Forsvarsministeriet Stk. 1 INTOPS-missionstillæg Radiotelegrafister m.fl., der deltager i konfliktforebyggende, fredsbevarende, fredsskabende, humanitære og andre lignende operationer i udlandet, og hvor FN-tillægget oppebæres, ydes samtidig et INTOPS-missionstillæg.
Tillægget udgør månedligt kr. 1.231,62 kr. (niveau 1. oktober 1997). Tillægget beregnes pr. dag og ydes for de samme dage for hvilke der ydes FN-tillæg.
Tillægget er ikke pensionsgivende.
Stk. 2 2/7 dage Værdien af optjente 2/7 dage under RAF1917 forhandlingsområde udgør 994,40 kr. pr. dag (niveau 1. oktober 1997).
Stk. 3 Flåderadiotillæg Til radiotelegrafister ved flåderadioerne ydes et tillæg på 4.400 kr. (1. oktober 1997-niveau).
Stk. 4 Særligt tillæg til radiotelegrafister ved forsvarets øde beliggende stationer Radiotelegrafister, der ansættes ved forsvarets øde beliggende stationer, oppebærer ødetillæg efter de for forsvarets tjenestemandsansatte personel gældende regler.
Med virkning fra 1. april 1983 er de gældende bestemmelser om ødetillæg ophævet, og der henvises herom til aftale mellem Finansministeriet og centralorganisationer af 3. maj 1983, jf.
Finansministeriets cirkulære af 5. maj 1983 om ødetillæg - 1. kt. j.nr. 1983-4513/001-1.
§ 7 Særlige tillæg gældende ved Forsvarets Efterretningstjeneste Stk. 1 FET tillæg Radiotelegrafister m.fl. ved FE ydes et tillæg på kr. 18.800,00 årligt (oktober 1997 niveau).
Stk. 2 Niveau I sprogtillæg Radiotelegrafister og teleoperatører ved FE, som oppebærer det i § 7, stk. 1 nævnte tillæg, og som har gennemgået en sproguddannelse på niveau I jf. § 20, ydes fra udnævnelsen, eller efter gennemgået uddannelse yderligere et tillæg, der udgør kr. 4.900,00 årligt (oktober 1997 niveau).
Stk. 3 IT- og SDS-tillæg Der ydes IT- og SDS-tillæg, jf. § 21.
§ 8 Særligt tillæg gældende ved IT- og Telestyrelsen Stk. 1 ITST tillæg Ved IT- og Telestyrelsen afsættes 5 tillæg á 6.000 kr. i årligt grundbeløb (1. oktober 1997-niveau). Hver medarbejder kan kun oppebære eet tillæg.
§ 9 Særligt tillæg gældende ved Rigspolitiet Stk. 1 Interpol Radiotillæg Der ydes indtil 2 sprogtillæg á 6.700 kr. i årligt grundbeløb (1. oktober 1997-niveau).
 Stk. 2 Forhandling om fordeling af tillægget foregår efter regler svarende til reglerne for forhandling om fordeling af lokalløn og chefløn.
§ 10 Civilarbejderloven Stk. 1 Personel under Forsvarsministeriet er omfattet af Civilarbejderloven, såfremt ansættelsen skete senest den 31. december 1998.
 Stk. 2 Tilgangen til Civilarbejderloven er ophørt med virkning fra 1. januar 1999. Personel, der ikke er omfattet af Civilarbejderloven, er omfattet af arbejdsmarkedspension i henhold til CO II, LC, OC  fællesoverenskomstens § 7, samt nærværende organisationsaftales § 11.
§ 11 Pension Stk. 1 De nærmere bestemmelser for pensionsordningen fremgår af CO II, LC, OC  fællesoverenskomstens pensionsbestemmelser og pensionsaftalen i tilknytning hertil.
De særlige bestemmelser om karenstid (minipension) finder ikke anvendelse.
 Stk. 2 Den pensionsgivende løn udgør grundlønnen på det pågældende løntrin, jf. § 4, tillagt procentregulering efter § 12.
Stk. 3 Der indbetales et samlet pensionsbidrag på 15,79 pct. af de pensionsgivende løndele.
Der indbetales til TOK pension i PFA.
§ 12 Procentregulering Stk. 1 Den samlede faste løn procentreguleres på samme måde som lønninger til tjenestemænd.
Kapitel 3 Arbejdstid § 13 Arbejdstid Stk. 1 Hvor intet andet er aftalt i nærværende organisationsaftale, gælder de for tjenestemænd i statens tjeneste fastsatte regler om arbejdstid, for tiden Cirkulære om arbejdstid for tjenestemænd i staten af 27. juni 2008 (Perst nr. 025-08) Stk. 2 Hvis der aftales ændringer i Aftale om arbejdstid for tjenestemænd i staten, drøfter Forsvarets Personeltjeneste og Radiotelegrafistforeningen af 1917 de særlige bestemmelser angående arbejdstidsafvigelser, der følger af nærværende organisationsaftale.
§ 14 Nedsat tid Stk. 1 Ved ansættelse på nedsat tid ydes forholdsmæssig løn, herunder en forholdsmæssig reduktion af tillæg mv.
 Stk. 2 Ansættelsesvilkårene i øvrigt kan fastsættes ved aftale mellem foreningen og vedkommende styrelse.
 Stk. 3 Før der sker ansættelse på nedsat tid, skal det undersøges, om de pågældende arbejdsfunktioner lige så hensigtsmæssigt kan udføres af allerede ansatte på nedsat tid, der har de krævede kvalifikationer, og som ønsker at overgå til en højere beskæftigelsesgrad.
§ 15 Normperioden Stk. 1 Arbejdstiden fastsættes for en periode (normperiode) på grundlag af et timetal svarende til gennemsnitligt 37 timer pr. uge.
 Stk. 2 Normperioden udgør 1 måned, medmindre andet aftales lokalt.
Stk. 3 En 40 timers arbejdsuge kan fortsat anvendes, hvis der lokalt er enighed herom.
I så fald indføres en ordning for opsparing af fritimer således, at der for hver 40 timers arbejde (bortset fra overarbejde) opnås ret til 3 timers frihed, der opspares.
 Stk. 4 Opsparingen finder sted under sygdom, men ikke under ferie.
§ 16 Opsparing af frihed (42 timers reglen) Stk. 1 For hver fulde 42 timers tjeneste, der efter ordre eller ifølge en godkendt tjenestefordeling er udført i tiden kl. 17.00 - 22.00, ydes der 6 timers frihed, der afvikles ved tildeling af ekstra fridage.
 Stk. 2 I beregningen indgår tillige tjeneste, der udføres i tiden kl. 14.00 - 17.00 som led i en forud tilrettelagt tjeneste, hvoraf mindst halvdelen ligger efter kl. 17.00.
 Stk. 3 Tilsvarende ydes 8 timers frihed for hver fulde 42 timers tjeneste i tiden kl. 22.00 - 06.00.
§ 17 Overarbejde Stk. 1 Som overarbejde betragtes tjeneste, som er pålagt den ansatte ud over den i § 15 fastsatte arbejdstidsnorm.
Overarbejde, der beregnes pr. påbegyndt halve time, honoreres med 1/1924 af årslønnen, jf. § 4, med tillæg af 50 pct. eller frihed af tilsvarende omfang som overarbejde med tillæg af 50 pct.
§ 18 Tjenesteliste Stk. 1 Den månedlige fridags- og tjenesteliste skal opslås senest 6 dage før udløbet af den forudgående måned.
 Stk. 2 Hvis det er tjenstligt nødvendigt at ændre fridags- og tjenestelisten, ydes betaling svarende til overarbejdsbetaling, medmindre vagtændringen medfører, at der skal ydes kompensation for mistet fridag.
Kapitel 4 Fravær § 19 Dokumentation ved sygdom Stk. 1 Sygdomsforfald skal dokumenteres ved en af medarbejderen underskrevet erklæring eller på forlangende ved lægeattest.
Stk. 2 Ved sygdom af mere end 2 ugers varighed kan det forlanges, at medarbejderen fra en læge fremskaffer nærmere oplysning om sygdommens varighed.
Denne lægeattest, såvel som udgift til forlangte speciallægeundersøgelser eller andre særlige undersøgelser, betales af tjenestestedet.
Kapitel 5 Øvrige bestemmelser § 20 Særlige bestemmelser angående sproglige specialister i Forsvarets Efterretningstjeneste Stk. 1 Radiotelegrafister og sproglige specialister, der ved gennemgang af kursus/uddannelse, har erhvervet særlige sproglige kvalifikationer, kan oppebære specialisttillæg (sprogtillæg) efter nedenstående bestemmelser, når betingelserne herfor er til stede.
 Stk. 2 For radiotelegrafister, der oppebærer det i § 7, stk. 2 nævnte tillæg, reduceres satserne med et beløb svarende til den til enhver tid gældende sats for niveau I.
 Stk. 3 Såfremt den sproglige færdighed ikke er dokumenteret ved eksamen eller afgangsbevis fra skole eller kursus, er det en forudsætning, at færdigheden dokumenteres gennem aflæggelse af en færdighedsprøve.
Stk. 4 Tillægget kan udbetales fra den 1. i måneden efter tidspunktet for bestået eksamen/kursus/færdighedsprøve.
Tillægget kan oppebæres, så længe omhandlede særlige kvalifikationer finder anvendelse og bevares ved oprykning til højere stilling så længe betingelserne herfor i øvrigt er til stede.
 Stk. 5 Tillæggets størrelse fastsættes under hensyntagen dels til færdighedsniveauet, dels til sprogets sværhedsgrad.
 For hvert af Forsvarets Efterretningstjeneste anset relevant sprog ydes tillæg med følgende grundbeløb:
 Stk. 6 Sprogtillæggene kan ikke ydes med et grundbeløb, der overstiger kr. 19.700 årligt (oktober 1997 niveau).
 Stk. 7 Indtil 10 radiotelegrafister, sproglige specialister m.fl., der efter tilfredsstillende gennemgang af en af Forsvarets Efterretningstjeneste tilrettelagt særligt kvalificerende sproguddannelse kan, så længe disse er beskæftiget med opgaver, der forudsætter disse særlige sproglige kvalifikationer, ydes et tillæg på kr. 5.000,00 årligt (oktober 1997 niveau). Dette tillæg vil kunne ydes ud over den i § 20, stk. 6 fastsatte maksimale tillægsstørrelse.
§ 21 Særligt om IT og SDS funktionerne (FE) Stk. 1 Der ydes SDS-tillæg (funktionstillæg) for varetagelse af SDS-funktioner.
Der kan oppebæres et SDS-tillæg.
 Stk. 2 Kriterierne for at oppebære SDS-tillæg er:
 1. Besætter en stilling som kræver særlig teknisk indsigt.
 2. Har gennemført og bestået Forsvarets Efterretningstjenestes SDS-uddannelse eller en hermed ligestillet uddannelse.
Stk. 3 De 17 funktionstillæg, ydet for varetagelse af IT funktioner bortfalder i takt med at de pågældende stillingsindehavere afgår.
Tillæggene kan ikke genanvendes.
 Stk. 4 De 15 funktionstillæg, ydet for varetagelse af SDS-funktioner, vil kunne genanvendes i takt med, at de stillingshavere, som allerede oppebærer tillægget, afgår og under forudsætning af, at kriterierne i § 21, stk. 5 er opfyldt.
 Stk. 5 Kriterierne for tildeling af funktionstillæg for varetagelse af funktioner, som kræver særlig teknisk indsigt er følgende:
 Har gennemgået den af FE benævnte SDS-uddannelse, bestående af 4 moduler på i alt 400 timer, herunder undervisningsprogram, kursus, oplæring i betjening af SDS-udstyr samt at fagprøve, SDS er bestået tilfredsstillende.
 Stk. 6 Bestemmelserne i § 21, stk. 1, 2, 4 og 5 erstatter aftale af 11. oktober 2006 mellem Radiotelegrafistforeningen af 1917 og Forsvarets Personeltjeneste.
§ 22 Diskretionspligt Stk. 1 Medarbejderen skal iagttage tavshed med hensyn til de forhold, som vedkommende i medfør af sin stilling bliver bekendt med, og hvis hemmeligholdelse ifølge sagens natur er påkrævet eller bliver foreskrevet af foresatte.
Tavshedspligten ophører ikke med udtrædelse af statens tjeneste.
§ 23 On the job training Stk. 1 Til radiotelegrafister ved flyveradiotjenesten i København og Aalborg, der fungerer som instruktører ved praktisk indøvning af nye medarbejdere, samtidig med at de udfører egen primær tjeneste, ydes der som kompensation for den ekstra arbejdsmæssige belastning 2 timers frihed for hver fulde 7 timers instruktørvirksomhed, som er udført efter ordre.
Stk. 2 Friheden skal være afviklet senest 2 måneder efter den måned, i hvilken friheden er optjent.
Hvis dette ikke har været muligt af tjenstlige grunde, ydes der i stedet overarbejdsbetaling.
Stk. 3 De radiotelegrafister, der skal fungere som instruktører, udpeges af arbejdsstedet.
De pågældende skal normalt have gennemgået et instruktørkursus og have mindst 2 års praktisk erfaring inden for den tjenestegren, der instrueres i.
§ 24 Inspektions- og kontrolarbejde (IT- og Telestyrelsen) Stk. 1 Tidligere aftalte kvalifikationstillæg til radiotelegrafister, der er beskæftiget med inspektions- og kontrolarbejde i IT- og Telestyrelsen, bevares som en personlig ordning.
 Stk. 2 Ledige tillæg overføres til lokallønspulje, medmindre stillingen nedlægges, og i så fald bortfalder tillægget.
 Stk. 3 Forhandling om fastsættelse og fordeling af tillægget foregår efter regler svarende til reglerne for forhandling om fordeling af lokalløn og chefløn.
 Kapitel 6 Forhandlingsregler mv.
§ 25 Kollektive kampskridt, strejkeret Stk. 1 Radiotelegrafister m.fl. ved Forsvarets Efterretningstjeneste må ikke iværksætte kollektive kampskridt.
 § 26 Ophævelse mv.
 Stk. 1 Organisationsaftalen for Radiotelegrafister i Statens tjeneste af 1. juli 2004 forlænges frem til og med 30. september 2008.
 Stk. 2 Følgende aftaler ophæves med virkning fra 1. oktober 2008.
 1) Aftale mellem Forsvarets Personeltjeneste og Radiotelegrafistforeningen af 1917 om ansættelses- og aflønningsforhold for de ved Forsvarets Efterretningstjeneste ansatte radiotelegrafister mfl. af 11. oktober 2006.
 2) Enighedspapir mellem Forsvarets Personeltjeneste og Radiotelegrafistforeningen af 1917 om afvikling og kriterier for tildeling af funktionstillæg, aftale af 11. oktober 2006.
 3) Protokollat, indgået i tilslutning til organisationsaftalen for radiotelegrafister i statens tjeneste af 1. juli 2004, mellem Personalestyrelsen og Radiotelegrafistforeningen af 1917 af 1. juli 2004.
§ 27 Ikrafttræden og opsigelse Stk. 1 Organisationsaftalen har virkning fra den 1. oktober 2008 og kan af hver af parterne opsiges skriftligt med 3 måneders varsel til en 31. marts, dog tidligst til den 31. marts 2011.
