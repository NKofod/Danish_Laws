Bekendtgørelse om ændring af bekendtgørelse om politiets godkendelse af personer, der får adgangshjemmel til flyvepladsens afspærrede område § 1 I bekendtgørelse nr. 979 af 28. september 2004 om politiets godkendelse af personer, der får adgangshjemmel til flyvepladsens afspærrede område, foretages efter forhandling med justitsministeren følgende ændringer:
 1. Indledningen affattes således:
»I medfør af § 1 a, § 70, stk. 1 og 2, og § 149, stk. 10, i lov om luftfart, jf. lovbekendtgørelse nr. 1036 af 28. august 2013, som ændret ved lov nr. 736 af 25. juni 2014, og efter forhandling med justitsministeren, fastsættes:« 2. I § 5, stk. 1, ændres »den lokale politimyndighed« til: »politiet«.
 3. I § 5 indsættes efter stk. 1 som nyt stykke:
»Stk. 2. Sager om udstedelse og forlængelse af adgangshjemmel efter § 70, stk. 1, 2. pkt., i lov om luftfart og reglerne i denne bekendtgørelse vedrørende Fyns politikreds, Midt- og Vestjyllands politikreds, Nordjyllands politikreds, Østjyllands politikreds, Sydøstjyllands politikreds og Syd- og Sønderjyllands politikreds behandles af politidirektøren i Midt- og Vestjyllands Politi.
Samme sager vedrørende Københavns politikreds, Københavns Vestegns politikreds, Nordsjællands politikreds, Midt- og Vestsjællands politikreds, Sydsjællands og Lolland-Falsters politikreds og Bornholms politikreds behandles af politidirektøren i Københavns Vestegns Politi.« Stk. 2 og 3 bliver herefter stk. 3 og 4.
 4. I § 8 ændres »den lokale politimyndighed« til: »politiet«.
 5. I § 8 indsættes som stk. 2:
»Stk. 2. Sager om dispensation behandles af den myndighed inden for politiet, der efter § 5, stk. 2, vil skulle behandle en sag om udstedelse og forlængelse af adgangshjemmel.« 6. Bilag 1 affattes som bilag 1 til denne bekendtgørelse.
§ 2 Bekendtgørelsen træder i kraft den 12. oktober 2014.
Trafikstyrelsen, den 9. oktober 2014 Carsten Falk Hansen / Lise Aaen Kobberholm Bilag 1 »Bilag 1 Retningslinier for politiets godkendelse af personer, der ønskes tildelt adgangshjemmel i medfør af bekendtgørelsens § 4 og § 5 Godkendelserne foretages på baggrund af opslag i Det Centrale Kriminalregister.
 Afgørelsen af, hvorvidt en person af politiet kan godkendes, træffes ud fra en konkret vurdering af bl.a. eventuelle lovovertrædelsers antal og grovhed samt tidspunktet for, hvornår eventuelle lovovertrædelser blev begået, sammenholdt med, at formålet med politiets godkendelse er forebyggelse af forbrydelser mod luftfartens sikkerhed.
 Således vil navnlig følgende typer af kriminalitet kunne medføre, at en person ikke kan meddeles godkendelse (listen er ikke udtømmende):
Tiltalerejsning eller afgørelse, der opdateres i Kriminalregistret, for overtrædelse af I det ovenstående er andre frihedsberøvende foranstaltninger i medfør af straffelovens §§ 68-70 at ligestille med ubetinget fængselsstraf.
 Ved vurdering af, om en afgørelse bør danne grundlag for nægtelse af godkendelse, tages der desuden udgangspunkt i reglerne for, hvor længe en afgørelse fremgår af en straffeattest for private personer, jf. § 11 i bekendtgørelse om behandling af personoplysninger i Det Centrale Kriminalregister:
