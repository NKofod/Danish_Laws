(Til samtlige til eksport af fersk kød,  

 fersk fjerkrækød og kødprodukter autoriserede virksomheder  

 samt dyrlægerne ved disse) I medfør af § 27 i lov nr. 328 af 4. juni 1986 om kød m. m. og under  

 henvisning til resultaterne af forsøg vedrørende holdbarheden af  

 maskinudbenet svine- og oksekød opbevaret ved -18 grader C eller derunder  

 fastsættes herved nedenstående bestemmelser for produktion og anvendelse af  

 maskinudbenet kød og frasepareret knoglemasse.
I forhold til  

 Landbrugsministeriets cirkulære af 30. januar 1987 er der alene ændret i det  

 tidsrum, det maskinudbenede »røde kød« kan opbevares (punkt 8).
 1. Til fremstilling af maskinudbenet kød må kun  

 anvendes separatorer af typer, som er godkendt af Veterinærdirektoratet.
 2. Produktionen skal foregå i temperaturreguleret  

 lokale ved max. +12 grader C, og godkendelse af opstilling af benseparator i  

 øvrigt skal indhentes hos vedkommende veterinærinspektør.
3a.
Der må kun anvendes knogler fra godkendte dyrekroppe hidrørende fra  

 virksomhedens egne slagtninger.
Knogler fra hoveder og haler samt tå- og  

 mellemfodsknogler kan således ikke anvendes.
3b.
Knogler, der agtes anvendt til maskinudbenet kød, skal indtil  

 maskinudbeningen finder sted, opbevares ved +3 grader C eller derunder.
3c.
Maskinudbeningen skal ske senest 7.-dagen efter slagtningen og senest  

 2.-dagen efter udbeningen.
Veterinærdirektoratet kan på særlige betingelser  

 tillade, at maskinudbeningen sker på 3.-dagen efter udbeningen, men stadig  

 inden for den angivne frist fra slagtningen.
 4. Uanset punkt 3 kan vedkommende veterinærinspektør  

 tillade anvendelse af knogler, som stammer fra andre virksomheders slagtning,  

 når det sikres, at følgende frister for maskinudbeningen overholdes:
 Ved udbening og separering på samme virksomhed: senest 7.-dagen efter  

 slagtningen og senest 2.-dagen efter udbeningen.
Ved udbening og separering på forskellige virksomheder: senest 5.-dagen  

 efter slagtningen og senest 2.-dagen efter udbeningen.
Veterinærdirektoratet  

 kan på særlige betingelser tillade, at maskinudbeningen sker på 3. -dagen  

 efter udbeningen, men stadig inden for den angivne frist fra slagtningen.
 5. Det fraseparerede kød skal enten under behandlingen  

 i separationsanlægget eller ved køling i umiddelbar tilslutning til  

 separationen hurtigst muligt nedkøles til og opbevares ved +3 grader C eller  

 derunder.
 6. anvendelse af maskinudbenet kød på  

 fremstillingsvirksomheden skal ske senest 24 timer efter separation.
7. Såfremt anvendelse af maskinudbenet kød på  

 fremstillingsvirksomheden ikke kan ske inden 24 timer efter fremstillingen  

 samt ved enhver anvendelse på anden virksomhed, skal det maskinudbenede kød  

 fryses.
Indfrysning skal finde sted på fremstillingsvirksomheden senest 12  

 timer efter fremstillingen.
8. Ved indfrysningen skal maskinudbenet kød anbringes  

 i højst 15 cm tykke lag og på en sådan måde, at det inden for 24 timer  

 nedfryses til en gennemsnitstemperatur i blokken på -18 grader C eller  

 derunder.
Indfrysningsdatoen skal angives på emballagen.
Maskinudbenet  

 fjerkrækød må ikke opbevares længere end 3 måneder.
Maskinudbenet kød af svin  

 og kreaturer må maksimalt opbevares 6 måneder.
 9. Ved opbevaring og transport skal det frosne,  

 maskinudbenede kød holdes på en temperatur på -18 grader C eller derunder.
10. Maskinudbenet kød og fjerkrækød tillades anvendt i  

 kødprodukter i en mængde af op til 6 pct. af den færdige vare uden  

 deklaration, medens anvendelse herudover skal deklareres.
For så vidt angår  

 produkter, der er omfattet af bekendtgørelse nr. 392 af 26. august 1985 om  

 kvalitetsmæssige krav m.m. til kødprodukter, skal anvendelse af maskinudbenet  

 kød dog altid deklareres.
 11. Ved eksport af kødprodukter, hvortil maskinudbenet  

 kød er anvendt, skal vedrørende anvendelse og deklaration forholdes i  

 overensstemmelse med vedkommende importlands eventuelle bestemmelser herfor.
 12. Forsendelser af maskinudbenet kød kontrolmærkes  

 som fersk kød.
 13. Der skal under veterinærkontrollens ledelse  

 foretages en laboratoriemæssig driftskontrol af produktionen.
14. Den fraseparerede knoglemasse kan leveres til  

 virksomheder, der af Landbrugsministeriet er autoriseret til at anvende  

 knoglemasse på betingelse af, »Frasepareret knoglemasse«.
 For tiden er kun Protein Foods Scandinavia A/S, Hobro, (aut.nr.236)  

 autoriseret til at anvende knoglemasse i produkter, der er bestemt til  

 menneskeføde.
 15. Den fraseparerede knoglemasse, eventuelt tillige  

 det maskinudbenede kød, kan eksporteres til dyrefoder eller afhændes på  

 hjemmemarkedet til dyrefoderfabrikker, der udelukkende fremstiller  

 varmebehandlet dyrefoder, på betingelse af, at der med den fraseparerede  

 knoglemasse/det maskinudbenede kød forholdes i overensstemmelse med pkt. 14a.  

 Ved kontrolmærkningen skal anvendes den særlige mærkeseddel for varer til  

 teknisk brug, fremstilling af medicinske præparater eller dyrefoder.
 Følgende dyrefoderfabrikker fremstiller udelukkende varmebehandlet  

 dyrefoder:
Aut. nr. 1501 A/S Arovit Foder, Esbjerg D. 27 Dyrefoderfabrikken »Himmerland«, Løgstør (kun fjerkræ).
 16. Dette cirkulære træder i kraft straks.
 17. Landbrugsministeriets cirkulære af 30. januar 1987  

 om maskinudbenet kød ophæves.
 P.V.V.
