Nr BSF 63 Forslag til folketingsbeslutning om søfolks skattefritagelse af  

 krigsrisikotillæg Fremsat af Preben Møller Hansen (FK) Berlau (FK) Kurt Frederiksen (FK)  

 Jørgen Tved (FK) den 15. december 1987 Folketinget pålægger regeringen snarest at fremsætte lovforslag om, at søfolk med virkning fra 1. januar 1988 fritages for skat af krigsrisikotillæg.
Bemærkninger til forslaget Det blev under 1. behandling den 2. december 1987 af lovforslaget om ændring af sømandsskatteloven (L 103) oplyst, at skatteministeren ville skabe mulighed for, at rederne og de søfarende kunne indgå aftaler om skattefri betaling for sejlads i krigszone.
Det blev mødt med utilfredshed, at det skulle ske som en tekstanmærkning til finanslovforslaget og ikke i form af et lovforslag.
Forslagstillerne mener, at der må skabes et nødvendigt lovgrundlag, således at rederne og de søfarende i fremtiden er vidende om, på hvilket skattegrundlag aftaler træffes.
Der henvises endvidere til den omfattende debat, der har været i offentligheden om netop dette spørgsmål, og hvor det offentlige har haft den helt store fortjeneste ved, at der er opkrævet meget høj skat af de beløb, sømanden modtager for at sætte sit liv på spil.
