Betænkning afgivet af Udenrigsudvalget den 3. april 2018 Betænkning over Forslag til lov om ændring af lov om udenrigstjenesten (Implementering af direktiv 2015/637 om koordinations- og samarbejdsforanstaltninger for at lette konsulær beskyttelse af ikkerepræsenterede unionsborgere i tredjelande og om obligatorisk digital kommunikation i forhold til tjenestehandlinger i udenrigstjenesten) [af udenrigsministeren (Anders Samuelsen)]:
1. Ændringsforslag Der er stillet 2 ændringsforslag til lovforslaget.
Udenrigsministeren har stillet ændringsforslag nr. 1. Dansk Folkepartis medlemmer af udvalget har stillet ændringsforslag nr. 2.
2. Udvalgsarbejdet Lovforslaget blev fremsat den 1. marts 2018 og var til 1. behandling den 13. marts 2018. Lovforslaget blev efter 1. behandling henvist til behandling i Udenrigsudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i høring, og udenrigsministeren sendte den 20. december 2017 dette udkast til udvalget, jf.
URU alm. del  bilag 80. Den 2. marts 2018 sendte udenrigsministeren de indkomne høringssvar og et notat herom til udvalget.
Spørgsmål Udvalget har stillet 3 spørgsmål til udenrigsministeren til skriftlig besvarelse, som denne har besvaret.
3. Indstillinger Et flertal i udvalget (udvalget med undtagelse af DF) indstiller lovforslaget til vedtagelse med det af udenrigsministeren stillede ændringsforslag.
Et mindretal i udvalget (DF) indstiller lovforslaget til forkastelse ved 3. behandling.
Mindretallet vil stemme for ændringsforslag nr. 2.
 Inuit Ataqatigiit, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til § 1 Af udenrigsministeren, tiltrådt af et flertal (udvalget med undtagelse af DF):
 1) Nr. 2 og 3 udgår, og i stedet indsættes:
 »2. § 1, stk. 3, affattes således:
»Stk. 3. Udenrigstjenesten yder bistand til danske statsborgere, udlændinge med fast bopæl i Danmark, ikkerepræsenterede nordiske statsborgere og ikkerepræsenterede unionsborgere i tredjelande.
Endvidere ydes bistand til danske virksomheder i deres erhvervsmæssige forbindelser med udlandet.«« [Lovteknisk rettelse] Af et mindretal (DF):
 2) Nr. 2 og 3 udgår, og i stedet indsættes:
 »2. § 1, stk. 3, affattes således:
»Stk. 3. Udenrigstjenesten yder bistand til danske statsborgere, ikkerepræsenterede nordiske statsborgere og ikkerepræsenterede unionsborgere i tredjelande.
Endvidere ydes bistand til danske virksomheder i deres erhvervsmæssige forbindelser med udlandet.«« [Lovteknisk rettelse og ændring af modtagerkredsen for dansk konsulær bistand] Bemærkninger Til nr. 1 Ændringsforslaget sikrer, at udenrigstjenestens bistand til danske virksomheder i deres erhvervsmæssige forbindelser med udlandet ikke fremgår to gange i lovteksten.
Til nr. 2 Det foreslås, at Danmark ikke skal yde konsulær bistand til borgere, der hverken er danske, nordiske eller EU-borgere.
Af lovtekniske årsager affattes ændringsforslaget i en form, som er parallel med det af ministeren stillede ændringsforslag, som er en teknisk rettelse til lovforslaget, dog således at »udlændinge med fast bopæl i Danmark« slettes.
Claus Kvist Hansen (DF) Hans Kristian Skibby (DF) Søren Espersen (DF) Tilde Bork (DF) Marie Krarup (DF) Kenneth Kristensen Berth (DF) Michael Aastrup Jensen (V) Jan E.
Jørgensen (V) Marcus Knuth (V) Jakob Ellemann-Jensen (V) Peter Juel Jensen (V) Hans Christian Schmidt (V) Carsten Bach (LA) Henrik Dahl (LA) Naser Khader (KF) nfmd.
Maja Panduro (S) Kirsten Brosbøl (S) Mogens Lykketoft (S) Mette Gjerskov (S) Mogens Jensen (S) Nick Hækkerup (S) fmd.
Yildiz Akdogan (S) Peter Hummelgaard Thomsen (S) Christian Juhl (EL) Søren Søndergaard (EL) Ulla Sandbæk (ALT) Martin Lidegaard (RV) Zenia Stampe (RV) Holger K.
Nielsen (SF) Inuit Ataqatigiit, Tjóðveldi og Javnaðarflokkurin havde ikke medlemmer i udvalget.
