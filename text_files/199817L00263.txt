Ændringsforslag stillet den 15. december 1998 uden  

 for betænkningen Ændringsforslag til 2. behandling af Forslag til lov om ændring af lov om aktiv  

 socialpolitik, lov om dagpenge ved sygdom eller fødsel og lov om  

 social pension (Styrkelse af den virksomhedsrettede revalidering m.v.) Af	socialministeren:
Til § 1 1) I den under nr. 3 foreslåede affattelse af § 47,  

 stk. 1, 1. pkt., indsættes efter »behov«: »og under hensyn til egne  

 ønsker til fremtidig beskæftigelse«.
 2) I den under nr. 3 foreslåede affattelse af § 47,  

 stk. 1, 2. pkt., ændres »beskæftigelse« til:  

 »ansættelse på normale løn- og arbejdsvilkår«.
Bemærkninger Til nr. 1 Med ændringsforslaget præciseres det, at  

 tilrettelæggelsen af revalideringen kan ske under hensyn til  

 revalidendens egne ønsker til fremtidig beskæftigelse.
Til nr. 2 Med ændringsforslaget præciseres det, at der  

 med revalideringen så vidt muligt sigtes mod en ansættelse  

 på normale løn- og ansættelsesvilkår og ellers  

 beskæftigelse på særlige vilkår, f.eks. i  

 fleksjob.
