Nr LSF 308 Forslag til Lov om tilskud til iværksættere Fremsat af industriministeren (Trøjborg) den 19. maj 1993 Vedtaget ved tredjebehandling den 25. juni 1993 Lov nr. 456 af 30/06/1993 § 1. Industriministeren kan inden for en bevilling, der fastsættes på de årlige finanslove, efter reglerne i denne lov yde tilskud til iværksætteres udgifter til rådgivning og uddannelse (iværksætterklippekort).
 Stk. 2. Personer, der opfylder betingelserne fastsat i loven og  

 øvrige vilkår fastsat af industriministeren efter bemyndigelse i loven, er  

 efter ansøgning og godkendelse af forretningsplan for den nyetablerede  

 virksomhed, som de ønsker at drive, jf. § 4, berettiget til at modtage  

 tilskud til virksomheden.
 § 2. Tilskud til udgifter til rådgivnings- og  

 uddannelsesaktiviteter ydes med op til 70 pct. af afholdte udgifter inden for  

 en ramme på i alt 30.000 kr. inden for 2 år efter meddelelse om godkendelse  

 af forretningsplan.
 Stk. 2. Tilskud på indtil 3.000 kr. kan dog ydes som 100 pct.  

 finansiering i forbindelse med udarbejdelse af forretningsplan, jf. § 4.
 Stk. 3. Tilskud udbetales på baggrund af dokumentation for  

 afholdte udgifter.
 Stk. 4. Industriministeren fastsætter nærmere regler om, hvilke  

 rådgivnings- og uddannelsesaktiviteter der berettiger til tilskud, og om  

 udbetaling af tilskud.
§ 3. Iværksættere kan søge om godkendelse af forretningsplan og om  

 tilskud til alle former for etablering af ny lovlig virksomhed inden for alle  

 erhverv med undtagelse af 1) virksomhed inden for landbrug og fiskeri, 2) virksomhed på områder, hvor der ikke er fri etableringsret, 3) virksomhed, der etableres på baggrund af overtagelse af en virksomhed,  

 der er ejet af en nærtstående.
 Stk. 2. Industriministeren kan fastsætte nærmere bestemmelser om  

 tilskud inden for erhverv, der er undtaget fra loven i medfør af stk. 1.
 § 4. Industriministeren godkender efter ansøgning og på baggrund  

 af indstilling fra en godkendt etableringsvejleder forretningsplan for den  

 virksomhed, der etableres.
Stk. 2. Forretningsplanen er en foreløbig beskrivelse af  

 grundlaget for virksomhedens etablering og drift.
Forretningsplanen skal  

 indeholde et budget over anvendelsen af tilskud.
Budgettet skal præcisere den  

 påtænkte anvendelse og skal angive, hvilke typer af ydelser der søges tilskud  

 til.
Stk. 3. Forretningsplanen kan kun godkendes i det omfang, det  

 skønnes, at der er rimelige udsigter til, at den påtænkte etablering fører  

 til en levedygtig virksomhed.
Vurderingen af virksomhedens forretningsplan og  

 overlevelsesmuligheder baseres på en vurdering af forretningskoncept,  

 markedsmuligheder og personlige kvalifikationer.
 Stk. 4. Indstillingen til godkendelse skal udformes af en godkendt  

 etableringsvejleder på baggrund af en eller flere samtaler med ansøgeren.
 Stk. 5. Industriministeren fastsætter nærmere regler om  

 ansøgningsprocedurer, herunder om, at ansøgning skal indgives på særlig  

 blanket, krav til forretningsplan og etableringsvejlederens indstilling.
 § 5. Industriministerens afslag på en ansøgning om godkendelse af  

 forretningsplan kan indbringes for et klagenævn senest 4 uger efter, at  

 afgørelsen er meddelt iværksætteren.
Stk. 2. Klagenævnet består af en formand og 4 medlemmer, der  

 udpeges af industriministeren efter samråd med arbejdsministeren.
Formanden  

 og de 4 medlemmer udpeges efter indhentet udtalelse fra relevante  

 organisationer.
Medlemmerne skal repræsentere forretningsmæssig indsigt og  

 have indsigt i iværksætteres vilkår.
 Stk. 3. Klagenævnet har sekretariat i Industri- og  

 Handelsstyrelsen.
 Stk. 4. Klagenævnets afgørelser kan ikke indbringes for anden  

 administrativ myndighed.
 Stk. 5. Industriministeren fastsætter en forretningsorden for  

 klagenævnets virksomhed.
§ 6. Retten til at modtage tilskud bortfalder 1) ved modtagerens død, 2) såfremt modtageren anmelder virksomhedens betalingsstandsning eller  

 kommer under konkurs, eller 3) såfremt der foreligger groft tilfælde af misbrug af ydelsen i forhold  

 til godkendelsesgrundlaget.
 § 7. Industriministeren godkender etableringsvejledere.
Stk. 2. Som etableringsvejleder kan kun godkendes personer, der 1) har forretningsmæssig kompetence og erfaring og 2) har et godt kendskab til lokalområdets erhvervsliv og det regionale  

 arbejdsmarked.
 Stk. 3. Godkendelsen som etableringsvejleder gælder i maksimalt 2  

 år ad gangen.
 Stk. 4. Industriministeren fastsætter nærmere bestemmelser om,  

 hvem der kan godkendes som etableringsvejleder og vilkårene herfor.
 § 8. Industriministeren kan tilbagekalde godkendelsen, såfremt  

 etableringsvejlederen overtræder loven, bestemmelser fastsat i henhold til  

 loven eller vilkår for godkendelsen.
§ 9. Industriministeren kan henlægge sine beføjelser efter loven  

 til Industri- og Handelsstyrelsen.
Henlægger industriministeren sine  

 beføjelser til Industri- og Handelsstyrelsen, kan ministeren fastsætte regler  

 om klageadgangen, herunder at klager bortset fra de i § 5 nævnte klager ikke  

 kan indbringes for anden administrativ myndighed.
 § 10. Loven træder i kraft den 1. januar 1994, dog kan  

 industriministeren fastsætte en tidligere ikrafttræden for loven eller for  

 dele heraf.
 Stk. 2. Industriministeren kan suspendere tilskudsordningen,  

 såfremt dette er nødvendigt af bevillingsmæssige grunde.
 § 11. Loven gælder ikke for Færøerne og Grønland.
Oprindeligt fremsat forslag § 1. Industriministeren kan, inden for en bevilling der fastsættes på de årlige finanslove, efter reglerne i denne lov yde tilskud til iværksætteres udgifter til rådgivning og uddannelse (iværksætterklippekort).
 Stk. 2. Personer, der opfylder betingelserne fastsat i loven og  

 øvrige vilkår fastsat af industriministeren efter bemyndigelse i loven, er  

 efter ansøgning og godkendelse af forretningsplan for den nyetablerede  

 virksomhed, som de ønsker at drive, j.f. §4, berettiget til at modtage  

 tilskud til virksomheden.
 § 2. Tilskud til udgifter til rådgivnings- og  

 uddannelsesaktiviteter ydes med op til 70% af afholdte udgifter inden for en  

 ramme på i alt 30.000 kr. inden for 2 år efter meddelelse om godkendelse af  

 forretningsplan.
 Stk. 2. Tilskud på indtil 3.000 kr. kan dog ydes som 100 %  

 finansiering i forbindelse med udarbejdelse af forretningsplan, jf. §4.
 Stk. 3. Tilskud udbetales på baggrund af dokumentation for  

 afholdte udgifter.
 Stk. 4. Industriministeren fastsætter nærmere regler om, hvilke  

 rådgivnings- og uddannelsesaktiviteter, der berettiger til tilskud, og om  

 udbetaling af tilskud.
§ 3. Iværksættere kan søge om godkendelse af forretningsplan og om  

 tilskud til alle former for etablering af ny lovlig virksomhed inden for alle  

 erhverv med undtagelse af 1) virksomhed inden for landbrug og fiskeri, 2) virksomhed på områder, hvor der ikke er fri etableringsret, 3) virksomhed, der etableres på baggrund af overtagelse af en virksomhed,  

 der er ejet af en nærtstående.
 Stk. 2. Industriministeren kan fastsætte nærmere bestemmelser om  

 tilskud inden for erhverv, der er undtaget fra loven i medfør af stk.1.
 § 4. Industriministeren godkender efter ansøgning og på baggrund  

 af indstilling fra en godkendt etableringsvejleder forretningsplan for den  

 virksomhed, der etableres.
Stk. 2. Forretningsplanen er en foreløbig beskrivelse af  

 grundlaget for virksomhedens etablering og drift.
Forretningsplanen skal  

 indeholde et budget over anvendelsen af tilskud.
Budgettet skal præcisere den  

 påtænkte anvendelse og skal angive, hvilke typer af ydelser, der søges  

 tilskud til.
Stk. 3. Forretningsplanen kan kun godkendes i det omfang, det  

 skønnes, at der er rimelige udsigter til, at den påtænkte etablering fører  

 til en levedygtig virksomhed.
Vurderingen af virksomhedens forretningsplan og  

 overlevelsesmuligheder baseres på en vurdering af forretningskoncept,  

 markedsmuligheder og personlige kvalifikationer.
 Stk. 4. Indstillingen til godkendelse skal udformes af en godkendt  

 etableringsvejleder på baggrund af en eller flere samtaler med ansøgeren.
 Stk. 5. Industriministeren fastsætter nærmere regler om  

 ansøgningsprocedurer, herunder om, at ansøgning skal indgives på særlig  

 blanket, krav til forretningsplan og etableringsvejlederens indstilling.
 § 5. Industriministerens afslag på en ansøgning om godkendelse af  

 forretningsplan kan indbringes for et klagenævn, senest 4 uger efter at  

 afgørelsen er meddelt iværksætteren.
Stk. 2. Klagenævnet består af en formand og 4 medlemmer, der  

 udpeges af industriministeren efter samråd med arbejdsministeren.
Formanden  

 og de 4 medlemmer udpeges efter indhentet udtalelse fra relevante  

 organisationer.
Medlemmerne skal repræsentere forretningsmæssig indsigt og  

 have indsigt i iværksætteres vilkår.
 Stk. 3. Klagenævnet har sekretariat i Industri- og  

 Handelsstyrelsen.
 Stk. 4. Klagenævnets afgørelser kan ikke indbringes for anden  

 administrativ myndighed.
 Stk. 5. Industriministeren fastsætter en forretningsorden for  

 klagenævnets virksomhed.
§ 6. Retten til at modtage tilskud bortfalder 1) ved modtagerens død, 2) såfremt modtageren anmelder virksomhedens betalingsstandsning eller  

 kommer under konkurs, eller 3) såfremt der foreligger groft tilfælde af misbrug af ydelsen i forhold  

 til godkendelsesgrundlaget.
 § 7. Industriministeren godkender etableringsvejledere.
Stk. 2. Som etableringsvejleder kan kun godkendes personer, der 1) har forretningsmæssig kompetence og erfaring og 2) har et godt kendskab til lokalområdets erhvervsliv og det regionale  

 arbejdsmarked.
 Stk. 3. Godkendelsen som etableringsvejleder gælder i maksimalt 2  

 år ad gangen.
 Stk. 4. Industriministeren fastsætter nærmere bestemmelser om,  

 hvem der kan godkendes som etableringsvejleder og vilkårene herfor.
 § 8. Industriministeren kan tilbagekalde godkendelsen, såfremt  

 etableringsvejlederen overtræder loven, bestemmelser fastsat i henhold til  

 loven eller vilkår for godkendelsen.
§ 9. Industriministeren kan henlægge sine beføjelser efter loven  

 til Industri- og Handelsstyrelsen.
Henlægger industriministeren sine  

 beføjelser til Industri- og Handelsstyrelsen kan ministeren fastsætte regler  

 om klageadgangen, herunder at klager bortset fra de i § 5 nævnte klager ikke  

 kan indbringes for anden administrativ myndighed.
 § 10. Loven træder i kraft den 1. januar 1994, dog kan  

 industriministeren fastsætte en tidligere ikrafttræden for loven eller for  

 dele heraf.
 Stk. 2. Industriministeren kan suspendere tilskudsordningen,  

 såfremt dette er nødvendigt af bevillingsmæssige grunde.
 § 11. Loven gælder ikke for Færøerne og Grønland.
Bemærkninger til lovforslaget I.
Almindelige bemærkninger 1. Baggrund D e seneste års intense iværksætterdebat har rummet flere temaer.
Et af de  

 vigtigste temaer i debatten har været det fremherskende ønske om at fremme  

 vækst og beskæftigelse i de nye og mindre virksomheder i Danmark.
 Selvom de gamle håndværkeruddannelser til en vis grad peger henimod  

 svendens selvstændiggørelse som mester, og selvom der således er en vis  

 tradition for iværksætteri i landet, er der ingen tvivl om, at i en  

 sammenligning med andre lande er raten af nyetableringer i Danmark lavere end  

 i vestlige lande som sådan.
 I debatten har især været henvist til Tyskland, hvor der er stor politisk  

 opmærksomhed omkring nyetableringer.
 Resultaterne af den danske iværksætterdebat har været mindre justeringer  

 af eksisterende ordninger.
 Men iværksætterdebatten har ikke medført ændring eller justering ved de  

 principielle hensyn, der ligger bag de nuværende adminstrative og økonomiske  

 systemer, der er opbygget med henblik på at fremme etablering af nye  

 virksomheder.
Forslaget om gennemførelse af en iværksætterreform finder sin begrundelse  

 i de forhold, at a) raten af nyetablerede virksomheder i Danmark i en international  

 målestok er lav, b) overlevelsesraten i de nyetablerede virksomheder er utilfredsstillende  

 lav.
 På baggrund af at den beskæftigelsesmæssige udvikling i såvel  

 fremstillingserhvervene som i serviceerhvervene primært må forventes at komme  

 fra de små og mellemstore virksomheder, er det således bekymrende, at  

 antallet af årlige nyetableringer i industien har været konstant gennem det  

 sidste årti.
En rapport fra 1992, udgivet af Industri- og Handelsstyrelsen, bidrager,  

 via en analyse af de reelt nye virksomheder, der er oprettet i perioden fra  

 1985 til 1989, til belysningen af de nye virksomheders beskæftigelseseffekt  

 og udviklingsmuligheder.
Et uddrag af analysens hovedresultater viser:
 - At der i perioden er oprettet 15.000-18.000 virksomheder om året.
- At den direkte beskæftigelsesmæssige effekt af 15.000 nye virksomheder i  

 oprettelsesåret er 20.000-25.000 personer.
Heraf er knap 11.000 ansatte.
 - At 1/8 af de nye virksomheder har ansatte allerede i oprettelsesåret.
- At af de 15.600 virksomheder, der startede i 1985, var ca. 52 pct.  

 fortsat aktive ved udgangen af 1989. 14 pct. havde i 1989 en omsætning på  

 over 1 mio.kr. og 3 pct. svarende til 500 virksomheder havde en omsætning på  

 over 5 mio.kr.
Overlevelsesraten er betydeligt lavere for detailhandel end  

 for andre brancher.
- At i de overlevende virksomheder udgjorde eksporten 11 pct. af  

 omsætningen.
Antal ansatte i de overlevende virksomheder udgjorde 18.000 i  

 1989 mod 9.400 i 1985.
 - At etableringsandelen i perioden mellem 1985 og 1989 har været 5,3 pct.  

 (nye virksomheder i pct. af det samlede antal momsregistrerede virksomheder).  

 Etableringsandelen ligger på linie med andelen i de andre nordiske lande, i  

 underkanten af etableringsandelen i UK, noget under andelen i Frankrig og  

 betydeligt under etableringsandelen i Tyskland.
De virksomheder, der startede i 1985 og som fortsat var aktive i 1989,  

 havde i 1989 en direkte beskæftigelseseffekt på ca. 25.000 personer, heraf  

 18.000 ansatte.
Ca. 1/3 af de ansatte findes i fremstillingsvirksomheder.
Der  

 er i gennemsnit ansat 1,7 person i de overlevende virksomheder.
Det højeste  

 gennemsnitlige antal ansatte findes i fremstillingsvirksomheder (4,1 ansat  

 pr. virksomhed).
 Specielt i lyset af den beskæftigelsessituation, der har udviklet sig op  

 gennem slutningen af 1980'erne og begyndelsen af 1990'erne, er det afgørende,  

 at der skabes erhvervsvilkår, der øger antallet af nyetablerede virksomheder,  

 og at overlevelsesmulighederne forbedres ved at øge iværksætternes  

 kompetence.
2. Forslagets formål På denne baggrund fremsættes hermed et lovforslag om tilskud til  

 iværksættere.
 Forslaget skal i øvrigt ses i sammenhæng med de initiativer, der er taget  

 i forbindelse med Regeringens forslag til reform af arbejdsmarkedspoltikken.  

 Det er således i Regeringens forslag til lov om en aktiv  

 arbejdsmarkedspolitik foreslået, at den heri beskrevne etableringsydelse (som  

 erstatter den nuværende iværksætterydelse) kun kan tildeles ledige  

 dagpengemodtagere, der, udover at opfylde lovens nærmere bestemmelser, har  

 fået godkendt forretningsgrundlaget for den pågældende virksomhed efter  

 nærværende lovs bestemmelser.
 Forslaget skal endelig ses i sammenhæng med den yderligere opprioritering,  

 der forventes at ske af de nuværende erhvervsfremmeordninger rettet specielt  

 mod iværksættere og mindre virksomheder.
I en samlet betragtning har den indsats, der hermed gennemføres, karakter  

 af en reform af iværksætterpolitikken.
De principper, der med dette forslag  

 grundfæstes, drejer iværksætterpolitikken fra det arbejdsmarkedsorienterede  

 over mod det erhvervspolitiske perspektiv.
 Forslaget indebærer, at der forud for tildeling af offentligt tilskud til  

 iværksættere skal ske en godkendelse af virksomhedens forretningsgrundlag.  

 Koblingen til forslaget om lov om en aktiv arbejdsmarkedspolitik indebærer,  

 at dette krav også gælder for iværksættere, der modtager etableringsydelse.
 Formålet med forslaget er således flerstrenget: 1) iværksætterens  

 kompetence forøges, 2) overlevelsesmulighederne for den enkelte virksomhed  

 forøges, 3) der skabes beskæftigelse, og 4) den offentlige støtte til  

 iværksættervirksomheder gives på et markedsorienteret grundlag.
Advarselslamperne skal tændes for uholdbare projekter, så iværksætterne  

 ikke spilder kræfter og penge på urealistiske planer.
Modsat skal  

 iværksættere med gode projekter tilbydes vejledning om, hvordan de lettest  

 muligt kommer igang, samt motiveres til at søge uddannelse og rådgivning, der  

 kan sætte skub i projekterne.
Et iværksætterklippekort vil kunne motivere iværksætteren til at uddanne  

 sig eller benytte rådgivning til at styrke iværksætterprojektet.
Dermed  

 skabes på sigt grundlaget for en bedre erhvervs- og beskæftigelsesmæssig  

 udvikling.
 Den samfundsmæssige målsætning, der hermed søges opfyldt, er naturligvis  

 at få antallet af iværksættervirksomheder til at stige, men også at få de  

 nyetablerede virksomheders overlevelseschancer forøget.
Iværksættere har i etableringsfasen et stort behov for rådgivning og  

 uddannelse, men midlerne til at købe disse ydelser er ofte begrænsede.
Ofte  

 er behovet, hvis det overhovedet er erkendt, lavt prioriteret af  

 iværksætteren i den økonomisk set vanskelige startfase.
Forslaget bygger på det princip, at der etableres en enstrenget  

 administration af en effektiv og markedsorienteret ydelse.
Det hensyn, der  

 går forud for alle øvrige, er, at statens støtte til etablering af nye  

 virksomheder primært er betinget af en vurdering af virkomhedens mulige  

 overlevelse på markedet.
3. Lovforslagets hovedindhold Det foreslås, at industriministeren gives bemyndigelse til at yde tilskud  

 til omkostninger forbundet med rådgivning og uddannelsesaktiviteter.  

 Tilskuddet udgør op til 70% af udgifterne inden for en ramme på 30.000 kr.  

 Tilskuddet ydes til personer, der efter ansøgning og godkendelse af  

 forretningsgrundlag for den virksomhed, de agter at drive som  

 hovedbeskæftigelse, afholder dokumenterede udgifter til visse typer af  

 rådgivning og uddannelse.
For at sikre et tilstrækkeligt incitament til at  

 udarbejde forretningsplan, vil tilskudsprocenten som udgangspunkt blive  

 fastsat til 70%. Tilskudsprocenten vil senere kunne nedsættes i lyset af de  

 indvundne erfaringer.
 Der stilles i forslaget krav om, at ansøgeren af tilskud forlods  

 sandsynliggør, at virksomheden etableres på et så grundigt gennemtænkt og  

 bearbejdet forretningsgrundlag, at der er en reel mulighed for, at  

 virksomheden vil kunne overleve.
 Dette princip vil gælde både for tildeling af klippekortsydelsen og for  

 retten til at kunne oppebære den såkaldte etableringsydelse i medfør af  

 arbejdsministerens lovforslag om en aktiv arbejdsmarkedspolitik.
 Iværksætteren skal med andre ord i en foreløbig forretningsplan beskrive,  

 at den nystartede virksomhed hviler på et realistisk grundlag.
 Beskrivelseskravet vil tvinge iværksætteren til at foretage de  

 beregninger, undersøgelser og overvejelser, som under alle omstændigheder  

 skal foretages på et tidspunkt, men som ofte foretages alt for sent, og ofte  

 ikke før virksomhedens udvikling og eksistens er truet.
Der er altså tale om, at udarbejdelsen af den foreløbige forretningsplan,  

 der beskriver grundlaget for virksomhedens etablering og drift, ikke blot har  

 en formel betydning i forbindelse med godkendelse, men også en pædagogisk  

 virkning.
Iværksætteren tvinges kort sagt til at se realiteterne i øjnene,  

 før det er for sent.
Det er et afgørende princip, at selve godkendelsen af ansøgningen har  

 karakter af en samtale, der rummer vejledning og rådgivning med udgangspunkt  

 i den udarbejdede forretningsplan.
Som følge heraf vil der skulle stilles  

 ganske store kvalifikationsmæssige krav til de personer, der udpeges til at  

 foretage godkendelsen.
Princippet i selve iværksætterklippekortet er, at det er de behov for  

 rådgivning og uddannelse, der opstår i iværksætterens helt særegne situation,  

 der skal afgøre, hvilke rådgivnings- og uddannelsesaktiviteter den enkelte  

 skal deltage i.
Det er altså situationen i den enkelte iværksættervirksomhed  

 og den enkelte iværksætters kompetence, der styrer valget af f.eks.  

 kursusaktiviteter m.v.
Der er således heller intet krav om, i hvilken grad den enkelte  

 iværksætter skal udnytte den maksimale ramme på 30.000 kr. på  

 iværksætterklippekortet.
Det er helt op til iværksætteren selv, inden for de  

 2 år efter tildelingen af kortet, at afgøre, om deltagelse i en given  

 aktivitet er nødvendig.
 Tilskuddet til deltagelse i rådgivnings- og uddannelsesaktiviteter, der  

 ligger inden for lovens område, gives efter dokumentation for afholdelse af  

 udgifterne.
Der etableres en klageinstans i form af et ankenævn, der med  

 repræsentation af myndigheder, organisationsrepræsentanter og  

 iværksætterrepræsentanter behandler eventuelle klager.
Ankenævnets  

 sekretariat placeres i Industri- og Handelsstyrelsen.
Anker skal indgives  

 senest 4 uger efter meddelsen om afgørelsen.
Det forudsættes, at selve vurderingen af de enkelte iværksætteres  

 forretningsplaner foretages af etableringsvejledere placeret regionalt.
Selve  

 den administrative organisation af ordningen kan dog med fordel  

 centraliseres, idet der vil være tale om etablering af en række  

 udbetalingsrutiner, der langt hen ad vejen kan operationaliseres via EDB.
 Loven vil blive taget op til revision efter 2 år.
4. Høring Lovforslaget sendes i høring samtidig med fremsættelsen i Folketinget.
5. Beskæftigelsesmæssige konsekvenser I de beregninger, der er foretaget i forbindelse med udarbejdelsen af  

 lovforslaget, er det forudsat, at ca. 15.000 iværksættere om året får tildelt  

 iværksætterklippekort.
Det skønnes, at overlevelsesraten for  

 iværksættervirksomheder årligt forbedres således, at der i en gennemsnitlig  

 betragtning kun sker et årligt frafald af virksomheder på ca. 8%. I  

 beregningerne er det endvidere forudsat, at gennemgangen af forretningsplaner  

 vil medføre at en del af ansøgerne afvises eller selv indser, at  

 forretningsgrundlaget for deres virksomhed er så ringe, at tanken om  

 etablering opgives eller udskydes.
 6. Administrative og statsfinansielle konsekvenser.
 Der afsættes en ramme på 200 mio. kr. i 1994 til ordningen.
Inden for rammerne afholdes udgifter til administration af tilskudsordningen.
I forbindelse med den regionale koordinering forventes der tilført ressourcer til TIC-systemet.
Ved fuld udnyttelse af ordningen forventes, at den centrale administration af tilskudsordningen vil kunne medføre en ressourcebelastning på 15-20 årsværk.
Indenfor rammen skal endvidere afholdes udgifter til vederlag til ankenævnsmedlemmer.
Bemærkninger til lovforslagets enkelte bestemmelser Til § 1.
Der foreslås indført en tilskudsordning, der giver mulighed for, at  

 personer, der starter ny virksomhed, kan modtage tilskud til udgifter, der er  

 afholdt til rådgivning og uddannelsesaktiviteter, der har direkte relation  

 til virksomhedens drift.
Formålet med tilskuddet er at medvirke til, at  

 iværksættere kvalificeres til at drive virksomhed på et forretningsmæssigt  

 kvalificeret grundlag, så virksomhedernes overlevelseschancer forøges.  

 Tilskuddet tildeles kun efter ansøgning og på baggrund af godkendelse af en  

 forretningsplan for den pågældende virksomhed.
I stk.2. foreslås det, at alle personer, der opfylder lovens  

 bestemmelser, kan ansøge om godkendelse af forretningsplan og hermed gøre sig  

 berettigede til at modtage iværksætterklippekort.
Det er en forudsætning for  

 tildeling og brug af klippekortsydelsen, at den virksomhed, hvis  

 forretningsgrundlag er godkendt, faktisk drives af modtageren, og at drift af  

 den pågældende virksomhed udgør hovedbeskæftigelsen for den pågældende.
 Der vil blive udarbejdet et ansøgningsskema, som ansøgeren skal udfylde og  

 indsende til den administrative myndighed . I skemaet skal der redegøres for  

 virksomhedstypen m.v., krav om evt autorisation/tilladelser, typen af  

 produkter, virksomhedens adresse og visse personlige oplysninger om  

 ansøgeren.
 Til § 2.
Bestemmelsen angiver rammerne for tilskud til rådgivning og  

 uddannelsesaktiviteter.
I stk. 1 . foreslås det, at iværksætteren kan  

 få dækket op til 70% af de berettiget afholdte udgifter op til en samlet  

 ramme på 30.000 kr.
Tilskudsprocenten vil som udgangspunkt blive fastsat til  

 70%, men vil kunne nedsættes af industriministeren, hvis der viser sig behov  

 herfor.
I stk.2. anføres det dog, at de udgifter, der afholdes i  

 forbindelse med godkendelse af forretningsplan, d.v.s. udgifter til dækning  

 af etableringsvejlederens arbejde, dækkes med 100% inden for en ramme på  

 3.000 kr.
En maksimal udnyttelse af klippekortet vil således medføre et  

 tilskud på i alt 21900 kr (3.000 kr. dækkes 100% (= 3.000 kr.) og de  

 resterende 27.000 kr. dækkes 70% ( = 18.900 kr). Tilskuddet udbetales til  

 virksomheden og er skattepligtigt på linie med andre erhvervstilskud ved  

 opgørelsen af den skattepligtige indkomst efter de almindeligt gældende  

 regler.
Udgifter afholdt til aktiviteter efter lovens bestemmelser er  

 fradragsberettigede i det omfang, der er tale om fradragsberettigede  

 driftsomkostninger.
Baggrunden for, at der kræves mindst 30% selvfinansiering, er ønsket om,  

 at iværksætteren, med dette økonomiske engagement i rådgivnings- og  

 uddannelsesaktiviteter, vil være mere kvalitetsbevidst i sit valg.
Endvidere  

 vil incitamentet til misbrug være begrænset.
I stk. 3. foreslås det, at tilskuddet udbetales på baggrund af  

 gyldig dokumentation for afholdelse af udgifterne.
Ydelsen gives til  

 udgifter, der falder inden for ordningens rammer og inden for det skitserede  

 budget, iværksætteren har anført i sin forretningsplan, jf. §4, stk.3.
Industriministeren foreslås iflg. stk.4. bemyndiget til at  

 fastsætte nærmere retningslinier for den administrative procedure i  

 forbindelse med udbetalingerne.
Industriministeren foreslås ligeledes  

 bemyndiget til at udarbejde bestemmelser om, hvilke typer af udgifter der kan  

 ydes tilskud til.
Det vil herunder blive fastslået, hvad der forstås ved  

 rådgivning.
Egentlig rådgivning fra advokater og revisorer vil være omfattet;  

 hvorimod betaling til f.eks. revisor i forbindelse med bogføring og revision,  

 samt eksempelvis advokatudgifter i forbindelse med køb eller salg af anlæg  

 ikke er omfattet.
Til § 3 Iværksætterklippekortet kan ydes til alle former for etablering af ny  

 lovlig virksomhed, med visse erhvervsmæssige begrænsninger.
Godkendes en  

 ansøger som modtager af klippekortet for en virksomhed, der senere viser sig  

 at blive drevet på ulovlig basis, kan dette danne grundlag for bortfald af  

 den pågældende persons ret til iværksætterklippekortet.
Reglen i stk. 1. om, at der skal være tale om en ny virksomhed,  

 indføres med det formål at afgrænse modtagergruppen til iværksættere, d.v.s.  

 personer der tidligst 6 mdr. forud for ansøgningsdatoen har ladet den  

 virksomhed, der danner grundlag for ansøgningen, momsregistrere.
Reglen skal  

 endvidere forhindre misbrug, f.eks. i forbindelse med virksomheders  

 navneskift osv.
Forretningsplanens godkendelse vil således bl.a. afhænge af,  

 om der er tale om etablering af en reelt ny selvstændig driftsenhed.
I stk. 1., nr. 1 foreslås, at de primære fiskeri- og  

 landbrugserhverv er udelukket fra godkendelse.
Dette skyldes, at der inden  

 for disse erhverv er en overkapacitet, og der ydes fra det offentliges side  

 støtte til diverse afviklingsordninger inden for erhvervene.
Erhverv, der  

 ligger uden for den primære fødevaresektor, men som ligger inden for  

 fødevareområdet, er ikke undtaget fra godkendelse.
De erhvervsområder, inden for hvilke etablering er reguleret og begrænset,  

 foreslås i stk. 1., nr. 2 udelukket fra godkendelse.
Det gælder  

 således f.eks. visse erhverv inden for sundhedsområdet (læger, apotekere).
Reglen i stk. 1., nr. 3 er foreslået med det primære sigte at  

 modvirke den eventuelle misbrugssitiuation, der kan opstå ved, at der sker en  

 virksomhedsovertagelse mellem tæt forbundne familiemedlemmer, f.eks  

 ægtefæller eller far og søn.
Det er væsentligt for godkendelse af  

 forretningplanen, at der er tale om en iværksættersituation, d.v.s. at der  

 skal være tale om en reel etablering af en selvstændig ny driftsenhed.
 I stk. 2. foreslås, at industriministeren bemyndiges til at kunne  

 fastsætte nærmere bestemmelser om erhverv, der er undtaget fra loven i medfør  

 af stk. 1. Industriministeren udarbejder en liste over erhverv, der ikke  

 falder ind under lovens område.
 Til § 4.
Det foreslås i stk. 1., at industriministerens godkendelse af  

 forretningsplan for den virksomhed, der danner baggrund for ansøgning og  

 iværksætterklippekort, sker på baggrund af indstilling fra en godkendt  

 etableringsvejleder.
Regler om etableringsvejledere findes i § 7.
 Det er en af iværksætteren udarbejdet skitse til forretningsplan, der  

 danner grundlag for en eller flere samtaler mellem iværksætteren og  

 etableringsvejlederen, jf. stk. 4.
 Samtalen skal danne grundlag for vurderingen af iværksætterens projekt og  

 hermed for afgørelsen af, om der kan udarbejdes en forretningsplan, der kan  

 godkendes, og om der skal tildeles iværksætterklippekort eller ej.
Reglen i stk. 2. angiver, at forretningsplanen, der er en foreløbig  

 beskrivelse af grundlaget for virksomhedens etablering og drift, skal  

 indeholde et foreløbigt budget over anvendelse af iværksætterklippekort.
Hvad  

 angår tildeling af et klippekort, skal der tages højde for, at iværksætterens  

 behov for rådgivning m.v. kan ændres med tiden, og klippekortstanken baseres  

 netop på det princip, at ydelsen modsvarer den enkeltes behov inden for visse  

 næmere afstukne rammer.
Rammerne består i, at der naturligvis skal være en  

 sammenhæng og fornuft imellem virksomhedsdriften og klippekortets anvendelse.
Godkendelsesgrundlaget kan bestå i et budgetoverslag med angivelse af  

 typer af ydelser.
Eksempelvis som nedenfor:
 Kurser:
 Januar år 1:
I stk. 3. er det foreslået, at forretningsplanen kun kan godkendes  

 i det omfang, det skønnes, at der er rimelige udsigter til, at virksomheden  

 vil kunne overleve.
I denne bedømmelse af virksomhedens  

 overlevelsesmuligheder indgår også en vurdering af virksomhedens  

 markedsmuligheder og af iværksætterens forudsætninger.
I stk. 5. foreslås det, at industriministeren bemyndiges til at  

 fastsætte nærmere bestemmelser for ansøgningsprocedurer, krav til  

 forretningsorden og godkendelse heraf.
Der vil i den forbindelse blive lagt  

 vægt på, at forretningsplanen typisk bør indeholde de oplysninger, der også  

 vil danne grundlag for et pengeinstituts vurdering af virksomheden og dens  

 kreditværdighed.
Der vil således ikke være tale om nogen egentlig belastning  

 af iværksætteren, da han/hun under alle omstændigheder på et eller andet  

 tidspunkt i forbindelse med optagelse af lån/kredit i et pengeinstitut skal  

 udarbejde et lignende dokument.
Da der er sammenhæng med  

 etableringsydelsesbestemmelserne i forslag til lov om en aktiv  

 arbejdsmarkedspraktik, vil bestemmelserne blive fastsat efter drøftelser med  

 arbejdsministeren.
 Til § 6.
 Bestemmelsen angiver, i hvilke tilfælde retten til modtagelse af tilskud  

 til uddannelses- og rådgivningsydelser efter iværksætterklippekortet  

 bortfalder.
 I stk. 1., nr. 1 og 2 er der tale om bestemmelser, der vedrører de  

 tilfælde, hvor der er tale om, at der ikke længere aktivt drives virksomhed  

 på grund af modtagerens død eller på grund af virksomhedsophør.
 I stk.1., nr. 3 findes en bestemmelse om, at retten til refusion  

 efter iværksætterklippekortet bortfalder, hvis brugen afviger væsentligt fra  

 grundlaget for godkendelsen, d.v.s forretningsgrundlaget eller budgettet over  

 anvendelsen af iværksætterklippekortet.
 Til § 7.
 Industriministeren kan godkende og udpege etableringsvejledere.
 Det er et afgørende princip, at selve godkendelsen af ansøgningen om  

 tildeling af iværksætterklippekort har karakter af en samtale, der rummer  

 vejledning og rådgivning med udgangspunkt i den udarbejdede forretningsplan.  

 Som følge heraf vil der skulle stilles ganske store kvalifikationsmæssige  

 krav til de personer, der udpeges til at foretage godkendelsen.
 I stk. 2. er præciseret, at godkendelse som etableringsvejleder  

 forudsætter, at man har forretningsmæssig kompetence og erfaring samt et godt  

 kendskab til det lokalområde, der skal serviceres.
Det foreslås i stk. 3. at en udpegning som godkendt  

 etableringsvejleder gælder i maksimalt 2 år.
Der vil dog være mulighed for,  

 at den enkelte vejleder vil kunne udpeges i flere perioder.
I stk. 4. foreslås det, at industriministeren bemyndiges til at  

 fastsætte nærmere bestemmelser om, hvem der kan udpeges, og vilkårene for  

 etableringsvejledere.
Herunder vil blive bestemt, hvor mange  

 etableringsvejledere, der skal udpeges, og med hvilken geografisk tæthed.
 Til § 8.
 Det er etableringsvejlederen, der repræsenterer ordningen over for  

 iværksætteren, og det er etableringsvejlederens indstillinger, der danner  

 grundlag for den afgørelse, der træffes af den administrative myndighed.  

 Bestemmelsen i stk. 1. åbner mulighed for at tilbagekalde  

 etableringsvejleders godkendelse, hvis det findes, at en vejleder ikke  

 opfylder de krav, der følger heraf, kompetencemæssigt og habilitetsmæssigt.
Til § 5 Der foreslås i stk. 1.-3. etableret et klagenævn, for hvilket  

 afgørelser om forkastelse af forretningsplan kan indbringes inden 4 uger  

 efter, at afgørelsen er meddelt til ansøgeren.
Industriministeren udpeger medlemmerne efter samråd med arbejdsministeren  

 og efter indhentet udtalelse hos relevante organisationer, idet det må  

 sikres, at medlemmerne har indsigt i iværksætteres vilkår.
Industri- og  

 Handelsstyrelsen fungerer som sekretariat for klagenævnet.
Det er væsentligt,  

 at klagenævnets aktivitet er smidig og hurtig.
Der må påregnes udgifter til  

 nævnsmedlemmernes vederlag i størrelsesordenen 1,0 mio. kr., ligesom det  

 forventes, at klagenævnsaktiviteten vil betyde, at Industri- og  

 Handelsstyrelsen må tilføres ekstra personaleressourcer i størrelsesordenen 2  

 årsværk.
I stk. 4. bestemmes det, at afgørelser truffet af klagenævnet ikke  

 kan indbringes for anden administrativ myndighed.
Det foreslås i stk.  

 5., at industriministeren bemyndiges til at fastsætte de nærmere regler  

 for klagenævnets virksomhed.
Til § 9 Det foreslås, at industriministeren kan henlægge sine bemyndigelser til  

 Industri- og Handelsstyrelsen.
Det foreslås, at industriministeren bemyndiges  

 til at fastsætte nærmere regler for klageadgangen ved henlæggelse af  

 beføjelserne til Industri- og Handelsstyrelsen.
Til § 10 Det foreslås, at loven træder i kraft den 1. januar 1994. Det foreslås  

 dog, at industriministeren kan lade loven eller dele heraf træde i kraft  

 tidligere.
Det foreslås i stk. 2, at industriministeren kan suspendere  

 ordningen, såfremt der ikke er den fornødne bevillingsmæssige hjemmel til at  

 fortsætte udbetalingen af tilskud.
Loven skal ikke notificeres i forhold til EØF-traktatens  

 statsstøtteregler, da ordningen falder ind under EF-kommissionens  

 bagatelregel (de minimis). Til § 11 Loven gælder ikke for Færøerne og Grønland.
