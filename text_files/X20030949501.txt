Indbetaling til  

 ophørspension for selvstændigt erhvervsdrivende  delsalg  ikke  

 passiv  

 virksomhed Spørgsmål Vil det efter Ligningsrådets opfattelse være  

 muligt at anvende reglerne om indskud på ratepension, jf.  

 Pensionsbeskatningsloven § 15 A, i forbindelse med ophør af udlejning af  

 gartneri og efterfølgende salg af jord til byggegrunde? Svar Ja, A kan indskyde fortjenesten på en  

 pensionsordning, hvis de øvrige betingelser i § 15 A er opfyldt.
Beskrivelse af de faktiske forhold Pensionsbeskatningsloven § 15 A bestemmer, at  

 personer, der opnår en skattepligtig fortjeneste i forbindelse med afståelse  

 af  

 deres erhvervsmæssige virksomhed eller en andel af denne, kan indskyde  

 fortjenesten på en pensionsordning og derved få fradrag for det indskudte  

 beløb.
 Bestemmelsen omfatter personer over 55 år, der har  

 drevet selvstændig virksomhed i mindst 10 år.
 As revisor oplyser, at A (67 år) siden 1961 har  

 drevet gartnerivirksomhed.
 Aktiviteterne i gartnerivirksomheden blev pr. 1.  

 januar 1994 overdraget til et selskab (B ApS), hvor A ejer samtlige anparter.  

 Selskabet har efterfølgende drevet dels gartnerivirksomheden, dels et  

 traditionelt landbrug med planteavl.
I personligt regi er der siden 1. januar 1994  

 drevet udlejningsvirksomhed, som forpagter landbrugs- og gartneribygninger,  

 jord og landbrugsmaskiner til selskabet.
Udlejningen er dog nedtrappet i takt  

 med, at maskinerne er udfaset (nyanskaffelser er foretaget i selskabets  

 regi).  

 Selskabet erhverver i 1997 en del af landbrugsjorden, som sælges fra As  

 personlige virksomhed.
På grund af beliggenhed i byzone og  

 arbejdsmiljølovgivning er det ikke muligt at sælge gartnerivirksomheden eller  

 at drive denne videre.
Det er derfor besluttet at ophøre med  

 gartnerivirksomheden den 31. maj 2003, således at selskabets eneste aktivitet  

 herefter er landbrug, samt en mindre portefølje af værdipapirer (ca. 15 % af  

 balancesummen før afvikling).
A har planlagt at sælge den del af jorden, som  

 ligger i byzone, og hvorpå bygningerne der har været anvendt til  

 gartnerivirksomheden ligger.
Dette salg forventes at indbringe en  

 nettofortjeneste på ca. 4 mio. kr. før skat.
 A ønsker i forbindelse med afståelsen at indskyde  

 fortjenesten ved salg af jorden på en pensionsordning efter  

 Pensionsbeskatningsloven § 15 A, idet han har drevet erhvervsmæssig  

 virksomhed  

 siden 1961, omend den konkrete udlejningsvirksomhed kun har været drevet  

 siden  

 1. januar 1994.
 Det er revisors opfattelse, at bestemmelserne  

 omkring passiv virksomhed, for så vidt angår udlejning af fast ejendom, ikke  

 finder anvendelse, idet der dels er tale om ejendom omfattet af  

 Vurderingsloven  

 § 33, og dels at der er tale om udlejning til et selskab, som har en  

 ejerkreds,  

 der er 100 % identisk med udlejningsvirksomhedens.
Told- og Skattestyrelsens indstilling og  

 begrundelse Af de af revisor nævnte grunde kan Styrelsen  

 tiltræde, at reglerne om passiv virksomhed i Pensionsbeskatningsloven § 15 A  

 stk. 3 og 4 ikke finder anvendelse.
A kan derfor indskyde avancen på en  

 pensionsordning efter Pensionsbeskatningsloven § 15 A.
 Det forudsættes, at de øvrige betingelser i  

 bestemmelsen er opfyldt, og at A udfylder erklæring efter  

 Pensionsbeskatningsloven § 15 A stk. 8 (blanket 02.032 eller 02.033).
 Styrelsen indstillede derfor, at spørgsmålet  

 besvaredes med "Ja".
 Ligningsrådet  

  

  

 tiltrådte indstillingen.
