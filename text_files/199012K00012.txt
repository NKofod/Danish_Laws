Nr LSF 12 Forslag til Lov om offentlig mobilkommunikation (GSM-mobilnet) Fremsat af Kommunikationsministeren (Torben Rechendorff) den 3. oktober 1990 Vedtaget ved tredjebehandling den 8. november 1990 Lov nr. 744 af 14/11/1990 § 1. Kommunikationsministeren kan meddele tilladelse til  

 etablering og drift af eet offentligt mobilkommunikationsnet (GSM-mobilnet) i konkurrence med teleDanmark A/S' tilsvarende net.
Et sådant alternativt net må tidligst sættes i drift den 1. marts 1992.
 Stk. 2. Kommunikationsministeren meddeler med virkning fra den 1.  

 marts 1992 teleDanmark A/S tilladelse til at etablere og drive eet offentligt  

 GSM-mobilnet.
 Stk. 3. Tilladelse efter stk. 1 og stk. 2 omfatter tillige udbudet  

 af de til GSM-mobilnettet naturligt hørende basale tjenester.
 Stk. 4. Kommunikationsministeren fastsætter de nærmere vilkår for  

 tilladelser efter stk. 1 og 2. I vilkårene kan der fastsættes bestemmelser om  

 bl.a.:
 1) Overholdelse af EF-regler, der er umiddelbart anvendelige, og de  

 bestemmelser, der af kommunikationsministeren meddeles  

 tilladelsesindehaveren.
 2) Overholdelse af vedtagelser truffet i det internationale samarbejde på  

 telekommunikationsområdet.
 3) Vederlagsfri medvirken fra tilladelsesindehavernes side i  

 internationale samarbejdsorganisationer samt i specifikationsarbejdet for  

 GSM-mobilnet og -tjenester.
 4) Takstprincipper og takstfastsættelse.
 5) Abonnementsvilkår, herunder vilkår for andre tjenesteudbyderes brug af  

 GSM-mobilnettet.
 6) Tjenestens udbygningsgrad, herunder geografisk og tidsmæssigt.
 7) Samarbejde med andre netoperatører.
 8) Frekvensmæssige forhold.
 9) Forstyrrelsesproblemer.
 10) Sikring og opretholdelse uden udgifter for staten af samfundsvigtig  

 telekommunikation under ekstraordinære forhold.
 Stk. 5. Til tilladelse i henhold til stk. 1 kan endvidere knyttes  

 vilkår, som indgår i det offentlige udbud, jf. § 3, eller som i øvrigt er  

 fastsat i forbindelse med udvælgelsen af tilladelsesindehaver på grundlag af  

 det offentlige udbud, jf. § 3.
 Stk. 6. Til tilladelse i henhold til stk. 2 kan  

 kommunikationsministeren fastsætte vilkår af samme art, som måtte blive  

 fastsat i henhold til stk. 5.
 Stk. 7. Tilladelserne er unddraget retsforfølgning og kan kun  

 overdrages direkte eller indirekte til andre med kommunikationsministerens  

 samtykke.
 § 2. Kommunikationsministeren kan tilbagekalde tilladelsen, hvis  

 tilladelsesindehaveren træder i betalingsstandsning eller likvidation eller  

 kommer under konkurs.
 Stk. 2. Såfremt vilkår fastsat i medfør af § 1, stk. 4-6, ikke  

 overholdes, eller såfremt tilladelsen overdrages i strid med § 1, stk. 7, kan  

 kommunikationsministeren tilbagekalde tilladelsen.
Stk. 3. Ved overtrædelse af vilkår fastsat i medfør af § 1, stk.  

 4-6, kan kommunikationsministeren pålægge en tilladelsesindehaver en bod på  

 indtil 1 mio. kr.
Kommunikationsministeren kan endvidere pålægge dagbøder på  

 indtil 50.000 kr. pr. dag med henblik på at fremtvinge, at  

 tilladelsesindehaveren opfylder vilkår fastsat i medfør af § 1, stk. 4-6. Der  

 er udpantningsret for beløbene.
 Stk. 4. Såfremt tilladelsesindehaveren ikke betaler bod eller  

 dagbøder pålagt i medfør af stk. 3, kan tilladelsen tilbagekaldes.
Stk. 5. Tilladelsen kan tilbagekaldes pr. 1. marts 1997 med eet  

 års varsel.
Tilbagekaldes tilladelsen ikke pr. 1. marts 1997, løber  

 tilladelsen uden ansøgning videre i perioder på 5 år.
Ved udløbet af disse  

 5-års-perioder kan tilladelsen tilbagekaldes med eet års varsel.
Tilladelsen  

 kan i øvrigt tilbagekaldes, såfremt kommunikationsministeren skønner det  

 nødvendigt.
 § 3. Kommunikationsministeren meddeler tilladelse i medfør af § 1,  

 stk. 1, på grundlag af en udvælgelse, som finder sted efter et offentligt  

 udbud.
 Stk. 2. Kommunikationsministeren fastsætter de nærmere vilkår for  

 det i stk. 1 nævnte udbud.
 Stk. 3. Såfremt en tilladelse givet i medfør af § 1, stk. 1 eller  

 2, opgives af tilladelsesindehaveren eller tilbagekaldes af  

 kommunikationsministeren, kan en ny tilladelse meddeles efter § 1, stk. 1.
 § 4. Kommunikationsministeren fastsætter nærmere vilkår med  

 henblik på en effektiv udnyttelse af radiofrekvensspektret, herunder  

 overholdelse af relevante tekniske bestemmelser, i forbindelse med udstedelse  

 af tilladelse i henhold til lov om radiokommunikation til anlæg og drift af  

 de for nettet nødvendige radioanlæg.
 § 5. Telekommunikationsanlæg, som etableres af indehaveren af en  

 tilladelse udstedt i medfør af § 1, vil i henseende til anvendelsen af lov  

 nr. 96 af 31. marts 1965 om ekspropriationer under Ministeriet for Offentlige  

 Arbejder være at sidestille med telekommunikationsanlæg, der udføres af  

 staten eller et koncessioneret selskab, jf. nævnte lovs § 1, stk. 1, litra d.
 § 6. Kommunikationsministeren kan fastsætte gebyrer, der opkræves  

 hos tilladelsesindehaverne, til dækning af de udgifter, som er forbundet med  

 administrationen m.v. af denne lov og administrative forskrifter udstedt i  

 medfør af denne.
 § 7. Kommunikationsministeren kan pålægge tilladelsesindehaverne  

 samt disses ansatte at hemmeligholde al kommunikation via nettet såvel som  

 navne på brugerne af nettet.
 Stk. 2. Bestemmelserne i borgerlig straffelovs § 152 og §§ 152  

 d-152 f finder tilsvarende anvendelse for den, der er eller har været  

 beskæftiget hos en tilladelsesindehaver eller hos en tilladelsesindehavers  

 datterselskaber.
 § 8. Loven træder i kraft dagen efter bekendtgørelsen i  

 Lovtidende.
 § 9. Loven gælder ikke for Færøerne og Grønland.
Oprindeligt fremsat forslag § 1. Kommunikationsministeren kan meddele tilladelse til  

 etablering og drift af eet offentligt mobilkommunikationsnet (GSM-mobilnet) i konkurrence med teleDanmark A/S' tilsvarende net.
Et sådant alternativt net må tidligst sættes i drift den 1. marts 1992.
 Stk. 2. Kommunikationsministeren meddeler med virkning fra den 1.  

 marts 1992 teleDanmark A/S tilladelse til at etablere og drive eet offentligt  

 GSM-mobilnet.
 Stk. 3. Tilladelse efter stk. 1 og stk. 2 omfatter tillige udbudet  

 af de til GSM-mobilnettet naturligt hørende, basale tjenester.
 Stk. 4. Kommunikationsministeren fastsætter de nærmere vilkår for  

 tilladelser efter stk. 1 og 2. I vilkårene kan der fastsættes bestemmelser om  

 bl.a.:
 1) Overholdelse af EF-regler, der er umiddelbart anvendelige, og de  

 bestemmelser, der af kommunikationsministeren meddeles  

 tilladelsesindehaveren.
 2) Overholdelse af vedtagelser truffet i det internationale samarbejde på  

 telekommunikationsområdet.
 3) Vederlagsfri medvirken fra tilladelsesindehavernes side i  

 internationale samarbejdsorganisationer samt i specifikationsarbejdet for  

 GSM-mobilnet- og tjenester.
 4) Takstprincipper og takstfastsættelse.
 5) Abonnementsvilkår, herunder vilkår for andre tjenesteudbyderes brug af  

 GSM-mobilnettet.
 6) Tjenestens udbygningsgrad, herunder geografisk og tidsmæssigt.
 7) Samarbejde med andre netoperatører.
 8) Frekvensmæssige forhold.
 9) Forstyrrelsesproblemer.
 10) Sikring og opretholdelse uden udgifter for staten af samfundsvigtig  

 telekommunikation under ekstraordinære forhold.
 Stk. 5. Til tilladelse i henhold til stk. 1 kan endvidere knyttes  

 vilkår, som indgår i det offentlige udbud, jf. § 3, eller som i øvrigt er  

 fastsat i forbindelse med udvælgelsen af tilladelsesindehaver på grundlag af  

 det offentlige udbud, jf. § 3.
 Stk. 6. Til tilladelse i henhold til stk. 2 kan  

 kommunikationsministeren fastsætte vilkår af samme art, som måtte blive  

 fastsat i henhold til stk. 5.
 Stk. 7. Tilladelserne er unddraget fra retsforfølgning og kan kun  

 overdrages direkte eller indirekte til andre med kommunikationsministerens  

 samtykke.
 § 2. Kommunikationsministeren kan tilbagekalde tilladelsen, hvis  

 tilladelsesindehaveren træder i betalingsstandsning eller likvidation eller  

 kommer under konkurs.
 Stk. 2. Såfremt vilkår fastsat i medfør af § 1, stk. 4-6, ikke  

 overholdes, eller såfremt tilladelsen overdrages i strid med § 1, stk. 7, kan  

 kommunikationsministeren tilbagekalde tilladelsen.
Stk. 3. Ved overtrædelse af vilkår fastsat i medfør af § 1, stk.  

 4-6, kan kommunikationsministeren pålægge en tilladelsesindehaver en bod på  

 indtil 1 mio. kr.
Kommunikationsministeren kan endvidere pålægge dagbøder på  

 indtil 50.000 kr. pr. dag med henblik på at fremtvinge, at  

 tilladelsesindehaveren opfylder vilkår fastsat i medfør af § 1, stk. 4-6. Der  

 er udpantningsret for beløbene.
 Stk. 4. Såfremt tilladelsesindehaveren ikke betaler bod eller  

 dagbøder pålagt i medfør af stk. 3, kan tilladelsen tilbagekaldes.
Stk. 5. Tilladelsen kan tilbagekaldes pr. 1. marts 1997 med eet  

 års varsel.
Tilbagekaldes tilladelsen ikke pr. 1. marts 1997, løber  

 tilladelsen uden ansøgning videre i perioder på 5 år.
Ved udløbet af disse 5  

 års-perioder kan tilladelsen tilbagekaldes med eet års varsel.
Tilladelsen  

 kan i øvrigt tilbagekaldes, såfremt kommunikationsministeren skønner det  

 nødvendigt.
 § 3. Kommunikationsministeren meddeler tilladelse i medfør af § 1,  

 stk. 1, på grundlag af en udvælgelse, som finder sted efter et offentligt  

 udbud.
 Stk. 2. Kommunikationsministeren fastsætter de nærmere vilkår for  

 det i stk. 1 nævnte udbud.
 Stk. 3. Såfremt en tilladelse givet i medfør af § 1, stk. 1 eller  

 2, opgives af tilladelsesindehaveren eller tilbagekaldes af  

 kommunikationsministeren, kan en ny tilladelse meddeles efter § 1, stk. 1.
 § 4. Kommunikationsministeren fastsætter nærmere vilkår med  

 henblik på en effektiv udnyttelse af radiofrekvensspektret, herunder  

 overholdelse af relevante tekniske bestemmelser, i forbindelse med udstedelse  

 af tilladelse i henhold til lov om radiokommunikation til anlæg og drift af  

 de for nettet nødvendige radioanlæg.
 § 5. Telekommunikationsanlæg, som etableres af indehaveren af en  

 tilladelse udstedt i medfør af § 1 vil i henseende til anvendelsen af lov nr.  

 96 af 31. marts 1965 om ekspropriationer under Ministeriet for Offentlige  

 Arbejder være at sidestille med telekommunikationsanlæg, der udføres af  

 staten eller et koncessioneret selskab, jf. nævnte lovs § 1, stk. 1, litra d.
 § 6. Kommunikationsministeren kan fastsætte gebyrer, der opkræves  

 hos tilladelsesindehaverne, til dækning af de udgifter, som er forbundet med  

 administrationen m.v. af denne lov og administrative forskrifter udstedt i  

 medfør af denne.
 § 7. Kommunikationsministeren kan pålægge tilladelsesindehaverne  

 samt disses ansatte at hemmeligholde al kommunikation via nettet såvel som  

 navne på brugerne af nettet.
 Stk. 2. Bestemmelserne i borgerlig straffelovs § 152 og §§ 152  

 d-152 f finder tilsvarende anvendelse for den, der er eller har været  

 beskæftiget hos en tilladelsesindehaver eller hos en tilladelsesindehavers  

 datterselskaber.
 § 8. Loven træder i kraft dagen efter bekendtgørelsen i  

 Lovtidende.
 § 9. Loven gælder ikke for Færøerne og Grønland.
Bemærkninger til lovforslaget Almindelige bemærkninger A.
De gældende regler Lovgrundlaget for den offentlige virksomhed på telekommunikationsområdet  

 udgøres af lov nr. 84 af 11. maj 1897 om telegrafer og telefoner med senere  

 ændringer samt af de såkaldte koncessionslove, lov nr. 377 af 30. juni 1919  

 med senere ændringer, lov nr. 77 af 13. marts 1922 og lov nr. 270 af 22. maj  

 1986. Hovedprincippet er, at staten har eneret på offentlig  

 telekommunikationsvirksomhed, men at kommunikationsministeren kan meddele  

 koncession til andre til varetagelse af de forskellige  

 telekommunikationstjenester.
Der er i overensstemmelse hermed meddelt  

 koncessioner til de fire regionale televirksomheder, KTAS, Jydsk Telefon,  

 Fyns Telefon og Tele Sønderjylland.
 I det omfang, der til brug for telekommunikationstjenesten anvendes radio,  

 skal der indhentes tilladelse i henhold til lov nr. 574 af 19. december 1969  

 om radiokommunikation med senere ændringer.
I medfør af koncessionslovgivningen og de i henhold hertil udfærdigede  

 koncessioner er de regionale televirksomheder eneberettigede til inden for og  

 til og fra deres respektive koncessionsområder at forestå drift og anlæg  

 vedrørende bl.a. mobiltelefontjenester - hvilket også vil omfatte et kommende  

 GSM-system.
Planlægning, anlæg og drift af mobilradiosystemet varetages af  

 Statens Teletjeneste for de regionale televirksomheder.
B.
Baggrunden for lovforslaget GSM-systemet er betegnelsen for et offentligt, fælleseuropæisk, digitalt,  

 celleopbygget, landmobilt radiokommunikationssystem, som Den Europæiske  

 Konference for Post- og Teleadministrationer, CEPT, påbegyndte  

 specificeringen af i 1982 i en arbejdsgruppe, som blev benævnt GSM (Groupe  

 Special Mobile).
EF's ministerråd har med Rådshenstilling 87/371/EØF af 25. juni 1987 om  

 samordnet indførelse af offentlig fælleseuropæisk digital celleopbygget  

 landmobilradiokommunikation i Fællesskabet opfordret medlemsstaterne til at  

 indføre GSM-systemet.
Samtidig blev der udstedt et Direktiv 87/372/EØF om de  

 frekvensbånd, der skal stilles til rådighed for tjenesten.
I  

 rådshenstillingen hedder det bl.a.: »Igangsættelsesdatoen for det  

 fælleseuropæiske digitale celleopbyggede mobilradiosystem bør ikke være  

 senere end 1991. De vigtigste byområder bør senest være dækket i 1993.  

 Hovedforbindelserne mellem disse byområder bør være dækket senest 1995«.
I september 1987 blev EF's beslutninger fulgt op på initiativ fra en række  

 CEPT-lande med et MoU (Memorandum of Understanding) mellem operatører og  

 administrationer i 16 europæiske lande - inklusive samtlige EF-lande - om  

 implementering af GSM-systemet fra 1991 i overensstemmelse med henstillingen  

 og direktivet.
Der er tale om en aftale, der skal sikre opfyldelse af  

 henstillingens målsætninger om GSM-systemets egenskaber i teknisk og  

 administrativ henseende, udbygningstempo og dækningsgrad samt den  

 driftsmæssige sammenhæng nationalt og europæisk.
 Rådshenstillingen og underskrivelsen af MoU'et fra dansk side er fulgt op  

 af et pålæg fra Generaldirektoratet for P&T til de regionale  

 televirksomheder om at etablere et GSM-system i Danmark i overensstemmelse  

 med henstillingen.
 GSM-systemet udgør teknologisk og i omfang af tilbudte tjenester en ny  

 generation i forhold til de kendte analoge mobiltelefonsystemer, der i  

 Danmark markedsføres af de regionale televirksomheder under betegnelserne  

 NMT450 og NMT900, og som medio 1990 har ca. 150.000 abonnenter.
GSM-systemet tilbyder en række offentlige teletjenester.
Det vil bl.a.  

 sige, at tjenesten skal stilles til rådighed for alle.
GSM-mobilnettet  

 opbygges således, at det vil kunne benyttes sammen med nuværende og  

 fremtidige offentlige telefon-, data- og ISDN-tjenester.
Etableringen af  

 systemet på europæisk niveau muliggør, at mobilterminalerne vil kunne  

 benyttes i de områder af andre lande, hvor systemet indføres.
Som en nyskabelse er den mobile terminal adskilt fra abonnementet gennem  

 indførelse af abonnentidentifikationskort (plastkort indeholdende bl.a.  

 abonnentdata), som kan benyttes i forskellige terminaler.
Kortet indeholder  

 tillige oplysninger om, hvilket tjenestesortiment abonnementet omfatter.
En  

 abonnent kan således ved hjælp af sit plastkort benytte GSM-systemet i  

 samtlige MoU-lande uden nødvendigvis at medbringe sin terminal.
I forbindelse  

 med høringen over lovudkastet har Industriministeriet oplyst, at  

 betalingskortloven foreslås ændret, således at industriministeren kan give  

 dispensation fra lovens kvitteringskrav.
Industriministeriet har endvidere  

 tilkendegivet, at »Såfremt de plastikkort, som benyttes som adgangstegn  

 til de nye mobiltelefonsystemer, omfattes af betalingskortloven, er det, i  

 følge forslaget, hensigten, at der vil blive meddelt dispensation for disse  

 telefonautomater.« EF-kommissionens initiativer vedrørende liberalisering af teletjenester  

 har ikke hidtil omfattet offentlige mobile tjenester.
Området er udtrykkeligt  

 undtaget fra et kommissionsdirektiv om liberalisering af teletjenester  

 vedtaget med hjemmel i Rom-traktatens art. 90. Direktivet blev meddelt  

 medlemsstaterne i juli 1990. Det må imidlertid forventes, at der fra EF's  

 side på et tidspunkt som udgangspunkt vil blive stillet krav om, at hver  

 medlemsstat tillader mindst to GSM-mobilnetoperatører.
 Bl.a. har Storbritannien, Frankrig, Forbundsrepublikken Tyskland, Finland,  

 Norge og Sverige truffet beslutning om at tillade to netoperatører på  

 GSM-området.
 Af hensyn til de tekniske og frekvensmæssige konsekvenser er det i praksis  

 kun muligt at tillade eet alternativt offentligt, landsdækkende GSM-mobilnet  

 ved siden af de regionale televirksomheders tilsvarende net i Danmark.
 To GSM-mobilnetoperatører med selvstændig adgang til at etablere egen  

 radioinfrastruktur vil kunne medføre en væsentlig forøgelse af antallet af  

 antennemaster.
 Opstilling af master skal ske under iagttagelse af kravene i  

 miljølovgivningen, herunder specielt planlovgivningen og  

 naturbeskyttelseslovgivningen.
I en række tilfælde må det imidlertid forventes, at de to netoperatører  

 vil have en gensidig interesse i at indgå aftaler om fællesudnyttelse af  

 master, hvorved antallet af master vil kunne reduceres.
Hertil kommer, at  

 placering af radionettets antenner i byområder typisk vil kunne ske uden  

 anvendelse af egentlige antennemaster.
 Det skal ligeledes bemærkes, at de offentlige televirksomheders master for  

 NMT900-tjenesten (ca. 100 master) vil blive genanvendt til  

 televirksomhedernes GSM-mobilnet.
 I industripolitisk og beskæftigelsesmæssig henseende vil en situation med  

 to netoperatører i stedet for een betyde en beskeden forøgelse af  

 beskæftigelsen ved installation og anlæg i opbygningsfasen.
 Forslaget forudsætter, at den alternative GSM-operatør kan opbygge egen  

 GSM-infrastruktur (central(er) og basisstationer).
GSM-systemet er - i modsætning til de i dag kendte mobiltelefonsystemer -  

 bl.a. kendetegnet ved en mulig adskillelse af tjenesteudbyderrollen (bl.a.  

 salg af abonnement) og netoperatørrollen.
Begge GSM-operatører må som  

 udgangspunkt forudsættes samtidig at være tjenesteudbydere.
I forbindelse med udstedelse af tilladelse til at etablere og drive et  

 GSM-mobilnet, vil der være en række forhold, der vil skulle reguleres.
Først  

 og fremmest skal kunderne sikres et passende tjenesteudbud til rimelige  

 priser.
Tilladelse til een alternativ netoperatør vil næppe i sig selv være  

 tilstrækkeligt grundlag for at opnå en sådan priskonkurrence, at regulering  

 af takstfastsættelsen med henblik på at undgå »monopolgevinster«  

 helt kan undgås.
Hertil kommer den regulering, som er nødvendig af mere teknisk prægede  

 årsager.
Som eksempler på sådanne forhold kan nævnes udbygningsgrad af  

 GSM-mobilnettet, samarbejde med andre telenet, udbudet af tjenester,  

 frekvensmæssige forhold og forstyrrelsesproblemer.
Udvælgelsen af en alternativ netoperatør vil ske på baggrund af et  

 offentligt udbud.
I den forbindelse skal nærmere opstilles en række objektive  

 kriterier for udvælgelsen (eksempelvis udbygningsgrad og -tempo,  

 takstprincipper, tjenesteindhold, servicemål, tilgængelighed og sikkerhed  

 m.v.) med det klare formål, at kunderne skal kunne tilbydes så god og billig  

 en tjeneste som muligt.
Den enkelte potentielle, alternative  

 GSM-mobilnetoperatør skal afgive bindende tilbud på opfyldelsen af de  

 opstillede objektive kriterier.
Tilbudsgiverne må i den forbindelse kunne  

 dokumentere at være i besiddelse af den nødvendige økonomiske soliditet med  

 hensyn til at kunne leve op til de givne tilbud.
Omfanget og indholdet af sådanne bindende tilbud vil indgå i den  

 helhedsvurdering, ud fra hvilken kommunikationsministeren beslutter, hvem der  

 skal meddeles tilladelsen som alternativ netoperatør.
Det bemærkes, at der  

 ikke kan stilles krav om at opnå tilladelse, da ministeren har ret til at  

 forkaste alle de givne tilbud, hvis disse ikke findes at leve op til  

 forudsætningerne i udbudet.
I henhold til den gældende lovgivning og koncessionerne er de regionale  

 televirksomheder eneberettigede til bl.a. at etablere og drive offentlige  

 mobiltelefontjenester i Danmark.
Indførelse af konkurrence på GSM-området  

 kræver derfor ny lovgivning.
 Forslaget er udarbejdet som en rammelov, der indeholder bemyndigelse til  

 kommunikationsministeren til at fastsætte nærmere bestemmelser m.v. til  

 lovens gennemførelse.
 De regionale televirksomheders koncessioner løber i perioder på fem år og  

 kan tidligst opsiges med eet års varsel til udløb pr. 1. marts 1992. Den  

 alternative operatør kan derfor ikke sætte sit GSM-mobilnet i drift før denne  

 dato.
I en politisk aftale af 22. juni 1990 indgået mellem regeringen og  

 Socialdemokratiet vedrørende telestrukturen er spørgsmålet om indførelse af  

 konkurrence på GSM-området behandlet.
I aftalen hedder det bl.a.:
 »Parterne har noteret sig, at der i de fleste af vore nabolande er  

 truffet beslutning om indførelse af en alternativ netoperatør på GSM-området.
Parterne er bl.a. i lyset heraf enige om - på grundlag af et af  

 kommunikationsministeren i oktober 1990 fremsat lovforslag - at søge  

 gennemført den nødvendige lovgivning med henblik på, at en alternativ  

 operatør efter en udbudsrunde kan udpeges med henblik på at kunne udbyde  

 GSM-tjenesten med virkning fra 1. marts 1992 eller snarest derefter med samme  

 rettigheder og pligter, som gælder for de regionale televirksomheders udbud  

 af samme tjeneste.« I overensstemmelse med den politiske aftale vil det i et i  

 folketingssamlingen 1990/91 fremsat forslag til lov om visse forhold på  

 telekommunikationsområdet blive forudsat, at GSM-området undtages fra de  

 regionale televirksomheders koncessioner fra 1. marts 1992. Der forudsættes  

 således via særlovgivning indført særrettigheder på området.
 Udkastet til nærværende lovforslag har været udsendt til høring hos de i  

 Telerådet repræsenterede organisationer m.fl. samt hos relevante ministerier.
C.
Lovens administrative og økonomiske konsekvenser Indførelse af konkurrence på GSM-området må forventes at kræve anvendelse  

 af øgede administrative ressourcer.
Behovet for øget ressourceanvendelse kan  

 anslås til ikke under 3-5 årsværk.
De hermed forbundne merudgifter  

 forudsættes dækket af de i medfør af lovforslagets § 6 fastsatte gebyrer.
Med lov nr. 270 af 22. maj 1986 om udfærdigelse af koncessioner på anlæg  

 og drift vedrørende visse telekommunikationstjenester er fastsat, at  

 koncessionshaveren (de regionale televirksomheder) betaler en årlig ydelse  

 til staten.
Ydelsen udgør 4 pct. af koncessionshaverens årlige nettoindtægter  

 (for den indenlandske trafik) med fradrag af nettoindtægterne fra  

 forretningsområder, hvor koncessionshaveren konkurrerer med private  

 (liberaliserede områder) samt radio- og tv-delen af hybridnettet.
Formålet  

 med ydelsen var at sikre statsfinansiel neutralitet i forbindelse med  

 overførsel af opgaver, anlæg m.v. fra staten til de regionale  

 televirksomheder pr. 1. januar 1987.
 De regionale televirksomheder indbetaler ydelsen til Generaldirektoratet  

 for P&T, der optager beløbet under § 2.02 konto 02.01.46.02 i Finansloven  

 (i alt 380 mio. kr. i FFL90). For mobiltelefontjenesterne forventes ydelsen  

 for 1990 at udgøre ca. 30 mio. kr.
 Ved udstedelse af tilladelse til en alternativ netoperatør på  

 mobiltelefonområdet vil gælde, at den andel af ydelsen, der hidrører fra  

 dette område, bortfalder, idet den ikke skal erlægges for de  

 forretningsområder, hvor koncessionshaveren konkurrerer med private.
Bemærkninger til de enkelte bestemmelser Til § 1 Til stk. 1 I henhold til koncessionslovgivningen er de regionale televirksomheder  

 eneberettigede til at forestå drift og anlæg af bl.a. offentlige mobilnet og  

 -tjenester.
Forslaget bemyndiger kommunikationsministeren til at indskrænke  

 denne eneret, idet ministeren kan give tilladelse til etablering og drift af  

 eet offentligt GSM-mobilnet i konkurrence med de regionale televirksomheders  

 tilsvarende net.
Dette er endvidere forudsat i et forslag til lov om visse  

 forhold på telekommunikationsområdet, som fremsættes i begyndelsen af  

 folketingssamlingen 1990/91.
Som led i gennemførelsen af en ny telestruktur forventes det, at  

 holdingselskabet teleDanmark A/S fra 1. januar 1991 vil have koncession -  

 herunder på mobilkommunikationsområdet - i de geografiske områder, der i dag  

 er dækket af hhv.
Fyns Telefon og Tele Sønderjyllands koncessioner (samt på  

 de eneretsaktiviteter, der i dag varetages af Statens Teletjeneste). Når KTAS  

 og Jydsk Telefons koncessioner udløber den 1. marts 1992, vil teleDanmark  

 A/S' koncession også omfatte disse selskabers koncessionsområder. teleDanmark  

 A/S vil herefter være eneste koncessionerede selskab.
Den tilladelse, der  

 forudses meddelt med virkning fra den 1. marts 1992 i medfør af § 1, stk. 2,  

 vil således efter etableringen af en ny telestruktur skulle meddeles  

 teleDanmark A/S.
Det er forudsat, at tilladelsen omfatter opbygning af eet GSM-mobilnet i  

 Danmark med egen infrastruktur.
Al trafik til og fra abonnenter i andre  

 telenet - såvel danske som udenlandske - forudsættes afviklet via de  

 koncessionerede televirksomheders (teleDanmark A/S') offentlige telenet i  

 overensstemmelse med gældende lovgivning.
Ligeledes forudsættes  

 forbindelserne mellem geografisk adskilte enheder i GSM-mobilnettet  

 (basisstationer, basisstationskontrolenheder, mobiltelefoncentraler,  

 registre, drifts- og vedligeholdelsescentre m.v.) etableret via  

 transmissionsveje tilvejebragt af de koncessionerede televirksomheder  

 (teleDanmark A/S) i de offentlige telenet i overensstemmelse med gældende  

 lovgivning.
Opbygningen af det i stk. 2 omhandlede net forudsættes at skulle  

 ske efter samme retningslinier.
 Nettet skal indgå som en del af det fælleseuropæiske GSM-system, der er  

 betegnelsen for et offentligt fælleseuropæisk digitalt celleopbygget mobilt  

 radiosystem - primært til landmobil brug - som Den Europæiske Konference for  

 Post- og Teleadministrationer, CEPT, påbegyndte specificeringen af i 1982 i  

 en arbejdsgruppe benævnt GSM (Groupe Special Mobile).  

 Standardiseringsarbejdet for GSM-systemet er overgået til Det Europæiske  

 Institut for Telekommunikationsstandarder (ETSI) og er ikke på nuværende  

 tidspunkt afsluttet, idet den offentlige høringsrunde udestår.
 I henhold til Rådshenstilling 87/371/EØF af 25. juni 1987 om samordnet  

 indførelse af offentlig fælleseuropæisk digital celleopbygget  

 landmobilradiokommunikation i Fællesskabet vil GSM-systemet blive påbegyndt  

 idriftsat i 1991. I henhold til rådshenstillingen skal GSM-systemet dække de  

 vigtigste byområder senest i 1993, mens forbindelseslinierne mellem disse  

 byområder skal være dækket senest i 1995. Der er indtil videre aftale om, at  

 GSM-systemet indføres i EF- og EFTA-landene samt i Jugoslavien og Tyrkiet.
 GSM-systemet udgør teknologisk og i omfanget af udbudte tjenester en ny  

 generation i forhold til de kendte analoge mobiltelefonsystemer, der  

 herhjemme markedsføres under betegnelserne NMT450 og NMT900.
Af frekvensmæssige årsager vil der i praksis i de til rådighed værende  

 frekvensbånd højest kunne etableres to GSM-mobilnet i samme geografiske  

 område i Danmark.
Det svarer i øvrigt til situationen i de lande, der  

 allerede har truffet beslutning om indførelse af konkurrence på GSM-området.
EF's Ministerråds vedtagelse af rådshenstilling og direktiv på området  

 samt underskrivelse af et MoU (Memorandum of Understanding) om implementering  

 af GSM-systemet i overensstemmelse hermed er i Danmark fulgt op af et pålæg  

 fra Generaldirektoratet for P&T til de regionale televirksomheder om på  

 dette grundlag at etablere et GSM-mobilnet i Danmark.
Der kan med  

 lovforslagets vedtagelse gives tilladelse til een alternativ netoperatør til  

 at etablere og drive yderligere eet offentligt, landsdækkende GSM-mobilnet i  

 Danmark.
Den alternative operatørs etablering og drift af et GSM-mobilnet  

 forudsættes at skulle respektere MoU, rådshenstilling og direktiv i samme  

 omfang som de regionale televirksomheder, bortset fra  

 idriftsættelsestidspunktet.
 De regionale televirksomheders koncessioner løber i perioder på fem år og  

 kan tidligst opsiges med eet års varsel til udløb pr. 1. marts 1992. Den  

 alternative operatør kan derfor ikke sætte sit GSM-mobilnet i drift før denne  

 dato.
Til stk. 2 De regionale televirksomheders anlægs- og driftsvirksomhed sker i dag i  

 henhold til bekendtgørelserne af de i medfør af koncessionslovene udfærdigede  

 koncessioner.
Som tidligere nævnt har de regionale televirksomheder modtaget  

 pålæg om at etablere og drive et GSM-mobilnet i Danmark i overensstemmelse  

 med EF's vedtagelser på området.
Som følge af gennemførelsen af en ny telestruktur, jf. ovenfor under  

 bemærkningerne til stk. 1, forventes der efter 1. januar 1991 at være tre  

 koncessioner på mobilkommunikationsområdet til hhv.
Jydsk Telefon, KTAS og  

 teleDanmark A/S.
Fra den 1. marts 1992 vil der kun være eet koncessioneret  

 selskab på telekommunikationsområdet, nemlig teleDanmark A/S.
De regionale televirksomheders koncessioner (teleDanmark A/S' koncession)  

 på GSM-området vil fra 1. marts 1992 blive afløst af en tilladelse til  

 teleDanmark A/S.
Dermed vil de to netoperatører på GSM-området være  

 ligestillet.
Til tilladelsen til teleDanmark A/S vil bl.a. kunne knyttes  

 vilkår, som understøtter en sådan ligestilling, hvor dette må anses for  

 relevant bl.a. af hensyn til kunderne.
De to tilladelser vil være at betragte som det, man inden for  

 EF-terminologien kalder særrettigheder.
Via særrettigheder tildeles  

 rettigheder og pligter til et (på forhånd fastsat) begrænset antal  

 tilladelsesindehavere inden for samme geografiske område.
Til stk. 3 Ved meddelelse af tilladelse efter stk. 1 og stk. 2 til at etablere og  

 drive et offentligt GSM-mobilnet gives samtidig tilladelse til at udbyde de  

 til GSM-mobilnettet naturligt hørende, basale tjenester.
Bestemmelsen  

 afskærer ikke tilladelsesindehaveren fra - i ly af særrettigheden - at udbyde  

 eventuelt kommende generationer af GSM-tjenesten.
På den anden side har  

 tilladelsesindehaveren mulighed for selv at afgøre, om udbudet af dele af  

 GSM-tjenesten skal overlades til andre på nærmere angivne vilkår.
Til stk. 4 Kommunikationsministeren bemyndiges til at fastsætte de nærmere vilkår for  

 tilladelse.
Blandt de forhold, der kan tænkes tilgodeset/reguleret i  

 forbindelse med opstilling af vilkår for tilladelsen, kan nævnes:
1) Overholdelse af EF-regler, der er umiddelbart anvendelige, og de  

 bestemmelser, der af kommunikationsministeren meddeles  

 tilladelsesindehaveren.
Blandt bestemmelserne tænkes primært på  

 Rådshenstilling 87/371/EØF af 25. juni 1987 om samordnet indførelse af  

 offentlig fælleseuropæisk digital celleopbygget landmobilradiokommunikation i  

 Fællesskabet og Rådsdirektiv 87/372/EØF af 25. juni 1987 om de frekvensbånd,  

 der skal stilles til rådighed for samordnet indførelse af offentlig  

 fælleseuropæisk digital celleopbygget landmobilradiokommunikation i  

 Fællesskabet.
Blandt andre relevante regler kan endvidere nævnes vedtagelser  

 med hensyn til offentlige indkøb m.v.
 2) De internationale vedtagelser på telekommunikationsområdet, hvor  

 det bl.a. skal sikres, at de danske GSM-mobilnet etableres og drives i  

 overensstemmelse med relevante vedtagelser i Den Internationale  

 Telekommunikationskonvention med dertil hørende protokoller, jf.  

 Udenrigsministeriets bekendtgørelse nr. 46 af 9. juli 1985, samt relevante  

 vedtagelser på Den Europæiske Konference for Post- og Teleadministrationer  

 (CEPT). Endvidere vil overholdelse af relevante vedtagelser i ETSI-regie  

 skulle sikres.
3) Vederlagsfri medvirken i internationale samarbejdsorganisationer  

 samt i specifikationsarbejdet på GSM-området.
Det forudsættes i den  

 forbindelse, at tilladelsesindehaverne deltager i MoU-samarbejdet på  

 GSM-området sammen med administrationer og operatører fra de lande, der agter  

 at indføre GSM-systemet.
4) Takstprincipper og takstfastsættelsen, idet konkurrence mellem  

 to netoperatører næppe i sig selv vil bevirke en sådan priskonkurrence, at  

 regulering med henblik på at undgå »monopolgevinster« helt kan  

 undgås.
Behovet for regulering vil dog kunne aftage i takt med, at der  

 indtræder effektiv konkurrence.
Det er under alle omstændigheder ikke  

 hensigten at udøve en unødvendig detaljeret regulering på området.  

 Bestemmelsen vil dog bl.a. kunne benyttes til at pålægge  

 tilladelsesindehaverne at formidle opkald til den offentlige alarmtjeneste  

 (000-tjenesten) uden udgift for brugerne.
 5) Abonnementsvilkår, herunder vilkår for andre tjenesteudbyderes  

 brug af GSM-mobilnettet, hvorved det bl.a. vil kunne sikres, at  

 tilladelsesindehaverne lever op til forudsætningen om, at terminalmarkedet på  

 dette område er liberaliseret, således at kunderne frit kan vælge, hvilken  

 typegodkendt terminal der ønskes anvendt i forbindelse med tjenesten.
 6) Udbygningsgraden, hvor det bl.a. skal sikres, at  

 rådshenstillingen om den dækningsmæssige udbygning med GSM-mobilnet i  

 medlemslandene opfyldes.
7) Samarbejde med andre netoperatører, hvor det skal sikres, at  

 såvel GSM-mobilnetoperatørerne som operatørerne for øvrige telenet  

 (eksempelvis telefon-, data- og ISDN-net samt øvrige GSM-mobilnet) gennem  

 indgåelse af de nødvendige aftaler tilvejebringer fri mulighed for uhindret  

 trafik mellem kunderne i de forskellige net.
Kommunikationsministeren kan i  

 mangel af sådanne aftaler træffe beslutning om, hvorledes der skal forholdes  

 vedrørende forhold, som forudsættes dækket af sådanne operatøraftaler, og som  

 nødvendigvis må afklares af hensyn til sikring af systemets funktionalitet.
 8) Frekvensmæssige forhold, hvor der bl.a. kan sikres mulighed for  

 at inddrage/ændre anviste frekvenser, således at der til enhver tid sker en  

 optimal udnyttelse af frekvensspektret.
 9) Afhjælpning af forstyrrelser, hvor der bl.a. skal opnås en  

 minimering af de gener, der følger af, at der ved flere netoperatørers  

 anvendelse af geografisk forskellige antennepositioner kan opstå  

 modtagemæssige problemer (blokering) i områderne tæt ved masterne.
10) Sikring og opretholdelse af samfundsvigtig  

 telekommunikationstrafik under ekstraordinære forhold.
Formålet med  

 bestemmelsen er bl.a. at kunne pålægge tilladelsesindehaverne at gennemføre  

 det planlægningsarbejde og træffe de foranstaltninger, som til enhver tid  

 måtte være påkrævet med henblik på sikring af GSM-mobilnettenes  

 funktionalitet under ekstraordinære forhold.
Hensigten er således at give  

 hjemmel til at fastsætte bestemmelser med henblik på sådanne ekstraordinære  

 situationer, som ikke er omfattet af lov om det civile beredskab.
De ovenfor oplistede vilkår er ikke udtømmende.
I forbindelse med  

 afholdelsen af offentligt udbud i medfør af § 3 og behandlingen af de afgivne  

 tilbud vil der bl.a. kunne vise sig behov for særlige vilkår, som kan  

 supplere de oplistede vilkår, uden at det på forhånd er muligt at  

 konkretisere behovet herfor.
Hertil kommer, at mobilkommunikationsområdet fremover må forventes at  

 blive underlagt EF-regulering i form af særdirektiver om ONP (Open Network  

 Provision (tilrådighedsstillelse af åbne net)). De oplistede forhold vil  

 derfor kunne tænkes suppleret som følge af bl.a.
EF-vedtagelse om ONP på  

 GSM-tjenesten.
Til stk. 5 I forbindelse med den offentlige udbudsrunde vedrørende udvælgelse af en  

 alternativ netoperatør påregnes, at tilbudsgivere for at kvalificere sig vil  

 lade deres tilbud understøtte af angivelser om fordelagtige takster, hurtig  

 og geografisk omfattende dækning af landet med GSM-tjenesten m.v.
Disse  

 angivelser forudses for den tilbudsgiver, som får tilladelse, gjort til  

 vilkår herfor.
Tilladelsesindehaveren bliver således bundet til at leve op  

 til vilkårene.
Såfremt dette ikke sker, vil tilladelsen kunne tilbagekaldes.
Til stk. 6 Af hensyn til i videst mulig udstrækning af sikre ligestilling i  

 konkurrencemæssig henseende mellem den alternative operatør og teleDanmark  

 A/S, som efter den 1. marts 1992 er »første operatør«, forudsættes  

 de nuværende koncessionshavere parallelt med den udbudsrunde, hvorunder  

 tilbudsgivere fremsætter bindende tilkendegivelser med hensyn til bl.a.  

 takster, udbygningsgrad o.s.v., at fremkomme med tilsvarende bindende  

 tilkendegivelser, som kan danne grundlag for fastsættelse af vilkår af samme  

 art som nævnt i § 1, stk. 5. Kommunikationsministeren kan efter  

 omstændighederne på baggrund af disse tilkendegivelser fastsætte de vilkår  

 for »førsteoperatørens« tilladelse, som måtte vise sig nødvendige  

 af hensyn til sikring af så vidt muligt lige konkurrencevilkår i forhold til  

 den alternative operatør.
Til stk. 7 Bestemmelsen tilsigter bl.a. at beskytte mod omgåelse af proceduren i § 3,  

 stk. 3, hvorefter ny tilladelse kan meddeles på baggrund af et offentligt  

 udbud, såfremt en tilladelse opgives af tilladelsesindehaveren.
Overtagelse  

 af tilladelsesindehaverens virksomhed kan også tænkes at ske gennem  

 overdragelse af aktiemajoriteten i et aktieselskab, hvorfor forbudet også  

 omfatter indirekte overdragelser.
Til § 2 Til stk. 1 og stk. 2 Tilladelsen kan tilbagekaldes, hvis tilladelsesindehaveren træder i  

 betalingsstandsning eller likvidation eller kommer under konkurs.
Tilladelsen  

 kan endvidere tilbagekaldes, såfremt vilkårene for tilladelsen overtrædes.  

 Det samme gælder, hvis tilladelsen overdrages uden kommunikationsministerens  

 samtykke.
Til stk. 3 og stk. 4 Såfremt vilkår for tilladelsen ikke overholdes, vil tilladelsen kunne  

 tilbagekaldes, jf. § 2, stk. 2. Dette er imidlertid en dårlig løsning for  

 kunderne, hvis hovedinteresse er, at tilladelsesindehaveren opfylder  

 vilkårene.
I en række tilfælde må det formodes, at manglende opfyldelse af  

 vilkår har en økonomisk forklaring.
Eksempelvis vil en forsinket  

 udbygningstakt kunne give den pågældende operatør væsentlige besparelser på  

 anlægsbudgettet.
Med muligheden for at pålægge bod fjernes imidlertid det  

 økonomiske incitament til ikke at opfylde de fastsatte vilkår.
I tilfælde af overtrædelse af de i tilladelsen fastsatte vilkår kan  

 kommunikationsministeren pålægge en tilladelsesindehaver en bod på indtil 1  

 mio. kr. samt dagbøder på indtil 50.000 kr. med henblik på at fremtvinge, at  

 tilladelsesindehaveren opfylder vilkårene.
Bodens størrelse vil i øvrigt  

 kunne gradueres efter tilladelsesindehaverens økonomiske interesse i ikke at  

 overholde vilkårene.
Der er udpantningsret for beløbene.
 Såfremt tilladelsesindehaveren ikke betaler bod pålagt i medfør af stk. 3,  

 kan tilladelsen tilbagekaldes.
Til stk. 5 Tilladelserne løber i 5 år ad gangen.
I betragtning af  

 tilladelsesindehaveres behov bl.a. for at have mulighed for en rimelig  

 afskrivning af anlægsinvesteringer i opbygningsfasen for nettet, må det i  

 praksis forudses, at der ikke bliver tale om at bringe tilladelser til ophør,  

 når første tilladelsesperiode udløber pr. 1. marts 1997, medmindre helt  

 særlige forhold gør sig gældende.
Formålet med at tidsbegrænse tilladelsen til 5 år ad gangen er at søge at  

 ligestille vilkårene for GSM-området og de områder, der er omfattet af de  

 regionale televirksomheders koncessioner, der løber i perioder af 5 år.
Den  

 næste koncessionsperiode udløber den 1. marts 1997.
Kommunikationsministeren kan tilbagekalde tilladelsen, såfremt det skønnes  

 nødvendigt.
Der tænkes i den forbindelse navnlig på tilfælde, hvor  

 tilladelsesindehaveren i teknisk eller anden henseende handler i strid med  

 formålene bag denne lov og anden relevant lovgivning, f.eks.  

 radiokommunikationsloven.
Såfremt tilbagekaldelse af tilladelsen sker i  

 henhold til bestemmelsen i stk. 5, 1. eller 4. punktum, vil der blive ydet  

 erstatning, hvis tilbagekaldelsen ikke skyldes forhold, der kan bebrejdes  

 tilladelseshaveren.
Til § 3 Til stk. 1 Udvælgelsen af den operatør, der skal meddeles tilladelse i henhold til §  

 1, stk. 1, skal ske på grundlag af offentligt udbud.
Herved kan opnås det  

 bredeste ansøgerspektrum.
Til stk. 2 Kommunikationsministeren fastsætter de nærmere vilkår for udbudet og kan  

 herunder opstille de objektive kriterier, der skal afgøre udvælgelsen af den  

 alternative netoperatør.
Blandt disse kriterier kan nævnes: Takster, service,  

 tjenesteudbud, udbygningsgrad og -hastighed.
Endvidere vil der med henblik på  

 at sikre, at de tildelte frekvenser udnyttes bedst muligt, at tjenesten  

 fungerer effektivt o.s.v., kunne lægges vægt på tilbudsgiverens økonomiske  

 soliditet samt tekniske og kommercielle forudsætninger.
Det overordnede  

 udgangspunkt ved udvælgelsen vil være, at kunderne skal sikres så god og  

 billig en tjeneste som muligt.
I forbindelse med tilrettelæggelsen af udbudet  

 og opstillingen af udvælgelseskriterier i tilknytning hertil, vil det være  

 nærliggende at se på, hvorledes de tilsvarende spørgsmål er løst i andre  

 lande - f.eks.
Forbundsrepublikken Tyskland - der også har truffet beslutning  

 om to netoperatører på GSM-området.
 Det bemærkes, at der ikke kan stilles krav om at opnå tilladelse i medfør  

 af § 1, stk. 1, da ministeren har ret til at forkaste alle de afgivne tilbud,  

 hvis disse ikke findes at leve op til forudsætningerne for udbudet.
Til stk. 3 Såfremt en tilladelsesindehaver opgiver at udnytte sin tilladelse, eller  

 denne tilbagekaldes, kan en ny tilladelse meddeles på grundlag af en ny  

 offentlig udbudsrunde.
Til § 4 Til brug for GSM-systemet skal netoperatørerne have tilladelse af  

 Teleinspektionen til at benytte de nødvendige frekvenser.
I lov nr. 574 af 19. december 1969 om radiokommunikation med senere  

 ændringer er fastsat generelle regler om radioforvaltning.
Formålet hermed er  

 bl.a. at sikre en effektiv udnyttelse af de begrænsede frekvensressourcer  

 samt at forhindre radioforstyrrelser.
Bestemmelsen er indsat for at kunne  

 sikre tilstrækkeligt hjemmelsgrundlag for så vidt angår opstilling af vilkår  

 om effektiv udnyttelse af radiofrekvensspektret, der bl.a. knytter sig til de  

 særlige forhold for GSM-området.
Til § 5 Bestemmelsen tilsigter at give GSM-mobilnetoperatørerne adgang til ved  

 ekspropriation at erhverve rettigheder i forbindelse med anlæg af deres net.
Til § 6 Der opkræves hos tilladelsesindehaverne et gebyr for dækning af de  

 statslige udgifter - primært hos Teleinspektionen - som er forbundet med  

 lovens administration m.v.
Udgifterne består primært i udarbejdelse af  

 administrative forskrifter, tilsyn med at de opstillede vilkår for  

 tilladelserne overholdes, tilsyn og kontrol med tilladelsesindehavernes  

 teletekniske udstyr, det nationale og internationale specifikationsarbejde  

 samt samarbejdet på forvaltningsområdet i øvrigt.
 I tilknytning til udstedelse af særlig radiosendetilladelse, jf. lov nr.  

 574 af 19. december 1969 om radiokommunikation med senere ændringer, § 1,  

 stk. 1, betaler tilladelsesindehaverne endvidere et gebyr (jf. samme lovs §  

 3, stk. 2) for dækning af Teleinspektionens udgifter til bl.a.  

 frekvensplanlægning, frekvenskoordinering med udlandet, tilsyn og kontrol med  

 såvel tilladelsesindehavernes radioudstyr som abonnentudstyr samt samarbejdet  

 på radioforvaltningsområdet i øvrigt.
De to omhandlede gebyrer skal tilsammen dække alle de statslige udgifter i  

 forbindelse med administrationen af GSM-området.
Der påregnes således ikke  

 opkrævet gebyr hos den enkelte bruger af terminalerne i GSM-systemet.
Til § 7 Bestemmelsen om hemmeligholdelse svarer til bestemmelserne i lov nr. 84  

 af 11. maj 1897 om telegrafer og telefoner med senere ændringer.
Ved  

 udtrykket »brugerne af nettet« forstås således »de gennem  

 Telefonen samtalende Personer«, jf. nævnte lovs § 17. I strafferetligt  

 henseende vil bestemmelserne i straffelovens § 152 og §§ 152 d-152 f finde  

 anvendelse.
Til § 8 Loven træder i kraft dagen efter bekendtgørelsen i Lovtidende.
Formålet  

 med denne bestemmelse er at sikre, at proceduren vedrørende udvælgelse af den  

 alternative netoperatør, jf. § 3, stk. 1, om offentligt udbud, kan  

 iværksættes så hurtigt som muligt.
