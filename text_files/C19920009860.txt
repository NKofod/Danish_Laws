Ad § 2, stk. 1 Beløb, der modtages for varetagelse af hverv i henhold til de kommunale  

 styrelseslove medfører ikke fradrag i dagpengene.
 Det er uden betydning, hvornår hvervene udføres.
 Bestemmelsen omfatter vederlag, tillægsvederlag, erstatning for tabt  

 arbejdsfortjeneste og diæter (mødediæter), som udbetales til medlemmer af  

 kommunalbestyrelser og amtsråd efter reglerne i de kommunale styrelseslove.
Beskæftigelse som borgmester, rådmand eller udvalgsformand i et omfang,  

 der giver ret til optagelse efter arbejdsløshedsforsikringslovens §§ 41 eller  

 67, betragtes som arbejde.
Borgmestre, rådmænd og udvalgsformænd, der er  

 beskæftiget i et omfang, så de ville kunne optages som fuldtidsforsikrede  

 medlemmer af en arbejdsløshedskasse, kan således ikke samtidig modtage  

 arbejdsløshedsdagpenge.
 Udvalgsformænd, der er beskæftiget i et omfang, som ville berettige til  

 optagelse som deltidsforsikret medlem af en arbejdsløshedskasse, vil alene  

 kunne modtage nedsatte (supplerende) dagpenge.
