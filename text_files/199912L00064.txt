Fremsat den 27. oktober 1999 af erhvervsministeren (Pia  

 Gjellerup) Forslag til Lov om ændring af lov om  

 hjemmeservice (Differentiering af bidragsprocent mv.) § 1 I lov nr. 463 af 12. juni 1996 om hjemmeservice som ændret ved lov  

 nr. 980 af 17. december 1997 foretages følgende ændringer:
 1. § 2, stk. 1, 3. pkt., affattes således:
 »Ved hjemmeservice forstås følgende ydelser:
1)	rengøring, 2)	madlavning og opvask, 3)	vask og strygning, 4)	almindeligt forekommende havearbejde, snerydning, fejning og  

 rensning af tagrender og 5)	andet almindelig forekommende husholdningsarbejde. « 2. I § 2 indsættes som stk. 6:
»Stk. 6. Erhvervs- og Selskabsstyrelsen kan fastsætte regler,  

 der nærmere definerer det arbejde, som er omfattet af ydelserne i stk.  

 1.« 3. § 3, stk. 2, affattes således:
»Stk. 2. Til hjemmeservice som nævnt i § 2, stk. 1, nr. 1, 2,  

 3 og 5, udgør bidraget 50 pct.
Til hjemmeservice som nævnt i §  

 2, stk. 1, nr. 4, udgør bidraget 35 pct.
Bidraget beregnes af det  

 fakturerede beløb inklusive moms fratrukket udgifter inklusive moms  

 til materialer.
Bidraget kan ikke overstige det beløb, hvormed  

 virksomheden har foretaget fradrag for bidrag i regningen til  

 forbrugeren.« 4. § 3, stk. 4, ophæves og i stedet  

 indsættes:
 »Stk. 4. Erhvervsministeren kan fastsætte regler, hvorved de  

 i stk. 2 og 3 angivne bidragsstørrelser kan ændres for de  

 enkelte ydelser.
Stk. 5. Erhvervsministeren kan fastsætte et loft  

 over, hvor meget en husstand maksimalt kan få ydet i samlet bidrag og i  

 bidrag pr. ydelse under hjemmeserviceordningen.« 5. I § 4 indsættes efter stk. 2, som nyt stykke:
»Stk. 3. Selskaber med begrænset ansvar kan ikke optages  

 under hjemmeserviceordningen, hvis personer med en bestemmende indflydelse  

 på selskabet har haft bestemmende indflydelse på et andet selskab  

 med begrænset ansvar, som er blevet tvangsopløst, er kommet  

 under konkurs eller i øvrigt har efterladt en samlet uerholdelig  

 gæld til det offentlige på 50.000 kr. eller derover.
Selskabet  

 kan dog optages, hvis der er forløbet mere end 5 år efter  

 opløsningen af det selskab, som de pågældende personer har  

 haft bestemmende indflydelse på.« Stk. 3-6 bliver herefter stk. 4-7.
 6. § 4, stk. 3, der bliver stk. 4, affattes  

 således:
»Stk. 4. Hvis der sker hel eller delvis udskiftning af en godkendt  

 virksomheds ejer, ledelse eller personer med bestemmende indflydelse på  

 virksomheden, skal virksomheden senest 4 uger efter ændringerne  

 godtgøre over for Erhvervs- og Selskabsstyrelsen, at de nye personer  

 opfylder betingelserne i § 4, stk. 2, nr. 3-6 og stk. 3.« 7. § 4, stk. 4, der bliver stk. 5, affattes  

 således:
»Stk. 5. Erhvervs- og Selskabsstyrelsen kan fastsætte regler  

 om, hvem der betragtes som personer med bestemmende indflydelse, hvilke  

 oplysninger virksomhederne skal afgive efter stk. 2 og 3 samt fastsætte  

 krav til ansvarsforsikringens omfang og art samt dens tidsmæssige  

 udstrækning.« 8. I § 4 indsættes efter stk. 6, der bliver stk. 7,  

 som nyt stykke:
»Stk. 8. Uanset bestemmelsen i stk. 3 kan selskabet optages, hvis  

 Erhvervs- og Selskabsstyrelsen skønner, at optagelsen ikke  

 indebærer en risiko for misbrug af hjemmeserviceordningen.« 9. § 5 affattes således:
» Stk. 2. Det er en betingelse for ydelse af bidrag, at  

 indberetningen indeholder oplysninger til identifikation af virksomhed,  

 husstand og ydelse.
Husstanden og virksomheden er ansvarlig for rigtigheden  

 af oplysningerne.
Stk. 3. Erhvervs- og Selskabsstyrelsen kan  

 fastsætte regler om lovens administration, herunder hvilke oplysninger  

 der skal afgives om det bidragsberettigede arbejde, og hvordan de skal  

 afgives.
Erhvervs- og Selskabsstyrelsen kan endvidere fastsætte regler  

 om virksomhedernes fakturering af hjemmeserviceydelser.
Stk. 4. Formidles kundens betaling af bidragsberettiget  

 arbejde elektronisk via et finansielt institut eller lignende, kan dette  

 videregive oplysninger, herunder CPR-nummer, til Erhvervs- og  

 Selskabsstyrelsen til identifikation af husstanden, som skal modtage  

 bidraget« 10. I § 6, stk. 3, 2. pkt., indsættes efter »Erhvervsfremme Styrelsen«:  

»og Erhvervs- og Selskabsstyrelsen«.
11. § 6, stk. 4, 4. pkt., affattes således: »Erhvervsfremme Styrelsen og Erhvervs- og  

 Selskabsstyrelsen kan udveksle oplysninger til brug for overvågningen  

 af hjemmeserviceerhvervet. « 12. § 6, stk. 8, affattes således:
»Stk. 8. Erhvervs- og Selskabsstyrelsen kan forlange, at  

 virksomheder, der udøver andre erhvervsmæssige aktiviteter end  

 hjemmeservice, skal indsende et særskilt regnskab for  

 hjemmeserviceaktiviteterne.
Erhvervs- og Selskabsstyrelsen kan  

 fastsætte nærmere regler om det særskilte regnskab og dets  

 indsendelse.« 13. I § 7, stk. 1, indsættes som nr. 10:
» 14. I § 7 indsættes efter stk. 1 som nyt stykke:
»Stk. 2. Fra hjemmeserviceordningen kan Erhvervs- og  

 Selskabsstyrelsen udelukke personer med en bestemmende indflydelse på  

 et selskab med begrænset ansvar, hvis selskabet tvangsopløses,  

 går konkurs eller efterlader en uerholdelig gæld på 50.000  

 kr. eller mere til det offentlige.« Stk. 2 og 3 bliver herefter stk. 3 og 4.
 15. § 7, stk. 2, der bliver stk. 3, affattes  

 således:
»Stk. 3. Hvis en husstand giver Erhvervs- og Selskabsstyrelsen  

 forkerte oplysninger om virksomhed, husstand eller ydelse, kan Erhvervs- og  

 Selskabsstyrelsen udelukke husstanden fra hjemmeserviceordningen.« 16. I § 9, stk. 2, ændres i 1. pkt. »§ 4, stk. 1 og 2« til: »§ 4, stk. 1, 2 og 3«.
 17. I § 9, stk. 2, ændres i 2. pkt. »§ 7, stk. 1 og stk. 2« til: »§ 7,  

 stk. 1, 2 og 3«.
 18. I § 10, stk. 2, udgår: »§ 4, stk. 3, og«.
§ 2 Loven træder i kraft den 1. januar 2000 og finder anvendelse for  

 ydelser udført fra denne dato.
Bemærkninger til lovforslaget Almindelige bemærkninger Hjemmeservice ordningen blev efter en  

 forsøgsordning gjort permanent ved lov nr. 463 af 12. juni 1996.
Hovedformålet med ordningen er gennem et tilskud til  

 forbrugeres køb af ydelser fra hjemmeservicevirksomheder at  

 nedsætte forbrugerbetalingen til et niveau, som kan konkurrere med  

 gør-det-selv og sort arbejde.
Det er hensigten, at tilskuddet skal  

 muliggøre en efterspørgsel og et tilsvarende udbud på  

 markedet for husholdningsydelser og dermed skabe grobund for reelle og varige  

 arbejdspladser for kortuddannede i professionelt drevne servicevirksomheder  

 og dermed for den forsatte udvikling af et egentlig hjemmeserviceerhverv.
 Erhvervsministeren kan inden for en beløbsramme,  

 der fastsættes på de årlige finanslove, yde bidrag til  

 forbrugeres betaling for hjemmeservice.
 Ved fastsættelsen af den årlige  

 beløbsramme skal der tages højde for den forventede udvikling  

 af hjemmeserviceerhvervet.
Siden lovens ikrafttræden den 1. januar 1997 har  

 forbrugerne i stigende grad benyttet muligheden for at købe  

 hjemmeservice.
Således forventes bidragsudbetalingerne at stige fra 391  

 mill. kr. i 1996 til over 600 mill. kr. i 1999. I 1998 købte hver 8.  

 husstand hjemmeservice en eller flere gange og var derved med til at  

 gøre hjemmeservice til en af de hurtigst voksende brancher i  

 Danmark.
Udviklingen har dog været ulige fordelt på de  

 forskellige hovedydelser i hjemmeserviceordningen.
Således steg  

 bidraget til rengøring med 19 pct. fra 1997 til 1998, mens de  

 tilsvarende stigninger for bidrag til vinduespudsning og almindeligt  

 forekommende havearbejde lå på henholdsvis 41 pct. og 37 pct.
En del af omsætningsforøgelsen   og dermed  

 bidragsudbetalingerne   i hjemmeservicebranchen må dog også  

 tilskrives en forøgelse af priserne.
Det fremgår af den  

 gældende lovs bemærkninger, at hvis den gennemsnitlige  

 faktureringspris pr. time overstiger 170 kr., skal ordningen snarest tages op  

 til revision.
Erhvervsministeriet iværksatte ved den permanente  

 hjemmeserviceordnings start en overvågning af prisudviklingen.
I 1997  

 lå den gennemsnitlige faktureringspris  (korrigeret for udgifter til  

 transport og materialer m.v.) på niveau med de 170 kr.
Da resultatet af  

 overvågningen for 1998 blev kendt i foråret 1999, viste det sig,  

 at den gennemsnitlige faktureringspris lå på 186 kr. pr. time og  

 dermed ca. 6 pct. højere end loftet, der i 1998 var pristalsreguleret  

 til 175 kr.
Den gennemsnitlige faktureringspris dækker dog over  

 betydelige variationer mellem hovedydelserne.
Den var således 160 kr.  

 for rengøring, 212 kr. for havearbejde og 220 kr. for vinduespudsning.  

 Det betyder, at det faktiske offentlige bidrag i kroner pr. time er  

 tilsvarende forskelligt.
I forhold til bidraget under forsøgsordningen  

 på 89 kr. pr. time (1998-niveau) er der sket en utilsigtet kraftig  

 stigning i det faktiske bidrag til henholdsvis havearbejde og  

 vinduespudsning, mens der omvendt er sket et mindre fald i bidraget til en  

 rengøringstime.
Beskæftigelseseffekten pr. bidragskrone er  

 således størst for rengøring og mindst for  

 vinduespudsning.
På den baggrund foreslås bidraget til  

 vinduespudsning afskaffet.
Selvom timeprisen i vinduespudsererhvervet er  

 relativ høj i forhold til timeprisen for de andre ydelser, er prisen  

 for en vinduespudsning som regel forholdsvis overkommelig.
Halvdelen af  

 regningerne er på under 230 kr. før bidrag, og det er en udgift,  

 der typisk afholdes 4-6 gange årligt.
Vinduespudsning er således  

 en ydelse, som de fleste bør kunne betale for selv uden offentligt  

 bidrag.
Almindeligt forekommende havearbejde anvendes  

 primært af ældre, som har vanskeligt ved at overkomme arbejdet  

 selv.
Samtidig ligger prisen for havearbejde betydeligt over prisen for  

 rengøring.
Med henblik på at skabe en mere rimelig balance  

 mellem bidraget pr. times arbejde inden for henholdsvis havearbejde og  

 rengøring foreslås bidraget til havearbejde nedsat til 35 pct.  

 En yderligere reduktion af bidraget skønnes ikke hensigtsmæssig  

 af hensyn til de ældre, da markedet må anses for at være  

 mere prisfølsomt, end tilfældet er for vinduespolering.
 Samtidig foreslås tilskuddet afskaffet til  

 indkøb af dagligvarer, ned- og udpakning af genstande i forbindelse  

 med flytning og luftning m.v. af hunde og andre husdyr.
Bortfaldet af bidraget til vinduespudsning og reduktionen  

 i bidraget til almindeligt forekommende havearbejde vil kunne påvirke  

 efterspørgslen i et vist omfang.
Det anses for sandsynligt, at  

 virksomhederne i et vist omfang vil reducere deres avancer og dermed  

 bære en del af bidragsreduktionen selv.
Dermed formindskes også  

 et eventuelt fald i efterspørgslen.
Der må formentlig forudses en vis afmatning i  

 beskæftigelsen i 2000, indtil markedet har tilpasset sig de nye  

 vilkår.
Der skønnes dog på sigt at kunne forventes en  

 beskæftigelsesfremgang i hjemmeserviceerhvervet fra ca. 4.800  

 fuldtidsbeskæftigede i 1999 til ca. 7.500 fuldtidsbeskæftigede i  

 2004, formentlig fordelt på mere end 20.000 personer.
Lovforslaget udmønter den aftale, der er  

 indgået mellem regeringspartierne og partierne SF og Enhedslisten.
I  

 aftalen understreges det, at det er væsentligt, at tilskuddet anvendes  

 til at opfylde de intentioner, der ligger bag hjemmeserviceordningen.
Dette  

 er ikke tilfældet, hvis det efter en undersøgelse viser sig, at  

 tilskuddet medfører en uhensigtsmæssig forøgelse af  

 lønninger eller avancer.
I så tilfælde vil der være  

 tale om »tilskudsspild«.
Vurderingen af, om lønninger og avancer øges  

 på grund af tilskuddet, kan mest retvisende ske ved en sammenligning  

 med lønforholdene for arbejdskraft med tilsvarende kompetence og  

 uddannelse og ved en sammenligning af løn- og avanceforholdene med  

 forholdene i tilsvarende eller sammenlignelige erhverv.
En forøgelse  

 af lønningerne som følge af en højere grad af  

 overenskomstmæssig dækning kan ikke karakteriseres som  

»tilskudsspild«.
Hvis der opstår risiko for, at det på  

 finansloven afsatte beløb overskrides, iværksætter  

 erhvervsministeren en nærmere vurdering af, om dette skyldes  

» tilskudsspild«.  

 Hvis dette er tilfældet, tager erhvervsministeren initiativ til at  

 justere ordningen.
For at sikre at grundlaget for en sådan vurdering er  

 til stede, følges udviklingen i lønninger, avancer og  

 effektivitet i hjemmeservicevirksomhederne løbende.
 Såfremt der ikke konstateres »tilskudsspild«, følger det af aftalen, at  

 erhvervsministeren via et aktstykke vil sikre den nødvendige  

 bevilling.
Lovforslagets hovedindhold I lyset af den ovenfor beskrevne ændring justerer  

 lovforslaget på den baggrund den gældende ordning og  

 indfører forskellige bidragsprocenter til forskellige ydelser og  

 afskaffer bidraget til andre.
Der ydes bidrag på 50 pct. til  

 rengøring, madlavning og opvask, vask og strygning samt til andet  

 almindeligt forekommende husholdningsarbejde.
Til almindeligt forekommende  

 havearbejde, snerydning, fejning og rensning af tagrender udgør  

 bidraget 35 pct., mens det bortfalder til vinduespudsning, indkøb af  

 dagligvarer, ned- og udpakning af genstande i forbindelse med flytning og til  

 luftning mv. af hunde og andre husdyr.
 Ved indførelse af differentierede bidragsprocenter  

 og bortfald af bidrag til visse ydelser kan opstå den mulighed, at  

 nogle virksomheder kan fristes til at kamuflere en ydelse som en anden  

 ydelse, der berettiger til et større bidrag.
For at forebygge misbrug vil Erhvervs- og  

 Selskabsstyrelsen indføre forskellige servicegirokort for ydelser med  

 bidrag på 50 pct. og ydelser med bidrag på 35 pct.
På det  

 førstnævnte girokort vil det eksplicit blive fremhævet, at  

 kortet kun må anvendes til rengøring mv.
Forsøger nogle  

 virksomheder bevidst at misbruge reglerne ved at kamuflere en 35 pct.-ydelse  

 som en 50 pct-ydelse, skal de i givet fald have forbrugeren til at  

 påføre sit personnummer på og betale med "et forkert  

 servicegirokort". Fordi forbrugeren skal inddrages, øges risikoen for,  

 at virksomheden bliver taget i et misbrug, som vil medføre udelukkelse  

 fra ordningen, og som er strafbart.
Erhvervs- og Selskabsstyrelsen vil herudover styrke  

 kontrollen ved fx at udvikle rapporter, der viser udviklingen i, hvilke  

 ydelser selskaberne sælger, med hvilke mellemrum og til hvilken pris.  

 Der er erfaringsmæssigt en sammenhæng mellem hyppighed og pris  

 ved en husstands køb af en bestemt ydelse.
Erhvervs- og  

 Selskabsstyrelsen vil endvidere i relevant og nødvendigt omfang  

 aflægge kontrolbesøg hos virksomhederne.
Erhvervs- og  

 Selskabsstyrelsen aflægger for tiden ca. 200 kontrolbesøg  

 årligt i virksomheder.
Endvidere vil Erhvervs- og Selskabsstyrelsen  

 stikprøvevis udsende saldomeddelelser til husstande, der oplyser,  

 hvilke ydelser husstanden i en given periode har købt af hjemmeservice  

 hos forskellige virksomheder.
Metoden, som blev benyttet af kommuner under  

 forsøgsordningen, anses som meget effektiv til at opfange evt.  

 uregelmæssigheder.
Under den gældende lov kan en virksomhed ikke  

 optages under ordningen, hvis dens ejer eller andre personer med en  

 bestemmende indflydelse har forfalden gæld til det offentlige.
For at  

 forebygge misbrug ønskes denne bestemmelse udstrakt til også at  

 gælde for personer, der har haft bestemmende indflydelse på et  

 selskab med begrænset ansvar, som er blevet tvangsopløst, er  

 kommet under konkurs eller i øvrigt har efterladt en forfalden  

 gæld til det offentlige.
Selskabet kan dog optages, hvis der er  

 forløbet mere end fem år efter opløsning af det selskab,  

 som de pågældende personer har haft bestemmende indflydelse  

 på.
Også overvågningen af udviklingen i erhvervet  

 vil blive styrket.
Priser, lønninger og avancer vil fortsat blive  

 undersøgt kvartalsvis ved telefoninterviews, der udføres af et  

 eksternt konsulentfirma.
Disse oplysninger vil for fremtiden blive  

 sammenholdt med informationer om virksomhedernes timepriser, lønninger  

 og avancer, som kan opnås fra Erhvervs- og Selskabsstyrelsens  

 kontrolbesøg på virksomhederne.
 For at fremme kvalitetsudviklingen i hjemmeservicebranchen  

 og styrke forbrugernes rettigheder vil Erhvervsministeriet undersøge  

 mulighederne for oprettelse af et særligt brancheklagenævn for  

 hjemmeservice, hvor forbrugere kan påklage alle hjemmeserviceydelser.  

 Da hjemmeservice er et relativt nyt erhverv, vil Erhvervsministeriet tilbyde  

 faglig og teknisk bistand, som kan understøtte etableringen af et  

 sådant privat klagenævn.
Yderligere vil der blive arbejdet på at  

 indføre én eller flere certificeringsordninger.
Formålet  

 med certificering er at sikre kvalitet, sikkerhed og tryghed i  

 hjemmeserviceydelserne inden for en ramme, hvor de certificerede virksomheder  

 har indgået overenskomst, og hvor ydelserne udføres i  

 overensstemmelse med klart definerede miljøkrav.
Der bliver tale om en  

 frivillig ordning, hvor Erhvervsministeriet bidrager med udvikling og  

 markedsføring, men hvor branchen selv skal finansiere den daglige  

 drift.
Virksomhederne skal kunne fratages certificeringen, hvis de ikke lever  

 op til ordningens forudsætninger og krav.
 I forbindelse med de løbende kontrolbesøg  

 vil der blive indsamlet oplysninger om, i hvilket omfang virksomhederne har  

 ordnede forhold for deres ansatte, jf. nugældende § 7, stk. 1, nr. 6-8.  

 Erfaringerne fra kontrolbesøgene vil blive fulgt op med en vejledning  

 om, hvordan virksomhederne kan og bør sikre ordnede forhold for de  

 ansatte.
Herudover åbner lovforslaget muligheder for at  

 foretage en modernisering af den gældende administrationsordning.
Det  

 gælder blandt andet følgende punkter:
1)	Op til 10 pct. af de indbetalte servicegirokort er behæftet  

 med fejl eller manglende oplysninger.
Det giver anledning til meget ekstra  

 arbejde for både kunder, virksomheder og Erhvervs- og Selskabsstyrelsen  

 i forbindelse med fejlretning.
Samtidig indebærer fejlene en  

 forsinkelse i udbetalingen af tilskud til skade for virksomhedernes  

 likviditet.
 2)	Der har været rejst kritik fra mange sider af, at  

 virksomhederne er tvunget til at have en konto i et bestemt pengeinstitut,  

 som kunderne skal indbetale til, for at tilskuddet kan udløses.  

 Kritikken har været rejst fra politisk side, fra Finansrådet og  

 især fra virksomhederne, som oplever det daglige besvær med at  

 skulle administrere konti i flere pengeinstitutter.
3)	Virksomheder og kunder har rejst meget forståelig kritik af,  

 at betalingen - af kontrolhensyn - har været knyttet til anvendelsen af  

 et bestemt fysisk indbetalingskort.
Især har det været  

 efterspurgt, at også betalingsservice og homebanking kan  

 anvendes.
 Bestræbelserne på at modernisere ordningen vil  

 især tage udgangspunkt i følgende forhold:
 1)	Administrationsordningen bør indeholde færre  

 fejlmuligheder.
 2)	Der bør være frit valg af pengeinstitut i alle faser af  

 ordningen.
 3)	Alle normalt anerkendte betalingsformer skal kunne  

 anvendes.
Høring Lovforslaget er samtidig med fremsættelsen sendt i  

 høring hos:
 Arbejdsministeriet, Finansministeriet, Finansstyrelsen,  

 Skatteministeriet, Økonomiministeriet, Arbejderbevægelsens  

 Erhvervsråd, Arbejdsgiverforeningen for Handel, Transport og Service,  

 Danske Hjemmeservicevirksomheders Brancheforening, Dansk  

 Arbejdsgiverforening, Dansk Handel & Service, Finansrådet,  

 Forbundet af Offentligt Ansatte, Frederiksberg Kommunalbestyrelse,  

 Forbrugerrådet, Håndværksrådet, Kommunernes  

 Landsforening, Københavns Magistrat, Landsforeningen af Danske  

 Anlægsgartnermestre, Kvindeligt Arbejderforbund, Landsorganisationen i  

 Danmark, Liberale Erhvervs Råd, Parcelhusejernes Landsforening,  

 Rengøringsselskabernes Branche- og Arbejdsgiverforening, Service  

 Branchens Arbejdsgiverforening, Specialarbejderforbundet i Danmark og  

 Vinduespolererlaugenes Arbejdsgiverforening.
Administrative og økonomiske  konsekvenser for  

 det offentlige Lovforslaget forventes at nedsætte udgiften til  

 hjemmeservice med 100 mill. kr. på finanslov 2000.
Miljømæssige konsekvenser Lovforslaget skønnes ikke at få  

 miljømæssige konsekvenser.
Erhvervsøkonomiske konsekvenser Revisionen af hjemmeserviceordningen repræsenterer  

 en stramning i forhold til ordningens hidtidige udformning.
Revisionen skal  

 dæmme op for tilskudsspild således, at tilskuddet kommer  

 forbrugerne til gode.
Det betyder, at dele af hjemmeserviceerhvervene  

 umiddelbart oplever en omkostningsbelastning, som formentlig vil slå ud  

 i lavere avancer.
Omkostningsbelastningen vil sandsynligvis være en del  

 mindre end den statsfinansielle effekt.
Efterspørgslen og dermed beskæftigelsen  

 indenfor hjemmeservice vil isoleret set blive reduceret som følge af  

 revisionen af ordningen.
Det ventes dog på længere sigt mere end  

 opvejet af den kraftige underliggende nominelle vækst, som  

 hjemmeservicebranchen som helhed har oplevet.
Væksten har i det sidste  

 år ligget på omkring 30 pct.
Efterspørgsel og  

 beskæftigelse kommer derfor formodentlig alene til at stagnere i en  

 periode.
Derefter forventes det, at den underliggende  

 efterspørgselsfremgang igen vil betyde vækst i  

 efterspørgsel og beskæftigelse givet branchens nuværende  

 betingelser.
Beskæftigelsen ventes i løbet af en  

 årrække at nå op på omkring 7.500 fuldtidsjob eller  

 ca. 20.000 personer.
Disse beregninger bygger på en række  

 antagelser, herunder at de nuværende høje nominelle  

 vækstrater i efterspørgslen på godt 30 pct. indenfor  

 få år aftager til niveauet for væksten i  

 efterspørgslen efter husholdningstjenester generelt.
Den har i det  

 sidste tiår ligget på ca. 6 pct.
Rengøring, der udgør knap 50 pct. af  

 omsætningen i branchen i 1999, fortsætter uændret med en  

 tilskudsprocent på 50 pct.
Omsætning og beskæftigelse  

 forventes derfor stadig at vokse i takt med den underliggende  

 efterspørgselsvækst.
Havearbejde, der har knap 30 pct. af  

 omsætningen, får tilskudsprocenten reduceret fra 50 til 35 pct.  

 Det forventes at reducere omsætning og beskæftigelse  

 midlertidigt, hvorefter efterspørgselen igen vil begynde at stige.  

 Endelig bliver vinduespudsning taget ud af hjemmeserviceordningen.
Den har i  

 dag omkring 25 pct. af omsætningen.
Fjernelsen af tilskuddet vil  

 isoleret set afdæmpe efterspørgslen forholdsvist kraftigt, men  

 også vinduespudsning har oplevet en kraftig underliggende vækst  

 det seneste år.
Administrative  

 konsekvenser for virksomhederne Lovforslaget skønnes som helhed kun at få  

 ringe administrative konsekvenser for virksomhederne.
Erhvervs- og  

 Selskabsstyrelsen vurderer, at loven vil medføre to typer af  

 administrative konsekvenser.
På éngangsbasis vil kun de virksomheder blive  

 berørt, som sælger ydelser,  hvortil bidragsprocenten  

 ændres.
For de virksomheder, der benytter edb, vil der være tale  

 om en beskeden ændring af procentsatserne i virksomhedernes  

 edb-programmer.
De virksomheder, der benytter sig af manuel bogføring,  

 skal blot anvende en anden procentsats end tidligere.
Samlet skønnes  

 denne engangsbyrde at være mellem 300 og 400 timer på  

 samfundsniveau.
Den anden gruppe virksomheder, der vil opleve  

 administrative konsekvenser løbende, er de virksomheder, der  

 udfører både 50 og 35 pct.-ydelser.
Disse virksomheder skal i  

 fremtiden anvende to girokort og fakturaer, således at hver ydelsesart  

 bogføres hver for sig.
Imidlertid viser en undersøgelse, at kun  

 én procent af alle poster vedrører betaling for både  

 rengøring m.v. og havearbejde m.v.
Det administrative merarbejde i  

 disse få tilfælde vil bestå i at udsende to girokort med  

 tilhørende fakturaer til kunderne og kontrollere to  

 bogføringsposter.
Byrden ved at administrere to girokort med  

 tilhørende fakturaer i stedet for ét anslås til mellem  

 1.300 og 2.700 timer årligt på samfundsplan.
Det vurderes, at  

 ulemperne ved at anvende ét fælles girokort klart vil overstige  

 de administrative byrder ved i ganske få tilfælde at skulle  

 anvende to girokort.
Et girokort, der skal kunne håndtere forskellige  

 procentsatser, vil være både teknisk kompliceret og svært  

 at overskue.
Desuden tilgodeses kontrolhensyn ved brugen af to girokort.
 Den kommende bekendtgørelse, der nærmere  

 fastlægger den kommende administration, vil blive vurderet i et  

 fokuspanel.
Forholdet til EU-retten De foreslåede ændringer vil ikke berøre  

 forholdet til EU-retten.
Vurdering af konsekvenser af lovforslag Positive konsekvenser/mindreudgifter (hvis  

 ja, angiv omfang) Negative konsekvenser/merudgifter (hvis ja,  

 angiv omfang) Økonomiske konsekvenser for stat,  

 kommuner og amtskommuner Lovforslaget forventes at nedsætte  

 udgiften til hjemmeservice med 100 mio. kr. på finanslov  

 2000.
Ingen Administrative konsekvenser for stat,  

 kommuner og amtskommuner Begrænsning i antallet af  

 udførte hjemmeserviceydelser vil alt andet lige medføre  

 færre fejlmuligheder i udbetalingssystemet.
Kontrollen vil blive skærpet.
Dels via  

 en overvågning af virksomhedernes ydelsesmønster, via  

 saldomeddelelser til husstande, via udgående kontrolbesøg samt  

 en overvågning af erhvervets lønninger og avancer samt ordnede  

 forhold.
Økomiske konsekvenser for  

 erhvervslivet Rengøringsbranchen vil ikke blive  

 berørt, idet bidragsprocenten fastholdes uændret.
Lovforslaget vil kunne medføre en  

 omsætningsnedgang inden for have- og vinduespudserbranchen.
Omfanget  

 afhænger af, i hvilket omfang virksomhederne imødegår  

 nedsættelsen af bidraget med en reduktion i deres priser, samt  

 forbrugernes villighed til at betale en eventuelt højere pris for  

 samme ydelse.
Administrative konsekvenser for  

 virksomhederne Ingen På éngangsbasis vil de  

 virksomheder, som berøres af en ændring i bidragsprocenten,  

 få en meget beskeden engangsbyrde.
På samfundsniveau anslås  

 den at være mellem 300 og 400 timer.
De virksomheder som udbyder 50- og 35 pct.-ydelser vil  

 opleve en beskeden løbende byrde.
På samfundsniveau anslås  

 den til mellem 1.300 og 2.700 timer årligt.
Miljømæssige  

 konsekvenser Ingen Ingen Administrative konsekvenser for  

 borgerne Ingen Ved ca. 1 pct. af alle betalinger vil  

 forbrugeren skulle udfylde 2 servicegirokort i stedet for 1. Det drejer sig  

 om de ganske få tilfælde, hvor forbrugeren køber 50- og 35  

 pct.-ydelser af samme virksomhed samtidig.
Forholdet til EU-retten Ingen Ingen Bemærkninger til lovforslagets  

 enkelte bestemmelser Til § 1 Til nr. 1 Bestemmelsen angiver, hvilke typer af  

 arbejder der kan ydes bidrag til.
I forhold til den gældende lov ydes  

 der ikke længere bidrag til følgende ydelser: indkøb af  

 dagligvarer, vinduespudsning, ned- og udpakning af genstande i forbindelse  

 med flytning samt luftning m.v. af hunde og andre husdyr.
Der kan stadig ydes  

 tilskud til syltning og småreparationer af tøj efter den  

 foreslåede § 2, stk. 1, nr. 5.
Til nr. 2 Erhvervs- og Selskabsstyrelsen kan om  

 nødvendigt fastsætte regler, der nærmere afgrænser  

 det arbejde, der er omfattet under hjemmeservice.
Denne bestemmelse er ny i  

 forhold til gældende lov og ønskes alene indført, for at  

 de enkelte typer arbejder inden for den enkelte ydelse i givet fald kan  

 fastlægges og afgrænses  i forhold til andre  

 husholdningsarbejder, som ikke er omfattet af hjemmeservice.
Til nr. 3 Bestemmelsen angiver, hvilken bidragsprocent  

 der ydes til de enkelte ydelser.
I forhold til den gældende lov  

 nedsættes bidragsprocenten fra 50 pct. til 35 pct. til almindeligt  

 forekommende havearbejde, snerydning, fejning og rensning af tagrender.
Til nr. 4 Ifølge den gældende lov, § 3,  

 stk. 4,  kan erhvervsministeren administrativt fastsætte regler,  

 hvorved bidragsprocenten kan ændres.
Af bemærkningerne  

 fremgår, at der er mulighed for at ændre bidragsprocenten,  

 såfremt der måtte vise sig behov for revision af ordningen.
Som  

 bestemmelsen er formuleret,  skal en ændring gælde alle ydelser  

 som nævnt i § 2, stk. 1, således at der ikke kan fastsættes  

 forskellige bidragsprocenter til forskellige ydelser.
 Lovforslaget indebærer, at erhvervsministeren  

 administrativt skal kunne ændre bidragsprocenten for de enkelte ydelser  

 som en naturlig konsekvens af, at der med lovforlaget indføres en  

 differentiering af bidragsprocenten.
Stk. 5 giver hjemmel til at fastsætte et loft over,  

 hvor meget en husstand kan få ydet i samlet bidrag og   som noget nyt -  

 i bidrag pr. ydelse under hjemmeserviceordningen.
Bestemmelsen vil ligesom  

 stk. 4, kun kunne finde anvendelse, hvis der som følge af  

 tilskudsspild, jf. de almindelige bemærkninger, opstår et behov  

 for at justere ordningen enten generelt eller på  

 enkeltområder.
Til nr. 5 Der har været nogle eksempler på,  

 at selskaber med begrænset ansvar tvangsopløses eller går  

 konkurs og efterlader en uerholdelig gæld til det offentlige, hvorefter  

 den samme personkreds fortsætter sin virksomhed i andre selskaber med  

 begrænset ansvar.
Under den gældende lov er der ikke mulighed for  

 at udelukke de nye selskabers optagelse under hjemmeserviceordningen, fordi  

 personkredsen ikke har personlig gæld til det offentlige, og fordi den  

 nye virksomhed ikke hæfter for den konkursramte eller  

 tvangsopløste virksomheds gæld.
For at skabe balance i  

 optagelseskravene mellem enkeltmandsvirksomheder og virksomheder med  

 begrænset ansvar foreslås derfor, at optagelse af selskaber med  

 begrænset ansvar nægtes, hvis der optræder personer med  

 bestemmende indflydelse, der tidligere har haft bestemmende indflydelse  

 på et selskab med begrænset ansvar, som er blevet  

 tvangsopløst eller gået konkurs eller i øvrigt har  

 efterladt en uerholdelig gæld til det offentlige på 50.000 kr.  

 eller derover.
Det selskab, der er tvangsopløst eller gået  

 konkurs m.v., skal således ikke nødvendigvis have  

 beskæftiget sig med hjemmeservice.
Det afgørende er, at der er  

 tale om en personkreds, der generelt set indebærer en risiko i  

 forbindelse med hjemmeservice og udbetaling af statslige hjemmeservicebidrag.  

 For at begrænse bestemmelsens omfang gælder, at selskabet dog kan  

 optages, hvis der er forløbet mere end fem år efter  

 opløsningen af det selskab, som de pågældende personer har  

 haft bestemmende indflydelse på.
Herudover kan Erhvervs- og  

 Selskabsstyrelsen i henhold til § 4, stk. 8, optage selskabet, hvis styrelsen  

 efter et konkret skøn vurderer, at optagelsen ikke indebærer en  

 risiko for misbrug af hjemmeserviceordningen.
Til nr. 6 Ved nye personers indtræden i en  

 godkendt hjemmeservicevirksomheds ejerkreds eller ledelse skal der ikke  

 søges om optagelse, fordi virksomheden allerede er optaget.
Imidlertid  

 er det vigtigt at sikre sig, at personer, der fx er dømt for et  

 strafbart forhold eller har forfalden gæld til det offentlige, ikke  

 kommer ind i hjemmeservieordningen Til nr. 7 Erhvervs- og Selskabsstyrelsen kan  

 fastsætte regler om, hvem der betragtes som personer med bestemmende  

 indflydelse, og i lighed med gældende regler fastsætte krav til  

 ansvarsforsikringens omfang og art samt tidsmæssig udstrækning.  

 Der vil således kunne fastsættes nærmere regler om, hvilke  

 personer der ud over ejer og ledelse skal betragtes som personer med  

 bestemmende indflydelse.
Det kan fx være bestyrelsesmedlemmer, personer  

 med en vis kapitalandel i selskabet og personer, der reelt driver virksomhed  

 uden at være ejer eller formelt medlem af ledelsen.
Til nr. 8 Uanset bestemmelsen i den nye § 4, stk. 3 kan  

 Erhvervs- og Selskabsstyrelsen optage selskabet i hjemmeserviceordningen,  

 hvis styrelsen efter et konkret skøn vurderer, at en optagelse af  

 selskabet ikke vil indebære en risiko for misbrug af  

 hjemmeserviceordningen.
Ved det konkrete skøn vil der bl.a. blive lagt  

 vægt på, hvor lang tid der er forløbet siden det tidligere  

 selskabs opløsning, om der har været tale om  

 gentagelsestilfælde og i øvrigt de konkrete omstændigheder  

 i forbindelse med opløsningen m.v.
Til nr. 9 Bidraget udbetales på grundlag af en  

 registrering af husstandens betaling og indberetning af det udførte  

 arbejde.
I lighed med gældende regler er det en betingelse for  

 udbetaling af bidrag, at indberetningen indeholder oplysninger til  

 identifikation af hjemmeservicevirksomhed, husstand og ydelse.  

 Identifikationen sker ved anvendelse af forbrugerens CPR-nummer eller  

 identifikationsnummer udstedt af Erhvervs- og Selskabsstyrelsen.  

 Indberetningen af forbrugerens CPR-nummer skal kunne udføres på  

 en sådan måde, at det ikke mod husstandens ønske  

 videregives til hjemmeservicevirksomhederne.
Husstanden er i relation til  

 lovens regler om udelukkelse fra hjemmeserviceordningen ansvarlig for, at de  

 indberettede oplysninger er korrekte i det omfang, husstanden er bekendt med  

 oplysningerne.
Ligeledes gælder, at virksomheden indestår for  

 rigtigheden af oplysningerne om arbejdets udførelse, art og pris.  

 Erhvervs- og Selskabsstyrelsen kan i lighed med nugældende § 5, stk. 3,  

 fastsætte regler om lovens administration, herunder hvilke oplysninger  

 der skal afgives om det bidragsberettigede arbejde, og hvordan de skal  

 afgives.
Erhvervs- og Selskabsstyrelsen vil i forbindelse med en  

 modernisering af administrationsordningen  arbejde for at minimere  

 fejlmuligheder i indberetnings- og udbetalingssystemet, at der  

 indføres frit valg af pengeinstitut i alle faser af ordningen, samt at  

 alle normalt anerkendte betalingsformer, herunder betalingsservice og  

 homebanking, skal kunne anvendes.
Da Erhvervs- og Selskabsstyrelsen ved  

 elektronisk overførsel har behov for de samme informationer  

 vedrørende identifikation af husstand som ved brug af et  

 servicegirokort, medfører moderniseringen, at de finansielle  

 institutter skal indberette betalerens personnummer til Erhvervs- og  

 Selskabsstyrelsen, jf. § 5, stk. 4. Dette er en ændring i forhold til  

 gældende lov.
Videregivelsen af personnummer skal kun bruges i  

 forbindelse med en identifikation af husstanden så Erhvervs- og  

 Selskabsstyrelsen kan udbetale hjemmeservicebidrag.
Oplysningerne vil ligesom  

 ved anvendelse af servicegirokort ikke komme til virksomhedernes kendskab.
 Af administrative hensyn over for virksomhederne og for at  

 udbygge kontrollen fra 1. januar 2000 med indførelsen af  

 differentierede bidragsprocenter indføres derudover forskellige  

 servicegirokort for ydelser med bidrag på henholdsvis 50 pct. og 35  

 pct.
 Erhvervs- og Selskabsstyrelsen fastsætter, hvordan  

 servicegirokort og fakturaer skal udformes, og kan stille dem gratis til  

 rådighed for virksomhederne.
Til nr. 10 og 11 Ifølge den gældende lov kan  

 Erhvervsfremme Styrelsen for at følge udviklingen inden for  

 hjemmeserviceerhvervet kræve de nødvendige oplysninger herom af  

 virksomhederne.
Udviklingen inden for priser, lønninger og avancer vil  

 fortsat blive undersøgt kvartalsvis ved telefoninterviews, der  

 udføres af et eksternt konsulentfirma.
For at styrke  

 overvågningen vil oplysningerne fremover blive sammenholdt med  

 informationer om virksomhedernes timepriser, lønninger og avancer, som  

 kan opnås fra Erhvervs- og Selskabsstyrelsens kontrolbesøg  

 på virksomhederne.
Erhvervs- og Selskabsstyrelsen vil herudover fortsat  

 indhente oplysninger om, hvorvidt virksomhederne overholder deres  

 miljømål, jf. nugældende § 4, stk. 2, nr. 7, og har  

 ordnede forhold for de ansatte, jf. nugældende § 7, stk. 1, nr.  

 6-8.
 Styrelserne kan udveksle oplysningerne, hvis det  

 skønnes nødvendigt i arbejdet med at overvåge udviklingen  

 inden for ordningen.
Til nr. 12 Som nævnt i de almindelige  

 bemærkninger vil kontrolindsatsen blive styrket.
Lovforslaget  

 fastholder derfor også muligheden for, at Erhvervs- og  

 Selskabsstyrelsen kan forlange, at virksomheder, der udøver andre  

 erhvervsmæssige aktiviteter end hjemmeservice, skal indsende et  

 særskilt regnskab for hjemmeserviceaktiviteterne.
Disse oplysninger vil  

 dog normalt kunne indhentes på anden vis.
Det anses derfor ikke for  

 hensigtsmæssigt at pålægge virksomhederne dette som en  

 automatisk pligt, da der også er forbundet en betydelig administrativ  

 byrde herved.
Til nr. 13 og 14 Erhvervs- og Selskabsstyrelsen har ud fra  

 gældende lov mulighed for at udelukke visse virksomheder og tilknyttede  

 personer samt husstande fra hjemmeserviceordningen.
Erhvervs- og Selskabsstyrelsen får i § 7, stk. 1,  

 bemyndigelse til at foretage udelukkelse fra hjemmeserviceordningen, hvis  

 personer med en bestemmende indflydelse indtræder i en godkendt  

 hjemmeservicevirksomhed, uden at hjemmeservicevirksomheden har godtgjort, at  

 de nye personer opfylder betingelserne i § 4, stk. 2, nr. 3-6 og stk. 3.  

 Normalt vil der blive tale om en midlertidig udelukkelse, indtil de  

 pågældende har godtgjort, at de opfylder betingelserne.
Dette er  

 en udvidelse af Erhvervs- og Selskabsstyrelsens bemyndigelse til at foretage  

 udelukkelse fra ordningen.
Bemyndigelsen udvides i § 7, stk. 2, så Erhvervs- og  

 Selskabsstyrelsen fra hjemmeserviceordningen kan udelukke personer med en  

 bestemmende indflydelse på et selskab med begrænset ansvar, hvis  

 selskabet efter lovens ikrafttræden tvangsopløses, går  

 konkurs eller efterlader en uerholdelig gæld på 50.000 kr. eller  

 mere til det offentlige.
Dette gælder, hvad enten det  

 pågældende selskab var optaget under hjemmeserviceordningen eller  

 ej.
 Der er tale om en skønsmæssig  

 beføjelse for Erhvervs- og Selskabsstyrelsen, der forudsættes  

 anvendt i det omfang, konkursen m.v. efter en konkret vurdering  

 indebærer en risiko for misbrug af hjemmeserviceordningen.
Til nr. 15 Ifølge den gældende lov kan  

 Erhvervs- og Selskabsstyrelsen beslutte at udelukke en husstand, hvis de  

 anførte oplysninger på det af husstanden anvendte  

 servicegirokort ikke er korrekte.
Da den ønskede modernisering af  

 administrationen forventes at indebære, at der også kan betales  

 på anden vis end med servicegirokort, ændres bestemmelsen.
Det  

 afgørende bliver herefter, om husstanden giver forkerte oplysninger,  

 uanset om de afgives på et servicegirokort eller i forbindelse med  

 betaling på anden vis, fx via homebanking eller betalingsservice.
Til nr. 16 og 17 Der er tale om en konsekvensændring som  

 følge af, at der i § 4 indføjes stk. 3 og i § 7 indføres  

 stk. 2.
Til nr. 18 Henvisningen til § 4, stk. 3, udgår, da  

 virksomheden ifølge lovændringen ved hel eller delvis  

 udskiftning af sin personkreds skal godtgøre over for Erhvervs- og  

 Selskabsstyrelsen, at de nye personer opfylder optagelsesbetingelserne.
Sker  

 dette ikke kan Erhvervs- og Selskabsstyrelsen efter forslagets § 7, stk. 1,  

 nr. 10 udelukke virksomheden.
Til § 2 Loven træder i kraft 1. januar 2000 og  

 finder anvendelse for ydelser udført fra denne dato.
Bidragsberettiget  

 arbejde, der er udført i 1999, vil dermed modtage bidrag efter de  

 gældende regler i den nuværende lov om hjemmeservice.
Som følge af at lov om hjemmeservice er en  

 bevillingsstyret lov, har den kun virkning inden for den  

 pågældende finanslovsbevilling.
Eventuelle privatretlige aftaler  

 om hjemmeserviceydelser, der rækker ud over finanslovsbevillingen  

 medfører derfor ikke krav på bidrag fra staten.
 Med bestemmelsen undgås også, at der i  

 perioden inden lovens ikrafttræden kan indgås aftaler om  

 hjemmeserviceydelser, der skal udføres efter lovens  

 ikrafttræden, men som skal honoreres efter de nugældende  

 bidragsregler.
Bilag Lovforslaget sammenholdt med gældende lov Gældende formulering Lovforslaget §1 I lov nr. 463 af 12. juni 1996 om hjemmeservice som ændret ved lov  

 nr. 980 af 17. december 1997 foretages følgende ændringer:
§ 2. Bidrag kan ydes til forbrugerens køb af hjemmeservice,  

 som en virksomhed, jf. § 4, udfører for en husstand på eller i  

 direkte tilknytning til husstandens bopæl eller anden bolig, som  

 husstanden jævnlig benytter.
Bidrag kan alene ydes til husstandens  

 køb af hjemmeservice til privatforbrug.
Ved hjemmeservice  

 forstås 1)	indkøb af dagligvarer, 2)	rengøring, 3)	vinduespudsning, rensning af tagrender, 4)	madlavning, opvask, syltning m.v., 5)	vask, strygning, småreparationer af tøj, 6)	snerydning, fejning og almindeligt forekommende havearbejde, 7)	ned- og udpakning af genstande i forbindelse med flytning, 8)	luftning m.v. af hunde og andre husdyr og 9)	andet almindeligt forekommende husholdningsarbejde.
 1. § 2, stk. 1, 3. pkt., affattes således:
 »Ved hjemmeservice forstås følgende ydelser:
1)	rengøring, 2)	madlavning og opvask, 3)	vask og strygning, 4)	almindeligt forekommende havearbejde, snerydning, fejning og  

 rensning af tagrender og 5)	andet almindeligt forekommende husholdningsarbejde.« 2. I § 2 indsættes som stk. 6:
 »Stk. 6. Erhvervs- og Selskabsstyrelsen kan fastsætte regler,  

 der nærmere definerer det arbejde, som er omfattet af ydelserne i stk.  

 1.«.
Stk. 2. Bidraget udgør 50 pct. af det fakturerede  

 beløb inklusive moms fratrukket udgifter inklusive moms til  

 materialer.
Bidraget kan ikke overstige det beløb, hvormed  

 virksomheden har foretaget fradrag for bidrag i regningen til  

 forbrugeren.
 3. § 3, stk. 2, affattes således:
»Stk. 2. Til hjemmeservice som nævnt i § 2, stk. 1, nr. 1, 2,  

 3 og 5, udgør bidraget 50 pct.
Til hjemmeservice som nævnt i §  

 2, stk. 1, nr. 4, udgør bidraget 35 pct.
Bidraget beregnes af det  

 fakturerede beløb inklusive moms fratrukket udgifter inklusive moms  

 til materialer.
Bidraget kan ikke overstige det beløb, hvormed  

 virksomheden har foretaget fradrag for bidrag i regningen til  

 forbrugeren.«.
 Stk. 4. Erhvervsministeren kan fastsætte regler,  

 hvorved de i stk. 2 og 3 angivne bidragsstørrelser ændres.  

 Erhvervsministeren kan endvidere fastsætte et loft over, hvor meget en  

 husstand maksimalt kan få ydet i bidrag under  

 hjemmeserviceordningen.
 4. § 3, stk. 4, ophæves og i stedet  

 indsættes:
 »Stk. 4. Erhvervsministeren kan fastsætte regler, hvorved de  

 i stk. 2 og 3 angivne bidragsstørrelser kan ændres for de  

 enkelte ydelser.
 Stk. 5. Erhvervsministeren kan fastsætte et loft  

 over, hvor meget en husstand maksimalt kan få ydet i samlet bidrag og i  

 bidrag pr. ydelse under hjemmeserviceordningen.«.
 5. I § 4 indsættes efter stk. 2, som nyt  

 stykke:
»Stk. 3. Selskaber med begrænset ansvar kan ikke optages  

 under hjemmeserviceordningen, hvis personer med en bestemmende indflydelse  

 på selskabet har haft bestemmende indflydelse på et andet selskab  

 med begrænset ansvar, som er blevet tvangsopløst, er kommet  

 under konkurs eller i øvrigt har efterladt en samlet uerholdelig  

 gæld til det offentlige på 50.000 kr. eller derover.
Selskabet  

 kan dog optages, hvis der er forløbet mere end 5 år efter  

 opløsningen af det selskab, som de pågældende personer har  

 haft bestemmende indflydelse på.«.
 Stk. 3-6 bliver herefter stk. 4-7.
 Stk. 3. Virksomheden skal skriftligt indgive anmeldelse  

 til Erhvervs- og Selskabsstyrelsen, når der sker ændringer i  

 virksomhedens ejerkreds eller ledelse.
 6. § 4, stk. 3, der bliver stk. 4, affattes  

 således:
 »Stk. 4. Hvis der sker hel eller delvis udskiftning af en godkendt  

 virksomheds ejer, ledelse eller personer med bestemmende indflydelse på  

 virksomheden, skal virksomheden senest 4 uger efter ændringerne  

 godtgøre over for Erhvervs- og Selskabsstyrelsen, at de nye personer  

 opfylder betingelserne i § 4, stk. 2, nr. 3-6 og stk. 3.«.
 Stk. 4. Erhvervs- og Selskabsstyrelsen kan  

 fastsætte regler om, hvilke oplysninger virksomhederne skal afgive  

 efter stk. 2 og 3, samt fastsætte krav til ansvarsforsikringens omfang  

 og art samt dens tidsmæssige udstrækning.
 7. § 4, stk. 4, der bliver stk. 5, affattes  

 således:
 »Stk. 5. Erhvervs- og Selskabsstyrelsen kan fastsætte regler  

 om, hvem der betragtes som personer med bestemmende indflydelse, hvilke  

 oplysninger personerne skal afgive efter stk. 2 og 3 samt fastsætte  

 krav til ansvarsforsikringens omfang og art samt dens tidsmæssige  

 udstrækning.«.
 8. I § 4 indsættes efter stk. 6, der bliver stk. 7,  

 som nyt stykke:
 »Stk. 8. Uanset bestemmelsen i stk. 3 kan selskabet optages, hvis  

 Erhvervs- og Selskabsstyrelsen skønner, at optagelsen ikke  

 indebærer en risiko for misbrug af hjemmeserviceordningen.«.
 § 5. Bidraget udbetales på grundlag af en registrering af  

 husstandens betaling og en indberetning af det udførte arbejde.  

 Betaling sker ved benyttelse af særlige servicegirokort, der udleveres  

 til husstanden af den virksomhed, der har udført det arbejde, som  

 betalingen vedrører.
Stk. 2. Det er en betingelse for ydelse af bidrag, at  

 servicegirokortet indeholder oplysninger til identifikation af virksomhed,  

 husstand og ydelse.
Husstandens betaling anses som accept af rigtigheden af  

 de oplysninger, der er anført på servicegirokortet.
Stk. 3. Erhvervs- og Selskabsstyrelsen kan  

 fastsætte regler til lovens gennemførelse, herunder om  

 servicegirokort og udbetaling.
Erhvervs- og Selskabsstyrelsen kan  

 fastsætte, hvilke oplysninger der skal afgives om det  

 bidragsberettigede arbejde, og hvordan de skal afgives.
Erhvervs- og  

 Selskabsstyrelsen kan endvidere fastsætte regler om virksomhedernes  

 fakturering af hjemmeserviceydelser.
 9. § 5 affattes således:
» Stk. 2. Det er en betingelse for ydelse af bidrag, at  

 indberetningen indeholder oplysninger til identifikation af virksomhed,  

 husstand og ydelse.
Husstanden og virksomheden er ansvarlig for rigtigheden  

 af oplysningerne.
Stk. 3. Erhvervs- og Selskabsstyrelsen kan  

 fastsætte regler om lovens administration, herunder hvilke oplysninger  

 der skal afgives om det bidragsberettigede arbejde, og hvordan de skal  

 afgives.
Erhvervs- og Selskabsstyrelsen kan endvidere fastsætte regler  

 om virksomhedernes fakturering af hjemmeserviceydelser.
 Stk. 4. Formidles kundens betaling af bidragsberettiget  

 arbejde elektronisk via et finansielt institut eller lignende, kan dette  

 videregive oplysninger, herunder CPR-nummer, til Erhvervs- og  

 Selskabsstyrelsen til identifikation af husstanden, som skal modtage  

 bidraget.«.
Stk. 3. Erhvervs- og Selskabsstyrelsen kan af husstandene  

 og virksomhederne samt ledelsen i disse forlange de oplysninger, som er  

 nødvendige for, at der kan tages stilling til, om betingelserne for  

 udbetaling af bidrag er opfyldt, samt kræve, at der indsendes  

 dokumentation for de givne oplysninger.
Erhvervsfremme Styrelsen kan  

 endvidere af virksomhederne kræve de oplysninger, der er  

 nødvendige for at kunne følge udviklingen inden for  

 hjemmeserviceerhvervet.
Afgiver en husstand ikke de krævede  

 oplysninger, kan Erhvervs- og Selskabsstyrelsen træffe afgørelse  

 om, at husstanden ikke er bidragsberettiget, så længe de  

 krævede oplysninger ikke er afgivet.
 10. I § 6, stk. 3, 2. pkt., indsættes efter »Erhvervsfremme Styrelsen«:  

»og Erhvervs- og Selskabsstyrelsen«.
Stk. 4. De statslige told- og skattemyndigheder og  

 kommunalbestyrelserne kan til kontrolbrug indhente oplysninger, der  

 registreres i Erhvervs- og Selskabsstyrelsen om hjemmeservice.
Erhvervs- og  

 Selskabsstyrelsen kan til kontrolbrug indhente moms- og skatteoplysninger fra  

 de statslige told- og skattemyndigheder og kommunalbestyrelserne, for  

 så vidt angår virksomheder, der er eller har været omfattet  

 af denne lov, og sammenligne dem med egne registrerede oplysninger.
Erhvervs-  

 og Selskabsstyrelsen kan ligeledes til kontrolbrug indhente oplysninger om  

 virksomheder, der er eller har været omfattet af denne lov, fra andre  

 offentlige myndigheder samt indhente oplysninger om  

 hjemmeservicevirksomheders indbetaling af ATP-bidrag m.v. til  ordninger, der  

 administreres af ATP.
Erhvervs- og Selskabsstyrelsen kan meddele oplysninger  

 til Erhvervsfremme Styrelsen til brug for overvågningen af  

 hjemmeserviceerhvervet.
 11. § 6, stk. 4, 4. pkt., affattes således:
 »Erhvervsfremme Styrelsen og Erhvervs- og Selskabsstyrelsen kan udveksle  

 oplysninger til brug for overvågningen af  

 hjemmeserviceerhvervet.«.
Stk. 8. Virksomheder, der udøver andre  

 erhvervsmæssige aktiviteter end hjemmeservice, skal til Erhvervs- og  

 Selskabsstyrelsen indsende et særskilt regnskab for  

 hjemmeserviceaktiviteterne.
Erhvervs- og Selskabsstyrelsen kan  

 fastsætte nærmere regler om det særskilte regnskab og dets  

 indsendelse.
 12. § 6, stk. 8, affattes således:
»Stk. 8.  Erhvervs- og Selskabsstyrelsen kan forlange, at  

 virksomheder, der udøver andre erhvervsmæssige aktiviteter end  

 hjemmeservice, skal indsende et særskilt regnskab for  

 hjemmeserviceaktiviteterne.
Erhvervs- og Selskabsstyrelsen kan  

 fastsætte nærmere regler om det særskilte regnskab og dets  

 indsendelse.«.
 13. I § 7, stk. 1, indsættes som nr. 10:
» 14. I § 7 indsættes efter stk. 1 som nyt  

 stykke:
 »Stk. 2. Fra hjemmeserviceordningen kan Erhvervs- og  

 Selskabsstyrelsen udelukke personer med en bestemmende indflydelse på  

 et selskab med begrænset ansvar, hvis selskabet tvangsopløses,  

 går konkurs eller efterlader en uerholdelig gæld på 50.000  

 kr. eller mere til det offentlige.«.
 Stk. 2 og 3 bliver herefter stk. 3 og 4.
 Stk. 2. Hvis de anførte oplysninger på det  

 af husstanden anvendte servicegirokort ikke er korrekte, jf. § 5, stk. 2 og  

 3, kan Erhvervs- og Selskabsstyrelsen udelukke husstanden fra  

 hjemmeserviceordningen, uanset om oplysningerne er påført af  

 husstanden eller af virksomheden.
 15. § 7, stk. 2, der bliver stk. 3, affattes  

 således:
 »Stk. 3. Hvis en husstand giver Erhvervs- og Selskabsstyrelsen  

 forkerte oplysninger om virksomhed, husstand eller ydelse, kan Erhvervs- og  

 Selskabsstyrelsen udelukke husstanden fra hjemmeserviceordningen.«.
Stk. 2. Afgørelser truffet af Erhvervs- og  

 Selskabsstyrelsen efter § 4, stk. 1 og 2, § 6, stk. 2, og § 7, stk. 1 og 2,  

 kan senest 4 uger efter, at afgørelsen er meddelt den  

 pågældende, indbringes for Erhvervsministeriets  

 Erhvervsankenævn.
Indbringelse af Erhvervs- og Selskabsstyrelsens  

 afgørelser efter § 4, stk. 1 og 2, og § 7, stk. 1 og 2, har ikke  

 opsættende virkning.
 16. I § 9, stk. 2, ændres i 1. pkt. »§ 4, stk. 1 og 2« til: »§ 4, stk. 1, 2 og 3«.
Stk. 2. Afgørelser truffet af Erhvervs- og  

 Selskabsstyrelsen efter § 4, stk. 1 og 2, § 6, stk. 2, og § 7, stk. 1 og 2,  

 kan senest 4 uger efter, at afgørelsen er meddelt den  

 pågældende, indbringes for Erhvervsministeriets  

 Erhvervsankenævn.
Indbringelse af Erhvervs- og Selskabsstyrelsens  

 afgørelser efter § 4, stk. 1 og 2, og § 7, stk. 1 og 2, har ikke  

 opsættende virkning.
 17. I § 9, stk. 2, ændres i 2. pkt. »§ 7, stk. 1 og stk. 2« til:  

»§ 7, stk. 1, 2 og 3«.
 Stk. 2. Med bøde straffes overtrædelser af §  

 4, stk. 3, og § 8, stk. 1 og 3.
 18. I § 10, stk. 2, udgår: »§ 4, stk. 3, og«.
§ 2 Loven træder i kraft den 1. januar 2000 og finder anvendelse for  

 ydelser udført fra denne dato.
