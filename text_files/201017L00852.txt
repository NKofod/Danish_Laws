Ændringsforslag stillet den 11. maj 2011 uden for betænkningen Ændringsforslag til 2. behandling af Forslag til lov om ændring af lov om social service (Regulering af besøgsrestriktioner i boligformer med tilknyttet personale og fællesboligarealer samt tilsynspolitik for personlig og praktisk hjælp m.v. i hjemmeplejen) [af socialministeren (Benedikte Kiær)] Til § 1 Af socialministeren:
 3) Det under nr. 2 foreslåede § 137 d, stk. 1, affattes således:
»Afgørelser efter § 137 b, stk. 1, og § 137 c, stk. 2, træffes på et møde i kommunalbestyrelsen eller i det stående udvalg, i kommuner med magistratsordning dog af det magistratsmedlem, som ydelser efter § 83 i lov om social service henhører under.« [Lovteknisk korrektion] Bemærkninger Til nr. 3 Formuleringen af § 137 d, stk. 1, i det fremsatte lovforslag er ikke hensigtsmæssig.
Der er i de udvalgsstyrede kommuner mere end et stående udvalg, hvorfor formuleringen »det stående udvalg« i sig selv er uhensigtsmæssig, når det ikke af bestemmelsen fremgår, hvilket af de stående udvalg der tænkes på.
Lovteksten kan således give anledning til tvivl om, hvilket af en kommunes stående udvalg der kan/skal behandle de tilfælde, der er omfattet af bestemmelsen.
