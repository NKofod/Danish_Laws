Fremsat den 5. november 2003 af økonomi- og  

 erhvervsministeren (Bendt Bendtsen) Forslag til Lov  

 om ændring af lov om anvendelse af Danmarks undergrund (Implementering  

 af aftale af 29. september 2003 mellem økonomi- og erhvervsministeren og A.P.  

 Møller - Mærsk A/S om efterforskning og indvinding af kulbrinter i Danmarks  

 undergrund) § 1 I lov om anvendelse af Danmarks undergrund, jf.  

 lovbekendtgørelse nr. 526 af 11. juni 2002, foretages følgende ændringer:
 1.  


  

 § 13, stk. 4  

  

 , affattes således:
»Det tidsrum for  

 indvinding, der er fastsat i medfør af stk. 2 og 3, eller i den pågældende  

 tilladelse, kan forlænges, når særlige omstændigheder taler herfor.
Såfremt  

 det  

 samlede tidsrum for tilladelsen dermed vil overstige 50 år, finder reglerne i  

 §  

 6 tilsvarende anvendelse.  

 « 2.  

  

 I  

  

 § 13  

  

 indsættes som  

  

 stk. 5:
»Stk. 5.  

  

 Økonomi- og erhvervsministeren kan, såfremt særlige  

 forhold gør det påkrævet, meddele tilladelser for tidsrum, der er længere end  

 de i stk. 2 og 3 nævnte.  

 « § 2 Loven træder i kraft dagen efter bekendtgørelse i  

 Lovtidende.
Bemærkninger til lovforslaget Almindelige bemærkninger Lovforslaget har til formål at give økonomi- og  

 erhvervsministeren adgang til at meddele tilladelser til efterforskning og  

 indvinding af kulbrinter med en længere varighed, end den gældende lov giver  

 mulighed for.
Undergrundsloven af 1981, der trådte i kraft den 1. juli 1981,  

 tilvejebragte en nyordning vedrørende meddelelser af eneretstilladelser til  

 efterforskning og indvinding af kulbrinter, således at tilladelser fremover  

 kunne meddeles på koncessionsvilkår, der reflekterede forholdene i de øvrige  

 Nordsø-lande med et kulbrintepotentiale.
For så vidt angår varigheden af  

 sådanne tilladelser, giver loven mulighed for at udstede kombinerede  

 efterforsknings- og indvindingstilladelser med en efterforskningsperiode på 6  

 år, med mulighed for mindre forlængelser, og en indvindingsperiode på højst  

 30  

 år med mulighed for forlængelse, når særlige omstændigheder taler herfor.  

 Dette  

 er begrundet i, at virksomheder ikke kan forventes at ville investere de  

 betydelige beløb, der er nødvendige, f.eks. for at gennemføre dybe boringer,  

 medmindre de på forhånd er sikret en længevarende eneret til indvinding af  

 kulbrintefund og kender de økonomiske og andre vilkår herfor.
Efter lovens §  

 7  

 kan den samlede varighed af en tilladelse til efterforskning og indvinding af  

 råstoffer ikke overstige 50 år.
De i lovens § 13, stk. 1 og 3, fastsatte  

 maksimale tidsrum for varigheden af efterforsknings- og  

 indvindingstilladelser  

 har været anvendt som fast praksis i de mange tilladelser, der siden 1984 har  

 været meddelt på området, og de pågældende tidsrum har generelt virket  

 tilfredsstillende for såvel staten som rettighedshaverne.
Det har endnu ikke  

 været aktuelt at forlænge gældende kulbrintetilladelser ud over 50 år.
Imidlertid kan der i særlige tilfælde forventes at blive behov  

 for at meddele nye tilladelser af længere varighed, end det for tiden er  

 muligt, eller at forlænge gældende kulbrintetilladelser ud over 50 år,  

 særligt  

 i tilfælde, hvor det forudses, at indvindingen på grund af teknologiske  

 fremskridt kan opretholdes i en længere periode, end det hidtil har været  

 muligt.
Lovændringen skal give mulighed for at tage højde for denne  

 eventualitet.
Når lovforslaget fremsættes på nuværende tidspunkt, er det  

 begrundet i den mellem økonomi- og erhvervsministeren og A.P.
Møller Mærsk  

 A/S  

 indgåede aftale af 29. september 2003 om en fortsættelse af virksomheden i  

 henhold til selskabets eneretsbevilling af 8. juli 1962 til efterforskning og  

 indvinding af kulbrinter i Danmarks undergrund, der udløber i 2012.  

 Lovændringen skal give ministeren mulighed for at implementere aftalens  

 bestemmelser om en videreførelse af virksomheden i henhold til  

 eneretsbevillingen.
Også for andre eksisterende koncessioner kan der på et  

 tidspunkt opstå behov for at fortsætte virksomheden ud over det samlede  

 tidsrum, som den nuværende lov giver mulighed for.
1. Lovforslagets miljømæssige konsekvenser Lovforslaget forventes ikke at have miljømæssige konsekvenser,  

 da en fortsættelse af eneretsbevillingen vil angå samme område som den  

 nuværende eneretsbevilling og også vil indebære en fortsættelse af den  

 nuværende indvinding.
Tilsvarende vil gælde ved en eventuel fortsættelse af  

 andre tilladelser til efterforskning og indvinding.
Det bemærkes i øvrigt, at  

 det er fast praksis forud for meddelelse af alle nye tilladelser til  

 efterforskning og indvinding af kulbrinter at høre bl.a. de statslige  

 miljømyndigheder herom.
2. Lovforslagets økonomiske og administrative  

 konsekvenser for det offentlige Formålet med lovforslaget er først og fremmest at give mulighed  

 for, at økonomi- og erhvervsministeren kan implementere aftalen af 29.  

 september 2003 med A.
P.
Møller  Mærsk A/S.
Der henvises i den  

 anledning til  

 den redegørelse til Folketinget om Nordsøen, der den 7. oktober 2003 er  

 fremsendt til Folketinget.
 Lovforslaget har ikke administrative eller økonomiske  

 konsekvenser for stat, amter og kommuner.
3. Lovforslagets økonomiske og administrative  

 konsekvenser for erhvervslivet Formålet med lovforslaget er først og fremmest at give mulighed  

 for, at økonomi- og erhvervsministeren kan implementere aftalen af 29.  

 september 2003 med A.
P.
Møller  Mærsk A/S.
Der henvises til den  

 redegørelse  

 til Folketinget om Nordsøen, der den 7. oktober 2003 er fremsendt til  

 Folketinget.
4. Forholdet til EU-retten Nye tilladelser og forlængelser af tilladelser er omfattet af  

 Europa Parlamentets og Rådets direktiv 94/22/EF, der er gennemført i dansk  

 ret  

 ved lov nr. 310 af 17. maj 1995 om ændring af undergrundsloven.
Forlængelse  

 m.v. af tilladelser er hjemlet i direktivets art. 3, stk. 5, litra  

  

 c)  

  

 og i art. 4, litra  

  

 b)  

  

 . Direktivet indeholder herudover i  

 art. 13 en særlig undtagelse vedrørende Danmark, hvorefter Danmark ikke skal  

 følge direktivets udbudsprocedure, for så vidt angår tilladelser meddelt  

 inden  

 31. december 2012 for de områder, som opgives den 8. juli 2012 ved udløb af  

 eneretsbevillingen af 8. juli 1962. Der vil blive taget kontakt til  

 Europa-Kommissionen om forholdet til EU-retten.
5. Hørte myndigheder og organisationer Lovforslaget har været sendt i høring hos følgende:
A.P.
MøllerMærsk A/S, North Sea Operators Committee  Denmark,  

 Danmarks Rederiforening, Dansk Arbejdsgiverforening, Dansk Industri,  

 Landsorganisationen i Danmark, CO-industri, SID, Arbejderbevægelsens  

 Erhvervsråd, Danmarks Fiskeriforening, Organisationen for Vedvarende Energi,  

 Danmarks Naturfredningsforening og Greenpeace Danmark.
Vurdering af konsekvenser for lovforslaget Positive konsekvenser/ Mindreudgifter Negative konsekvenser/ Merudgifter Økonomiske konsekvenser for stat, kommuner og  

 amtskommuner Ingen Ingen Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Forholdet til EU-retten Der vil blive taget kontakt til Europa-Kommissionen om  

 forholdet til EU-retten Bemærkninger til lovforslagets enkelte bestemmelser Til § 1 Til nr. 1 (§ 13, stk. 4) Efter lovens § 7 kan den samlede varighed af en tilladelse til  

 efterforskning og indvinding af råstoffer ikke overstige 50 år. Ændringen  

 skal  

 give mulighed for at forlænge kulbrintetilladelser ud over 50 år, såfremt der  

 er behov herfor i de situationer, hvor indvinding allerede foregår og  

 forventes  

 at ville kunne opretholdes længere end oprindeligt forudsat.
Med ændringen  

 bliver der ligeledes givet mulighed for at forlænge gældende  

 eneretsbevillinger, der ikke er udstedt i medfør undergrundsloven af 1981.  

 Forlængelserne skal forelægges for et af Folketinget nedsat udvalg efter  

 reglerne i § 6.
Til nr. 2 (§ 13, stk. 5) Den nuværende lov giver kun mulighed for at udstede tilladelser  

 til efterforskning og indvinding af kulbrinter med en samlet  

 efterforskningsperiode på 6 år med mulighed for forlængelse med to år ad  

 gangen.
Den samlede efterforskningsperiode kan dog kun undtagelsesvis  

 overstige  

 10 år.
 Indvindingsperioden fastsættes efter de gældende regler og  

 praksis til 30 år, hvilket kan forlænges, når særlige omstændigheder taler  

 herfor.
 Det tilsigtes med lovændringen at åbne mulighed for, når  

 særlige forhold gør det påkrævet, at meddele nye tilladelser, der fra  

 udstedelsen har en længere varighed end det er muligt at give i dag, dog  

 højst  

 50 år, som er lovens maksimale tidsrum for tilladelser til de af loven  

 omfattede råstoffer, jf. lovens § 7. Meddelelse af en tilladelse med en  

 længere  

 varighed vil f.eks. kunne komme på tale, dersom en ny tilladelse erstatter en  

 eksisterende tilladelse med en allerede igangværende indvinding, der  

 forventes  

 at fortsætte i en længere periode, f.eks. på grund af teknologiske  

 fremskridt.
Til § 2 Det foreslås, at loven træder i kraft dagen efter  

 bekendtgørelse i Lovtidende.
Bilag 1 Lovforslaget sammenholdt med gældende lov Gældende formulering Lovforslaget § 13 .
 Stk. 4.  

  

 Det  

 tidsrum for forlængelse med henblik på indvinding, der er fastsat i medfør af  

 stk. 2 og stk. 3, kan forlænges, når særlige omstændigheder taler herfor.
§ 1 I lov om anvendelse af Danmarks undergrund, jf.  

 lovbekendtgørelse nr. 526 af 11. juni 2002, foretages følgende ændringer:
 1.  


  

 § 13, stk. 4,  

  

 affattes således:
»Det tidsrum for  

 indvinding, der er fastsat i medfør af stk. 2 og 3, eller i den pågældende  

 tilladelse, kan forlænges, når særlige omstændigheder taler herfor.
Såfremt  

 det samlede tidsrum for tilladelsen dermed vil overstige 50 år, finder  

 reglerne i § 6 tilsvarende anvendelse.  

 « 2.  

  

 I  

  

 § 13  

  

 indsættes som  

  

 stk. 5:
»Stk. 5.  

  

 Økonomi- og erhvervsministeren  

 kan, såfremt særlige forhold gør det påkrævet, meddele tilladelser for  

 tidsrum, der er længere end de i stk. 2 og 3 nævnte.  

 « § 2 Loven træder i kraft dagen efter bekendtgørelse i  

 Lovtidende.
