Betænkning afgivet af Børne- og Undervisningsudvalget den 7. juni 2022 Betænkning over Forslag til folketingsbeslutning om en reform af taxametersystemet for de gymnasiale uddannelser [af Ellen Trane Nørby (V) m.fl.]:
1. Indstillinger Et flertal i udvalget (S, SF, RV, EL, LA og FG) indstiller beslutningsforslaget til forkastelse ved 2. (sidste) behandling.
 Et mindretal i udvalget (V og DF) indstiller beslutningsforslaget til vedtagelse uændret.
 Et andet mindretal (KF) vil stemme hverken for eller imod beslutningsforslaget ved 2. (sidste) behandling af beslutningsforslaget.
 Et tredje mindretal i udvalget (NB) vil ved 2. (sidste) behandling af beslutningsforslaget redegøre for sin stilling til beslutningsforslaget.
 Et fjerde mindretal i udvalget (Marie Krarup (UFG)) vil ved 2. (sidste) behandling af beslutningsforslaget redegøre for sin stilling til beslutningsforslaget.
 Alternativet, Kristendemokraterne, Moderaterne, Inuit Ataqatigiit, Siumut, Sambandsflokkurin og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
2. Politiske bemærkninger Venstre Venstres medlemmer af udvalget støtter en taxameterreform, der både sikrer et Danmark i bedre uddannelsesbalance og sikrer det frie uddannelsesvalg i hele landet.
En sådan reform har Venstre fra start foreslået skulle forhandles sammen med institutionslov og fordelingsregler.
Det har den socialdemokratiske regering desværre afvist.
Derfor stillede V dette beslutningsforslag for at få gang i forhandlingerne og glædede sig over, at ministeren til førstebehandlingen gav tilsagn om, at forhandlingerne nu ville komme i gang.
Desværre er det ikke sket endnu.
Vi vil for at være imødekommende stille ændringsforslag til beslutningsforslaget, hvor tidsfristen ændres.
Vi vil igen opfordre til, at forhandlingerne startes, og at der sikres en aftale om et nyt taxametersystem generelt, så grundtilskuddet sættes op og institutionernes økonomi sikres bedre.
Venstres medlemmer af udvalget mener desuden, at det er på tide at rette op på skævhederne i taxametersystemet, som på flere punkter betyder ulige vilkår for stx, hhx og htx i forhold til udkantstaxameteret, a-fagstaxameteret og bygningstaxameteret.
Venstre mener ikke, det er rimeligt, at institutionerne forskelsbehandles økonomisk, særlig når forskellene ikke altid kan forklares.
Derfor skal de heller ikke forsvares.
Venstre ønsker en reel ligestilling af taxametrene for stx, hhx og htx på bl.a. udkant, bygninger og A-fag.
Radikale Venstre Radikale Venstres medlemmer af udvalget ønsker i lighed med forslagsstillerne, at der snarest muligt indgås en taxameteraftale, som skaber sikkerhed om økonomien for de gymnasiale uddannelser.
Dog kan partiet ikke støtte beslutningsforslaget, da det ikke længere er muligt at nå at indgå en aftale herom i indeværende folketingssamling.
Radikale Venstre har samtidig noteret sig regeringens tilkendegivelse af, at man snarest vil indkalde til forhandlinger på området.
3. Udvalgsarbejdet Beslutningsforslaget blev fremsat den 1. marts 2022 og var til 1. behandling den 22. april 2022. Beslutningsforslaget blev efter 1. behandling henvist til behandling i Børne- og Undervisningsudvalget.
Oversigt over beslutningsforslagets sagsforløb og dokumenter Beslutningsforslaget og dokumenterne i forbindelse med udvalgsbehandlingen kan læses under beslutningsforslaget på Folketingets hjemmeside www.ft.dk.
Møder Udvalget har behandlet beslutningsforslaget i 3 møder.
Bilag Under udvalgsarbejdet er der omdelt 1 bilag på beslutningsforslaget.
Anders Kronborg (S) fmd.
Tanja Larsson (S) Jens Joel (S) Jan Johansen (S) Julie Skovsby (S) Kasper Sand Kjær (S) Orla Hav (S) Charlotte Broman Mølbæk (SF) Ina Strøjer-Schmidt (SF) Astrid Carøe (SF) Lotte Rod (RV) Anne Sophie Callesen (RV) Marianne Jelved (RV) Jakob Sølvhøj (EL) Pernille Skipper (EL) Susanne Zimmer (FG) Anni Matthiesen (V) Morten Dahlin (V) Ellen Trane Nørby (V) Kenneth Mikkelsen (V) Marlene Ambo-Rasmussen (V) Stén Knuth (V) nfmd.
Marie Krarup (UFG) Jens Henrik Thulesen Dahl (DF) Alex Ahrendtsen (DF) Mette Abildgaard (KF) Britt Bager (KF) Mette Thiesen (NB) Henrik Dahl (LA) Alternativet, Kristendemokraterne, Moderaterne, Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
