Fraflyttet folkepensionist fortsat fuldt  

 skattepligtig pga. ejerskab afsommerhus i Danmark Spørgsmål Hvis A flytter  

 til Spanien i efteråret 2006, men beholder sit sommerhus i Danmark, vil han  

 så  

 fortsat være fuldt skattepligtig til Danmark? Svar Ja Beskrivelse af de faktiske forhold A og hans hustru  

 bor i øjeblikket i Danmark i et helårshus.
De påtænker at flytte til Spanien  

 i  

 efteråret 2006 og vil i den forbindelse forinden sælge deres helårshus.
A er  

 folkepensionist.
A har også et  

 sommerhus i Danmark, som han har ejet i 36 år.
De vil gerne beholde  

 sommerhuset, når de flytter til Spanien.
 Sommerhuset har  

 aldrig haft status som eller blevet benyttet som helårsbeboelse.
SKATs indstilling og begrundelse Det følger af  

 planlovens § 41, at pensionister, efterlønsmodtagere og førtidspensionister  

 kan  

 anvende en fritidsbolig til helårsbolig, når den pågældende har ejet  

 ejendommen  

 i 8 år.
Med kendelsen  

 SKM 2005.396 LSR slog Landsskatteretten fast, at en person, der efter  

 planlovens § 41 har ret til anvende sit sommerhus til helårsbolig, vil have  

 en  

 helårsbolig til rådighed i Danmark, og derfor ikke ved fraflytning kan opgive  

 sin fulde skattepligt.
Kendelsen udtaler sig ikke om hvilket land, der efter  

 en  

 eventuel dobbeltbeskatningsoverenskomst vil være domicilland.
 Da A er  

 folkepensionist og har ejet sommerhuset i 36 år, har han efter planlovens §  

 41  

 ret til at anvende sommerhuset som helårsbolig.
 Da A således vil  

 have en helårsbolig til rådighed i Danmark efter flytningen til Spanien, vil  

 hans fulde skattepligt til Danmark ikke ophøre ved fraflytningen, så længe  

 han  

 stadig ejer sommerhuset.
 SKAT indstiller  

 derfor, at spørgsmålet besvares med "ja".
Skatterådets afgørelse og begrundelse Skatterådet  

 tiltræder indstillingen fra SKAT.
Skatterådet henviser til den af SKAT  

 anførte  

 begrundelse.
Svaret er bindende for skattemyndighederne i følgende periode 5 år.
