Skriftlig fremsættelse (15. december 2005) Undervisningsministeren  

  

 (Bertel Haarder):
 Herved tillader jeg mig for Folketinget at fremsætte:
Forslag til lov om  

 ændring af lov om vejledning om valg af uddannelse og erhverv (Inddragelse af  

 forældre i vejledningen af de 15-17-årige) (Lovforslag nr. 113).
 Lovforslaget fremsættes som led i regeringens aftale om  

 integrationsplanen En ny chance til alle, hvoraf det fremgik, at  

 forældrene  

 skal inddrages aktivt og ansvarliggøres i vejledningen af de 15-17-årige.  

 Forslaget  

 skal samtidig ses i forbindelse med regeringens indsats for at styrke  

 forældres  

 ansvar for, at deres børn får muligheder for at udvikle sig, får en god  

 skolegang og ikke begiver sig ind på en kriminel løbebane.
Forældre til børn og unge, der modtager vejledning om valg af  

 uddannelse og erhverv i folkeskolen, bliver allerede i dag inddraget i deres  

 børns uddannelsesplanlægning.
Med lovforslaget ønsker regeringen at sikre, at  

 også  

 forældre til unge under 18 år, der har opfyldt undervisningspligten,  

 orienteres  

 om og inddrages i den vejledning, som kommunen tilbyder deres børn, når de  

 ikke  

 er i en tilfredsstillende situation med hensyn til uddannelse, beskæftigelse  

 eller vejledning.
Det foreslås derfor, at alle forældre til 15-17-årige unge modtager  

 almen orientering om kommunens vejledningstilbud og de unges  

 uddannelsesmuligheder.
Det foreslås samtidig, at forældre til unge under 18  

 år,  

 der har opfyldt undervisningspligten, og som ikke længere modtager vejledning  

 i  

 folkeskolen, inddrages i den vejledning, som kommunerne tilbyder deres børn.
For at understøtte kommunerne i den opsøgende vejledning  

 foreslås det endvidere, at pligten til at underrette den kommunale Ungdommens  

 Uddannelsesvejledning, hvis en ung under 19 år afbryder et skole- eller  

 uddannelsesforløb  

 efter opfyldt undervisningspligt, eller institutionen vurderer, at der er  

 overhængende risiko herfor, udvides til at omfatte alle  

 uddannelsesinstitutioner.
Er den unge under 18 år, skal forældrene efter  

 forslaget også modtage direkte orientering herom.
 Det foreslås, at lovforslaget skal træde i kraft den 1. august  

 2006.
 Idet jeg i øvrigt henviser til lovforslaget med tilhørende  

 bemærkninger, tillader jeg mig at anbefale lovforslaget til hurtig og  

 velvillig  

 behandling i det høje ting.
