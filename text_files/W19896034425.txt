 For afgiftsåret 1988/89 blev der søgt om tildeling af en supplerende  

 basisandel begrundet i etablering og det forhold, at besætningen på bedriften  

 var en gammmel, anerkendt højtydendende avlsbesætning.
Mælkeudvalget godkendte et tildelingsgrundlag beregnet på basis af  

 standardleverancen.
Da der imidlertid var tale om væsentlige afvigelser  

 herfra, fandt Landbrugsministeriet, at der i henhold til retningslinjerne for  

 forvaltning af ordningen for for tillægsafgift for mælk og mejeriprodukter  

 skulle foretages en tildeling pr. ko svarende til den dokumenterede ydelse.
 I skrivelse af 17. januar 1989 har De for Asmus Petersen klaget over  

 EF-direktoratets afgørelse om tildeling af supplerende basisandel (afgiftsfri  

 mælkeleverance) for afgiftsåret 1988/89 til  

 ejendommen Nørrealle 14, Stepping, 6070 Christiansfeld.
 Det fremgår af sagen, at ejendommen blev overtaget ved forpagtning 1. juli  

 1988.
På den baggrund blev der søgt om et tildelingsgrundlag på 497.408 kg mælk  

 (64 køer x 7.772 kg). Som begrundelse anføres, at besætningen har en  

 væsentlig højere mælkeleverance end gennemsnittet, fordi ansøgerens far i en  

 årrække har været formand for Sønderjysk Kvægavlsforening og været aktiv ved  

 importen af Holstein Frisian kvæg.
Mælkeudvalget har godkendt et  

 tildelingsgrundlag på 419.136 kg mælk (64 køer x 6.549 kg svarende til  

 standardleverencen på 6.700 kg korrigeret for en fedtprocent på 4,12)  

 begrundet i, at der ikke er tale om en væsentlig afvigelse fra  

 standardleverancen.
Mælkeudvalget henviser i den forbindelse til, at leverancerne i  

 kontrolårene 1983/84 - 1985/86 kun har været mellem 5,8 og 7,2% større end  

 standardleverancen, hvilket ikke kan anses for en væsentlig afvigelse.
Det  

 skal dog nævnes, at disse procenter kun ville have været gældende hvis der  

 anvendes standardleverancen 6.700 kg for så vidt angår de kontrolår, hvor  

 standardleverancen rettelig var 6.300 kg mælk.
Når der henses til, at mejerileverancerne i årene 1983/84 - 1985/86 var  

 henholdsvis 13,9%, 12,2% og 13,8% højere end standardleverancen og i årene  

 1986/87 - 1987/88 var 18,3% og 13,4% højere end standardleverancen på 6.700  

 kg, finder landbrugsministeriet imidlertid, at der er tale om væsentlig  

 afvigelse, som kan begrunde, at der tildeles den ansøgte leverance på 7.772  

 kg mælk pr. ko.
Tildelingsgrundlaget for afgiftsåret 1988/89 skal derfor  

 forhøjes til 407.408 kg mælk.
Man har samtidig anmodet EF-direktoratet om at foretage de videre  

 foranstaltninger i sagen.
Meddelse om den ny basisandel vil blive givet af  

 Danske mejeriers mælkeudvalg.
 Asmus Petersen er herfra underrettet om sagens afgørelse.
 P.M.V.
 E.B.
