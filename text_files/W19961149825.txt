Realisationsprincip Reference:  KGL § 8, Tsscir 1990-15 af 21. marts 1990, LV 1995 A.D.2.5 Ligningsrådet tiltrådte den kommunale skatteforvaltnings  

 afgørelse.
 En revisor påklagede i 1995 på vegne klienterne H, D og DD, en  

 af den kommunale skattemyndighed truffet afgørelse, efter hvilken man  

 havde nægtet tilladelse til anvendelse af realisationsprincippet ved  

 opgørelse af gevinst/tab på fordringer og gæld i fremmed  

 valuta, jf. kursgevinstlovens § 8.
 Tilladelsen til anvendelse af realisationsprincippet blev ansøgt  

 med virkning fra d. 1. januar 1994.
H, der var stiftet i 1991, havde som aktivitet ejerskabet af 93 pct. af  

 aktierne i D, der var stiftet i 1976. De resterende 7 pct. af aktierne var  

 egne aktier.
D's aktiviteter var rederi-, timecharter-, speditions-,  

 shipping- og finansieringsvirksomhed, samt hermed forbunden virksomhed.
D var 100 pct. ejer af DD, der ejede og drev ejendommen Y.
DD var stiftet  

 i 1991.
D var ligeledes 100 pct. ejer af E Ltd.
Bahamas, der var stiftet i 1988.  

 Endvidere var DD 50 pct. medejer af h.h.v. et spansk og portugisisk selskab,  

 og 5 pct. medejer af 2 engelske selskaber.
 Det var oplyst, at H, D og DD nogle år tidligere var overgået  

 fra realisationsprincippet til lagerprincippet ved opgørelsen af  

 gevinst/tab på fordringer og gæld i fremmed valuta.
 I den anledning anførte revisor, at lagerprincippet var det  

 opgørelsesprincip der med det daværende bogholderisystem, var  

 det princip der var mest praktisk at håndtere.
 Revisor anførte videre, at overgangen således ikke var  

 skattemæssigt begrundet, hvilket bl.a. fremgik ved, at selskaberne de  

 senere år ikke fuldt ud havde udnyttet de skattemæssige  

 afskrivninger på anlægsaktiverne.
 Som begrundelse for anmodningen anførte revisor, at selskabernes  

 finansielle struktur i de seneste år havde ændret sig  

 således, at der nu var meget betydelige fordrings- og gældsposter  

 i fremmed valuta.
 Endelig anførte revisor, at selskabernes bogholderisystem nu var i  

 stand til uden problemer at håndtere behandlingen af gevinst/tab efter  

 realisationsprincippet.
 I den kommunale skattemyndigheds afslag, var der som begrundelse for  

 afslaget anført, at tilbage gang til realisationsprincippet kun burde  

 gives i ganske særlige tilfælde.
 Under henvisning til ovennævnte begrundelse anførte revisor,  

 at der ikke var hjemmel til at begrunde afslaget på ansøgningen  

 med, at der tidligere var givet tilladelse til anvendelse af  

 lagerprincippet.
 I den forbindelse anførte revisor, at når det af  

 TS-Cirkulære 1990-15 fremgår, at tilladelse til tilbagegang til  

 realisationsprincippet kun kan gives i ganske særlige tilfælde,  

 kan man slutte, at tilladelse kan gives.
 Revisor anførte videre, at hvis der kunne gives tilladelse til  

 tilbagegang til realisationsprincippet, var det hans opfattelse, at de  

 omhandlede selskaber opfyldte disse betingelser, idet:
 Realisationsprincippet er lovens hovedprincip.
 1994 var det første år hvor selskaberne blev  

 sambeskattet.
 Den oprindelige overgang til lagerprincippet var praktisk - og ikke  

 skattemæssigt - begrundet.
 I den anledning meddelte Ligningsrådet, at man kunne tiltræde  

 den af kommunen trufne afgørelse.
 Der var herved, på baggrund af en konkret vurdering af de omhandlede  

 selskaber henset til, at man ikke fandt, at bogholderimæssige  

 ændringer der medførte, at det nu var muligt at opnå en  

 sikker opgørelse af gevinst og tab på fordringer og gæld i  

 fremmed valuta efter realisationsprincippet, sammenholdt med at selskaberne i  

 de senere år havde haft en stigning i beholdningerne af fordringer og  

 gæld i fremmed valuta, alene kunne begrunde tilladelse til tilbagegang  

 til realisationsprincippet.
 Afslutningsvis anmodede revisor om, såfremt Ligningsrådet mod  

 forventning ikke kunne imødekomme anmodningen om tilbagegang til  

 realisationsprincippet, nærmere at fremføre i hvilke "ganske  

 særlige tilfælde" der kunne gives en sådan tilladelse.
I den anledning bemærkede Ligningsrådet, at vurderingen af om  

 der foreligger et ganske særligt tilfælde, beror på en  

 individuel og konkret bedømmelse i hvert enkelt tilfælde.
Det er  

 derfor ikke muligt generelt at redegøre for under hvilke konkrete  

 omstændigheder, der kan gives en sådan tilladelse.
