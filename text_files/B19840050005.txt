 I medfør af § 1, stk. 3, i lov om adgang til forsvarerbistand under en  

 administrativ skatte- eller afgiftsstraffesag, jfr. lov nr. 625 af 21.  

 december 1983 som ændret ved lov nr. 209 af 16. maj 1984, fastsættes:
 § 1.  Den, mod hvem strafansvar eventuelt vil blive  

 gjort gældende, skal vejledes om adgangen til at begære en forsvarer  

 beskikket, når sagen kan medføre strafansvar for overtrædelse af:
 Stk. 2.  Vejledning kan undlades, når sagen alene vil  

 kunne medføre forelæg af en bøde på ikke over 1.000 kr.
 § 2.  I sager om overtrædelse af skattekontrolloven  

 gives vejledningen af den skattemyndighed, der kan behandle spørgsmål om  

 strafansvar (statsskattedirektoratet, amtsskatteinspektoraterne, for  

 Københavns og Frederiksberg kommuners vedkommende dog de pågældende  

 skattedirektorater). Vejledningen gives i forbindelse med påbegyndelsen af de  

 pågældende myndigheders forhandling med skatteyderen vedrørende spørgsmålet  

 om strafansvar.
§ 3.  I sager, om overtrædelse af de i § 1, stk. 1,  

 nr. 2, nævnte bestemmelser i kildeskatteloven, om overtrædelse af  

 investeringsfondsloven og om overtrædelse af etableringskontoloven gives  

 vejledningen af statsskattedirektoratet.
Vejledningen gives efter sagens  

 modtagelse i statsskattedirektoratet og forud for udfærdigelse af bødeforlæg.
§ 4.  I sager om overtrædelse af de i § 1, stk. 1, nr.  

 3, nævnte bestemmelser i sømandsskatteloven gives vejledningen af  

 sømandsskattekontoret.
Vejledningen gives efter sagens modtagelse i  

 sømandsskattekontoret og forud for udfærdigelse af bødeforelæg.
 § 5.  I sager om overtrædelse af  

 forbrugsafgiftslovgivningen gives vejledningen af distriktstoldkamrene.  

 Vejledningen gives i forbindelse med, at distriktstoldkamrene tilsender den  

 pågældende genpart af toldrapporten.
§ 6.  Vejledningen gives skriftligt og skal indeholde  

 en orientering om den beskikkede forsvarers beføjelser.
Det skal af sagen  

 fremgå, at den pågældende har modtaget behørig vejledning.
 Stk. 2.  Vejledningen skal indeholde oplysning om, at  

 den pågældende, såfremt denne findes skyldig, har pligt til at erstatte det  

 offentlige sagens omkostninger.
§ 7.  Fremsættes der begæring om forsvarerbeskikkelse,  

 kan forhandlingen kun påbegyndes eller fortsættes uden forsvarerens  

 tilstedeværelse, såfremt den pågældende udtrykkeligt samtykker heri.
Det skal  

 i givet fald fremgå af sagen, at samtykke er givet.
 § 8.  Fremsættes der begæring om forsvarerbeskikkelse,  

 skal den myndighed, som vejledningspligten påhviler, drage omsorg for, at  

 begæringen indbringes for retten.
 § 9.  Bekendtgørelsen træder i kraft den 1. oktober  

 1984.
 Stk. 2.  Fra bekendtgørelsens ikrafttræden ophæves  

 ministeriet for skatter og afgifters bekendtgørelse nr. 25 af 27. januar  

 1984.
