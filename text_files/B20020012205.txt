Bekendtgørelse om forretningsorden  

 for  

 værdiansættelsesnævnet I medfør af § 48 a, stk. 6 i lov om banker og sparekasser  

 m.v., jf. lovbekendtgørelse nr. 787 af 4. september 2001,  

 fastsættes:
Værdiansættelsesnævnets medlemmer,  

 suppleanter og særligt sagkyndige § 1. Værdiansættelsesnævnet  

 består af en formand og to medlemmer, der udpeges af Økonomi- og  

 Erhvervsministeriet efter aftale med Skatteministeriet.
 Stk. 2. Nævnets medlemmer skal have særlig  

 ekspertise i værdiansættelse af udlån efter gældende  

 regler.
 Stk. 3. Formanden og medlemmerne udpeges for 4 år ad  

 gangen og kan genudpeges.
§ 2. For hvert medlem udpeges en eller flere  

 suppleanter.
Ved et medlems forfald deltager suppleanten på medlemmets  

 vegne.
Ved formandens forfald konstitueres ét medlem som formand og  

 suppleanten for medlemmet indkaldes.
 Stk. 2. Suppleanten udpeges på samme måde, som de  

 pågældende medlemmer.
 § 3. Nævnet kan benytte særlige  

 sagkyndige rådgivere og ansætte medhjælpere.
Kompetence § 4. Værdiansættelsesnævnet kan  

 træde i funktion, når et pengeinstitut ikke længere  

 opfylder lovens kapitalkrav eller er i nærliggende risiko herfor.
Stk. 2. Nævnet kan kun træffe afgørelse  

 efter anmodning fra et af de involverede pengeinstitutter.
Anmodningen sendes  

 til Økonomi- og Erhvervsministeriet.
 Stk. 3. Værdiansættelsesnævnet skal alene  

 tage stilling til den skattemæssige værdi af det  

 nødlidende pengeinstituts udlån.
 Stk. 4. Værdiansættelsen skal ske efter  

 gældende regler for skattemæssige hensættelser og endelig  

 udgiftsførelse af udlån.
 § 5. Det er op til det nødlidende institut  

 at fremskaffe et fyldestgørende grundlag, og instituttet må  

 derfor udlevere alle relevante vurderinger og oplysninger til brug for  

 nævnets overvejelser i forbindelse med værdiansættelsen.  

 Nævnet kan til enhver tid forlange yderligere nødvendige  

 oplysninger til brug for nævnets overvejelser i forbindelse med  

 værdiansættelsen fra det nødlidende institut.
 Stk. 2. Nævnets afgørelse sendes i kopi til  

 Garantifonden for indskydere og investorer samt Finanstilsynet.
Nævnets møder § 6. Nævnets formand leder nævnets  

 møder.
 Stk. 2. Værdiansættelsesnævnet træder  

 sammen i henhold til § 4, stk. 1 og 2.
 Stk. 3. Det nødlidende institut sender det  

 nødvendige materiale til brug for den skattemæssige  

 værdiansættelse til nævnets medlemmer.
 Stk. 4. Nævnet skal træffe afgørelse senest  

 5 dage efter, at det har modtaget et fyldestgørende grundlag for  

 stillingtagen.
 Stk. 5. Medlemmer, der er forhindret i at give møde,  

 skal give nævnets formand og Økonomi- og Erhvervsministeriet  

 meddelelse herom hurtigst muligt.
Stk. 6. Medlemmet sørger selv for at videregive  

 materiale til sin suppleant.
Materiale må kun videregives til en  

 suppleant ved det pågældende medlems forfald.
 Stk. 7. Værdiansættelsesnævnets møder  

 er ikke offentlige.
Inhabilitet § 7. Et medlem må ikke være til stede  

 under behandlingen af en sag, hvis der foreligger omstændigheder, der  

 er egnede til at svække tilliden til medlemmets upartiskhed.
Stk. 2. Et medlem har pligt til, inden en sags behandling  

 påbegyndes, over for formanden at meddele, at medlemmet ikke kan  

 deltage i sagens behandling, eller redegøre for omstændigheder,  

 som kan medføre, at der er tvivl om medlemmets habilitet.
I denne  

 forbindelse skal medlemmet besvare de spørgsmål, som formanden  

 eller andre medlemmer stiller.
Stk. 3. Nævnet afgør selv og uden deltagelse af  

 det pågældende medlem, om vedkommende kan deltage i sagens  

 behandling.
Nævnet kan delegere denne kompetence til formanden.
 Stk. 4. Såfremt nævnet undtagelsesvis  

 skønner, at udlevering af materiale vedrørende en sag til et  

 inhabilt medlem vil være uretmæssig, kan nævnet beslutte,  

 at materialet ikke eller først på et nærmere angivet  

 tidspunkt tidspunkt skal udleveres til det pågældende medlem.  

 Nævnet kan delegere denne kompetence til formanden.
Tavshedspligt og offentlighed § 8. Værdiansættelsesnævnets  

 medlemmer, suppleanter og særlige sagkyndige rådgivere samt  

 medhjælpere er underlagt tavshedspligt.
 Stk. 2. Nævnets medlemmer må ikke videresende  

 materiale til suppleanter, jf. dog § 6, stk. 6.
Ikrafttræden § 9. Denne bekendtgørelse træder i kraft den 1.  

 april 2002.
