 Landsskatteretskendelse vedr. nedrivningsfradrag på  

 landbrugsejendom, hvor der ikke er afskrevet på driftsbygninger.
 Klagen skyldes, at skatteankenævnet ikke har godkendt  

 nedrivningsfradrag, da der ikke er afskrevet på den omhandlede bygning.
 Skatteankenævnet har ikke godkendt nedrivningsfradrag,  

 selvangivet med 30.000 kr.
 Landsskatteretten ændrer skatteankenævnets afgørelse, idet  

 det fastslås, at nedrivningsfradrag ikke kan nægtes med den af ankenævnet  

 anførte begrundelse.
 Klageren erhvervede landbrugsejendommen i 1968.
 Uanset en erhvervsmæssig anvendelse af driftsbygningerne på  

 ejendommen har klageren  

    

  

 ikke afskrevet  

 på driftsbygningerne.
 I regnskabet for indkomståret 2001 har klageren selvangivet  

 et nedrivningsfradrag på 30.000 kr.
 Det selvangivne nedrivningsfradrag er ikke godkendt.
Efter ordlyden af afskrivningslovens § 22 er det en  

 betingelse for at kunne foretage nedrivningsfradrag, at der er afskrevet på  

 bygningen.
Da der ikke tidligere er opgjort et afskrivningsgrundlag for  

 driftsbygningerne og dermed heller ikke er afskrevet på driftsbygningerne,  

 kan  

 der ikke foretages nedrivningsfradrag.
 Klagerens repræsentant har fremsat påstand om, at  

 nedrivningsfradrag på 30.000 kr. godkendes som selvangivet.
Klageren har erhvervet den omhandlede landbrugsejendom i  

 1968 for 102.500 kr.
Driftsbygningernes andel af anskaffelsessummen er  

 beregnet  

 til 30.000 kr., og der har ikke været indvendinger fra skatteforvaltningens  

 side omkring beregningen af afskrivningsgrundlaget, ligesom det er  

 uomtvisteligt, at klageren har ejet og drevet ejendommen i mere end 5 år.
 Problemet i den aktuelle sag er, at klageren ikke tidligere  

 har ønsket at foretage skattemæssige afskrivninger på bygningerne, da han  

 ikke  

 ønskede, at der blev opsummeret en skattegæld, der så skulle betales, når han  

 ophørte landbrugsdriften.
Af den skriftlige fremsættelse af lovforslag om justering af  

 pinsepakken, L 85  

    

  

 99/00, samt  

 bemærkningerne afgivet i forbindelse med afskrivningslovens fremsættelse ses,  

 at man ikke har haft til hensigt at stramme beskatningen vedrørende denne  

 problemstilling.
Der er ved skatteankenævnets behandling sket en strammere  

 fortolkning af ordvalget i den nye lovtekst, end det egentlig har været  

 formålet  

 med lovændringen.
 Det forekommer ulogisk og urimeligt, at klageren nægtes et  

 fradrag på 30.000 kr., når han ville være berettiget til samme fradrag, blot  

 han havde afskrevet 1 kr. i et tidligere år.
Den væsentligste del af ejendommens jordareal er frasolgt i  

 1996. Klageren har ikke anvendt driftsbygningerne erhvervsmæssigt efter  

 vedtagelsen af lovændringen.
Han har således ikke haft mulighed for at  

 afskrive  

 efter lovændringen, medens han klart ville være berettiget til  

 nedrivningsfradraget efter ordlyden i den tidligere afskrivningslov.
Klageren  

 bliver således i et vist omfang ramt af lovgivningen med tilbagevirkende  

 kraft,  

 hvis justeringen af pinsepakken skal tolkes, som det er sket af  

 skatteankenævnet.
 Af afskrivningslovens § 22 fremgår, hvornår der kan  

 foretages nedrivningsfradrag.
 Afskrivningslovens § 22, stk. 1, har følgende ordlyd:
§ 22. Når en bygning, hvorpå der  

 er afskrevet efter § 14, nedrives, kan der foretages et fradrag i den  

 skattepligtige indkomst for det indkomstår, hvori nedrivningen sker.  

 Fradraget  

 opgøres som bygningens nedskrevne værdi efter § 21, stk. 2, nedsat med den  

 eventuelle salgssum for bygninger eller materialer m.v.
Det samme gælder, når  

 en installation, hvorpå der er afskrevet efter § 15, stk. 2 eller 3,  

 udskiftes  

 eller nedtages endeligt.
For installationer, hvorpå der er afskrevet efter §  

 15, stk. 3, opgøres fradraget som den del af den nedskrevne værdi efter § 21,  

 stk.4, nedsat med en eventuel salgssum, som svarer til forholdet mellem de  

 afskrivninger, der i alt er fratrukket ved opgørelsen af den skattepligtige  

 indkomst, og de samlede beregnede afskrivninger.
Fradrag efter 1. pkt. kan  

 dog  

 kun foretages, når den skattepligtige i mindst 5 år før nedrivningen har ejet  

 bygningen eller installationen og i en periode af mindst samme længde, mens  

 den  

 skattepligtige har ejet bygningen eller installationen, har anvendt den til  

 et  

 afskrivningsberettiget formål. Efter en ren ordlydsfortolkning af § 22, stk. 1, kan der i  

 det konkrete tilfælde ikke foretages nedrivningsfradrag, da der ikke er  

 afskrevet på de pågældende driftsbygninger.
 Efter rettens opfattelse kan det dog ikke antages, at det  

 har været tilsigtet, at der skal være afskrevet på en bygning, før der kan  

 godkendes et nedrivningsfradrag efter § 22, stk. 1.
 Bestemmelsen i afskrivningslovens § 22, stk. 1, skal derfor  

 fortolkes således, at der også i den situation, hvor betingelserne i § 22 om  

 ejertid og anvendelse er opfyldt, men hvor den skattepligtige har valgt at  

 undlade at afskrive et positivt beløb på bygningen, kan foretages et  

 nedrivningsfradrag.
 Retten ændrer derfor nævnets afgørelse, således at  

 nedrivningsfradrag i den pågældende sag ikke kan nægtes, allerede fordi der  

 ikke er afskrevet på bygningerne.
 Retten har ikke taget stilling til, hvorvidt betingelserne i  

 afskrivningslovens § 22 om ejertid og anvendelse er opfyldt, og retten har  

 heller ikke taget stilling til størrelsen af et eventuelt nedrivningsfradrag.  

 Det overlades til skattemyndigheden.
