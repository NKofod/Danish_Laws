 I medfør af § 45, stk. 2 i lov om tjenestemænd i staten, folkeskolen og  

 folkekirken indgås følgende aftale:
 § 1. Til domprovster kan der under funktion som biskop ydes godtgørelse  

 for merarbejde efter nedenstående regler.
 § 2. Godtgørelse kan kun ydes, såfremt funktionen har vedvaret i 22 dage  

 i sammenhæng eller mere.
 stk. 2. Det er en betingelse for udbetaling af godtgørelse, at  

 domprovstens samlede arbejdsbyrde i funktionsperioden som helhed væsentligt  

 har oversteget den arbejdsbyrde, som kan forudsættes i en stilling, der er  

 klassificeret i lønramme 38.
 stk. 3. Godtgørelse kan ikke ydes for merarbejde i forbindelse med  

 funktion under en biskops ordinære ferie.
 § 3. Godtgørelsen kan ikke overstige det vederlag som domprovsten ville  

 have været berettiget til, såfremt reglerne i aftale af 27. februar 1973 om  

 betaling m.v. til tjenestemænd i staten, folkeskolen og folkekirken under  

 midlertidig tjeneste i højere stilling fandt anvendelse på funktionen.
 § 4. Aftalen har virkning fra 1. april 1979.
 Stk. 2. Med virkning fra den 1. april 1980 ændres den i - 2 stk. 1  

 omhandlede funktionsperiode til 15 dage.
 København, den 20. december 1979.
Den danske Præsteforening p.h.v.
Asger Gewecke Kirkeministeriet P.M.V.
 E.B.
