Formål Formålet med undervisningen er:
- at eleverne udbygger deres færdighed i at forstå og i at udtrykke sig på  

 tysk om emner, der vedrører individ, erhvervsliv, kultur og samfund - at eleverne udvikler deres bevidsthed om de menneskelige, sproglige og  

 kulturelle faktorer, der har betydning for samspillet mellem personer,  

 virksomheder, institutioner og myndigheder i nationale og internationale  

 sammenhænge - at eleverne udbygger deres kendskab til erhvervsmæssige, samfundsmæssige  

 og kulturelle forhold i udvalgte tysksprogede områder, fortrinsvis BRD og DDR - at eleverne herunder får mulighed for på tysk at beskæftige sig med  

 stofområder, der indgår i andre af uddannelsens obligatoriske fag Mål Målet med undervisningen er:
Indhold Undervisningen tager sit udgangspunkt i tekster/bånd/audiovisuelt  

 materiale m.m. (det udvidede tekstbegreb) inden for emneområderne individ,  

 samfund og erhvervsliv.
Der arbejdes med såvel fiktive som non-fiktive  

 tekster; omfanget af det behandlede stof er i princippet frit.
 Indholdet specificeres på delmålene, som følger:
 ad a) Færdigheden i at forstå talt og skrevet tysk styrkes gennem arbejdet  

 med forskelligt audiovisuelt materiale, interaktion i klassen, samt gennem  

 læsning af fiktive og non-fiktive tekster.
ad b) Den generelle mundtlige og skriftlige udtryksfærdighed styrkes  

 gennem arbejde med varierede øvelser på baggrund af tekster.
Det tilstræbes,  

 at der skabes sammenhæng mellem mundtlige og skriftlige discipliner.
Eleverne  

 trænes i at referere, beskrive, karakterisere og argumentere.
ad c) Den selvstændige arbejdsmetode indøves gennem arbejde med tekster,  

 idet eleverne trænes i under tekstarbejdet at inddrage deres viden om  

 kulturelle, institionelle og erhvervsmæssige forhold (bl.a. geografi,  

 samfundslære, historie og erhvervsliv). Herved udvikles elevernes evne til at  

 skabe sig overblik og drage sammenligninger.
Vigtige elementer - især ved  

 arbejdet med fiktive tekster - er oplevelse og fortolkning.
 ad d) Den kommercielle fraseologi styrkes både mundtligt og skriftligt ved  

 træning i forretnings- og forhandlingssprog og ved arbejde med  

 handelskorrespondance.
 Gennem hele undervisningsforløbet inddrages indlæring af semantik, syntaks  

 og morfologi i det omfang, dette bidrager til udviklingen af elevernes  

 kommunikative kompetence.
 Denne læreplan finder første gang anvendelse for de elever, der påbegynder  

 det to-årige kursus i august 1986.
 P.d.v.
 e.b.
N.H.Tetzschner underv.insp.
