Pressenævnet lagde vægt på, at klageren gentagne gange  

 havde fået tilbud om at deltage i udsendelsen.
Endvidere havde mediet  

 bragt et nyt indslag, da klageren på et enkelt punkt rejste tvivl om  

 mediets oplysninger.
God presseskik var derfor ikke overtrådt.
Kendelse fra Pressenævnet i sag nr.  

 88/1992 Baltica Bank har klaget til Pressenævnet over nogle  

 indslag i TV-Avisen i oktober 1992, idet banken finder, at TV-Avisen herved  

 har overtrådt god presseskik.
Indslagene handlede om, at en række  

 håndværksmestre havde tabt penge på at udføre  

 arbejde for nogle nu konkursramte byggekoncerner, der var kunder i Baltica  

 Bank.
Håndværksmestrene mente i følge indslagene, at deres  

 tab skyldtes, at de havde fået urigtige oplysninger fra banken om  

 koncernernes soliditet.
Håndværksmestrene ville derfor  

 anlægge sag mod Baltica Bank.
 Det første indslag, der blev bragt den 4. oktober  

 1992, indeholdt bl.a. et interview med VVS-installatør  Frede  

  Møller-Jensen, der oplyste, at han flere gange fik mundtlig garanti  

 fra Baltica Bank for, at han nok skulle få betaling for sit arbejde.  

 Det hed endvidere i indslaget:
"For at være helt sikker rekvirerede  

  Møller-Jensen i juli måned en bankoplysning på  

 Sophienberg i Baltica Bank. - "Den bankoplysning, det var et flot papir.
Jeg  

 har modtaget en del bankoplysninger, men det der, det var da noget af det  

 pæneste, jeg nogensinde har set.
Jeg betragtede det sådan lidt i  

  A.P.  Møller stil, nærmest." - Hvad sagde Baltica Bank om deres  

 kunde, Sophienberg, helt konkret? - "De sagde, helt konkret, at i  

 89/90-regnskabet var en egenkapital på 296 millioner.
Det var jo et  

 anseeligt beløb må jeg sige.
Og at man havde netop haft  

 regnskabsafslutning pr. 30.04.91, altså bare få måneder  

 før, og havde øget egenkapitalen med 40 millioner." -  

 Altså gav banken med det stykke papir udtryk for, at det var en ganske  

 solid kunde du arbejdede for? - "Jeg har aldrig set dem bedre, nej, det  

 må jeg sige."" I det næste indslag den 5. oktober blev det oplyst,  

 at Håndværksrådet ville støtte  

 håndværksmestrene under erstatningssagen.
 Indslaget den 7. oktober indeholdt endnu et interview med  

 en håndværksmester, der følte sig ført bag lyset af  

 banken.
 Den 8. oktober udsendte banken en pressemeddelelse, hvori  

 det bl.a. hed:
"Fremstillingen i TV har ligget langt fra den virkelighed,  

 Baltica Bank har oplevet, men banken er som nævnt ovenfor  

 afskåret fra at gå i åben TV-diskussion om de konkrete  

 sager. - Uden at bryde tavshedsprincippet (Baltica Bank har intet  

 kundeforhold til de omtalte håndværksmestre), er der nogle  

 få kendsgerninger, det er banken magtpåliggende at få  

 fastslået: - * Baltica Bank har aldrig - som påstået i TV -  

 forud for Sophienberg koncernens eller Mäckler koncernens  

 betalingsstandsninger, hverken mundtligt eller skriftligt på vegne af  

 de to koncerner udstedt nogen garanti over for håndværkerne. - *  

 Baltica Bank har aldrig givet en soliditetsoplysning om Sophienberg koncernen  

 af det indhold, som blev citeret i TV." Endvidere hed det i pressemeddelelsen : "Yderligere  

 oplysninger: Bankdirektør  Hans  Jensen, Baltica Bank, telefon 33  

 33 99 99, lokal 6011." Herefter fulgte en omfattende brevveksling og en  

 række telefonsamtaler mellem banken og DR.
Banken anmodede talrige  

 gange DR om, enten at dokumentere eller at dementere eksistensen af den  

 skriftlige soliditetsoplysning, som  Møller-Jensen havde henvist til i  

 interviewet den 4. oktober.
Banken påpegede i den forbindelse, at  

 når man ikke protesterede mod hele sagsfremstillingen, skyldtes det  

 ikke en accept af denne, men alene at banken var afskåret fra at  

 kommentere konkrete sager.
 DR tilbød ligeledes gentagne gange banken at  

 redegøre for sine synspunkter under et interview i TV-Avisen, men  

 banken henviste til, at der kunne citeres fra pressemeddelelsen.
Under den omfattende kontakt mellem parterne kom det frem,  

 at banken den 12. juli 1991 havde afgivet en skriftlig soliditetsoplysning  

 stilet til en afdeling af Den Danske Bank om Niels Thygesen & Co.
A/S.  

 Det fremgik af skrivelsen, at selskabet ejedes 100% af Sophienberg A/S, og  

 det hed endvidere: "Vor bank fører ikke kreditengagement med  

 selskabet, men er i forbindelse med vort engagement med andre  

 koncernselskaber gjort bekendt med selskabets regnskab pr. 30.04.90, der  

 viste et positivt driftsresultat samt en aktiekapital på kr.  

 5.000.000,- hvortil kommer nogle reserver. - Vi er ikke bekendt med  

 driftsresultatet for 1990/91. - Koncernen benytter en række  

 pengeinstitutter, og det er vort indtryk, at Niels Thygesen & Co.
A/S  

 fører sit engagement med Sparekassen Sydjylland og/eller Unibank,  

 hvortil der henvises." På baggrund af drøftelserne mellem parterne  

 og efter at have undersøgt sagen yderligere valgte DR den 12. oktober  

 1992 at bringe følgende udtalelse i TV-Avisen: "I 3 indslag i  

 TV-avisen i sidste uge beskyldte en gruppe håndværkere Baltica  

 Bank for at have løjet og fortiet sandheden i en byggesag, der har  

 påført dem milliontab. - Baltica siger nu, at en af  

 oplysningerne i indslagene er forkert.
Det drejer sig om en udtalelse fra  

 VVS-installatør,  Frede  Møller-Jensen i Helsinge, om at  

 Baltica Bank gav ham en bankoplysning, der gav et positivt billede af den  

 entreprenør, han arbejdede for.
Og det var medvirkende til det senere  

 milliontab.
Baltica siger, at de ikke har givet oplysninger af det  

 påståede indhold.
Forelagt dette, svarer installatøren, at  

 det forholder sig, som han siger, hvorved påstand står mod  

 påstand.
Vi har gentagne gange forsøgt at få Baltica til i  

 TV at uddybe sagen nærmere, men det afviser Baltica fortsat. - Sagen  

 går nu i øvrigt til domstolene.
Håndværkerne har med  

 støtte fra Håndværksrådet besluttet at rejse sag mod  

 Baltica Bank for at få erstatning." Til støtte for klagen har Baltica Bank gjort  

 gældende, at DR har handlet i strid med god presseskik ved at undlade  

 at kontrollere og udvise kritik over for rigtigheden af  Frede  

  Møller-Jensens oplysninger om soliditetsoplysningen.
En sådan  

 kontrol og kritik var i særlig grad påkrævet, da  

  Møller-Jensens udsagn kan have været farvet af personlig  

 interesse.
 Til støtte for klagen er det endvidere  

 anført, at rigtigheden af de skadelige og krænkende oplysninger  

 i særlig grad burde have været efterprøvet ved  

 forelæggelse for banken.
DR har i en udtalelse om klagen anført, at  Frede  

  Møller-Jensen gentagne gange under forberedelserne til indslaget den  

 4. oktober havde omtalt soliditetsoplysningen.
Foranlediget af en  

 telefonsamtale den 9. oktober med bankens informationsdirektør rettede  

 TV-Avisen imidlertid henvendelse til  Møller-Jensen, der  

 erklærede, at han fastholdt sine udtalelser i indslaget.
Endvidere  

 sendte han en skriftlig erklæring til TV-Avisen, hvori han oplyste, at  

 han to gange havde haft lejlighed til at se soliditetsoplysningen, der var i  

 en af hans leverandørers besiddelse.
Han oplyste tillige, at  

 soliditetserklæringen var dateret den 12. juli 1991.
 TV-Avisen kontaktede herefter det pågældende  

 leverandørfirma, der bekræftede eksistensen af en  

 soliditetserklæring afgivet af Baltica Bank den 12. juli 1991, men  

 firmaet ønskede ikke at udlevere erklæringen eller at  

 oplæse indholdet.
TV-Avisen rettede herefter henvendelse til de to  

 medarbejdere i Baltica Bank, der havde underskrevet erklæringen.
Den  

 ene blev imidlertid ikke truffet, og den anden ville ikke udtale sig.
 Under en telefonsamtale kort efter erkendte bankens  

 kommunikationschef, at der forelå et dokument af 12. juli 1991,  

 betegnet "Soliditetsoplysning", men direktøren ønskede ikke at  

 udlevere dette.
I sine yderligere bestræbelser på at  

 "indkredse" indholdet af soliditetserklæringen fik TV-Avisen fra en  

 person, der havde erklæringen i sin besiddelse, et udsagn om, at  

  Møller-Jensen måske nok "havde strammet den lidt." Forelagt dette af TV-Avisen fastholdt  

  Møller-Jensen, at han ikke var i tvivl, og at han ikke havde  

 misforstået eller sammenblandet noget.
 I følge udtalelsen om klagen har TV-Avisen forelagt  

 den soliditetserklæring, som banken har fremlagt under sagen, for  

  Møller-Jensen, der har oplyst, at den ikke er identisk med den  

 erklæring, som han henviste til i indslaget.
DR har i udtalelsen endvidere anført, at TV-Avisen  

 forud for alle indslagene har opfordret bankdirektør  Hans  Jensen til  

 at redegøre for bankens opfattelse af sagen.
Forud for indslaget den  

 4. oktober blev  Hans  Jensen oplyst om, at der ville fremkomme stærkt  

 kritiske udtalelser om banken, og forud for indslagene den 5. og 7. oktober  

 kendte  Hans  Jensen kritikkens konkrete form og indhold.
Alligevel afviste  

  Hans  Jensen at medvirke i indslagene, og DR fandt det derfor  

 påfaldende, at banken i pressemeddelelsen den 8. oktober opfordrede til  

 at indhente yderligere oplysninger hos  Hans  Jensen.
 TV-Avisen forsøgte imidlertid på ny den 9.  

 oktober at aftale et interview med  Hans  Jensen, men forgæves.
Følgende medlemmer har deltaget i sagens  

 behandling: Else Mols, Tøger Seidenfaden, Kaare R.
Skou og Ole  

 Malmqvist.
 Pressenævnet udtaler:
DR har i udstrakt grad holdt Baltica Bank informeret om  

 indholdet af de påklagede indslag, hvor banken beskyldes for at have  

 givet urigtige oplysninger, således at en gruppe  

 håndværkere har lidt tab.
Baltica Bank har herunder gentagne  

 gange fået tilbud om at deltage i udsendelserne og kommentere  

 håndværkernes oplysninger, hvilket banken har afslået under  

 henvisning til sin tavshedspligt.
 Da Baltica Bank på et enkelt punkt rejste tvivl om  

 TV-Avisens oplysninger, valgte TV-Avisen at bringe et nyt indslag, hvoraf det  

 tydeligt fremgik, at påstand stod mod påstand.
 Af disse grunde, men også på grund af emnets  

 væsentlige samfundsmæssige betydning, findes der - uanset det af  

 banken om tavshedspligt anførte - ikke grundlag for kritik af DR.
 Afsagt dem 15. december 1992.
