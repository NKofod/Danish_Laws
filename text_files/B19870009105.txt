 I henhold til § 5, stk. 3, i lov nr. 309 af 4. juni 1986 om frikommuner  

 meddeles:
 § 1.  Industriministeren har den 23. januar 1987  

 godkendt frikommuneregulativ nr. 8 for Storstrøms Amtskommune om  

 iværksættelse og finansiering af erhvervspolitiske initiativer, jf. § 21 i  

 lov om frikommuner.
 § 2.  Frikommuneregulativet indebærer, at Storstrøms  

 Amtskommune med henblik på at fremme den regionale erhvervsudvikling kan  

 iværksætte og finansiere erhvervspolitiske aktiviteter, som egner sig for  

 kommunale initiativer, og som er i overensstemmelse med landspolitiske  

 retningslinier og foranstaltninger på området og ikke er omfattet af  

 eksisterende statslige erhvervsfremmeordninger.
 § 3.  Frikommuneregulativet træder i kraft den 1.  

 januar 1987. Frikommuneregulativet gælder til og med den 31. december 1989.
 Stk. 2.  Frikommuneregulativet vil være fremlagt de  

 samme steder som Amtsrådets mødedagsordner, jf. lov om kommunernes styrelse §  

 9, stk. 3.
