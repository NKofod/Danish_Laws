 Ved cirkulære nr. 238 af 15. november 1932 henstillede justitsministeriet  

 til underretsdommerne at følge de af den danske dommerforenings bestyrelse i  

 udtalelser til justitsministeriet angivne retningslinier, hvorefter der ved  

 straffeattesters oplæsning i retten i politisager bør vises fornøden  

 hensynsfuldhed, således at der ikke oplæses andet, end hvad der har betydning  

 for den foreliggende sag, samt at der i domme i politisager kun bør citeres  

 de tidligere straffe, som har betydning for afgørelsen af den foreliggende  

 sag, medens man iøvrigt nøjes med en henvisning til, at tiltalte har været  

 straffet.
Spørgsmålet om, i hvilket omfang og under hvilken form dokumentation af  

 forakter, straffeattester m.v finder og bør finde sted ikke blot i  

 politisager, men også i andre straffesager, har på dertil given anledning  

 påny af justitsministeriet været gjort til genstand for undersøgelse og  

 overvejelse.
I en i den anledning afgiven erklæring har dommerforeningens  

 bestyrelse udtalt, at det for alle straffesager bør være praksis, at  

 tidligere domme kun citeres, når de har betydning for den pågældende sag,  

 således at tidligere domme, der ikke findes at have betydning for afgørelsen,  

 lades uomtalt.
 Idet det kan forventes, at domstolene i almindelighed vil følge den  

 således givne retningslinie, som er tiltrådt af præsidenterne for højesteret  

 og landsretterne, finder justitsministeriet anledning til over for  

 anklagemyndighedens repræsentanter at indskærpe, at de bør medvirke til at  

 undgå dokumentation med hensyn til tidligere straffedomme, som skønnes  

 overflødig og unødigt krænkende for tiltalte.
Der bør såledesi kke under domsforhandlingen fremsættes begæring om  

 dokumentation af forakter, medmindre disse har direkte betydning for den sag,  

 som foreligger til afgørelse.
Dette vil særlig være tilfældet, såfremt der  

 kan være spørgsmål om gentagelsesvirkning; ved udøvelsen af skønnet over, om  

 dokumentation bør ske, vil iøvrigt de tidligere pådømte forholds alder og  

 beskaffenhed være at tage i betragtning, således at dokumentation af ældre  

 afgørelser og afgørelser vedrørende forhold af anden art end det, for hvilket  

 tiltale nu er rejst, i tvivlstilfælde undlades.
Er der rejst spørgsmål om  

 anvendelse af særforanstaltninger, vil det kunne være rigtigt til belysning  

 af tiltaltes vandel og udvikling at dokumentere alle forstraffe, derunder  

 også tiltalefrafald i henhold til straffelovens § 30 eller § 150 i lov om  

 offentlig forsorg.
 Såfremt efter foranstående retningslinier kun nogle af en tiltalts  

 forakter bør dokumenteres, bør de øvrige ved gennemgangen forbigås med  

 bemærkning om, at de skønnes at være uden betydning for den foreliggende sag.
I de til brug for dommere og domsmænd udarbejdede ekstrakter bør ikke  

 optages oplysninger om forstraffe, der efter foranstående ikke bør søges  

 dokumenteret.
Straffeattest kan optages i ekstrakten, såfremt nogle af de  

 anførte afgørelser skal dokumenteres, men må kun dokumenteres i samme omfang  

 som forakterne.
 Rigsregistraturattester bør hverken optages i ekstrakter eller søges  

 dokumenteret.
 Akter og andre oplysninger vedrørende frifindende domme og straffesager,  

 der er sluttet uden tiltale, bør ikke begæres dokumenteret, medmindre de  

 skønnes at kunne være af afgørende betydning for bedømmelsen af den  

 foreliggende sag, hvilket særlig vil kunne være tilfældet, såfremt de  

 vedrører tilsvarende forhold som det, for hvilket tiltale er rejst, og  

 tiltalte nu påstår sig frifundet af subjektive grunde. tillades sådan  

 dokumentation, bør den, såfremt tiltale er frafaldet med anden hjemmel end  

 straffelovens § 30 eller lov om offentlig forsorg § 150, altid foretages i  

 forbindelse med afhøring af tiltalte eller eventuelle vidner vedrørende den  

 tidligere sigtelse.
 Justitsministeriet, den 8. oktober 1952.
Helga Pedersen / Chr.
Ludvigsen.
