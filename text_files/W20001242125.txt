 Da kvinden ikke kunne motiveres for frivillig behandling, blev det  

 besluttet, at hun skulle tvangsbehandles med elektrochok i form af tre  

 ugentlige behandlinger i indtil fire uger, afhængig af den kliniske  

 effekt.
Kvinden klagede ved sin patientrådgiver til Det lokale Psykiatriske  

 Patientklagenævn over beslutningen om iværksættelse af  

  tvangsbehandling med elektrochok.
Klagen blev tillagt opsættende  

 virkning.
Klage over behandling med elektrochok Nævnet lagde især vægt på oplysningerne om, at  

 kvinden uanset sin meget svære psykiske tilstand ikke befandt sig i en  

 livstruende situation.
Det var på den baggrund nævnets vurdering,  

 at kravet om anvendelse af mindst indgribende foranstaltning ikke var opfyldt  

 henset til karakteren af behandlingen med elektrochok.
Sundhedsvæsenets Patientklagenævn fandt efter en samlet  

 vurdering, at kvinden var sindssyg, og at det ville være uforsvarligt  

 ikke at tvangsbehandle hende, da udsigten til hendes helbredelse eller en  

 betydelig afgørende bedring i tilstanden ellers ville blive  

 væsentligt forringet.
Nævnet lagde vægt på, at hun  

 på tidspunktet for tvangsbehandlingen var præget af en ustabil,  

 stærkt svingende, og tillige behandlingsresistent sindssyge, uden  

 udsigt til at yderligere medicinsk behandling ville kunne afhjælpe  

 tilstanden.
 Sundhedsvæsenets Patientklagenævn fandt endvidere, at  

 tvangsbehandlingen opfyldte kravet om mindst indgribende foranstaltning.  

 Sundhedsvæsenets Patientklagenævn lagde vægt på, at  

 kvinden gennem 13 dage blev forsøgt motiveret for frivillig  

 behandling, før beslutning om behandling med elektrochok blev truffet.  

 Nævnet lagde endvidere vægt på, at hun tidligere havde  

 modtaget behandling med elektrochok med god effekt på tilstanden.
Sundhedsvæsenets Patientklagenævn fandt, at behandlingen med  

 elektrochok måtte anses for en skånsom behandlingsform med  

 få bivirkninger.
Der gives i reglen otte til seksten behandlinger i en  

 serie, hyppigt med tre behandlinger pr. uge, og i dette tilfælde blev  

 der foreslået behandling i indtil fire uger, hvilket således er  

 inden for det anbefalede.
Nævnet lagde tillige vægt på, at kvinden under sin  

 indlæggelse var forsøgt behandlet med flere af de typiske  

 antipsykotiske midler Serenase, Trilafon og Fluanxol.
Det var nævnets  

 vurdering, at behandlingen blev givet i tilstrækkeligt høje  

 doser og igennem tilstrækkelig lang tid, men at den imidlertid ikke  

 havde nogen effekt på kvindens psykiske tilstand, der således var  

 uændret gennem forløbet, hvor hun ofte blev beskrevet som  

 værende præget af personrettet aggressivitet.
 Endelig lagde nævnet vægt på, at kvinden havde  

 været i behandling med et nyere atypisk antipsykotisk præparat i  

 form af Zyprexa, hvilket ikke havde nogen effekt på hendes tilstand.  

 Ydermere blev hun tilbudt behandling med Leponex, hvilket hun imidlertid  

 modsatte sig efter indtagelse af en tablet.
 I betragtning af, at kvinden gennem nogle nætter ikke havde sovet,  

 og idet hun tillige fremtrådte urolig og angstpræget, fandt  

 nævnet, at der forelå risiko for akut delir, hvilket er en  

 potentielt livstruende situation.
