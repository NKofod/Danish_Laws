Skriftlig fremsættelse (7. november 2006) Beskæftigelsesministeren  

  

 (Claus Hjort Frederiksen):
 Herved tillader jeg mig for Folketinget at fremsætte:
Forslag til lov om  

 ændring af lov om fleksydelse (Forhøjelse af fleksydelsesalderen,  

 fortrydelsesordning  

 mv.) (Lovforslag nr.
L 65).
 Lovforslaget udmønter den del af aftalen af 20. juni 2006  

 mellem regeringen (Venstre og Det Konservative Folkeparti),  

 Socialdemokraterne,  

 Dansk Folkeparti og Det Radikale Venstre om fremtidens velstand og velfærd og  

 investeringer i fremtiden (velfærdsreformen), der vedrører ændringer i  

 fleksydelsesordningen.
 Lovforslaget skal ses i sammenhæng med de fremsatte forslag  

 til lov om ændring af lov om arbejdsløshedsforsikring m.v., lov om en aktiv  

 beskæftigelsesindsats, integrationsloven og lov om påligning af indkomstskat  

 til staten, forslag til lov om ændring af lov om social pension, forslag til  

 lov om ændring af lov om forbud mod forskelsbehandling på arbejdsmarkedet  

 m.v.,  

 forslag til lov om ændring af lov om delpension, forslag til lov om ændring  

 af  

 lov om Arbejdsmarkedets Tillægspension og forskellige andre love og forslag  

 til  

 lov om seniorjob.
 Ændringerne i fleksydelsesordningen inddeles i følgende  

 elementer:
Gradvist højere fleksydelsesalder Fleksydelsesalderen forhøjes gradvist til 62 år fra år 2019  

 til år 2022, og aldersgrænsen for ret til fleksydelse for fremtiden  

 indekseres,  

 således at fleksydelsesalderen på længere sigt følger den stigende levetid.
Mere fleksibel fleksydelsesordning Fleksydelsesordningen målrettes i højere grad personer med  

 mange år på arbejdsmarkedet, således at der fremover kræves 30 års medlemskab  

 og indbetaling af efterlønsbidrag eller indbetaling af fleksydelsesbidrag for  

 ret til fleksydelse, mod nu 25 år.
Indbetalingerne skal påbegyndes senest ved  

 det 30. år.
 Fleksydelsesordningen målrettes endvidere i højere grad  

 personer med mange år på arbejdsmarkedet, og der indføres en  

 fortrydelsesordning med henblik på at give personer med langvarigt medlemskab  

 af en a-kasse, der i første omgang havde fravalgt efterlønsordningen,  

 mulighed  

 for under visse betingelser at kunne optjene ret til fleksydelse.
 For at øge lavtlønnedes incitament til at arbejde i  

 fleksydelsesperioden indføres et lempeligere fradrag for arbejdsindkomst op  

 til  

 30.000 kr. pr. år for fleksydelsesmodtagere med en lav timeløn.
Tilpasninger som følge af højere  

 fleksydelsesalder For at forebygge utilsigtet brug af skattebegunstigende  

 pensionsordninger til at finansiere tilbagetrækning i årene umiddelbart før  

 man  

 kan gå på fleksydelse, skal udbetalinger efter 60-års-dagen, men før  

 overgangen  

 til fleksydelse, medføre fradrag i fleksydelsen.
Pensionsudbetalingerne  

 medfører  

 fradrag i fleksydelsen på samme måde som pensionsudbetalinger i  

 fleksydelsesperioden.
 Ud over de justeringer, som er aftalt i velfærdsreformen,  

 foretages en række konsekvensændringer, blandt andet som følge af at  

 personer,  

 der er født før den 1. juli 1939, er overgået til folkepension og dermed ikke  

 længere kan modtage fleksydelse.
Forslagets konsekvenser Forslagenes økonomiske konsekvenser for det offentlige kan  

 opsummeres således:
 Gradvist højere fleksydelsesalder betyder mindreudgifter til  

 fleksydelse på ca. 75 mio. kr. i 2019 stigende til 200 mio. kr. i 2023,  

 hvorefter mindreudgifterne falder til ca. 75 mio. kr. i 2028.
 De øvrige forslag skønnes ikke at have nævneværdige  

 økonomiske konsekvenser.
 Forslaget har ingen økonomiske og administrative  

 konsekvenser af betydning for erhvervslivet.
 Forslaget har begrænsede positive administrative  

 konsekvenser for borgerne, idet personer, der ikke har benyttet sig af  

 fleksydelsesordningen, ikke længere behøver at ansøge om tilbagebetaling af  

 fleksydelsesbidrag, når de når folkepensionsalderen.
Forslaget har ingen miljø- eller ligestillingsmæssige  

 konsekvenser.
Forslaget indeholder ikke EU-retlige aspekter.
 Det foreslås, at loven træder i kraft den 1. januar 2007.  

 Visse dele af loven træder dog først i kraft senere, herunder reglerne om  

 forhøjelsen af fleksydelsesalderen som træder i kraft den 1. juli 2009.
 Idet jeg i øvrigt henviser til lovforslaget og de ledsagende  

 bemærkninger, skal jeg på regeringens vegne anbefale forslaget til Tingets  

 velvillige behandling.
