I overensstemelse med Det europæiske økonomiske Fællesskabs forordninger nr. 804/68 af 27. juni 1968 om den fælles markedsordning for mælk og  

 mejeriprodukter, senest ændret ved forordning nr. 1761/78 af 25. juli 1978, nr. 986/68 af 15. juli 1968 om fastsættelse af almindelige regler for  

 ydelse af støtte til skummetmælk og skummetmælkspulver til foderbrug, senest  

 ændret ved forordning nr. 1273/79 af 25. juni 1979, og nr. 1725/79 af 26. juli 1979 om nærmere regler for støtte til skummetmælk,  

 der forarbejdes til foderblandinger, og til skummetmælkspulver til  

 kalvefoder, som ændret ved forordninger nr. 3015/79 af 21. december 1979 og  

 nr. 355/80 og 356/80 af 14. februar 1980, samt bekendtgørelse nr. 128 af 5. marts 1974 om ydelse af støtte til  

 skummetmælk og skummetmælkspulver, der indgår i foderblandinger, som ændret  

 ved bekendtgørelse nr. 67 af 11. marts 1975, gælder følgende:
§ 1 Stk. 1. Skummetmælk og skummetmælkspulver, der indgår i foderblandinger,  

 er genstand for støtte her i landet i henhold til Det europæiske økonomiske  

 Fællesskabs markedsordning for mælk og mejeriprodukter under forudsætning af,  

 at skummetmælkspulveret opfylder de i denne vejledning omhandlede krav.
Det  

 er forbudt at anmode om støtte til skummetmælk og skummetmælkspulver, der  

 ikke opfylder disse krav.
 Stk. 2. 1 denne vejledning forstås ved:
a.
Mælk: Det af en eller flere køer udmalkede produkt, til hvilket der  

 intet er tilsat, og som kun er blevet frataget en del af fedtstofferne.
b.
Kærnemælk: Biprodukt fra forarbejdningen af sur eller syrnet mælk eller  

 fløde til smør.
c.
Skummetmælk: Mælk eller kærnemælk uden tilsætning af nogen art og med  

 et fedtindhold på højst 1%.
d.
Skummetmælkspulver: Mælk og kærnemælk i form af pulver med et  

 fedtindhold på højst 11% og et vandindhold på højst 5%.
§ 2 Stk. 1. En virksomhed, der fremstiller foderblandinger med indhold af  

 skummetmælk eller skummetmælkspulver, og som ønsker at opnå støtte, skal  

 godkendes og registreres af Statens Foderstofkontrol, Skovbrynet 6, 2800  

 Lyngby.
Anmodning om godkendelse og registrering skal indsendes til  

 foderstofkontrollen på en formular, der rekvireres hos foderstofkontrollen.  

 Ved registrering tildeler foderstofkontrollen virksomheden et  

 registreringsnummer.
 Stk. 2. Godkendelse og registrering af en virksomhed er betinget af, at  

 virksomheden ligger i Danmark, og at den råder over egnede tekniske anlæg og  

 tilstrækkelige administrative og regnskabsmæssige muligheder for at overholde  

 de i denne vejledning omhandlede bestemmelser og opfylde de i den danske  

 foderstoflovgivning indeholdte bestemmelser.
 Stk. 3. En godkendelse af en virksomhed skal tilbagekaldes, såfremt det  

 konstateres, at virksomheden ikke længere opfylder betingelserne for  

 godkendelse, og kan tilbagekaldes, såfremt det konstateres, at virksomheden  

 har undladt at opfylde en af de forpligtelser, som er omhandlet i denne  

 vejledning.
 Stk. 4. En virksomhed, der ikke permanent fremstiller foderblandinger med  

 indhold af skummetmælk eller skummetmælkspulver, skal give  

 foderstofkontrollen oplysning om virksomhedens fremstillingsprogram af hensyn  

 til tilrettelægningen af kontrolbesøg.
§ 3 Den registrerede virksomhed har pligt til permanent at foretage bogføring  

 efter regler, der fastsættes af Statens Foderstofkontrol.
Af bogføringen skal  

 mindst fremgå følgende:
a.
Oplysning om de anvendte råvarers oprindelse.
b.
Oplysning om de anvendte mængder af skummetmælk og af  

 skummetmælkspulver i uforarbejdet stand eller i form af en blanding som  

 omhandlet i § 4, stk. 2, litra c.
c.
Oplysning om mængden og sammensætningen af de fremstillede produkter og  

 om indholdet af de enkelte bestanddele i procent.
d.
Oplysning om den dato, på hvilken de fremstillede produkter har forladt  

 virksomheden, samt om køberens navn og adresse.
§ 4 Stk. 1. Skummetmælk og skummetmælkspulver, der indgår i foderblandinger,  

 er kun støtteberettiget, såfremt skummetmælken og skummetmælkspulveret ikke  

 er eller har været genstand for støtte eller prisnedsættelse i medfør af  

 andre fællesskabsbestemmelser end de i denne vejledning omhandlede.
 Stk. 2. Udbetaling af støtte er betinget af, at foderblandingen opfylder  

 følgende krav:
a.
Foderblandingen skal pr. 100 kg færdigvare indeholde mindst 60 kg og  

 højst 80 kg skummetmælkspulver og mindst 5 kg fedtstof, der ikke er  

 mælkefedt, samt mindst 2 kg stivelse eller kvældet stivelse.
b.
Skummetmælkspulver, der indgår i foderblandingen, må ikke indeholde  

 lucernemel eller græsmel, stivelse eller kvældet stivelse.
c.
Skummetmælkspulver, der indgår i foderblandingen, må ikke være  

 opblandet med andre stoffer end fedtstoffer, vitaminer, mineralsalte,  

 saccharose, højst 0,2% antiklumpningsmidler og/eller stoffer, der gør varen  

 mere flydende, andre fedtopløselige stoffer og særlig iltningshæmmende midler  

 og emulgatorer.
Anvendelsen af en sådan blanding er betinget af, at  

 blandingen er pakket i en emballage, hvorpå der med letlæselige typer findes  

 følgende påtegninger:
 1. Blanding bestemt til fremstilling af  

 foderblandinger - forordning (EØF) nr. 1725/79'».
 2. Oplysning om indholdet af skummetmælkspulver,  

 indholdet af tilsatte mineralsalte og saccharose og indholdet af fedtstoffer,  

 herunder fedtopløselige stoffer.
d.
Foderblandingen må ikke indeholde lucernemel eller græsmel, men skal  

 iøvrigt have en for foder typisk sammensætning.
e.
Foderblandingen skal umiddelbart kunne anvendes som foder uden  

 yderligere forarbejdning eller opblanding forud for levering til en  

 landbrugsbedrift, en opdrætnings- eller opfedningsvirksomhed.
f.
Foderblandingen skal være emballeret i sække, der netto indeholder  

 højst 50 kg.
På sækkene skal med letlæselige typer være påtrykt:
 1. Angivelse af at det drejer sig om en foderblanding.
 2. Mærket »DK« samt angivelse af det  

 registreringsnummer, som virksomheden har fået tildelt af Statens  

 Foderstofkontrol, jvf. § 2, stk. 1.
 3. Fremstillingsmåned og -år for foderblandingen.
 4. Indholdet af skummetmælkspulver i den færdige vare.
g.
Foderblandingen skal ved salg opfylde den danske foderstoflovgivnings  

 bestemmelser.
Stk. 3. Uanset bestemmelsen i stk. 2, litra f, kan Statens  

 Foderstofkontrol efter derom af en støtteberettiget virksomhed fremsat  

 skriftlig ansøgning give virksomheden tilladelse til at levere  

 foderblandingen i tankvogn eller container.
For en sådan tilladelse  

 fastsættes betingelser, bl.a. om kontrolforanstaltninger til sikring af, at  

 leveringen af foderblandingen sker til anvendelse i en landbrugsbedrift eller  

 i en opdrætnings- eller opfedningsvirksomhed.
Støtteudbetaling i sådanne  

 tilfælde er betinget af, at Direktoratet for Markedsordningerne fra  

 foderstofkontrollen har modtaget dokumentation for, at foderblandingen er  

 blevet leveret til anvendelse som nævnt.
§ 5 Stk. 1. Støttebeløbet er det beløb, der er gældende den dag, hvor  

 skummetmælken eller skummetmælkspulveret iblandes en foderblanding. 1  

 tilfælde, hvor det konstateres, at vandindholdet i skummetmælkspulveret  

 overstiger 5%, jvf. § 7, nedsættes støtten med 1% for hver 0,2% vandindhold  

 over 5%.
Stk. 2. Støtten udbetales på grundlag af en ansøgning, som indeholder en  

 specificeret opgørelse vedrørende støtteberettigede foderblandinger, og som  

 angiver det ansøgte støttebeløb.
Ansøgning skal fremsendes for hvert enkelt  

 produktionssted til Statens Foderstofkontrol og skal altid vedrøre een  

 kalendermåned.
Til ansøgningen skal anvendes en formular, der rekvireres hos  

 foderstofkontrollen.
 Stk. 3. Som grundlag for den i stk. 2 nævnte ansøgning skal virksomheden  

 for hver kalendermåned udarbejde en opgørelse, som skal opbevares på  

 virksomheden, jvf. § 8, stk. 3. Denne månedsopgørelse skal mindst indeholde  

 følgende:
a.
Oplysning om de fra producenterne modtagne mængder af mælk og fløde.
b.
Oplysning om de fra mejerierne modtagne mængder af mælk, skummetmælk og  

 fløde.
c.
Oplysning om skummetmælkens og skummetmælkspulverets fremstillingsdag  

 og mængde.
d.
Oplysning om den fremstillede mængde af andre mejeriprodukter.
e.
Oplysning om leveringsdato og mængde af skummetmælk og  

 skummetmælkspulver, der leveres i uforarbejdet stand eller i form af en  

 blanding til anvendelse ved fremstillingen af foderblandinger, samt om  

 leverandørens navn og adresse.
f.
Oplysning om foderblandingens fremstillingsdato og mængde med angivelse  

 af produktets sammensætning udtrykt i vægtprocent.
g.
Oplysning om salgsdato for og mængde af skummetmælk, skummetmælkspulver  

 og foderblandinger samt om modtagerens navn og adresse.
h.
Oplysning om svind, prøver, returnerede og ombyttede mængder af  

 skummetmælk, skummetmælkspulver og foderblandinger.
 Stk. 4. De i stk. 3 nævnte oplysninger skal fortrinsvis dokumenteres ved  

 følgesedler og fakturaer, der skal opbevares på virksomheden, jvf. § 8, stk.  

 3.
§ 6 Stk. 1. Støttebeløbet udbetales af Direktoratet for Markedsordningerne.  

 Udbetalingen sker under forbehold af eventuel senere revisionsanmærkning og  

 under forbehold af, at der ikke konstateres manglende opfyldelse af  

 betingelserne for ydelse af støtte.
 Stk. 2. Støtteudbetalingen stilles i bero, indtil kontrolresultaterne  

 foreligger vedrørende den måned, for hvilken støtte søges, såfremt  

 foderstofkontrollen har konstateret, at de i denne vejledning omhandlede  

 bestemelser ikke er blevet overholdt i den forudgående måned.
Stk. 3. I tilfælde som nævnt i stk. 2 skal det uretmæssigt udbetalte  

 støttebeløb efter påkrav fra direktoratet straks tilbagebetales.
Størrelsen  

 af dette støttebeløb beregnes efter forordningsbestemmelserne på grundlag af  

 hele den mængde skummetmælk eller skummetmælkspulver, som virksomheden har  

 anvendt i en periode, der strækker sig fra det tidspunkt, hvor den tidligere  

 kontrol ikke har givet anledning til bemærkninger, og til den dato, hvor  

 Statens Foderstofkontrol fastslår, at virksomheden påny opfylder  

 bestemmelserne i denne vejledning.
Virksomheden kan dog anmode  

 foderstofkontrollen om hurtigst muligt at foretage en særlig undersøgelse for  

 virksomhedens regning.
Såfremt det ved en sådan undersøgelse konstateres, at  

 den manglende overholdelse af vejledningens bestemmelser vedrører en mindre  

 mængde skummetmælk eller skummetmælkspulver end foran angivet, justeres  

 tilbagebetalingsbeløbet i overensstemmelse hermed.
 Stk. 4. Såfremt det iøvrigt konstateres, at betingelserne for ydelse af  

 støtte ikke har været opfyldt, skal udbetalte støttebeløb efter påkrav fra  

 direktoratet straks tilbagebetales.
§ 7 Stk. 1. Statens Foderstofkontrol kontrollerer det i § 1, stk. 2, litra d,  

 nævnte maksimale vandindhold i skummetmælkspulveret på det tidspunkt, da  

 skummetmælkspulveret iblandes foderblandingen.
Stk. 2. Såfremt skummetmælkspulveret - i ublandet stand eller indeholdt i  

 en blanding som nævnt i § 4, stk. 2, litra c - kommer direkte fra den  

 virksomhed, hvor det er fremstillet, kan kontrol med vandindholdet i  

 skummetmælkspulveret foretages, inden skummetmælkspulveret forlader  

 fremstillingsvirksomheden.
De kontroldokumenter, som den kontrollerende  

 myndighed udfærdiger, skal mindst indeholde oplysning om  

 skummetmælkspulverets mængde, identitet og fremstillingsdato samt det  

 konstaterede vandindhold.
Sække, emballage eller beholdere, hvori  

 skummetmælkspulveret er pakket, skal mærkes, så det er muligt at fastslå  

 skummetmælkspulverets samt fremstillingsvirksomhedens identitet, og skal være  

 forsynet med angivelse af fremstillingsdatoen samt skummetmælkspulverets  

 nettovægt.
Stk. 3. I tilfælde som nævnt i stk. 2 træffer foderstofkontrollen de  

 fornødne foranstaltninger til at sikre, at alt det kontrollerede  

 skummetmælkspulver anvendes til iblanding i foderblandinger, og der tages ved  

 udbetalingen af støtten ikke hensyn til eventuelle vægtforskelle som følge af  

 forøget vandindhold.
Kontroldokumenterne skal ledsage skummetmælkspulveret,  

 indtil det iblandes foderblandinger, og foderblandingsvirksomheden skal  

 opbevare kontroldokumenterne som bilag til den i § 3 nævnte bogføring, jvf. §  

 8, stk. 3.
§ 8 Stk. 1. Repræsentanter for Statens Foderstofkontrol og for Direktoratet  

 for Markedsordningerne har mod behørig legitimation adgang til virksomheder,  

 der oppebærer ydelser efter de i denne vejledning omhandlede bestemmelser, og  

 er berettiget til uden erstatning at udtage prøver af varerne i det omfang,  

 det er nødvendigt for at undersøge deres beskaffenhed.
De er endvidere  

 berettiget til at efterse virksomhedernes varebeholdning, forretningsbøger,  

 øvrige regnskabsmateriale samt korrespondance m.v.
Det påhviler  

 virksomhederne at yde den bistand, der er nødvendig for foretagelse af  

 kontrollen.
 Stk. 2. Rigtigheden af oplysninger, der skal danne grundlag for  

 udbetaling af støtte, kan forlanges bekræftet af statsautoriseret eller  

 registreret revisor.
 Stk. 3. Virksomheden skal i mindst 5 år opbevare optegnelser, købs- og  

 salgsbilag, leveringsbeviser, produktionsbeviser og øvrige relevante  

 dokumenter vedrørende udbetalte beløb.
§ 9 Denne vejledning træder i stedet for vejledning nr. 1-8/76 af 28. maj 1976  

 om ydelse af støtte til skummetmælk og skummetmælkspulver, der indgår i  

 foderblandinger, som ændret ved vejledning nr. 1-27/76 af 8. oktober 1976.  

 Vejledningen har virkning fra den 1. marts 1980.
