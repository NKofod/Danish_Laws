 Bekendtgørelse om ændring af bekendtgørelse om nettilslutning af vindmøller og pristillæg for vindmølleproduceret elektricitet m.v.
§ 1 I bekendtgørelse nr. 1115 af 18. september 2015 om nettilslutning af vindmøller og pristillæg for vindmølleproduceret elektricitet m.v. foretages følgende ændringer:
 1. Indledningen affattes således:
»I medfør af § 30, § 39, stk. 8, § 41, stk. 6, § 42, stk. 8, § 43, stk. 2 og 3, § 53, stk. 1, § 57, stk. 1, § 61, § 65, stk. 3, § 68 og § 73, stk. 1, i lov om fremme af vedvarende energi, jf. lovbekendtgørelse nr. 122 af 6. februar 2015, som ændret ved lov nr. 744 af 1. juni 2015, lov nr. 1877 af 29. december 2015 og lov nr. 629 af 8 juni 2016 og § 85 a i lov om elforsyning, jf. lovbekendtgørelse nr. 418 af 25. april 2016, og efter forelæggelse for Energi-, Forsynings- og Klimaudvalget fastsættes efter bemyndigelse i henhold til § 4, stk. 1, i bekendtgørelse nr. 436 af 11. maj 2012 om Energistyrelsens opgaver og beføjelser:« 2. Kapitel 5 affattes således:
»Kapitel 5 Husstandsvindmøller § 16. Pristillægget til vindmøller omfattet af § 41, stk. 2, i lov om fremme af vedvarende energi, som fastsættes således, at pristillægget og den efter lovens § 51, stk. 2, nr. 1, fastsatte markedspris tilsammen udgør 60 øre pr. kWh, ydes i 12 år fra nettilslutningen.
Hvis nettilslutningen er sket før den 1. januar 2003, regnes perioden for pristillægget dog fra den 1. januar 2003.
Pulje på 1MW i 2016 Fordeling af puljen § 17. Inden for en pulje på 1 MW i 2016 kan Energinet.dk give tilsagn om pristillæg til vindmøller forud for projektets påbegyndelse, jf. § 41, stk. 4 i lov om fremme af vedvarende energi, jf. bekendtgørelsens § 17 a.
 Stk. 2. Ansøgning om tilsagn om pristillæg inden for puljen sker gennem en ansøgningsrunde, som afholdes af Energinet.dk.
§ 17 a.
For puljen på 1 MW i 2016 afholder Energinet.dk en ansøgningsrunde fra og med den 12. september 2016 kl. 10.00 til og med den 21. oktober 2016. For puljen på 1 MW i 2016 offentliggør Energinet.dk via deres hjemmeside starttidspunktet for indsendelse af ansøgninger.
 Stk. 2. Energinet.dk kan for puljen nævnt i stk. 1 give tilsagn om pristillæg til elektricitet fremstillet på vindmøller omfattet af § 41, stk. 4, nr. 1 og 2 i lov om fremme af vedvarende energi.
Stk. 3. Energinet.dk træffer afgørelse om tilsagn om pristillæg inden for puljen i den rækkefølge, som Energinet.dk modtager fyldestgørende ansøgninger i.
Hvis flere ansøgninger modtaget samme dag tilsammen overstiger mængden af resterende watt i puljen, trækker Energinet.dk lod om den rækkefølge, der skal træffes afgørelse om disse ansøgninger i.
 Stk. 4. Hvis en fyldestgørende ansøgning overstiger den samlede resterende watt i puljen, tilbyder Energinet.dk ansøgeren at reducere ansøgningen, således at den kan rummes inden for de resterende watt i puljen, jf. § 18. Accepterer ansøgeren ikke dette, giver Energinet.dk afslag på ansøgningen.
 Stk. 5. Udnyttes et tilsagn delvist, jf. § 17, bortfalder resterende watt fra tilsagnet.
 Stk. 6. Hvis en ansøger, der har søgt om pristillæg til elektricitet fra vindmøller omfattet af § 17a, stk. 2, i denne bekendtgørelse, giver meddelelse til Energinet.dk inden ansøgningsrundens udløb om, at ansøgeren helt eller delvist ikke agter at udnytte et tilsagn, bortfalder tilsagnet helt eller delvist, og watt svarende til det ikkeudnyttede tilsagn falder tilbage i puljen, indtil ansøgningsrunden er afsluttet.
§ 17 b.
Indkaldelse til ansøgningsrunder skal som minimum ske ved annoncering på hjemmesiden www.energinet.dk.
Ansøgning om tilsagn § 18. Ansøgning om tilsagn om pristillæg for vindmøller efter § 41, stk. 4, i lov om fremme af vedvarende energi, indsendes til Energinet.dk.
Der skal foreligge én ansøgning pr. vindmølle.
Der skal anvendes et ansøgningsskema, der er udarbejdet af Energinet.dk.
 Stk. 2. Ansøgningsskemaet fås ved henvendelse til Energinet.dk eller hentes på hjemmesiden www.energinet.dk.
 Stk. 3. Ansøgning om tilsagn om pristillæg efter § 41, stk. 4, i lov om fremme af vedvarende energi, skal som minimum indeholde følgende oplysninger:
 1) Navn på vindmølleejeren.
 2) CPR-nr., CVR-nr., eller andet identifikationsnummer på vindmølleejeren.
 3) Bopælsadresse på vindmølleejeren.
 4) Adresse på egen forbrugsinstallation.
 5) Telefonnummer eller e-mailadresse til vindmølleejeren.
 6) Vindmøllens installerede effekt målt i kW.
 7) Opnået certifikatnummer for vindmøllen, hvor det er påkrævet iht. certifikatbekendtgørelse.
 8) Det forventede tidspunkt for nettilslutning af vindmøllen.
 9) Skriftlig dokumentation for betinget aftale om køb af vindmøllen, jf. dog stk. 4.
 10) En bekræftelse fra vindmølleejeren på at vindmøllen ikke er opstillet, og at vindmøllen ikke vil blive opstillet, hvis der ikke opnås tilsagn om pristillæg.
 11) En bekræftelse fra vindmølleejeren på at vindmølleejeren ikke har modtaget eller vil modtage anden støtte til vindmøllen.
 12) Købspris for vindmøllen.
 13) Installationsomkostninger.
 14) Valg af nettoafregningsgruppe for vindmøllen.
 15) Angivelse af hvilke former for elafgift vindmølleejeren betaler.
 16) Dokumentation for tegningsreglen for juridisk personer.
 Stk. 4. Aftalen efter stk. 3, nr. 9, skal være betinget af opnåelse af tilsagn om pristillæg.
 Stk. 5. Store virksomheder skal fremsende dokumentation for, at vindmøllen ikke vil blive opstillet, hvis der ikke opnås tilsagn om pristillæg.
 Stk. 6. Ansøgningstidspunktet regnes fra den dag, hvor Energinet.dk har modtaget en fyldestgørende ansøgning.
 Stk. 7. Ansøgninger, som ikke er bekræftet i overensstemmelse med stk. 3, nr. 10 og 11, afslås.
 Stk. 8. Ansøgning om tilsagn om pristillæg til elektricitet produceret på vindmøller omfattet af kapitel 5 i denne bekendtgørelse, som ikke er imødekommet i 2016, bortfalder.
 Stk. 9. Ansøgninger om tilsagn om pristillæg til elektricitet produceret på vindmøller omfattet af kapitel 5 i denne bekendtgørelse, som modtages uden for ansøgningsrunden, afvises.
Afgørelse om tilsagn § 19. Energinet.dk træffer afgørelse om tilsagn om pristillæg efter § 41, stk. 4 i lov om fremme af vedvarende energi og kapitel 5 i denne bekendtgørelse.
Stk. 2. Når Energinet.dk modtager en ansøgning efter § 18, foretager Energinet.dk en kontrol af, om pristillægget efter § 41, stk. 4, i lov om fremme af vedvarende energi har tilskyndelsesvirkning.
Det kontrolleres ved at påse, om ansøgers samlede omkostninger, jf. § 19 a, stk. 1 er større end omkostningerne til køb af elektricitet fra det kollektive elforsyningsnet, jf. § 19 a, stk. 2.
 Stk. 3. De værdier og oplysninger, som anvendes ved kontrollen af tilskyndelsesvirkningen efter stk. 4 og 5, fastsættes med udgangspunkt i den dag, ansøgningen er fyldestgørende, jf. § 18, stk. 6.
 Stk. 4. Hvis en vindmølle, som har fået tilsagn om pristillæg fra Energinet.dk, ikke nettilsluttes inden 2 år fra tidspunktet for afgivelsen af tilsagnet, bortfalder tilsagnet.
Stk. 5. Energinet.dk kan træffe afgørelse om dispensation fra stk. 4, hvis vindmøllen ikke opnår nettilslutning inden 2 år fra tidspunktet for afgivelse af tilsagnet, og forholdet ikke kan tilregnes vindmølleejeren.
Der kan ikke gives dispensation for tilsagn givet inden for 1 MW puljen jf. § 17 i denne bekendtgørelse.
§ 19 a.
Ansøgers samlede forventede omkostninger beregnes som summen af følgende:
 1) Opstillingsomkostninger omregnet til en årlig annuitetsydelse under antagelse af en 20-årig afskrivningsperiode og med en kalkulationsrente beregnet som den lange obligationsrente + 5 %-point.
 2) Indtægter fra salg af overskydende elektricitetsproduktion fra vindmøllen.
 3) Årlige driftsomkostninger til almindelig vedligeholdelse af en vindmølle.
 4) Eventuel rådighedsbetaling.
 5) Årlig betaling for køb af elektricitet.
 6) Årlig betaling af elafgift.
 7) Årlig betaling af nettariffer.
 8) Årlig betaling af abonnement.
 9) Årlig betaling for offentlige forpligtelser.
 Stk. 2. Ansøgers omkostninger til køb af elektricitet fra det kollektive elforsyningsnet, som ansøger vil have, hvis ansøger ikke opstiller vindmøllen, beregnes som summen af følgende:
 1) Årlig betaling for køb af elektricitet.
 2) Årlig betaling af elafgift.
 3) Årlig betaling af nettariffer.
 4) Årlig betaling af abonnement.
 5) Årlig betaling for offentlige forpligtelser.
 Stk. 3. Hvis Energinet.dk's kontrol i medfør af § 19, stk. 2, viser, at pristillægget ikke har tilskyndelsesvirkning, afslås ansøgningen.
 § 20. Afgørelse om tilsagn om pristillæg er bundet til adressen på egen forbrugsinstallation, der er oplyst efter § 18, stk. 3, nr. 4. Tilsagnet kan ikke overdrages til andre.
Stk. 2. Energinet.dk kan træffe afgørelse om dispensation fra stk. 1, 2. pkt., hvis der foreligger særlige omstændigheder.
Der foreligger særlige omstændigheder, hvis tilsagnet indgår som en underordnet del af en overdragelse.« 3. I § 25 ændres »§ 19, stk. 1-3 og 6,« til: »§ 24, stk. 1-3 og 6,«.
 4. I § 26, nr. 5, ændres »lov om fremme af vedvarende energi,« til: »lov nr. 744 af 1. juni 2015«.
 5. I § 26 indsættes som nr. 7:
»7) Udbetaling af pristillæg på baggrund af tilsagn om pristillæg efter § 41 i lov nr. 1877 af 29. december 2015.« 6. I § 27, stk. 1, ændres »lov om fremme af vedvarende energi« til: »lov nr. 744 af 1. juni 2015«.
 7. Efter § 27 indsættes i kapitel 9:
»§ 27 a.
Energinet.dk træffer afgørelse om udbetaling af pristillæg på baggrund af tilsagn om pristillæg til vindmøller, der er omfattet § 41, stk. 4, i lov nr. 1877 af 29. december 2015, og denne bekendtgørelse efter ansøgning.
 Stk. 2. Ansøgningen sendes til Energinet.dk med dokumentation for, at vindmøllen opfylder kravene for at modtage udbetaling af pristillæg efter § 41, stk. 4, i lov om fremme af vedvarende energi, på nettilslutningstidspunktet.
 Stk. 3. Energinet.dk fasætter de nærmere krav til dokumentationen efter stk. 2.
Stk. 4. Udbetaling af pristillæg efter stk. 1, er betinget af, 1) at vindmøllen er anmeldt til det register, som er nævnt i § 85 a, stk. 2, nr. 2, i lov om elforsyning (Stamdataregistret), 2) at vindmøllen er tilsluttet i egen forbrugsinstallation på adressen som oplyst efter § 18, stk. 3, nr. 4, jf. dog § 20, stk. 2, 3) at nettilslutning er sket den 1. januar 2016 eller senere, 4) at vindmøllens installerede effekt er som oplyst efter § 18, stk. 3, nr. 6, og 5) at nettoafregning sker i den gruppe som oplyst efter § 18, stk. 3, nr. 14.« 8. § 32 affattes således:
»§ 32. Afgørelser truffet i henhold til § 20, stk. 2, § 27 og § 27 a kan påklages til Energiklagenævnet.« 9. § 33 affattes således:
»§ 33. Klage efter § 20, stk. 2, § 27, § 27 a, § 30 og § 31 skal være indgivet skriftligt inden 4 uger efter, at afgørelserne er meddelt.« § 2 Bekendtgørelsen træder i kraft den 26. august 2016.
