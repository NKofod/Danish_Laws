Cirkulære  

 om aftale om betaling mv. under funktion i højere stilling for tjenestemænd i  

 staten og folkekirken (Til samtlige ministerier mv.) Generelle bemærkninger Finansministeriet og tjenestemændenes  

 centralorganisationer har indgået vedlagte aftale af 13. september 2005 om  

 betaling mv. under funktion i højere stilling for tjenestemænd i staten og  

 folkekirken.
Ved funktion forstås, at en tjenestemand i henhold til §  

 11 eller § 41, stk. 1 i tjenestemandsloven midlertidig gør tjeneste i en  

 anden  

 (højere) stilling.
Funktionsvederlag i henhold til funktionsaftalen må  

 således  

 ikke forveksles med de funktionstillæg, som i henhold til aftaler om nye  

 lønsystemer kan ydes for særlige opgaver/funktioner, som tjenestemanden  

 varetager som led i sin egen stilling.
Til § 3 I overensstemmelse med resultatet af aftale- og  

 overenskomstforhandlingerne 2005 er aftalen ændret, således at der fremover  

 kan  

 indgås lokalaftale om funktionsvederlag også for tjenestemænd, der ikke er  

 omfattet af nye lønsystemer.
Lokalaftale indgås mellem ledelsen og  

 tillidsrepræsentanten eller  hvis der ikke er en tillidsrepræsentant  

  den  

 forhandlingsberettigede organisation.
Indgås der ikke en lokalaftale,  

 beregnes  

 funktionsvederlaget som hidtil efter reglerne i stk. 2 og 3, dvs. som et  

 ikke-pensionsgivende tillæg, der udgør forskellen mellem lønnen i den højere  

 stilling og lønnen i tjenestemandens egen stilling.
 For tjenestemænd, der er omfattet af et basislønsystem,  

 indgår følgende løndele i beregningsgrundlaget:
 Den højere stilling:
a)  

 	  

 Basislønnen b)  

 	  

 Funktionstillæg, der  

 er knyttet til den højere stilling.
Er tillægget tids- eller opgavebegrænset,  

 indgår funktionstillægget i lønnen indtil det tidspunkt, tillægget ophører i  

 overensstemmelse med de betingelser, der er aftalt om tillæggets varighed,  

 under forudsætning af at den fungerende overtager opgaven.
c)  

 	  

 Kvalifikationstillæg,  

 der knytter sig til de særlige krav, der stilles til stillingsindehaveren på  

 grund af stillingens særlige indhold.
Tilsvarende gælder lokalt aftalte  

 tillæg,  

 der knytter sig til på forhånd fastsatte objektive kriterier, eksempelvis  

 uddannelse, samt centralt aftalte tillæg.
 d)  

 	  

 Resultatløn kan indgå  

 efter konkret vurdering.
 Tjenestemandens egen stilling:
a)  

 	  

 Basislønnen,  

 funktionstillæg og kvalifikationstillæg samt eventuelt personligt tillæg b)  

 	  

 Midlertidige tillæg,  

 der bevares under funktionen, i den periode, hvori de ydes.
 Hvis en beregning efter disse retningslinjer medfører  

 lønnedgang, bevarer tjenestemanden sin hidtidige løn.
 Funktionsvederlaget ydes uden for pulje  uanset om  

 vederlaget ydes i henhold til lokalaftale eller efter reglerne i  

 funktionsaftalen.
Ikrafttræden Cirkulæret har virkning fra 1. april 2005. Samtidig  

 ophæves Finansministeriets cirkulære nr. 9291 af 14. maj 2003 om betaling mv.  

 under midlertidig tjeneste i højere stilling for tjenestemænd i staten og  

 folkekirken (Fmst. nr. 032/03).
Finansministeriet, Personalestyrelsen, den  

 13. september 2005 Georg Lavik Aftale om betaling mv. under funktion i højere  

 stilling for tjenestemænd i staten og folkekirken I medfør af § 45, stk. 1, i lov om tjenestemænd aftales  

 følgende:
Retten til funktionsvederlag § 1.  

  

 En tjenestemand, som i henhold til  

 tjenestemandslovens § 11 eller § 41, stk. 1, efter særlig ordre eller ifølge  

 en  

 forud fastlagt tjenestefordeling gør midlertidig tjeneste i en højere  

 stilling  

 (funktion), er berettiget til funktionsvederlag efter reglerne i denne aftale  

 under forudsætning af, at den pågældende overtager de arbejdsopgaver, der er  

 forbundet med den højere stilling.
 Stk. 2. En tjenestemand, der er ansat i en stilling, hvor  

 oprykning til højere løn-indplacering ifølge lov eller anden godkendt ordning  

 finder sted efter anciennitet og under forudsætning af tilfredsstillende  

 tjenstlige forhold, er dog ikke berettiget til funktionsvederlag under  

 tjeneste  

 i en anden tilsvarende stilling.
Karensdage § 2.  

  

 Retten til funktionsvederlag indtræder,  

 når tjenestemanden har fungeret i den højere stilling i 15 dage i sammenhæng,  

 jf. § 5.
 Stk. 2. Er funktionen udelukkende begrundet i feriefravær,  

 herunder afvikling af særlige feriedage, indtræder retten til  

 funktionsvederlag  

 først, når tjenestemanden har fungeret i 22 dage i sammenhæng.
 Stk. 3. Hvis funktionen medfører særlige ulemper, herunder  

 væsentligt ændrede arbejdstider, kan der med Personalestyrelsens godkendelse  

 ses bort fra karensdage efter stk. 1 og 2.
Fastsættelse af funktionsvederlag § 3.  

  

 Der  

 kan lokalt indgås aftale om ydelse af et funktionsvederlag.
Hvis der ikke  

 indgås en lokalaftale, gælder b  

 estemmelserne i stk. 2 og 3.
Stk. 2. Funktionsvederlaget udgør et beløb, der svarer til  

 forskellen mellem lønnen i tjenestemandens egen stilling og den løn, som den  

 pågældende ville opnå ved udnævnelse i den højere stilling på sit hidtidige  

 tjenestested.
Overføres tjenestemanden til et andet tjenestested, beregnes  

 funktionsvederlaget dog på grundlag af lønforholdene på det nye tjenestested.
 Stk. 3. For tjenestemænd, der er ansat på prøve og som  

 aflønnes med en procentdel af lønnen ved varig ansættelse, opgøres  

 funktionsvederlaget på grundlag af forskellen mellem den procentdel af lønnen  

 i  

 egen stilling, som den pågældende er berettiget til, og samme procentdel af  

 lønnen  

 i den højere stilling.
 Stk. 4. Bestemmelserne i stk. 1 - 3 gælder ikke for  

 tjenestemænd, som er aflønnet i henhold til intervallønsystemer, hvori der er  

 aftalt særlige regler om fastsættelse af funktionsvederlaget.
 § 4.  

  

 En tjenestemand, der har opnået ret til  

 funktionsvederlag, jf. § 2, får betaling fra det tidspunkt, da funktionen er  

 påbegyndt, jf. dog § 8, stk. 1.
Fridage § 5.  

  

 Fridage i funktionsperioden medregnes  

 såvel ved opgørelsen af karensdage efter § 2 som ved opgørelsen af det antal  

 dage, for hvilke der ydes betaling, hvis tjenestemanden har fungeret i den  

 højere stilling på den første arbejdsdag efter fridagen.
Sygdom og ferie § 6.  

  

 Selv om funktionen har været afbrudt på  

 grund af sygdom eller ferie, bevarer tjenestemanden dog retten til  

 funktionsvederlag efter fraværsperiodens ophør, hvis den pågældende fortsat  

 fungerer i den højere stilling.
Tilsvarende gælder, hvis funktionen afbrydes  

 af  

 tjenestefrihedsperioder af op til 1 måneds varighed.
 Stk. 2. Er funktionen blevet afbrudt af andre grunde end  

 nævnt i stk. 1, bevarer tjenestemanden retten til funktionsvederlaget for  

 efterfølgende funktionsperioder, hvis den mellemliggende periode udgør 15  

 dage  

 eller derunder.
 Særlige ydelser mv.
 § 7.  

  

 Under funktion er tjenestemanden berettiget  

 til udgiftsdækkende ydelser efter de satser, der gælder for den højere  

 stilling.
 Stk. 2. Andre særlige ydelser udbetales efter de satser,  

 der gælder for den højere stilling, når tjenestemanden har fungeret i  

 henholdsvis 15 eller 22 dage i sammenhæng, jf. § 2, stk. 1 og 2.
Længerevarende funktion § 8.  

  

 Under fortsat funktion ud over 6  

 måneder har tjenestemanden ret til funktionsvederlag under sygdomsfravær i  

 indtil 28 dage samt under afvikling af ferie/særlige feriedage.
Betalingen  

 beregnes  

 som forskellen mellem lønnen i tjenestemandens egen stilling og den løn, som  

 den pågældende ville opnå ved udnævnelse i den højere stilling, som  

 vedkommende  

 under den fortsatte periode har fungeret længst i.
 Stk. 2. En tjenestemand, der ansættes i en højere stilling  

 i direkte forlængelse af funktion i denne stilling  eller anden højere  

 stilling af samme kategori  og som har varetaget arbejdsopgaverne i  

 stillingen  

 gennem en sammenhængende periode på mindst 1 år, får medregnet  

 funktionsperioden i lønancienniteten i den højere stilling.
Særlige regler for udenrigstjenesten § 9.  

  

 For tjenestemænd i udenrigstjenesten  

 gælder bestemmelserne i § 12 i nor-merings- og klassificeringsloven af 1958,  

 jf.
Finansministeriets bekendtgørelse nr. 683 af 25. juni 2004.
Ikrafttræden og opsigelse § 10.  

  

 Aftalen har virkning fra 1. april  

 2005. Samtidig ophæves aftale af 14. maj 2003 om betaling mv. under  

 midlertidig  

 tjeneste i højere stilling for tjenestemænd i staten og folkekirken.
 Stk. 2.  

  

 Aftalen kan opsiges skriftligt med 3  

 måneders varsel til en 1. april, dog tidligst til 1. april 2008.
København, den 13. september 2005 Statsansattes  

 Kartel Peter  

 Waldorff Statstjenestemændenes Centralorganisation II Tommy Agerskov Thomsen Akademikernes Centralorganisation Sine Sunesen Lærernes Centralorganisation Anders Bondo Christensen Finansministeriet P.M.V.
 E.B.
