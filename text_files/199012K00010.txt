Nr LSF 10 Forslag til Lov om oprettelse af Færøernes Stift Fremsat af kirkeministeren (Torben Rechendorff) den 3. oktober 1990 Vedtaget ved tredjebehandling den 1. november 1990 Lov nr. 729 af 06/11/1990 § 1. Fra Københavns stift udskilles Færøerne som et nyt stift, der benævnes Færøernes Stift. (Biskupsdømi Føroya).
 § 2. Samtidig oprettes et nyt bispeembede med Havnar kirke i  

 Torshavn som domkirke.
Stk. 2. Stillingen som biskop besættes med vicebiskoppen.
Valg af  

 biskop finder første gang sted ved indtrædende ledighed i stillingen.
 Stk. 3. Kirkeministeren kan bestemme, at reglerne i lov om  

 udnævnelse af biskopper og om stiftsbåndsløsning skal finde anvendelse for  

 Færøernes Stift, og efter indhentet udtalelse fra Færøernes landsstyre  

 bestemme sådanne afvigelser fra reglerne, som de særlige færøske forhold  

 tilsiger.
 § 3. Stillingen som kirkebogsførende sognepræst ved domkirken  

 omdannes, når bispeembedet besættes, til en stilling som domprovst.
Stk. 2. Når stillingen som domprovst skal besættes, afholder  

 biskoppen et møde med domsognets menighedsråd, hvor de indkomne ansøgninger  

 til den ledige stilling gennemgås.
På et møde, der afholdes af  

 menighedsrådene alene senest 3 uger efter det første møde, afgiver  

 menighedsrådene en udtalelse om mindst 3 ansøgere opstillet i prioriteret  

 rækkefølge.
Stk. 3. Biskoppen afgiver udtalelse om mindst 3 ansøgere opstillet  

 i prioriteret rækkefølge.
Biskoppen er frit stillet med hensyn til, hvilke  

 ansøgere han vil udtale sig om.
Biskoppen sender ansøgningerne med  

 menighedsrådenes og sin egen udtalelse til Kirkeministeriet.
 Stk. 4. Kirkeministeren træffer afgørelse om, hvilken ansøger der  

 skal indstilles til kgl. udnævnelse, dog således, at indstilling til kgl.  

 udnævnelse af en ansøger, der ikke er omfattet af biskoppens udtalelse, ikke  

 kan ske, før sagen har været forhandlet med biskoppen.
§ 4. Færøernes stiftsøvrighed består af biskoppen,  

 rigsombudsmanden og landsstyremanden for kirkelige anliggender eller en  

 person, som landsstyremanden udnævner.
Kirkeministeren fastsætter efter  

 indhentet udtalelse fra Færøernes landsstyre nærmere regler for  

 stiftsøvrighedens virksomhed.
 § 5. Loven træder i kraft den 15. november 1990.
 Stk. 2. Samtidig ophæves:
 1) Lov nr. 287 af 30. juni 1922 om bispeembeders besættelse og om adgang  

 til stiftsbåndsløsning, jf. lovbekendtgørelse nr. 159 af 1. april 1950, som  

 ændret ved lov nr. 152 af 24. april 1963.
 2) Lov nr. 48 af 25. februar 1963 om oprettelse af en stilling som  

 vicebiskop for Færøerne, som ændret ved lov nr. 551 af 2. november 1977.
 3) § 3, stk. 3, i lov nr. 238 af 4. juni 1980 om udnævnelse af  

 biskopper og om stiftsbåndsløsning.
Oprindeligt fremsat forslag § 1. Fra Københavns stift udskilles Færøerne som et nyt stift, der benævnes Færøernes stift. (Biskupsdømi Føroya).
 § 2. Samtidig oprettes et nyt bispeembede med Havnar kirke i  

 Torshavn som domkirke.
Stk. 2. Stillingen som biskop besættes med vicebiskoppen.
Valg af  

 biskop finder første gang sted ved indtrædende ledighed i stillingen.
 Stk. 3. Kirkeministeren kan bestemme, at reglerne i lov om  

 udnævnelse af biskopper og om stiftsbåndsløsning skal finde anvendelse for  

 Færøernes stift og efter indhentet udtalelse fra Færøernes landsstyre  

 bestemme sådanne afvigelser fra reglerne, som de særlige færøske forhold  

 tilsiger.
 § 3. Stillingen som kirkebogsførende sognepræst ved domkirken  

 omdannes, når bispeembedet besættes, til en stilling som domprovst.
Stk. 2. Når stillingen som domprovst skal besættes, afholder  

 biskoppen et møde med domsognets menighedsråd, hvor de indkomne ansøgninger  

 til den ledige stilling gennemgås.
På et møde, der afholdes af  

 menighedsrådene alene senest 3 uger efter det første møde, afgiver  

 menighedsrådene en udtalelse om mindst 3 ansøgere opstillet i prioriteret  

 rækkefølge.
Stk. 3. Biskoppen afgiver udtalelse om mindst 3 ansøgere opstillet  

 i prioriteret rækkefølge.
Biskoppen er frit stillet med hensyn til, hvilke  

 ansøgere han vil udtale sig om.
Biskoppen sender ansøgningerne med  

 menighedsrådenes og sin egen udtalelse til Kirkeministeriet.
 Stk. 4. Kirkeministeren træffer afgørelse om, hvilken ansøger der  

 skal indstilles til kgl. udnævnelse, dog således, at indstilling til kgl.  

 udnævnelse af en ansøger, der ikke er omfattet af biskoppens udtalelse, ikke  

 kan ske, før sagen har været forhandlet med biskoppen.
§ 4. Færøernes stiftsøvrighed består af biskoppen,  

 rigsombudsmanden og landsstyremanden for kirkelige anliggender eller en  

 person, som landsstyremanden udnævner.
Kirkeministeren fastsætter efter  

 indhentet udtalelse fra Færøernes landsstyre nærmere regler for  

 stiftsøvrighedens virksomhed.
 § 5. Loven træder i kraft den 1. november 1990.
 Stk. 2. Samtidig ophæves:
 1) Lov nr. 287 af 30. juni 1922 om bispeembeders besættelse og om adgang  

 til stiftsbåndsløsning, jf. lovbekendtgørelse nr. 159 af 1. april 1950 som  

 ændret ved lov nr. 152 af 24. april 1963.
 2) Lov nr. 48 af 25. februar 1963 om oprettelse af en stilling som  

 vicebiskop for Færøerne som ændret ved lov nr. 551 af 2. november 1977.
 3) § 3, stk. 3, i lov nr. 238 af 4. juni 1980 om udnævnelse af biskopper  

 og om stiftsbåndsløsning.
Bemærkninger til lovforslaget Almindelige bemærkninger Færøernes landsstyre har udtrykt ønske om, at der søges gennemført en  

 ændring af lovgivningen, således at Færøerne bliver et selvstændigt stift  

 inden for den danske folkekirke, og stillingen som vicebiskop omdannes til en  

 stilling som biskop over Færøernes stift.
 Efter forhandling med landsstyret foreslås det derfor, at Færøerne, der  

 hidtil har været en del af Københavns stift, udskilles fra dette stift og  

 oprettes som et selvstændigt stift, Færøernes stift.
Forslaget indebærer, at der oprettes et bispeembede på Færøerne, samtidig  

 med at stillingen som vicebiskop nedlægges.
Den nuværende vicebiskop er efter  

 ansøgning i henhold til kgl. resolution af 2. maj 1990 meddelt afsked med  

 udgangen af august måned 1990.
 Ved kgl. resolution af 27. august 1990 er den nye vicebiskop udnævnt med  

 virkning fra 1. november 1990.
Forslaget forudsætter, at der ikke sker ændringer i den gældende kirkelige  

 lovgivnings bestemmelser om, at biskopperne udnævnes af Dronningen efter  

 indstilling fra kirkeministeren.
Disse bestemmelser vil også gælde ved  

 udnævnelsen af den færøske biskop med den tilføjelse, at resultatet af  

 bispevalget fremsendes gennem landsstyret til kirkeministeren.
 Biskoppen over Færøernes stift vil i lighed med de øvrige biskopper i den  

 danske folkekirke i sin embedsvirksomhed høre under kirkeministerens tilsyn  

 og biskoppen vil, som tilsynsførende med stiftets præster og menigheder være  

 ansvarlig for, at folkekirkens virksomhed foregår på det evangelisk-lutherske  

 bekendelsesgrundlag.
 Forslaget medfører endvidere, at Havnar kirke i Thorshavn bliver domkirke,  

 og at stillingen som kirkebogsførende sognepræst ved domkirken omdannes til  

 en stilling som domprovst for Færøernes stift.
 Til besørgelse af stiftsøvrighedsforretningerne oprettes en  

 stiftsøvrighed, bestående af biskoppen, rigsombudsmanden og landsstyremanden  

 for kirkelige anliggender eller en person, som landsstyremanden udnævner.
Lovforslaget medfører ingen ændringer i de gældende regler vedrørende  

 udnævnelse af præster på Færøerne.
Disse regler er optaget i anordning nr.  

 232 af 25. maj 1981 om ikrafttræden på Færøerne af lov om menighedsråd.
Gennemførelsen af forslaget, der har været forhandlet med det færøske  

 landsstyre og med biskoppen over Københavns stift, vil betyde en merudgift  

 for staten svarende til een bispeløn, idet statskassen afholder hele  

 lønudgiften til biskopperne.
Der bliver dog samtidig tale om en besparelse  

 for staten svarende til statskassens andel af udgiften til aflønning af  

 vicebiskoppen.
Denne udgift har været fordelt mellem fællesfonden  

 (landskirkeskatten) og statskassen med henholdsvis 60 pct. og 40 pct.  

 Endvidere vil der blive tale om en merudgift for staten i det omfang  

 stillingen som domprovst vil blive klassificeret højere end den nuværende  

 stilling som sognepræst.
 Færøernes Hjemmestyre har givet sin tilslutning til, at Færøernes stift  

 oprettes i overensstemmelse med reglerne i lovforslaget.
Bemærkninger til de enkelte bestemmelser Til § 1 Bestemmelsen vedrører alene den geografiske afgrænsning og navnet på det  

 nye stift.
Til § 2 Til stk. 2 Den nuværende vicebiskop fratræder stillingen med udgangen af august  

 måned 1990. Det er derfor fundet hensigtsmæssigt, at stillingen som biskop  

 besættes med den nye vicebiskop, der er udnævnt med virkning fra den 1.  

 november 1990.
Til stk. 3 Lov nr. 238 af 4. juni 1980 om udnævnelse af biskopper og om  

 stiftsbåndsløsning indeholder i § 3, stk. 3, en særskilt bestemmelse om de  

 færøske menighedsråds stemmeret ved bispevalg.
Denne bestemmelse vil ved  

 lovforslagets gennemførelse være overflødig og foreslås ophævet, jf.  

 forslagets § 5, stk. 2, nr. 3. De øvrige regler i lov om udnævnelse af  

 biskopper og om stiftsbåndsløsning vil, med enkelte ændringer, kunne anvendes  

 ved bispevalg på Færøerne.
Det foreslås derfor, at kirkeministeren efter  

 indhentet udtalelse fra Færøernes landsstyre kan bestemme, at disse regler  

 skal finde anvendelse ved færøske bispevalg, og at kirkeministeren kan  

 fastsætte sådanne afvigelser fra reglerne, som de særlige færøske forhold  

 tilsiger.
Til § 3 Til stk. 1 Det skønnes rimeligt, at stillingen som domprovst (biskoppens  

 stedfortræder) besættes i umiddelbar tilknytning til bispeembedets  

 besættelse, og det foreslås derfor, at stillingen som kirkebogsførende  

 sognepræst ved Havnar kirke, der efter forslaget bliver domkirke, omdannes  

 til en stilling som domprovst.
Til stk. 2-4 Disse bestemmelser angår alene udnævnelsesproceduren for domprovsten.
De  

 foreslåede regler svarer til § 15 i lov nr. 310 af 16. maj 1990 om ansættelse  

 i stillinger i folkekirken m.v.
Ansættelsesloven træder i kraft den 1. januar  

 1991, men gælder ikke for Færøerne.
Til § 4 Den gældende ordning, hvorefter stiftsøvrigheden består af biskoppen og  

 stiftamtmanden, kan ikke umiddelbart anvendes på Færøerne.
Det foreslås  

 derfor, at biskoppen, rigsombudsmanden og landsstyremanden for kirkelige  

 anliggender eller en person, som landsstyremanden udnævner, udgør  

 stiftsøvrigheden.
 Det er i denne forbindelse fundet hensigtsmæssigt, at kirkeministeren  

 efter indhentet udtalelse fra Færøernes landsstyre fastsætter nærmere regler  

 for stiftsøvrighedens virksomhed.
Nogle sagsområder vil umiddelbart kunne overføres fra Københavns  

 stiftsøvrighed til Færøernes stiftsøvrighed.
Overførelse af andre sagsområder  

 vil kræve forudgående forhandlinger med de implicerede parter  

 (kirkeinspektion, rigsombudsmand, Statsministeriet m.fl.). Kirkeministeriet  

 skønner, at overførelsen af sagsområder ikke vil medføre administrative  

 konsekvenser.
Til § 5 Til stk. 2 Lovforslagets § 2, stk. 3, indebærer, at reglerne i lov nr. 238 af 4.  

 juni 1980 om udnævnelse af biskopper og om stiftsbåndsløsning vil finde  

 anvendelse fremover.
Det er derfor nødvendigt at ophæve lov nr. 287 af 30.  

 juni 1922, jf. lovbekendtgørelse nr. 159 af 1. april 1950 som ændret ved lov  

 nr. 152 af 24. april 1963 om bispeembeders besættelse og om adgang til  

 stiftsbåndsløsning, der hidtil har været gældende på Færøerne.
 Det er endvidere en konsekvens af lovforslaget, at lov nr. 48 af 25.  

 februar 1963 som ændret ved lov nr. 551 af 2. november 1977 om oprettelse af  

 en stilling som vicebiskop for Færøerne ophæves.
Samtidig ophæves § 3, stk. 3, i lov nr. 238 af 4. juni 1980 om udnævnelse  

 af biskopper og om stiftsbåndsløsning.
Der henvises til bemærkningerne til §  

 2, stk. 3.
Efter 2. behandling den 30. oktober 1990 § 1. Fra Københavns stift udskilles Færøerne som et nyt stift, der benævnes Færøernes Stift. (Biskupsdømi Føroya).
 § 2. Samtidig oprettes et nyt bispeembede med Havnar kirke i  

 Torshavn som domkirke.
Stk. 2. Stillingen som biskop besættes med vicebiskoppen.
Valg af  

 biskop finder første gang sted ved indtrædende ledighed i stillingen.
 Stk. 3. Kirkeministeren kan bestemme, at reglerne i lov om  

 udnævnelse af biskopper og om stiftsbåndsløsning skal finde anvendelse for  

 Færøernes Stift, og efter indhentet udtalelse fra Færøernes landsstyre  

 bestemme sådanne afvigelser fra reglerne, som de særlige færøske forhold  

 tilsiger.
 § 3. Stillingen som kirkebogsførende sognepræst ved domkirken  

 omdannes, når bispeembedet besættes, til en stilling som domprovst.
Stk. 2. Når stillingen som domprovst skal besættes, afholder  

 biskoppen et møde med domsognets menighedsråd, hvor de indkomne ansøgninger  

 til den ledige stilling gennemgås.
På et møde, der afholdes af  

 menighedsrådene alene senest 3 uger efter det første møde, afgiver  

 menighedsrådene en udtalelse om mindst 3 ansøgere opstillet i prioriteret  

 rækkefølge.
Stk. 3. Biskoppen afgiver udtalelse om mindst 3 ansøgere opstillet  

 i prioriteret rækkefølge.
Biskoppen er frit stillet med hensyn til, hvilke  

 ansøgere han vil udtale sig om.
Biskoppen sender ansøgningerne med  

 menighedsrådenes og sin egen udtalelse til Kirkeministeriet.
 Stk. 4. Kirkeministeren træffer afgørelse om, hvilken ansøger der  

 skal indstilles til kgl. udnævnelse, dog således, at indstilling til kgl.  

 udnævnelse af en ansøger, der ikke er omfattet af biskoppens udtalelse, ikke  

 kan ske, før sagen har været forhandlet med biskoppen.
§ 4. Færøernes stiftsøvrighed består af biskoppen,  

 rigsombudsmanden og landsstyremanden for kirkelige anliggender eller en  

 person, som landsstyremanden udnævner.
Kirkeministeren fastsætter efter  

 indhentet udtalelse fra Færøernes landsstyre nærmere regler for  

 stiftsøvrighedens virksomhed.
 § 5. Loven træder i kraft den 15. november 1990.
 Stk. 2. Samtidig ophæves:
 1) Lov nr. 287 af 30. juni 1922 om bispeembeders besættelse og om adgang  

 til stiftsbåndsløsning, jf. lovbekendtgørelse nr. 159 af 1. april 1950, som  

 ændret ved lov nr. 152 af 24. april 1963.
 2) Lov nr. 48 af 25. februar 1963 om oprettelse af en stilling som  

 vicebiskop for Færøerne, som ændret ved lov nr. 551 af 2. november 1977.
 3) § 3, stk. 3, i lov nr. 238 af 4. juni 1980 om udnævnelse af  

 biskopper og om stiftsbåndsløsning.
