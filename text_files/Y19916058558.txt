I et påtænkt boligfællesskab for 4 personer skulle hver person leje en  

 selvstændig et-værelses lejlighed.
En lejlighed, beliggende ind til de 4  

 lejligheder, skulle fungere som fælles facilitet.
 Bygge- og Boligstyrelsen udtalte vejledende, at på baggrund af de  

 foreliggende oplysninger fandt styrelsen, at arealet af fælleslejligheden  

 skulle fordeles med lige store andele på de boliger, der har ret til at  

 benytte de nævnte arealer.
 Frederiksborg Amt, Social- og Sundhedsforvaltningen har i skrivelse af 8.  

 marts 1991, med henvisning til boligstøttelovens § 11, stk. 1, og  

 Boligstyrelsens bekendtgørelse nr. 839 af 10. december 1986, § 1, litra g,  

 anmodet om Bygge- og Boligstyrelsens vurdering af, hvad der kan henregnes til  

 begrebet en boligs supplementsrum.
 Baggrunden for anmodningen er, at der i forbindelse med oprettelse af et  

 boligfællesskab i henhold til bistandslovens § 68 for 4 personer med  

 førtidspension overvejes muligheden for at kunne yde den fornødne praktiske  

 og socialpædagogiske støtte i fysiske rammer, der indebærer, at hver person  

 af udlejer lejer en selvstændig et-værelses lejlighed, og at en lejlighed  

 beliggende ind til de 4 lejligheder skal fungere som fælles facilitet,  

 således at den dels skal danne ramme om en del af det socialpædagogiske  

 arbejde med træning i daglig levevis, dels skal bruges til sammenkomst dels  

 for bofællerne indbyrdes, dels for den enkelte bofælle.
 Spørgsmålet er herefter ifølge Social- og Sundhedsforvaltningen, om denne  

 fælles lejlighed teknisk set kan betragtes som supplementsrum med 1/4 fordelt  

 til hver af de et-værelses lejligheder, således at såvel areal som leje heraf  

 indgår i beregningen af boligydelse til hver enkelt lejer af de et-værelses  

 lejligheder, såfremt de 4 personer kollektivt lejer fælleslejligheden.
 Bygge- og Boligstyrelsen skal i denne anledning oplyse, at det fremgår af  

 boligstøttelovens § 11, stk. 1, at ved opgørelse af boligudgiften for lejere  

 lægges den leje til grund, som efter lejeaftalen skal betales for  

 boligarealet med tilhørende sædvanlige udenomsrum.
 I tilknytning hertil fremgår det af § 2 i Boligstyrelsens bekendtgørelse  

 nr. 839 af 10. december 1986 om beregning af boligens bruttoetageareal i  

 henhold til boligstøtteloven, at ved beregning af boligstøtte lægges den leje  

 til grund, som skal betales for boligens bruttoetageareal i henhold til § 1.
 Af § 1 fremgår, at boligers areal opgøres som bruttoetagearealet.  

 Bruttoetagearealet er defineret som boligens samlede areal medregnet  

 ydervægge og andele i adgangsarealer, som nærmere beskrevet nedenfor.
 Videre fremgår af § 1, at den nævnte definition på bruttoetagearealet  

 gælder med nærmere i § 1 anførte begrænsninger og tilføjelser.
 Af § 1, litra a, fremgår, at ved fællesboligarealer forstås arealer, der  

 opfylder byggelovgivningens krav til beboelsesbygninger, og hvor der samtidig  

 er adgang for samtlige beboere.
 Fællesboligarealer fordeles med lige store andele på de boliger, der har  

 ret til at benytte de nævnte arealer.
Videre fremgår af bekendtgørelsens § 1, litra g, at arealer af  

 »supplementsrum«, der hører til en bolig, men er beliggende adskilt  

 herfra, medregnes til boligen som boligareal.
Dette gælder f.eks. arealet af  

 rum til beboelsesformål, beliggende på andre etager og med særskilt  

 indgangsdør (og adresse).
 Bygge- og Boligstyrelsen skal endvidere oplyse, at det fremgår af  

 Boligstyrelsens vejledning af 22. oktober 1987 om individuel boligstøtte,  

 pkt. 6.2., vedrørende boligudgift for lejere, at »ved opgørelse af  

 boligudgiften benyttes som udgangspunkt den kontraktlige leje eller  

 boligafgift, som boligtageren skal betale for lejlighedens areal,  

 fællesboligareal samt tilhørende sædvanlige udenomsrum, jf. lovens § 11, stk.  

 1.
Ved lejlighedens areal, fællesboligareal, adgangsareal samt tilhørende  

 sædvanlige udenomsrum forstås de lokaliteter, der i medfør af Boligstyrelsens  

 bekendtgørelse om beregning af boligens bruttoetageareal i henhold til  

 boligstøtteloven medregnes til boligens bruttoetageareal, jf.
Boligstyrelsens  

 bekendtgørelse nr. 839 af 10. december 1986.« Bygge- og Boligstyrelsen er på denne baggrund og ud fra de foreliggende  

 oplysninger umiddelbart mest tilbøjelig til at være af den opfattelse, at den  

 nævnte fælleslejlighed vil være omfattet af § 1, litra a, i Boligstyrelsens  

 bekendtgørelse nr. 839 af 10. december 1986, således at arealet af  

 fælleslejligheden skal fordeles med lige store andele på de boliger, der har  

 ret til at benytte de nævnte arealer.
 Bygge- og Boligstyrelsen skal afslutningsvis bemærke, at styrelsens  

 udtalelse alene er vejledende, og at man forbeholder sig sin stillingtagen,  

 såfremt det af Social- og Sundhedsforvaltningen rejste spørgsmål skulle blive  

 indbragt for styrelsen som en klagesag.
