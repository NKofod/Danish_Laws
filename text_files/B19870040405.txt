 I medfør af § 5, stk. 2, i lov nr. 332 af 4. juni 1986 om sikring af  

 kulturværdier i Danmark, fastsættes:
Anvendelsesområdet § 1.  Kulturværdier, der er omfattet af loven, må ikke  

 udføres til udlandet eller til Færøerne og Grønland uden skriftlig tilladelse  

 fra Kulturværdiudvalget.
Sådan tilladelse kræves ved såvel varig som  

 midlertidig udførsel.
 Stk. 2.  Loven omfatter følgende kulturværdier, som ikke  

 er i offentligt eje:
 Stk. 3.  Mønter og medaljer omfattes ikke af loven,  

 bortset fra tilfælde, hvor der træffes særlig beslutning herom efter lovens §  

 2, stk. 4.
 Stk. 4.  De beløb, der er nævnt i stk. 2, nr. 2 og 3, er  

 eksklusive moms.
Kulturværdiudvalget § 2.  Efter lovens § 5, stk. 1, består  

 Kulturværdiudvalget af rigsantikvaren, rigsarkivaren, direktøren for Statens  

 Museum for Kunst, overbibliotekaren ved Det Kongelige Bibliotek og formanden  

 for Statens Museumsnævn.
Udvalget vælger selv sin formand og næstformand for  

 1 år ad gangen.
 Stk. 2.  Udvalget fastsætter sin forretningsorden, der  

 forelægges ministeren for kulturelle anliggender til godkendelse.
 § 3.  Kulturværdiudvalget træffer den endelige  

 administrative afgørelse om udførselstilladelser.
 Stk. 2.  En overordnet kvalitetsvurdering bør være  

 afgørende ved udøvelsen af skønnet over beskyttelsesværdige kulturværdier, og  

 udvalget skal derfor lægge vægt på, om udførsel vil medføre en alvorlig  

 forringelse af den nationale kulturarv.
Stk. 3.  Der skelnes ikke mellem dansk eller udenlandsk  

 ophavsmand, og, hvis ophavsmanden er ukendt, ikke mellem dansk eller  

 udenlandsk oprindelsesland.
I de tilfælde, hvor ejeren godtgør, at en  

 genstand, der er omfattet af lovens almindelige beskyttelsesbestemmelser i §  

 2, stk. 1 og 2, er skabt uden for Danmark og indført hertil inden for de  

 sidste 100 år, skal der dog efter lovens § 7 gives udførselstilladelse.
 Stk. 4.  Afslår Kulturværdiudvalget en ansøgning om  

 udførselstilladelse, fremsætter udvalget tilbud om erhvervelse af genstanden  

 i overensstemmelse med lovens § 11.
§ 4.  Udvalget kan i medfør af lovens § 2, stk. 4,  

 stille forslag til ministeren for kulturelle anliggender om, at en  

 kulturgenstand, som ikke opfylder lovens almindelige alders- og  

 værdibetingelser, bliver omfattet af loven efter ministerens særlige  

 beslutning.
Udvalget kan fremsætte et sådant forslag af egen drift eller  

 efter indstilling af andre, f.eks. særligt sagkyndige på specielle områder.
 § 5.  Udvalget administrerer de bevillinger, der er  

 til rådighed til erhvervelse af kulturværdier efter lovens § 11. De statslige  

 bevillinger, der fastsættes på de årlige finanslove, kan suppleres med støtte  

 fra anden side.
 Stk. 2.  Udvalget kan rådføre sig med særligt  

 sagkyndige.
Stk. 3.  Hvis værdifastsættelsen i forbindelse med  

 fremsættelse af tilbud om erhvervelse af en kulturgenstand i medfør af lovens  

 § 11 giver anledning til tvivl, rådfører udvalget sig med særligt sagkyndige,  

 der er udpeget af brancheorganisationer, som f.eks.
Foreningen af  

 Auktionsledere i Danmark, Dansk Antikvitetshandler Union, Kunst og  

 Antikvitetshandlerringen og Den danske Antikvarboghandlerforening.
Stk. 4.  Udvalget aflægger årligt regnskab og beretning  

 for sin virksomhed.
Regnskab og beretning afgives til ministeren for  

 kulturelle anliggender senest 4 måneder efter finansårets udløb.
Udførselstilladelser § 6.  Ansøgning om udførselstilladelse sendes til  

 Kulturværdiudvalgets sekretariat.
 Stk. 2.  Ansøgningen skal efter lovens § 6, stk. 1,  

 indeholde:
 Stk. 3.  Kravet om fotografier gælder ikke, hvis  

 ansøgningen vedrører bøger, arkivalier og lignende.
 Stk. 4.  Der kan benyttes et særligt ansøgningsskema  

 (bilag 1).
 Stk. 5.  Udførselstilladelse kan kun søges af  

 genstandens ejer eller af den, som af ejeren bemyndiges dertil.
§ 7.  Behandlingen af en ansøgning om  

 udførselstilladelse gennemføres normalt inden for 1 måned.
Hvis behandlingen  

 af en ansøgning af særlige grunde ikke kan afsluttes inden for dette tidsrum,  

 giver udvalget ansøgeren meddelelse herom og om det tidspunkt, hvor  

 afgørelsen kan forventes at foreligge.
 Stk. 2.  Er afgørelse ikke truffet senest 3 måneder  

 efter udvalgets modtagelse af ansøgningen, udsteder udvalget en erklæring om,  

 at udførselstilladelse er at betragte som givet i medfør af lovens § 6, stk.  

 2.
 § 8.  Udførselstilladelsen skal fremlægges for den  

 udførselskontrollerende myndighed.
 Auktionssalg m.v.
 § 9.  Uanset de krav, som en ansøgning om  

 udførselstilladelse normalt skal opfylde efter lovens § 6, kan der i  

 forbindelse med salg af kulturgenstande fra auktioner efter særlig aftale med  

 Kulturværdiudvalget anvendes den fremgangsmåde, som er fastlagt neden for i  

 stk. 2. Det er herved forudsat, at auktionshuset anvender kataloger, der  

 beskriver de enkelte genstande, og indeholder vurderingspriser samt  

 illustrerer de mere betydelige genstande.
Stk. 2.  Når kataloget for en kommende auktion  

 foreligger og mindst 10 dage før auktionens afholdelse, sender  

 auktionslederen 1 eksemplar til udvalgets sekretariat og 1 eksemplar til  

 udvalgets medlemmer på deres institutionsadresser.
Udvalget gennemgår  

 kataloget og foretager eventuelt en besigtigelse af genstandene.
På dette  

 grundlag giver udvalget auktionslederen skriftlig meddelelse om, hvilke  

 aktionsnumre, der kræver forelæggelse for udvalget, hvis de efter auktionens  

 afholdelse ønskes udført.
I disse tilfælde påhviler det auktionslederen at  

 holde genstandene tilbage, indtil udførselstilladelse foreligger.
De øvrige  

 auktionsnumre betragtes dermed som værende uden beskyttelsesinteresse og kan  

 frit udføres i forhold til loven.
Auktionsregningen påføres en påtegning om  

 dette.
Regningen skal efter anmodning fremlægges for den  

 udførselskontrollerende myndighed.
 Stk. 3.  Udvalget kan indgå tilsvarende aftaler med  

 andre om en forhåndsvurdering eller -gennemgang på grundlag af kataloger  

 eller tilsvarende oplysende oversigter.
 § 10.  I tilfælde af, at en genstand, der er solgt på  

 auktion, overtages i medfør af lovens § 11, vil genstandens værdi efter § 11,  

 stk. 2, være hammerslagsprisen med tillæg af auktionsomkostninger, svarende  

 til købers nettokøbspris.
Ikrafttræden § 11.  Bekendtgørelsen træder i kraft ved  

 offentliggørelsen i Lovtidende.
Ministeriet for Kulturelle Anliggender,  

 den 11. juni 1987 H.P.
CLAUSEN /Eva Paulsen Ansøgning om udførselstilladelse til kulturværdier I medfør af lov nr. 332 af 4.juni 1986 om sikring af kulturværdier i  

 Danmark.
--------------------------------------------------------------------- --------------------------------------------------------------------- --------------------------------------------------------------------- Ejer Navn Adresse Telefon nr./Telefax --------------------------------------------------------------------- Beskrivelse af genstanden (eventuelt Suppleret med bilag):
