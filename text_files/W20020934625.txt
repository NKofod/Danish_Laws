 Spørgsmålet i sagen drejede sig om, hvorvidt medlemmet kunne  

 få supplerende dagpenge fra første ansættelsesdag eller  

 først fra kassens modtagelse af attesten.
Arbejdsgiver havde efterfølgende oplyst, at selskabets advokat  

 havde anvendte en standardkontrakt, som med hensyn til arbejdstid og  

 opsigelsesvarsel ikke var blevet rettet.
Kontrakten afspejlede derfor ikke de  

 korrekte forhold.
 Ankenævnet lagde i afgørelsen vægt på, at  

 arbejdet ifølge arbejdsgiveren kunne ligge uden for normal arbejdstid,  

 samt oplysningen om at medlemmet reelt ikke var omfattet af et  

 opsigelsesvarsel.
 Ankenævnet fandt på denne baggrund, at medlemmet havde ret til  

 supplerende dagpenge fra første ansættelsesdag.
 Ankenævnet ændrede således direktoratets  

 afgørelse.
Supplerende dagpenge -  

 frigørelsesattest Ankenævnet har behandlet Deres klage på møde den 16.  

 maj 2002.
Nævnet traf denne A F G Ø R E L S E De har ret til supplerende dagpenge fra den 3. september 2001, som var  

 Deres første ansættelsesdag.
Ankenævnet har lagt til grund, at De blev ansat i en deltidsstilling  

 hos xxx. den 3. september 2001, at ansættelseskontrakt for  

 ansættelsesforholdet er underskrevet henholdsvis den 31. august 2001 af  

 xxx og den 3. september 2001 af Dem, at ansættelseskontrakten indeholdt  

 et opsigelsesvarsel.
Ankenævnet har videre lagt til grund, at Deres  

 arbejdsgiver efterfølgende har oplyst, at regnskabsarbejdet, hvis De  

 fik fuldtidsarbejde, kunne udføres som weekend- eller aftenarbejde.
Ankenævnet har endelig lagt til grund, at Deres arbejdsgiver  

 efterfølgende har oplyst, at selskabets advokat anvendte en  

 standardkontrakt, som med hensyn til arbejdstid og opsigelsesvarsel ikke var  

 blevet rettet.
Kontrakten afspejlede derfor ikke de korrekte forhold.
 Ankenævnet har lagt vægt på, at arbejdet ifølge  

 Deres arbejdsgiver kunne ligge uden for normal arbejdstid, samt oplysningen  

 om at De reelt ikke var omfattet af et opsigelsesvarsel.
 Ankenævnet finder på denne baggrund, at De har ret til  

 supplerende dagpenge fra første ansættelsesdag.
 Ankenævnet henviser til lov om arbejdsløshedsforsikring m.v.  

 § 62, stk. 1, nr. 5 og stk. 2, samt direktoratets bekendtgørelse nr.  

 1353 af 20. december om rådighed, § 19, stk. 2, og 3.
 Ankenævnet ændrer således direktoratets afgørelse  

 af 16. november 2001.
På ankenævnets vegne xxx De kan læse om afgørelsens faktiske og retlige grundlag  

 på de følgende sider.
 Kopi til:
xxx Arbejdsdirektoratet + sagens akter 1. Sagsforløb Arbejdsdirektoratet fremstillede sagen på denne måde:
"Det fremgår af ansættelseskontrakten, at De blev ansat som  

 økonomi- og regnskabschef på deltid hos xxx.
Deres arbejdstid  

 var 15 timer ugentligt, som udgangspunkt 2 dage om ugen.
De kunne frit  

 planlægge Deres arbejdstid på hverdage i tidsrummet kl. 8:30 til  

 16:30. De første 3 måneder af ansættelsesforholdet var  

 prøvetid, hvor ansættelsesforholdet kunne bringes til  

 ophør fra begge parters side med 14 dage varsel.
Endvidere var  

 funktionærloven gældende for ansættelsesforholdet.
Det fremgår af arbejdsgiverens erklæring af 24. oktober 2001,  

 at det ved ansættelsessamtalen havde været en forudsætning,  

 at ansættelsesforholdet ikke måtte forhindre Dem i at tage andet  

 fuldtidsarbejde inden for normal arbejdstid.
Det blev derfor aftalt, at  

 arbejdet kunne udføres som weekend- eller aftenarbejde.
Ved  

 udarbejdelsen af kontrakten havde arbejdsgiverens advokat anvendt en  

 standardkontrakt, hvoraf det fremgik, at arbejdet skulle udføres  

 mellem kl. 8:30 og 16:30. Dette var ikke i overensstemmelse med aftalen, men  

 det blev af parterne anset som en detalje, som det ikke var værd at  

 anvende advokatomkostninger på at få rettet.
Det fremgår af Deres brev til a-kassen af 24. oktober 2001, at De  

 havde fået foreløbigt afslag på dagpenge.
De havde hele  

 tiden stået til rådighed for arbejdsmarkedet, og De forstod ikke,  

 at De på grund af en formel fejl i kontrakten skulle miste retten til  

 dagpenge.
De forklarede endvidere, at De havde fået arbejdsgiveren til  

 at skrive under på frigørelsesattesten, selvom det ikke var det,  

 De havde aftalt med arbejdsgiveren.
De havde netop fået stillingen,  

 fordi De havde lovet at fortsætte, selvom De skulle få  

 fuldtidsarbejde med normal arbejdstid.
De havde mundtligt lovet  

 arbejdsgiveren aldrig at gøre brug af denne bestemmelse.
 Det fremgår af frigørelsesattest, modtaget i a-kassen den 24.  

 oktober 2001, at De blev ansat den 3. september 2001. Arbejdsgiveren skrev  

 under på at ville se bort fra opsigelsesvarslet, hvis De kunne få  

 arbejde med en længere arbejdstid.
Det fremgår af a-kassens samtalenotat af 24. oktober 2001, at De den  

 24. oktober 2001 mødte personligt i a-kassen og afleverede en  

 frigørelsesattest.
De blev oplyst om, at a-kassen måtte  

 træffe afgørelse om, at De først havde ret til  

 supplerende dagpenge fra den dag, a-kassen modtog frigørelsesattesten.  

 De oplyste, at De ønskede at klage over afgørelsen, og bad  

 a-kassen sende sagen til direktoratet uden at afvente yderligere  

 bemærkninger fra Dem.
De præciserede, at det hele tiden havde  

 været aftalt, at De kunne lægge arbejdsopgaverne, når De  

 ville, og at De derfor uden problemer kunne lægge arbejdsopgaverne uden  

 for almindelig arbejdstid.
 Den 25. oktober 2001 traf a-kassen afgørelse om, at De ikke havde  

 ret til supplerende dagpenge fra den 4. september 2001 til og med den 23.  

 oktober 2001, idet a-kassen først modtog Deres  

 frigørelsesattest den 24. oktober 2001.
 Den 25. oktober 2001 sendte a-kassen Deres klage til direktoratet, idet  

 a-kassen ikke fandt anledning til at ændre afgørelsen.".
 Sekretariatet er enig i fremstillingen.
2. Arbejdsdirektoratets afgørelse Direktoratet traf den 16. november 2001 denne afgørelse:
 "De kan først få supplerende dagpenge fra den 24. oktober  

 2001.
Begrundelse Et medlem, der har arbejde på nedsat tid med opsigelsesvarsel over  

 for arbejdsgiver, kan kun få udbetalt supplerende dagpenge, hvis  

 arbejdsgiveren har erklæret at ville se bort fra (frigøre  

 medlemmet fra) opsigelsesvarslet.
 Det følger af § 19, stk. 1, i bekendtgørelse nr. 1353 af 20.  

 december 2000 om rådighed (rådighedsbekendtgørelsen).
 Arbejdsgiverens erklæring om at ville se bort fra opsigelsesvarslet  

 skal fremgå af medlemmets ansættelseskontrakt eller af en  

 frigørelsesattest.
 Medlemmet kan få supplerende dagpenge fra 1. ansættelsesdag -  

 eller fra 1. dag hvor der kan udbetales supplerende dagpenge - hvis  

 arbejdsgiverens erklæring er modtaget i a-kassen efter senest 10  

 hverdage (eksklusiv lørdag). Modtager a-kassen arbejdsgivers  

 erklæring senere end de 10 hverdage, kan medlemmet først  

 få supplerende dagpenge fra den dag, hvor erklæringen er modtaget  

 i a-kassen.
 Dette følger af § 19, stk. 3, i  

 rådighedsbekendtgørelsen.
 Direktoratet har lagt til grund, at De den 3. september 2001 blev ansat  

 som økonomi- og regnskabschef hos xxx, at Deres ugentlige arbejdstid  

 var aftalt til 15 timer, og at De var omfattet af et opsigelsesvarsel.
 Direktoratet har lagt vægt på, at arbejdsgiveren den 24.  

 oktober oplyste, at det havde været en forudsætning for  

 ansættelsen, at ansættelsesforholdet ikke forhindrede Dem i at  

 tage andet fuldtidsarbejde inden for normal arbejdstid.
 Direktoratet har imidlertid også lagt vægt på, at det  

 fremgår af ansættelseskontrakten, at De skulle arbejde 15 timer  

 om ugen, og at De kunne frit planlægge Deres arbejdstid på  

 hverdage i tidsrummet kl. 8:30 til 16:30.
 Der er også lagt vægt på, at a-kassen i brev af 20.  

 december 2000 vejledte Dem om reglerne for supplerende dagpenge, herunder om  

 reglen om frigørelsesattester og 10-dages fristen.
 Direktoratet har desuden lagt vægt på a-kassens oplysninger  

 om, at De først kontaktede a-kassen den 22. oktober 2001,  

 således at a-kassen ikke havde mulighed for at vejlede Dem konkret i  

 forbindelse med ansættelsen.
 Direktoratet finder på denne baggrund, at De først har ret  

 til at modtage supplerende dagpenge fra det tidspunkt, hvor a-kassen modtog  

 Deres frigørelsesattest.
 De kan således først få supplerende dagpenge fra den  

 24. oktober 2001, jf. § 19, i rådighedsbekendtgørelsen.
 Direktoratet finder ikke, at der i sagen er særlige forhold, der kan  

 begrunde, at der skal dispenseres fra 10 dages fristen i § 19, stk. 3, i  

 rådighedsbekendtgørelsen.".
3. Klagen til ankenævnet I Deres klage af 6. december 2001, anførte De følgende:
 "Jeg har modtaget Arbejdsdirektoratets afgørelse dateret 8.  

 november 2001. Jeg er enig i sagsfremstillingen, bortset fra, at  

 påstanden om at den ugentlige arbejdstid var aftalt til 15 timer, og at  

 jeg har været omfattet af et opsigelsesvarsel.
Som det anføres i afgørelsen har jeg været gjort  

 bekendt med reglerne om supplerende dagpenge.
På grund af dette forhold  

 og fordi jeg søger heltidsarbejde sørgede jeg derfor ved min  

 ansættelse for ikke at være bundet til opsigelsesvarsel og faste  

 arbejdstider.
På det tidspunkt var jeg momsregistreret og det blev  

 aftalt, at arbejdet så vidt muligt skulle udføres efter regning,  

 for at undgå enhver misforståelse.
Dette blev dog ikke til noget,  

 da dagpengereglerne ikke tillod mig at være momsregistreret efter  

 1/10/01.
Derfor bliver arbejdet udført som lønmodtagerarbejde.  

 Arbejdet består i at udføre den daglige bogføring, Dette  

 kan gøres på hvilket som helst tidspunkt og er da også  

 indtil nu blevet udført af et bogføringsbureau.
Det var en hel  

 klar aftale, at jeg i tilfælde af heltidsbeskæftigelse ville  

 udføre arbejdet uden for normal arbejdstid.
Dette er da også  

 bekræftet af min chef i skrivelse af 24/10/01.
Jeg modtager en standardkontrakt, som jeg ikke anser for at have  

 betydning, da den ikke afspejler hvad der er aftalt.
Jeg viser loyalt  

 kontrakten frem i xx.
Kontrakten er imidlertid aldrig afleveret i mit firma.  

 Derfor er Arbejdsdirektoratets afgørelse, efter min mening, truffet  

 på forkert grundlag.
Jeg skal derfor anmode om en afgørelse  

 truffet på korrekte præmisser.
Endvidere vil jeg anmode om, at  

 få foretræde for Ankenævnet i det omfang man drager mine  

 oplysninger i tvivl.
Ved Arbejdsdirektoratets, afgørelse blev kun min  

 modpart xxx kontaktet af sagsbehandleren." 4. Arbejdsdirektoratets bemærkninger til klagen Direktoratet oversendte den 12. december 2001 Deres klage til behandling i  

 ankenævnet og bemærkede at afgørelsen fejlagtigt var  

 dateret den 8. november 2001.
 Direktoratet anførte, at der ikke var fremkommet nye oplysninger,  

 der gav anledning til at ændre afgørelsen.
 Direktoratet bemærkede endvidere, at det fremgår af Deres  

 ansættelseskontrakt, at De havde et opsigelsesvarsel, og at arbejdet  

 skal foregå i et bestemt tidsrum inden for normal arbejdstid.
 Direktoratet fastholdt derfor, at De først kan modtage supplerende  

 dagpenge fra den 24. oktober 2001, hvor a-kassen modtog Deres  

 frigørelsesattest.
5. Nyt efter klagen Ankenævnets sekretariat skrev den 12. april 2002 til Dem,  

 vedrørende Deres anmodning om at få foretræde for  

 ankenævnet, idet omfang man ville drage Deres oplysninger i tvivl.
Ankenævnets oplyste til Deres orientering, at ankenævnets  

 sagsbehandling normalt foregår skriftligt.
Ankenævnets  

 sekretariat gjorde Dem i den forbindelse opmærksom på, at De  

 kunne få et møde med Deres sagsbehandler i ankenævnets  

 sekretariat, idet det blev bemærket, sekretariatet ikke havde mulighed  

 for, at give en forhåndsgodkendelse eller i øvrigt udtale sig om  

 sagens endelige udfald.
 De fik endvidere oplyst, at der var mulighed for efter ankenævnets  

 bestemmelse at give møde for nævnet for at afgive forklaring om  

 sagen.
 De ringede til Ankenævnets sekretariat den 19. april 2002, hvor De  

 oplyste, at De ikke mente, at direktoratet havde truffet afgørelsen  

 på et korrekt grundlag, idet direktoratet havde lagt oplysningerne i  

 kontrakten til grund, uanset at der var erklæringer fra arbejdsgiver om  

 at situationen var en anden.
De understregede, at kontrakten blot var en standard kontrakt.
De  

 anførte, at De godt nok havde underskrevet kontrakten, men at den  

 aldrig var blevet afleveret til arbejdsgiveren.
 Ankenævnets sekretariat gjorde Dem opmærksom på, at alle  

 oplysninger ville blive forelagt nævnet.
 De oplyste herefter, at De ikke længere ønskede  

 foretræde for nævnet.
6. Regler Lov om arbejdsløshedsforsikring m.v., jf.  

 lovbekendtgørelse nr. 603 af 25. juni 2001 § 62. Dagpenge må ikke udbetales til et medlem, ...
 Stk. 2. Direktøren for Arbejdsdirektoratet fastsætter  

 efter forhandling med Landsarbejdsrådet de nærmere regler for  

 anvendelsen af bestemmelserne i stk. 1.
 § 65. Arbejdsløshedskassen skal vejlede medlemmet om de  

 rettigheder og pligter, der følger af lovens kapitel 7-16, samt om  

 medlemmets rettigheder og pligter i øvrigt efter  

 arbejdsmarkedslovgivningen.
 ...
 Stk. 5. Nærmere regler om anvendelse af bestemmelserne i  

 stk. 1-4 fastsættes af direktøren for Arbejdsdirektoratet efter  

 forhandling med Landsarbejdsrådet.
Direktoratets bekendtgørelse nr. 1353 af 20. december 2000 om  

 rådighed § 19. Et fuldtidsforsikret medlem, der arbejder på nedsat  

 tid, kan få  supplerende dagpenge.
Hvis medlemmets nedsatte arbejdstid  

 ligger inden for den fulde, normale arbejdstid for medlemmets  

 arbejdsområde, og arbejdsgiveren har krav på et opsigelsesvarsel,  

 kan der dog kun udbetales supplerende dagpenge, når arbejdsgiveren  

 erklærer at ville se bort fra opsigelsesvarslet, hvis medlemmet  

 opnår arbejde med en længere arbejdstid.
 Stk. 2. Arbejdsgiverens erklæring skal enten foreligge  

 på en frigørelsesattest, fremgå af arbejdsgiverens  

 meddelelse om arbejdsfordeling eller frigørelsesmuligheden skal  

 fremgå af ansættelseskontrakten.
Stk. 3. Medlemmet vil kunne få supplerende dagpenge fra  

 ansættelsesforholdets første dag, når arbejdsgiverens  

 erklæring er arbejdsløshedskassen i hænde i underskrevet  

 stand senest 10 hverdage (eksklusive lørdage) efter, at  

 ansættelsen er begyndt, eller efter, at medlemmet skal have  

 frigørelsesattesten for at kunne få supplerende dagpenge.
Den  

 dag, medlemmet påbegynder ansættelsen, henholdsvis den dag, fra  

 hvilken arbejdsgiveren har krav på et opsigelsesvarsel, medregnes i  

 10-dages-fristen.
Hvis arbejdsløshedskassen har modtaget  

 arbejdsgiverens erklæring efter 10-dages-fristen, kan medlemmet  

 tidligst få supplerende dagpenge fra dette tidspunkt.
