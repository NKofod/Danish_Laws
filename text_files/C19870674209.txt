 1. Finansministeriet og Dansk Journalistforbund har  

 indgået vedlagte overenskomst af 29. juli 1987, der træder i stedet for  

 overenskomsten af 2. oktober 1985.
 Ændringer i forhold til de hidtidige bestemmelser er markeret med streger  

 i margenen.
Almindelige bemærkninger 2. Med hensyn til lømningerme pr. 1. april 1987  

 henvises til vedhæftede bilag.
 3. Hvor intet andet er nævnt, er tillæg i cirkulæret  

 og i overenskomsten anført med de pr. 1. oktober 1984 gældende grundbeløb.
 4. Opmærksomheden skal henledes på, at de i  

 ministeriet for statens lønnings- og pensionsvæsens cirkulæreskrivelse af 23.  

 juni 1971 om statsansattes deltagelse i uddannelseskurser m.v. fastsatte  

 regler også er gældende for de overenskomstansatte journalister.
 5. Lønfradrag/lønberegning.
 Der henvises til de for tjenestemænd gældende regler, for tiden cirkulære  

 af 24. maj 1985 om lønfradrag/ lønberegning for tjenestemænd.
Bemærkninger til de enkelte bestemmelser Til kap. 1. Overenskomstens område 6. Overenskomsten omfatter ifølge § 1 alene  

 journalistuddannede medarbejdere.
 Efter forudgående drøftelse mellem overenskomstens parter, kan  

 Finansministeriet godkende, at der til overenskomsten henføres medarbejdere,  

 der ikke er uddannet på Danmarks Journalisthøjskole, men som ansættes til  

 arbejde som af Dansk Journalistforbund anerkendes som journalistisk  

 virksomhed.
 Til kap. 9. Arbejdstid m.v.
 7. Indføres en opsparingsordning, udløser arbejde op  

 til 40 timer den enkelte uge ikke krav på godtgørelse (betaling eller  

 afspadsering) for overarbejde.
 frihed opspares under fravær på grund af sygdom, men ikke under ferie.
Til kap. 11. Graviditet, barsel og adoption 8. Ansatte optjener anciennitet under fravær i henhold  

 til overenskomstens § 11. Kvindelige ansatte optjener ret til ferie i den  

 periode, hvor der ydes løn under fraværet.
 Eventuelle tvivlsspørgsmål vedrørende overenskomsten forudsættes forelagt  

 Finansministeriet.
P.
M.
V.
E.
B.
Lisbeth Jørgensen OVERENSKOMST Kapitel 1. Overenskomstens område § 1.  Overenskomsten omfatter journalistuddannede medarbejdere, der ansættes i statens tjeneste til udførelse af  

 journalistisk virksomhed.
Stk. 2.  Tjenestemænd og ansatte på  

 tjenestemandslignende vilkår, pensionerede tjenestemænd fra staten,  

 folkeskolen, folkekirken, kommuner og statsfinansierede eller koncessionerede  

 virksomheder og andre, der oppebærer egenpension fra en pensionsordning,  

 hvortil det offentlige har ydet bidrag samt journalister, der er fyldt 70 år,  

 er ikke omfattet af overenskomsten.
Overenskomsten omfatter heller ikke  

 journalister, der ansættes som lærere ved Danmarks Journalisthøjskole.
Kapitel 2. Antagelse § 2.  Ved ansættelsen iagttages, at journalisten opfylder betingelserne for at blive medlem af sin faglige organisation.
 Stk. 2.  Der antages fortrinsvis  

 arbejdsløshedsforsikrede journalister.
Kapitel 3. Løn § 3.  Den normale pensionsgivende grundløn udgør i forhold til pågældendes anciennitet følgende årlige beløb:
 Stk. 2.  Der ydes ud over grundlønnen et  

 ikke-pensionsgivende tillæg med følgende årlige beløb:
Kapitel 4. Procentregulering § 4.  Den samlede faste løn i henhold til foranstående  

 bestemmelser i § 3 herunder generelle og særlige tillæg i kapitel 8 § 8  

 forhøjes pr. 1. april 1987 med 8,5435 pct. og pr. 1. april 1988 med  

 yderligere 2,4857 pct.
 Stk. 2.  Pr. 1. april 1987, 1988, 1989 og 1990 foretages  

 eventuel ekstraordinær regulering af den aktuelle samlede faste løn i  

 overensstemmelse med § 14 i aftale om justering af tjenestemandslønninger  

 m.v. fra 1. april 1987.
Kapitel 5. Lønanciennitet § 5.  Ved ansættelsen tages der ved indplaceringen i  

 omstående skala hensyn til tidligere journalistisk virksomhed, således at  

 tidligere heskæftigelse som journalist efter udstået  

 elevtid/journalisthøjskolens 2. del medregnes i journalistens anciennitet,  

 dog at ancienniteten efter skalaen tidligst kan regnes fra det fyldte 21. år.
 Hvor forholdene taler derfor, kan der mellem overenskomstens parter  

 træffes aftale om fastsættelse af anciennitet efter andre regler.
Kapitel 6. Pension § 6.  Som bidrag til den ansattes pensionering betaler vedkommende styrelse 10 pct. af de i § 3, stk. 1, nævnte lønninger  

 og af eventuel særlig procentregulering heraf.
Endvidere tilbageholder  

 styrelsen i den ansattes løn et beløb på 5 pct. af de samme lønningsdele.
 Stk. 2.  Pensionsbidragene indbetales af styrelsen til  

 Københavnske Journalisters Pensionsfond, Provinspressens Pensionsfond eller  

 efter anvisning af pensionsfondene til en under forsikringsrådets tilsyn  

 stående pensionskasse eller forsikringsmæssig pensionsordning, som kan  

 godkendes af Finansministeriet, og som giver adgang til, at  

 udtrædelsesgodtgørelsen/ tilbagekøbsværdien kan overføres til en offentlig  

 eller en under tilsyn stående pensionsordning.
Kapitel 7. Udbetaling af løn og indbetaling af pensionsbidrag § 7.  Lønnen udbetales månedsvis bagud.
Samtidig med udbetaling af lønnen indbetaler vedkommende styrelse såvel sit som den  

 ansattes pensionsbidrag til den anviste pensionsordning.
Kapitel 8. Tillæg § 8.  Efter aftale mellem overenskomstens parter kan der på grundlag af særlige kvalifikationer eller arbejdsmæssige  

 forhold tillægges en journalist et eller flere kvalifikationstillæg.
Hvert  

 kvalifikationstillæg udgør følgende beløb:
 6.469,55 kr. årlig.
 Stk. 2.  Udover det i stk. 1 nævnte tillæg kan der efter  

 forhandling mellem overenskomstens parter til journalister, der  

 tilrettelægger eller redigerer andres arbejde, ydes et ansvarstillæg.  

 Ansvarstillægget udgør følgende beløb:
12.939,10 kr. årlig Kapitel 9. Arbejdstid m.v.
 § 9.  Lønnen i § 3 forudsætter fuldtidsbeskæftigelse  

 svarende til gennemsnitlig 39 timer (fra 1. september 1988: 38 timer og fra  

 1. september 1990: 37 timer) ugentlig.
Stk. 2.  Hvis der lokalt er enighed herom, kan  

 arbejdstidsnedsættelse fra 40 timer ugentlig opspares til hele fridage til  

 senere afvikling.
Opsparing kan ikke finde sted under afholdelse af ferie i  

 henhold til ferieloven.
 Stk. 3.  Deltidsansattes arbejdstid kan i forbindelse  

 med arbejdstidsnedsættelsen med et varsel svarende til den ansattes  

 opsigelsesvarsel nedsættes forholdsmæssigt, hvis nedsættelsen er sagligt  

 begrundet i bevillingsmæssige, arbejdstilrettelæggelsesmæssige eller andre  

 forhold, dog ikke til mindre end 15 timer om ugen.
 Stk. 4.  I de enkelte tilfælde kan der mellem  

 vedkommende styrelse og Dansk Journalistforbund træffes aftale om nedsat  

 arbejdstid og dertil svarende lønreduktion for en journalist, der har anmodet  

 herom, og forudsat at tjenesten tillader det.
Stk. 5.  Overarbejde bør så vidt muligt undgås.
Arbejde,  

 der går væsentlig udover de i stk. 1 nævnte ugentlige arbejdstimer, og som er  

 beordret, kontrolleret og godkendt som overarbejde af den ansattes nærmeste  

 foresatte, skal så vidt muligt godtgøres med fritid af samme varighed som det  

 præsterede overarbejde med tillæg i fritid svarende til 50 pct.
Stk. 6.  For overarbejde, der ikke godtgøres med fritid  

 som nævnt i stk. 5, ydes et vederlag beregnet på grundlag af en timesats, der  

 beregnes som 1/2028(pr. 1/9 1988 1/1976 og pr. 1/9 1990 1/1924) af den  

 pågældendes årsnettoløn med tillæg af 50 pct.
Afregning sker månedsvis.
 Stk. 7.  For personer, der er beskæftiget i stillinger,  

 som i princippet besættes på tjenestemandsvilkår (chefstillinger og dermed  

 ligestillede), henvises til reglerne for tjenestemænd i Økonomi- og  

 Budgetministeriets cirkulære af 10. november 1971.
 Stk. 8.  For beordret arbejde på søn- og helligdage,  

 lørdage efter kl. 14 m.v. samt for aften/natårbejde mellem kl. 17 og kl. 06  

 ydes godtgørelse efter tilsvarende regler og med tilsvarende satser, som til  

 enhver tid gælder for statens tjenestemænd.
Kapitel 10. Ferie § 10.  Journalister, der er ansat efter denne  

 overenskomst, er omfattet af ferieloven med de afvigelser, der fremgår af  

 følgende bestemmelser.
 Stk. 2.  Til månedslønnede journalister, der holder  

 ferie med løn, ydes en særlig feriegodtgørelse på 1 1/2 pct., der træder i  

 stedet for det i ferielovens § 14, stk. 1, omhandlede ferietillæg på 1. pct.
 Godtgørelsen beregnes af samtlige de i optjeningsåret (1/1 - 31/12)  

 oppebårne indkomstskattepligtige beløb for tjenstligt arbejde excl. ordinært  

 pensionsbidrag, men der bortses fra løn, der er udbetalt under ferie, og fra  

 udbetalt feriegodtgørelse.
Kapitel 11. Graviditet, barsel og adoption Underretningspligt.
 § 11.  Med henblik på styrelsens tilrettelæggelse  

 afarbejdet skal en ansat, der er gravid, senest 3 måneder før det forventede  

 fødselstidspunkt give oplysning om, hvornår hun påregner at begynde sin  

 barselorlov.
 Stk. 2.  Tidspunktet for forventet fødsel skal på  

 forlangende dokumenteres, f.eks. ved kort fra svangerskabsundersøgelsen.
 Fravær.
§ 12.  Ansatte har ret til fravær fra arbejdet på  

 grund af graviditet, barsel og adoption efter reglerne i loven om  

 barselorlov.
En kvindelig ansat har dog altid ret til fravær fra arbejdet på  

 grund af graviditet og barsel fra det tidspunkt, hvor der skønnes at være 8  

 uger til fødslen.
 Ret til løn under fravær.
§ 13.  Under fravær som følge af graviditet og fødsel  

 ydes halv løn i indtil 5 måneder i tiden fra arbejdsudygtighedens indtræden,  

 dog tidligst 3 måneder før fødslen og indtil 3 måneder efter fødslen.
En  

 ansat, der ved arbejdsudygtigheden indtræden har været ansat uafbrudt i 1 år,  

 kan, når anmodning herom fremsættes mindst 2 måneder før forventet fødsel, i  

 stedet vælge at oppebære fuld løn i tiden fra arbejdsudygtighedens indtræden,  

 dog tidligst 8 uger før fødslen og indtil i alt 14 uger.
 Stk. 2.  Styrelsen indbetaler 10 pct. af den hidtidige  

 løn i pensionsbidrag for den del af den lovbestemte barsel- og  

 adoptionsorlov, der ligger uden for lønperioden, mod at den ansatte selv  

 indbetaler 5 pct. i pensionsbidrag af den samme løn.
 Stk. 3.  Fravær inden for det tidsrum, i hvilket den  

 ansatte efter stk. 2 er berettiget til sædvanlig løn, betragtes ikke som  

 sygdomsforfald, medmindre det godtgøres ved lægeattest, at  

 arbejdsudygtigheden har anden årsag end svangerskab og/eller fødsel.  

 Sygdomsforfald kan ikke bevirke, at perioden efter stk. 1 løber længere end  

 til 14 uger efter fødslen.
 Stk. 4.  Fravær uden for det i stk. 1 nævnte tidrum  

 betragtes som sygdomsforfald og noteres i overensstemmelse med de herom  

 gældende regler.
 Stk. 5.  Lægeattester, der forlanges i forhold til § 11,  

 stk. 2, betales af den ansatte.
 Stk. 6.  En ansat, der i forbindelse med barnets ophold  

 på sygehus genoptager tjenesten inden den i stk. 1 nævnte periodes udløb, har  

 i tilknytning til barnets udskrivelse ret til fravær fra tjenesten med  

 sædvanlig løn (jfr. stk. 1) i den del af perioden, der var tilbage ved  

 genoptagelsen af tjenesten, såfremt udskrivelsen finder sted inden 6 måneder  

 fra fødslen.
Stk. 7.  Såfremt det dokumenteres, at  

 adoptionsmyndighederne stiller krav om, at den ansatte i forbindelse med  

 adoption skal være ude af erhverv, har den ansatte krav på 1/2 løn i indtil 3  

 måneder fra barnets modtagelse i hjemmet.
Har den ansatte ved barnets  

 modtagelse været ansat uafbrudt i 1 år, ydes sædvanlig løn i indtil 14 uger.  

 Retten til løn under adoptionsorlov gælder for orlov eller dele heraf, der  

 ligger efter 1. april 1987.
Kapitel 12. Tjenestefrihed § 14.  Der tilkommer de ansatte fridage efter de for  

 tjenestemænd gældende regler.
 § 15.  Tjenestefrihed uden løn kan gives, når det ikke  

 strider mod styrelsens interesse.
Stk. 2.  Tjenestefrihed kan gives i indtil 5 år.
Det er  

 vedkommende styrelses ansvar, at der er en stilling ledig til den pågældende  

 ved tjenestefrihedens ophør.
 § 16.  Ansatte har ret til tjenestefrihed uden løn til  

 de formål og af den varighed, der er nævnt i Finansministeriets  

 bekendtgørelse nr. 851 af 28. november 1986 om ret for tjenestemænd til  

 tjenestefrihed uden løn til nærmere afgrænsede formål.
 Stk. 2.  Finansministeriet og organisationen kan aftale,  

 at styrelsen indbetaler 10 pct. i pensionsbidrag af den hidtidige løn, mod at  

 den ansatte selv indbetaler 5 pct. i pensionsbidrag af den samme løn i de  

 tilfælde, hvor tjenestefrihed i henhold til § 16 ville kunne medregnes i  

 pensionsalderen for tjenestemænd.
Kapitel 13. Afskedigelse § 17.  Om opsigelse gælder de i funktionærloven  

 fastsatte bestemmelser.
Enhver medarbejder har ved eventuel afskedigelse krav  

 på at få forelagt en skriftlig motiveret opsigelse.
Hvis afskedigelsen af  

 Dansk Journalistforbund skønnes uberettiget, kan den indankes for en  

 voldgift, jfr. § 20, skt. 2. Såfremt voldgiften finder afskedigelsen  

 uberettiget og ikke begrundet i den ansattes eller i ministeriets forhold,  

 kan der tilkendes den pågældende en erstatning.
 Kapitel 14. Udgiftsdækkende ydelser m.v.
§ 18.  Den ansatte har på tjenesterejser og ved  

 udstationering ret til befordringsgodtgørelse m.v. efter de for tjenestemænd  

 til enhver tid gældende regler og satser.
For ansatte i udenrigstjenesten  

 gælder de i instruks for udenrigstjenesten bind 3, kapitel 6, C anførte  

 regler.
 Stk. 2.  Der kan tildeles den ansatte tjenestetelefon på  

 bopælen efter indstilling fra chefen i den pågældende styrelse.
Kapitel 15. Tillidsrepræsentanter § 19.  Hvor der i et ministerium/styrelse er ansat  

 mindst 5 journalister har disse adgang til at vælge en tillidsrepræsentant og  

 en stedfortræder for denne.
Hvor der i et ministerium/styrelse er ansat 4  

 journalister eller derunder, vælges ingen tillidsrepræsentant, medmindre  

 begge parter ønsker det.
Tillidsmændene vælges i henhold til Dansk  

 Journalistforbunds love.
Valget af tillidsmænd har først gyldighed, når det af medarbejdergruppen skriftligt er meddelt det pågældende  

 ministerium/styrelse.
Stk. 2.  Tillidsmændene er berettiget til med  

 vedkommende ministerium/styrelse at drøfte de enkelte ansattes  

 ansættelsesvilkår efter nærværende overenskomst samt til at forelægge de  

 ansatte journalisters synspunkter for ledelsen og at forebringe klager eller  

 henstillinger til mulig direkte afgørelse i foreliggende tilfælde.
Det er i  

 øvrigt tillidsmændenes opgave ikke alene at varetage de ansattes interesser,  

 men også at bidrage til et godt og samarbejdspræget klima mellem ledelsen og  

 de ansatte.
Stk. 3.  En tillidsmand kan ikke afskediges, hvis ikke  

 tvingende grunde taler derfor, og arbejdsforholdet kan normalt ikke afbrydes,  

 før Dansk Journalistforbund har haft lejlighed til at prøve afskedigelsens  

 berettigelse efter de i § 17 nævnte regler.
Har tvingende grunde for  

 afskedigelsen ikke foreligget, kan den afskedigede tilkendes en erstatning.
Kapitel 16. Faglig strid § 20.  Inden for det område, som overenskomsten  

 omfatter, kan der, så længe den er gældende, ikke etableres  

 arbejdsstandsning, medmindre der er hjemmel hertil i overenskomsten.
 Stk. 2.  Enhver uenighed om denne overenskomsts  

 forståelse kan af hver af parterne søges bilagt ved mægling, eventuelt ved  

 voldgift efter nedenstående regler:
Såfremt en af parterne forlanger det, skal striden søges bilagt ved et  

 mæglingsmøde, der afholdes snarest muligt mellem parterne.
Opnås der ikke ved  

 denne mægling en løsning af striden, kan sagen af hver af parterne henvises  

 til en endelig afgørelse ved en voldgiftsret, der består af 4 medlemmer,  

 hvoraf 2 vælges af Finansministeriet og 2 af Dansk Journalistforbund samt en  

 opmand, der vælges af voldgiftsretteås medlemmer.
Såfremt der ikke opnås  

 enighed om valget af opmanden, skal denne udpeges af arbejdsrettens formand.  

 Opmanden kan, når der foreligger brud på overenskomsten, idømme den tabende  

 part en bod.
Opmanden fastlægger selv de nærmere regler for sagens  

 behandling, som skal fremmes mest muligt, og træffer endvidere afgørelse med  

 hensyn til fordeling af sagsomkostningerne.
Kapitel 17. Ikrafttræden og opsigelse § 21.  Overenskomsten har virkning fra 1. april 1987  

 og kan af parterne opsiges skriftligt med 3 måneders varsel til en 31. marts,  

 dog tidligst 31. marts 1989.
 Stk. 2.  Overenskomstens bestemmelser om arbejdstidens  

 længde m.v. (§ 9), og ekstraordinær lønregulering (§ 4, stk. 2)kan dog  

 tidligst opsiges til 31. marts 1991.
 Stk. 3.  Umiddelbart efter opsigelsen optages  

 forhandlinger om en ny overenskomst.
 Stk. 4.  Selv om overenskomsten er opsagt og udløbet, er  

 parterne dog forpligtet til at overholde dens bestemmelser, indtil anden  

 overenskomst er tilvejebragt, eller arbejdsstandsning er iværksat i  

 overensstemmelse med reglerne i stk. 5.
Stk. 5.  Er en ny overenskomst ikke afsluttet ved  

 overenskomstens udløb, kan enhver af parterne - forbundet kollektivt på sine  

 medlemmers vegne - iværksætte arbejdsstandsning, idet beslutning herom  

 meddeles den anden part ved særlig og anbefalet skrivelse med mindst 1 måneds  

 varsel.
Som arbejdsstandsning betragtes strejke, lockout, blokade og boykot.
København, den 29. juli 1987 DANSK JOURNALISTFORBUND Lis Schwarz FINANSMINISTERIET P.
M.
V.
E.
B.
Niels Paludan PROTOKOLLAT Mellem Finansministeriet og Dansk Journalistforbund er der i forbindelse med overenskomsten af 29. juli 1987  

 vedrørende løn- og 1. Såfremt der vedtages lovforslag om, at den mellem LO og DA aftalte ATP-forhøjelse kan konverteres til lønregulering,  

 er parterne enige om, at beløbet anvendes således, at de i § 3, stk. 2  

 anførte ikke-pensionsgivende tillæg med virkning fra 1. april 1988 indgår i  

 den pensionsgivende løn.
 2. Hjemmetillægget til journalister i  

 udenrigstjenesten udgør følgende grundbeløb:
 pr. 1/4-1987 12.535,60 kr. årlig.
 pr. 1/4-1988 13.535,60 kr. årlig.
 Hjemmetillægget reguleres som nævnt i overenskomstens § 4, stk. 1 og 2.
 Sideløbende med eventuelt kommende forhandlinger mellem Finansministeriet  

 og Akademikernes Centralorganisation om en revision af hjemmetillægsordningen  

 optages forhandlinger mellem parterne om en tilsvarende revision af  

 hjemmetillægsordningen for journalister i Udenrigsministeriets presse- og  

 kulturafdeling.
 3. Den i forbindelse med fornyelsen af overenskomsten  

 af 13. marts 1970 indgåede aftale, hvorefter antallet af kvalifikationstillæg  

 i henhold til daværende overenskomsts § 2, stk. 3, nedsættes med virkning fra  

 1. april 1971 med 1 for hver enkelt journalist, er fortsat gældende.
4. I overenskomstperioden kan der ikke ydes nye tillæg i henhold til overenskomstens § 8, stk. 1 og 2. Dog vil der fortsat kunne indgås aftaler om ydelse af nye tillæg i  

 tilfælde af nyansættelser og/ eller væsentlige ændringer i arbejdsmæssig,  

 kvalifikationsmæssig eller anden henseende.
5. Dansk Journalistforbund forpligter sig til ikke at modsætte sig, at også journalister, der ikke er medlem af Dansk  

 Journalistforbund, og som aflønnes efter overenskomsten mellem  

 Finansministeriet og Dansk Journalistforbund, optages i Københavnske  

 Journalisters Pensionsfond.
 Forbundet forpligter sig desuden til at søge ændret den gældende  

 overenskomst mellem Københavnske Journalisters Pensionsfond og Statsanstalten  

 for Livforsikring, således at også de nævnte journalister, der ikke er medlem  

 af forbundet, kan optages i pensionsfonden.
 Indtil sådan ændring gennenføres, vil bestemmelsen i den opsagte  

 overenskomst mellem Finansministeriet og Dansk Journalistforbund af 28. juni  

 1976 § 4, stk. 2, om adgang til oprettelse af individuelle pensionordninger  

 stadig være gældende.
6. På begæring af Dansk Journalistforbund kan der efter revision af hovedaftaler på det statslige overenskomstområde  

 optages forhandling om tilsvarende ændringer inden for det område, der  

 vedrører overenskomsten mellem Finansministeriet og Dansk Journalistforbund  

 og med virkning fra overenskomstfornyelsen pr. 1. april 1989.
 7. Parterne er enige om, at der efter anmodning fra  

 Dansk Journalistforbund kan optages generel drøftelse om overenskomstens  

 dækningsområde vedrørende journalistisk virksomhed med henblik på ændring af  

 overenskomstens dækningsområde i 1989.
København, den 29. juli 1987 DANSK JOURNALISTFORBUND Lis Schwarz FINANSMINISTERIET P.
M.
V.
E.
B.
