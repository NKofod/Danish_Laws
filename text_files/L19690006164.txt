 Den 1. april 1969 er der i Manila indgået følgende overenskomst med dertil  

 hørende brevveksling mellem Danmark og Den asiatiske Udviklingsbank om et  

 dansk bidrag til bankens særlige landbrugsfond:
BIDRAGSOVERENSKOMST mellem Danmarks regering og Den asiatiske Udviklingsbank REGERINGEN FOR DANMARK (i det følgende benævnt »bidragsyderen«),  

 der som et af Den asiatiske Udviklingsbanks medlemslande ønsker at yde de  

 regionale udviklingslande, som er medlemmer af nævnte bank, yderligere  

 bistand i deres udvikling og, DEN ASIATISKE UDVIKLINGSBANK (i det følgende benævnt »banken«),  

 som ifølge sin oprettelsesoverenskomst er bemyndiget til at påtage sig  

 administrationen af særlige fonds, der er bestemt til at tjene bankens formål  

 og indgå i dens virksomhed, og som i henhold til de af banken den 17.  

 september 1968 vedtagne regel og regulativer for de særlige fonds (i det  

 følgende benævnt »regulativerne«) har besluttet, at den er villig  

 til at administrere særlige fondsmidler, som skal benævnes »Den  

 asiatiske Udviklingsbanks samlede særlige fonds« (i det følgende benævnt  

 »de samlede særlige fonds«), er blevet enige om, at bidragyderen stiller danske statsmidler til  

 rådighed for banken til indlemmelse i de samlede særlige fonds i  

 overensstemmelse med følgende bestemmelser:
Artikel I Regulativernes anvendelse Medmindre andet er bestemt heri, finder regulativerne anvendelse på  

 bidrag, som ydes i henhold til denne overenskomst, og på de derfra hidhørende  

 påløbne midler, med samme gyldighed og virkning, som hvis de fuldt ud var  

 anført heri.
Artilek II Bidrag til de samlede særlige fonds Stk. 1.  Bidragyderen vil bidrage til de samlede særlige  

 fonds ved at stille midler til et beløb af 15 millioner danske kroner (i det  

 forløbne benævnte »bidraget«) til rådighed for banken.
Bidraget  

 skal indgå i den i regulativernes stk. 2.01 (a) omhandlede særlige  

 landbrugsfond.
Stk. 2.  En konto betegnet »Den asiatiske  

 Udviklingsbanks særkonto S« (i det følgende benævnt  

 »bidragskontoen«) skal åbnes i danmarks Nationalbank (som handler  

 på bidragyderens vegne) til fordel for banken.
Bidragyderen vil sikre, at der  

 altid er tilstrækkelige midler til rådighed på bidragskontoen til at sætte  

 banken i stand, til at præsentere rettidig betaling for varer og  

 tjenesteydelser, som tilvejebringes i medfør af dette bidrag; de beløb, der  

 efterhånden stilles til rådighed for banken, , skal dog ikke tilsammen  

 overstige det i denne artikels stk. 1 angivne beløb.
 Stk. 3.  Bidraget er rentefrit.
 Stk. 4.  (a) Banken skal tilbagebetale den på  

 bidragskontoen trukne hovedstol i overensstemmelse med den i denne  

 overenskomsts tabel I opstillede plan, som dog kan ændres fra tid til anden  

 efter aftale mellem bidragyderen og banken ifølge en af banken fremsat  

 rimelig anmodning under hensyntagen til (i) eventuelle annulleringer i  

 henhold til overenskomstens artikel V; (ii) eventuelle ændringer, som måtte  

 blive nødvendiggjort af de i dette stykke pkt. (c) og (d) omhandlede forhold;  

 (iii) eventuelle betalinger foretaget af banken inden forfaldstid i henhold  

 til dette stykkes pkt. (e), bortset fra at betaling, som er forfaldne  

 herunder, skal erlægges den 1. april og 1. oktober hvert år, og (iv)  

 eventuelle andre relevante faktorer.
 Stk. 5.  Bankens tilbagebetalinger til bidragyderen skal  

 ske i danske kroner til Danmarks Nationalbank til kredit for  

 finansministeriets løbende konto i denne bank.
 Stk. 6.  Banken kan trække på den i denne artikels stk.  

 2 omhandlede bidragskonto i et tidsrum af tre år fra denne overenskomsts  

 ikrafttrædelsesdato eller et sådant længere tidsrum, som måtte blive aftalt  

 mellem bidragyderen og banken.
Artikel III Udnyttelse af bidraget Stk. 1.  Anmodninger om betaling i medfør af bidraget  

 skal af banken rettes til Danmarks Nationalbank, der handler på bidragyderens  

 vegne, under en sådan form og i henhold til en sådan praksis, som vil blive  

 aftalt mellem bidragyderen og banken.
 Stk. 2.  Medmindre andet aftales mellem bidragyderen og  

 banken, kan bidragyderen kun foretage betalinger til banken i medfør af stk.  

 1 ovenfor for så vidt angår udgifter, der er afholdt eller skal afholdes til  

 indkøb i Danmark og har et højt dansk indhold, eller til  

 administrationsomkostninger, der opstår ifølge regulativernes stk. 7.01.
 Stk. 3.  Medmindre andet aftales mellem bidragyderen og  

 banken, kan bidragyderen ikke foretage nogen betaling til banken i medfør af  

 stk. 1 ovenfor til finansiering af udgifter i lokal valuta.
 Stk. 4.  For så vidt angår tilbagebetalinger og påløbne  

 midler, som modtages af banken, og som hidhører fra dette bidrag, skal den  

 senere anvendelse af sådanne midler efter regulativernes stk. 5.02 og 5.03  

 være fri for de i stk. 2 ovenfor indeholdte begrænsninger med hensyn til  

 indkøb.
 Stk. 5.  Overalt i denne overenskomst skal  

 »varer« forstås som kapitaludstyr, forsyninger og tjenesteydelser.  

 Transportomkostninger kam medregnes i anskaffelsesprisen for sådanne varer.
 Stk. 6.  Alle afskibninger af varer i medfør af denne  

 overenskomst skal ske i overensstemmelse med princippet om skibes frie  

 deltagelse i den internationale handel i fri og lige konkurrence.
 Stk. 7.  Ved indkøb til projekter og programmer skal der  

 blandt danske leverandører afholdes licitation efter retningslinier som  

 aftales mellem bidragyderen og banken, undtagen når bidragyderen og banken er  

 enige om, at sådan licitation ikke vil være hensigtsmæssig på grund af det  

 pågældende beløbs ringe størrelse, varens sjældenhed eller andre årsager.  

 Alle kontrakter, der vil blive eller er blevet præsenteret til betaling i  

 medfør af bidraget, skal tilstilles bidragyderen.
Stk. 8.  Banken kan udøve særlig virksomhed, der  

 finansieres af dette bidrag, på en hvilken som helst af de i regulativernes  

 stk. 4.02 angivne måder, under forudsætning af, at bistanden ydes på basis af  

 tilbagebetaling.
Hvis modtageren af et lån, der finansieres på denne måde,  

 ikke selv er medlem, skal banken kræve, at det medlem, på hvis territorium  

 vedkommende projekt eller program skal udføres, eller et af dette medlems  

 offentlige organer eller i nstitutioner, som kan godkendes af banken,  

 garanterer tilbagebetalingen og andre behæftelser på lånet i overensstemmelse  

 med dettes betingelser.
 Stk. 9.  Banken skal udøve særlig virksomhed, der  

 finansieres af bidraget, i overensstemmelse med de i regulativernes stk. 4.03  

 opregnede principper.
 Stk. 10.  Når særlige virksomhed finansieres af  

 bidraget, skal den pågældende lånekontrakt mellem banken og låntageren  

 indeholde en bestemmelse om, at låntagerens tilbagebetaling af lånet til  

 banken skal ske i danske kroner.
Artikel IV Oplysninger og samråd Stk. 1.  Udover de oplysninger, der findes i de i  

 regulativerne omhandlede beretninger, skal banken tilstille bidragyderen  

 sådanne beretninger, som sidstnævnt med rimelighed kan forlange, indeholdende  

 oplysninger vedrørende bidraget, de deraf finansierede projekter eller  

 programmer og de anslåede beløb, som kræves til projekter eller programmer,  

 som banken forventer finansieret af bidraget, og banken skal under alle  

 omstændigheder inden 60 dage efter afslutningen af det danske finansår (som  

 løber fra 1. april i et år til 31. marts i det følgende år) tilstille  

 bidragyderen en udførlig regnskabsopgørelse, omfattende status for hvert  

 projekt eller program, der finansieres af midler hidhørende fra bidraget.
 Stk. 2.  Banken og bidragyderen skal med hensyn til  

 sager hidhørende fra denne overenskomst fastlægge en praksis for samråd  

 mellem banken og bidragyderens repræsentant i bankens bestyrelse.
 Stk. 3.  Enhver meddelelse eller anmodning i medfør af  

 denne overenskomst og enhver i denne overenskomst forudset aftale mellem  

 parterne skal være skriftlig og anses for behørigt afgivet eller fremsat, når  

 den er blevet afleveret personligt eller pr. post, telegram eller radiogram  

 til den pågældende part på dennes i artikel IX angivne adresse.
Artikel V Annullering og suspension Stk. 1.  (a) Banken kan ved meddelelse til bidragyderen  

 annullere ethvert bidragsbeløb, som banken ikke måtte have trukket Artikel VI Ændring, ophør Stk. 1.  Hver af parterne kan når som helst foreslå  

 ændringer i denne overenskomst.
 Stk. 2.  Såfremt banken i henhold til regulativernes  

 stk. 8.01 ophører med ar administrere bidraget og de derfra hidhørende  

 påløbne midler, skal bidragyderen og banken rådføre sig med hinanden med  

 henblik på at samarbejde for at sikre, at de i regulativernes stk. 8.02  

 omhandlede midler afvikles på behørig måde.
Artikel VII Diverse bestemmelser Stk. 1.  Forud for det første træk på den i artikel II,  

 stk. 2, omhandlede bidragskonto skal banken ved fremlæggelse af dokumentation  

 i form af en udtalelse fra den juridiske rådgiver på tilfredsstillende vis  

 godtgøre over for bidragyderen, (i) at udfærdigelsen og overleveringen af  

 denne overenskomst er autoriseret på behørig måde ved alle påkrævede  

 foranstaltninger fra bankens side og (ii) at overenskomsten udgør en guldig  

 og bindende forpligtelse for banken i overensstemmelse med de i  

 overenskomsten indeholdte betingelser og fastslår et gyldigt krav fra  

 bidragyderen på aktiver bestående af beløb, der skyldes banken som  

 tilbagebetalinger af hovedstolen fra modtagere af lån, der er ydet af  

 bidraget.
Intet i denne overenskomst vil på nogen måde kunne give anledning  

 til krav eller fordringer på bankens ordinære midler eller på særlige  

 fondsmidler, der ikke udgør en del af eller hidhører fra bidraget.
 Stk. 2.  Banken skal over for bidragyderen fremlægge  

 dokumentation for, at den eller de personer, der på bankens vegne disponerer  

 eller udfærdiger dokumenter i henhold til denne overenskomst, er bemyndiget  

 hertil, samt afgive bekræftede prøver på alle sådanne personers  

 underskrifter.
Artikel VIII Overenskomstens ikrafttrædelsesdato og varighed Stk. 1.  denne overenskomst træder i kraft på dato for  

 undertegnelsen.
 Stk. 2.  Når bidragets hele hovedstol er tilbagebetalt,  

 træder overenskomsten straks ud af kraft.
Artikel IX Angivelse af adresser Følgende adresser angives for så vidt angår denne overenskomst:
 For banken:
Asian Development Bank Commercial Center P.
O.
Box 126 Makati, Rizal, D-708 Philippines.
 Telegramadresse:
ASIANBANK MANILA.
 For bidragyderen med henblik på udbetalinger:
Udenrigsministereit København.
 Telegramadresse:
ETRANGERS COPENHAGEN For bidragyderen med henblik på tilbagebetalinger:
Finansministeriet København.
 Telegramadresser:
FINANS COPENHAGEN.
 TIL BEKRÆFTELSE HERAF har parterne gennem deres dertil behørigt  

 befuldmægtigede repræsentanter foranlediget denne overenskomst undertegnet i  

 to eksemplarer på engelsk i Manila den 1. april 1969.
 For Danmarks regering:
W.
K.
Wardroper For Den asiatiske Udviklingsbank:
Takeshi Watanabe 1. april  

 1976.................................................420.000 1. oktober  

 1976...............................................420.000 1. april  

 1977.................................................420.000 1. oktober  

 1977...............................................420.000 1. april  

 1978.................................................420.000 1. oktober  

 1978...............................................420.000 1. april  

 1979.................................................420.000 1. oktober  

 1979...............................................420.000 1. april  

 1980.................................................420.000 1. oktober  

 1980...............................................420.000 1. april  

 1981.................................................420.000 1. oktober  

 1981...............................................420.000 1. april  

 1982.................................................420.000 1. oktober  

 1982...............................................420.000 1. april  

 1983.................................................420.000 1. oktober  

 1983...............................................420.000 1. april  

 1984.................................................420.000 1. oktober  

 1984...............................................420.000 1. april  

 1985.................................................420.000 1. oktober  

 1985...............................................420.000 1. april  

 1986.................................................420.000 1. oktober  

 1986...............................................420.000 1. april  

 1987.................................................420.000 1. oktober  

 1987...............................................420.000 1. april  

 1988.................................................420.000 1. oktober  

 1988...............................................420.000 1. april  

 1989.................................................420.000 1. oktober  

 1989...............................................420.000 1. april  

 1990.................................................420.000 1. oktober  

 1990...............................................420.000 1. april  

 1991.................................................420.000 1. oktober  

 1991...............................................420.000 1. april  

 1992.................................................420.000 1. oktober  

 1992...............................................420.000 1. april  

 1993.................................................420.000 1. oktober  

 1993...............................................300.000 DEN ASIATISKE UDVIKLINGSBANK MAKATI, RIZAL, PHILIPPINERNE Hr. præsident, Under henvisning til bidragsoverenskomsten af dags dato mellem Danmarks  

 regering og Den asiatiske Udviklingsbank har jeg den ære at foreslå, at  

 følgende bestemmelser skal anvendes ved gennemførelsen af overenskomstens  

 artikel III, stk. 1 og 2:
 Udbetaling fra bidragskontoen skal ske på følgende måde:
 Såfremt foranstående bestemmelser kan godkendes af Den asiatiske  

 Udviklingsbank, har jeg den ære at foreslå, at dette brev samt Deres  

 Excellences svar herpå skal udgøre en aftale mellem os om denne sag.
 Modtag, hr. præsident, forsikringerne om min mest udmærkede højagtelse.
 For Danmarks regering:
W.
K.
Wardroper Hr.
Takeshi Watanabe, Præsodent for Den asiatiske Udviklingsbank.
DEN ASIATISKE UDVIKLINGSBANK MAKATI, RAZAL, PHILIPPINERNE Kære hr.
Wardroper, Bestemmelserne vedrørende gennemførelsen af artikel III, stk. 1 og 2, i  

 bidragsoverenskomsten af dags dato mellem Danmarks regering og Den asiatiske  

 Udviklingsbank kan godkendes af banken.
Med venlig hilsen Takeshi Watanabe Præsident Hr.
W.
K.
Wardroper, Bestyrelsesmedlem for Danmark, Den asiatiske Udviklingsbank.
 Udenrigsministeriet, den 27. juni 1969.
K.
Helveg Petersen.
