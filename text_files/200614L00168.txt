Betænkning afgivet af Miljø- og Planlægningsudvalget den 6.  

 december 2006 Betænkning over Forslag til lov om miljøgodkendelse m.v. af  

 husdyrbrug [af miljøministeren (Lars Barfoed,  

 fg.)] 1. Ændringsforslag Der er stillet 18 ændringsforslag til lovforslaget.  

 Miljøministeren har stillet ændringsforslag nr. 2, 4 og 15-18.  

 Socialdemokratiets,  

 Socialistisk Folkepartis og Enhedslistens medlemmer af udvalget har stillet  

 ændringsforslag  

 nr. 1, 3 og 5-14.
2. Udvalgsarbejdet Lovforslaget blev fremsat den 26. oktober 2006 og var til 1.  

 behandling den 9. november 2006. Lovforslaget blev efter 1. behandling  

 henvist  

 til behandling i Miljø- og Planlægningsudvalget.
Møder Udvalget har behandlet lovforslaget i 5 møder.
Høring Et udkast til lovforslaget har inden fremsættelsen været sendt i  

 høring, og miljøministeren sendte den 28. juni 2006 dette udkast til  

 udvalget,  

 j  

  

 f. folketingsåret 2005-06,  

  

 alm. del  bilag 472.  

 Den 26. oktober 2006 sendte miljøministeren de indkomne høringssvar samt et  

 notat herom til udvalget.
Teknisk gennemgang Miljøministeren og medarbejdere fra Miljøministeriet foretog  

 den 8. november 2006 en teknisk gennemgang af lovforslaget for udvalget.
Andre møder Udvalget holdt den 22. november 2006 et møde med Danmarks  

 Naturfredningsforening, Dansk Landbrug, Det Økologiske Råd og Kommunernes  

 Landsforening med henblik på at få præsenteret forskellige synspunkter fra  

 interessenter i det åbne land.
I mødet deltog:
Afdelingsleder Thomas Færgeman og landbrugspolitisk  

 medarbejder Rikke Lundsgaard, Danmarks Naturfredningsforening, Erhvervspolitisk konsulent Lidde Bagge og viceformand  

 Henrik Høegh, Dansk Landbrug, Landbrugs- og vandpolitisk medarbejder Hans Nielsen, Det  

 Økologiske Råd, og Chefkonsulent  

 Peter Jørgensen, Kommunernes Landsforening.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Lars Andersen, Kværndrup, Dansk Landbrug, Det Økologiske Råd og Landsforeningen for Gylleramte.
 Miljøministeren har over for udvalget kommenteret de skriftlige  

 henvendelser til udvalget.
Deputationer Endvidere har følgende mundtligt over for udvalget redegjort for  

 deres holdning til lovforslaget:
Danmarks Naturfredningsforening, Dansk Landbrug og Landsforeningen for Gylleramte.
Spørgsmål Udvalget har stillet 98 spørgsmål til miljøministeren til  

 skriftlig besvarelse, som denne har besvaret, bortset fra et, som forventes  

 besvaret inden 2. behandling af lovforslaget.
3. Udtalelse fra miljøministeren Miljøministeren har over for udvalget oplyst følgende:
Landbruget vil med den nye miljøgodkendelsesordning for  

 husdyrbrug fremover blive reguleret på samme måde som den øvrige industri med  

 de tilpasninger, der følger af landbrugets arealanvendelse.
Med udgangspunkt  

 i  

 et ønske om  

 udvikling  

 af ny teknologi, færre lugtgener, bedre kontrol, færre administrative byrder  

 og  

 skærpede krav til ammoniakemissionerne fra husdyrbrug blev lovforslaget  

 fremsat  

 i oktober 2006 og med det mål, at den nye regulering kan træde i kraft fra  

 den 1.  

 januar 2007, når kommunerne som følge af kommunalreformen overtager ansvaret  

 for miljøreguleringen af landbrug.
 Jeg er enig med V, DF, KF  

 og RV om i betænkningen over lovforslaget at tilkendegive følgende:
Kommunernes faglige grundlag for behandlingen  

 af sager om miljøgodkendelser Når vand- og naturplanerne foreligger, vil der være tilvejebragt  

 et endnu mere målrettet og præcist grundlag for kommunerne for at vurdere  

 husdyrbrugenes belastning af det omgivende miljø med ammoniak, nitrat og  

 fosfor.
I planerne fastsættes de miljømål, der skal opnås i de enkelte vand-  

 og  

 naturområder, og de typer af indsatser, der skal gøres for at leve op til  

 målene.
 I tiden, indtil planerne foreligger, inddrager kommunerne al  

 tilgængelig viden om natur- og miljøtilstanden i sagsbehandlingen, herunder  

 den  

 viden, der på tidspunktet for godkendelsen er tilgængelig i forbindelse med  

 udarbejdelse af vand- og naturplanerne og de opfølgende kommunale  

 handleplaner,  

 med henblik på at undgå, at etablering, udvidelse eller ændring af et  

 husdyrbrug giver anledning til en miljøbelastning, der vil indebære en  

 væsentlig risiko for, at natur- og miljømålene ikke kan sikres eller  

 genoprettes  

 i det pågældende område.
Ændring af lovens overgangsbestemmelser m.h.t.  

 bygningstekniske anmeldelser Der er under Folketingets behandling af lovforslaget peget på  

 bl.a. en problemstilling i relation til lovens overgangsbestemmelser.
 Det drejer sig om krav om anmeldelse efter  

 husdyrgødningsbekendtgørelsen inden den 1. januar 2007.
 Der er peget på, at der er en særlig gruppe husdyrbrugere, der  

 kan komme i klemme, idet de kun mangler den mere bygningstekniske anmeldelse  

 af  

 husdyrbruget efter husdyrgødningsbekendtgørelsen for at være på plads med  

 samtlige godkendelser og tilladelser efter de hidtil gældende regler inden  

 den  

 1. januar 2007.
 Med henblik på at imødekomme denne gruppe af husdyrbrugere  

 stilles der et ændringsforslag, hvorefter loven ændres, således at  

 husdyrbrugeren  

 indtil den 1. marts 2007 kan foretage anmeldelsen efter de hidtil gældende  

 regler i husdyrgødningsbekendtgørelsen.
 Med denne ændring gives en mindre fristforlængelse på 2 måneder  

 i de tilfælde, hvor alle øvrige tilladelser og dispensationer efter plan- og  

 miljølovgivningen foreligger.
Evaluering af normtal for bedste staldsystem Ifølge lovforslaget fastsættes  i overensstemmelse med det grundlag,  

 som er anvendt i forbindelse med det faglige udredningsarbejde  det  

 generelle  

 ammoniakreduktionskrav i forhold til bedste staldsystem med normtallene for  

 2005/06 som fikspunkt.
Det er blandt forligsparterne aftalt, at normen for  

 bedste staldsystem og det generelle ammoniakreduktionskrav for 2009 og frem  

 skal evalueres i 2008 med henblik på fastsættelse af stigende reduktionskrav  

 og  

 en eventuel opdatering af normtallene for bedste staldsystem fra 2009. For så  

 vidt angår normtallet for bedste staldsystem, fremrykkes evalueringen til  

 2007.
Der foretages i 2007 en evaluering af normtallene for bedste  

 staldsystem.
Udgangspunktet for evalueringen er spørgsmålet om, hvordan  

 normgrundlaget kan gøres dynamisk, også set i forhold til forligspartiernes  

 ønske om, at godkendelsesordningen er teknologidrivende samt miljø- og  

 omkostningseffektiv.
4. Indstillinger og politiske bemærkninger Et  

  

 flertal  

  

 i udvalget  

 (V, DF, KF og RV) indstiller lovforslaget til  

  

 vedtagelse  

  

 med de af miljøministeren stillede ændringsforslag.
Et  

  

 mindretal  

  

 i  

 udvalget (S, SF og EL) indstiller lovforslaget til   

  

 vedtagelse  

  

 med de af mindretallet stillede ændringsforslag.
Mindretallet  

 vil ved 2. behandling redegøre for sin stilling til de af miljøministeren  

 stillede ændringsforslag.
Såfremt mindretallets ændringsforslag ikke vedtages  

 ved 2. behandling, vil mindretallet stemme imod lovforslaget ved 3.  

 behandling.
 Mindretallets indstilling skyldes først og fremmest, at lovforslaget  

 ikke i tilstrækkelig grad vil forbedre beskyttelsesniveauet for den danske  

 natur; tværtimod vil det kunne føre til et forringet beskyttelsesniveau  

 lokalt.  

 Det mener S, SF og EL er helt uacceptabelt i en tid, hvor alle kræfter i  

 stedet  

 burde sættes ind for at satse på et højere beskyttelsesniveau overalt i  

 landet,  

 ikke mindst i lyset af, at vi i de kommende år står over for gennemførelsen  

 af  

 en række skærpede EU-krav.
Beskyttelsesniveauet for nitrat for både grundvand og  

 overfladevand er utilstrækkeligt, og et resultat af lovforslaget vil være en  

 yderligere  

 nitratbelastning af en række nitratfølsomme drikkevandsområder.  

 Beskyttelsesniveauet  

 for fosfor er ligeledes utilstrækkeligt, og for få områder er omfattet af  

 beskyttelse som bufferzoner.
På ammoniakområdet ser den stærkt opreklamerede  

 indsats for at fremme miljøteknologi overhovedet ikke ud til at være  

 sikret.
Mindretallet noterer sig, at kommunerne i deres  

 sagsbehandling primært skal regulere ud fra gennemsnitsbetragtninger, når der  

 er tale om arealer uden for bufferzonerne.  Der er ikke taget  

 højde for de oplysninger, der vil fremkomme ved kortlægningen af den danske  

 natur i 2009, ej heller for de nye tiltag, der vil blive nødvendige som følge  

 af de fremtidige EU-krav.  Mindretallet har derfor stillet  

 ændringsforslag  

 om muligheden for at justere vilkårene for miljøgodkendelserne.
Endelig  

 finder  

 mindretallet, at en for lille andel af de danske husdyr overhovedet vil  

 blive omfattet af miljøgodkendelserne.
De tre partier mener, at et system, hvor husdyrbrug skal  

 reguleres som anden industri med tidsbegrænsede miljøgodkendelser, er  

 nødvendigt.
S og SF har tidligere stillet beslutningsforslag herom i  

 Folketinget.
Mindretallet ønsker desuden forenklede regler og procedurer,  

 uden  

 at det går ud over beskyttelsesniveauet.
Mindretallet anerkender  

 samtidig, at der nu udarbejdes regler om begrænsning af lugtgener,  

 indførelse  

 af bufferzoner og inddragelse af ammoniakfordampning.
Mindretallet bemærker, at der i forbindelse med udvalgsbehandlingen  

 af lovforslaget  på grund af tidspres  har  

 været dårlige muligheder  

 for at sikre en grundig og seriøs behandling af  

 lovforslaget.
Lovforslaget  

 burde have været bedre forberedt fra regeringens side, da det blev  

 fremsat,  

 specielt i lyset af, at alle i lang tid har vidst, at dette  

 lovforslag på grund af kommunalreformen skulle træde i kraft den 1. januar  

 2007.  

 Ministeren har været i gang med overvejelserne mindst siden medio 2005, men  

 alligevel blev Folketinget først præsenteret for et lovforslag den 26.  

 oktober  

 2006, og en række elementer er først klarlagt meget sent i forløbet.
Der er  

 tale om et meget vigtigt og kompliceret lovforslag, der vil få stor betydning  

 for den danske natur i mange år fremover.
Samtidig får lovforslaget direkte  

 konsekvenser for en lang række aktører  ikke kun i landbruget, men også  

 i  

 administrationerne i kommunerne.
Mindretallet finder, at det med den korte  

 tid  

 til udvalgsbehandlingen har været endog særdeles vanskeligt at inddrage  

 relevante aktører på en hensigtsmæssig måde.
Ammoniakreduktionskrav Lovforslaget opererer med en reduktion af ammoniakemissioner i  

 forhold til »bedste staldsystem«.
Det er som udgangspunkt positivt.
Men der  

 er  

 valgt et forældet »bedste staldsystem«, hvilket betyder, at kravene til  

 ammoniakreduktioner i stort omfang vil blive opnået under alle omstændigheder  

 og dermed ikke er reelle yderligere krav.
Det fremgår af lovforslaget, at det generelle krav om reduktion  

 af ammoniakemissionerne stilles i forhold til »bedste staldsystem« med  

 normtallene fra 2005/06 som referenceår.
Det betyder, at emissionsfaktoren  

 for  

 2005/06 bibeholdes som udgangspunkt for fastlæggelse af reduktionskravet,  

 selv om  

 der fremkommer nye normtal i 2006/07. Da miljøkravene efter normtallene for  

 2005/06 er lavere end efter normtallene for 2006/07, vil husdyrloven efter  

 mindretallets vurdering ikke fremme anvendelse af miljøteknologi, som ellers  

 hævdes at være et formål med loven.
Udvalgsbehandlingen har desuden vist, at forudsætningen for  

 lovforslagets mål om de generelle ammoniakreduktionskrav ikke holder.
Det er  

 mindretallets opfattelse, at 90 pct. af samtlige dyreenheder ikke vil stå på  

 miljøgodkendte stalde i 2015. Ministeren bekræfter i sit svar på spørgsmål  

 33,  

 at kun 40-50 pct. af dyreenhederne vil være omfattet af de generelle  

 reduktionskrav.
Bedrifter og dyreenheder omfattet af loven Mindretallet mener ikke, at tilstrækkelig mange husdyrbrug og dyreenheder  

 bliver omfattet af lovforslaget, fordi lovforslaget alene omfatter bedrifter,  

 der er nybyggede eller væsentligt renoverede.
Lovforslaget bør derfor omfatte  

 samtlige husdyrbrug over 42 dyreenheder efter en overgangsperiode på 5 år.
Godkendelsesperiode af husdyrbrug på 8 år Lovforslaget giver en garanti på 8 år for husdyrbrug, der opnår  

 miljøgodkendelse, hvilket betyder, at der ikke i garantiperioden vil kunne  

 stilles yderligere krav til husdyrbrugene.
For godkendelser, der gives i  

 årene  

 2007-2009, giver dette en række problemer.
For først i 2009 forventes det  

 igennem  

 Natura 2000-planerne og vandplanerne klarlagt, hvad naturen kan tåle af  

 forurening i form af nitrat, fosfor og ammoniak fra landbruget, uden at  

 naturen  

 tager skade. 8-års-garantien kan derfor medføre, at det offentlige vil skulle  

 ekspropriere eller udbetale erstatninger, hvis der er behov for yderligere  

 beskyttelse af naturen.
I den mellemliggende periode bør der derfor være  

 mulighed for at justere vilkårene for miljøgodkendelserne.
Beskyttelsesniveauet for nitrat til  

 drikkevand/grundvand og overfladevand Det fremgår af udkast til bekendtgørelse om tilladelse og  

 godkendelse m.v. af husdyrbrug i afsnittet om beskyttelsesniveauet for  

 nitrat,  

 at for beskyttelsesniveauet for nitratfølsomme indvindingsområder, hvor der  

 endnu ikke er foretaget zonering, kan der i forbindelse med udvidelse af  

 husdyrproduktionen  

 ikke tillades nogen merbelastning, såfremt udvaskningen fra rodzonen  

 overstiger  

 50 mg nitrat/l.
Dette indebærer, at merbelastning tillades, såfremt  

 udvaskningen fra rodzonen er mindre end 50 mg nitrat/l i rodzonen, og at der  

 ikke er krav til reduktion, selv om der er en udvaskning på over 50 mg.
Idet  

 definitionen af et nitratfølsomt drikkevandsområde angives som grundvand med  

 over 25 mg nitrat/l, vil lovforslaget i sig selv kunne føre til yderligere  

 nitratbelastning af en række nitratfølsomme drikkevandsområder.
Dette finder  

 mindretallet uacceptabelt.
Beskyttelse af den ammoniakfølsomme natur Lovforslaget medfører, at en stor del af de særlige naturtyper  

 ikke opnår den ekstra beskyttelse, der gives i områder omfattet af  

 bufferzoner.  

 En stor del af de naturtyper, der er beskyttet af naturbeskyttelseslovens § 3  

 (bl.a. heder, moser, søer og overdrev), er truet af tilstandsændring som  

 følge  

 af nedfald af luftbåret kvælstof, herunder ammoniak fra husdyrbrug.
Derfor  

 bør  

 også disse områder defineres som bufferzoner.
Beskyttelsesniveau for fosfor Konsekvensen af lovforslaget vil være, at der over tid vil ske  

 en fortsat ophobning af fosfor på langt størstedelen af det danske  

 landbrugsareal.
Mindretallet bemærker i den forbindelse, at Danmarks  

 Jordbrugsforskning  

 på et Planteavlsmøde i 2006 har understreget, at kun nulbalance kan sikre, at  

 tabet til vandmiljøet ikke øges.
 Imidlertid fremgår det af ministerens besvarelse af spørgsmål  

 70, at der i mindre følsomme områder alene stilles krav om et maksimalt  

 fosforoverskud.
 Fortsætter ophobningen, vil de arealer, der i dag ikke er  

 risikoarealer, blive til risikoarealer, idet man kan forvente, at evnen til  

 binding af opløst fosfor forsvinder, og at mere fosfor bliver tabt ved  

 erosion  

 på skrånende arealer og gennem dræn.
Enhedslistens medlem af udvalget bemærker herudover, at hvis  

 den tidligere SR-regering havde gennemført de fornødne initiativer for at  

 føre  

 landbruget mod en forvaltning, der tager tilstrækkeligt hensyn til naturen,  

 ville det være langt vanskeligere for en nuværende borgerlig regering at  

 komme  

 med dette lovforslag og få det vedtaget.
Så ville man klart kunne se, at der  

 var  

 tale om forringelser i forhold til en god situation.
Det er nødvendigt, at  

 gødningen fra landbruget fordeles bedre og i mindre mængder, at dyrene holdes  

 i  

 mindre enheder, og at dyrenes naturlige behov kan opfyldes, hvilket vil  

 inddrage langt mere friland til alle dyreracer.
Naturens tålegrænser for  

 ammoniak er hyppigt overskredet.
Grundvandet har mange steder mere nitrat end  

 den vejledende grænseværdi, hvilket er en sundhedsgrænseværdi for mennesker,  

 der endda er højere, end nitratfølsom natur kan tåle at modtage med grundvand  

 fra f.eks. kildevæld.
Dyrkningsjordene har i mange år modtaget omkring  

 dobbelt  

 så meget fosfor, som der fraføres, og derfor hober fosforen sig op med  

 udvaskningsrisiko  

 til følge.
Det har fået den nuværende regering til at indføre regler om, at  

 dobbelt så meget fosfor som nødvendigt er for meget; men tilførsel af mere  

 fosfor, end der fraføres, tillades stadig.
Det er altså et oplagt problem,  

 som den  

 tidligere regering ikke gjorde noget ved.
Der er brug for at gøre en stor  

 indsats.
De grønne organisationer er desværre alle enige om, at det  

 overhovedet  

 ikke er det, som denne lov gør.
EL betragter ikke det lovforslag, der foreligger, som et  

 fremskridt, men kan dog finde enkelte områder, som tyder på fremskridt.
Men  

 der  

 er også områder, hvor der er tale om reelle tilbageskridt.
Hvad der i virkeligheden er langt mere alvorligt, er, at lovforslaget  

 cementerer den strukturudvikling, som vi har set i dansk landbrug indtil nu:  

 industrilandbrugets sejrsmarch hen over den danske natur.
Den vision, der  

 ligger bag dette lovforslag, er, at vi skal have et landbrug, som er isoleret  

 fra naturen, fordi et landbrug, der reguleres efter reglerne i dette  

 lovforslag,  

 ikke kan leve i balance med naturen.
Det er det grundlæggende problem.
Det virker modsætningsfyldt,  

 at man på den ene side diskuterer dyrevelfærd med partiernes miljøpolitiske  

 ordførere i forhold til et industrialiseret landbrug og i den sammenhæng kan  

 blive enige om, at der eksisterer omfattende problemer.
Når dyrevelfærd  

 diskuteres  

 med de samme partiers miljøordførere i forhold til det industrialiserede  

 landbrugs miljøproblemer, henvises ofte til, at spørgsmålet om dyrevelfærd  

 bør  

 løses i et andet forum.
 Man kan diskutere længe, hvor meget ringere lovforslaget er end  

 de regler, der gælder nu, men fordi lovforslaget grundlæggende fastholder en  

 strukturudvikling og gyllestalde, som ikke formår at sikre dyrevelfærd, og en  

 type gødning, der ikke opbygger en levende og frugtbar jord, er det et meget  

 dårligt lovforslag.
Efter vores opfattelse er miljøregler også et af de områder,  

 hvor man kan gennemføre beslutninger, som kan påvirke strukturudviklingen i  

 det  

 danske landbrug afgørende.
Herved lettes presset på naturen, således at der  

 ikke bliver bygget mange flere husdyrstalde, som ikke bærer de økologiske  

 løsninger i sig, og som derfor skal afskrives og udtjenes, før landets  

 landbrug  

 for alvor kan lægge om til økologisk drift.
Det er ikke i det danske samfunds interesse, at der kommer  

 husdyrstalde alle de steder, hvor naturen teoretisk set kan tåle nogle flere  

 næringsstoffer.
Hverken antallet af arbejdspladser eller skatteprovenuet  

 berettiger  

 de samfundsmæssige omkostninger til dette formål.
Eksportindtægter i sig selv  

 tilfalder private landmænd og store andelskoncerner og er kun væsentlige for  

 samfundet,  

 i den udstrækning en andel af indtægterne bliver betalt i skat, eftersom  

 valutabalancen ikke er vigtig nu, hvor der hersker et frit marked for valuta.
Danmark får meget store problemer med at overholde  

 vandrammedirektivet i 2015. Det har miljøministeren svaret på mange gange, og  

 svarene har altid været nogenlunde præcise, nemlig en anerkendelse af  

 problemet,  

 men at problemet vil blive løst  bare på et andet tidspunkt.
Problemet  

 bliver ikke  

 løst ved dette lovforslag.
Det fremgår af bemærkningerne til lovforslaget.
De  

 8-årige produktionstilladelser, der bliver givet i medfør af lovforslaget, og  

 som gælder 8 år ud i fremtiden, vil formentlig være med til at forhindre, at  

 vi  

 i 2015 kan leve op til de målsætninger I højere grad end ved den gamle lovgivning peger dette  

 lovforslag på bufferzoner og konkrete typer »særlig følsomme områder«, hvor  

 beskyttelsesindsatsen koncentreres, men som derved samtidig er med til at  

 svække mulighederne for, at anden natur skal tages i betragtning, når  

 miljøtilladelserne til at forurene med næringsstoffer fra husdyr skal  

 uddeles.  

 Der findes anden lovgivning, bl.a. habitatdirektivet, naturbeskyttelsesloven,  

 miljømålsloven og skovloven, som stadig skal overholdes, men meget natur vil  

 stå uden beskyttelse mod forurening med gødningsstoffer fra husdyrstalde.
Enhedslisten ønsker, at landbruget skal reguleres på en måde,  

 så det enkelte landbrug ikke udleder flere gødningsstoffer, end naturen kan  

 nå  

 at omsætte, og det kræver, at husdyrene er mere spredt, både i mindre enheder  

 og bedre fordelt i landet.
For ellers bliver ammoniakdampene for kraftige.  

 Samtidig er det en struktur, der fremmer løsning af andre faktorer, bl.a.  

 adskillelse af dyrehold af hensyn til at kunne isolere sygdomsudbrud og af  

 hensyn til at kunne skaffe tilstrækkelig afgræsning i nærheden.
For at  

 gødningsstofferne  

 ikke siver ned igennem jorden og løber af markerne i store koncentrationer,  

 kræves det, at der gødes i langt mindre mængder på den enkelte mark.
En  

 reduktion  

 af gødningsmængden nedsætter udbyttet.
Derfor bruger det konventionelle  

 landbrug ikke mindre gødning, så længe det har for meget gødning ophobet.  

 Derfor skal antallet af husdyr pr. arealenhed nedsættes, og jorden og  

 husdyrene  

 skal forvaltes som en helhed, ikke som planteavl for sig og husdyrbrug for  

 sig.  

 Når man løser problemer ved hjælp af teknik, er man nødt til at fokusere på,  

 om  

 den gavner hele systemet og ikke bare er hensigtsmæssig i forhold til en  

 eller  

 to faktorer.
F.eks. skal dyrevelfærden og energiforbruget også altid  

 tilgodeses  

 af de tekniske løsninger.
Filtre på staldenes udluftningsanlæg eller  

 ombygning  

 af gyllesystemer, hvor dyrene stadig ikke har halm at ligge i, er  

 investeringer,  

 der er spildt, og ligeledes forlænger disse investeringer den periode, der  

 går,  

 før de systemer, der gavner hele vejen rundt, kan indføres.
 Et  

  

 andet mindretal  

  

 i  

 udvalget (IA) vil ved 2. behandling stemme hverken for eller imod  

 ændringsforslagene  

 og ved 3. behandling stemme hverken for eller imod lovforslaget.
 Siumut, Tjóðveldisflokkurin og Fólkaflokkurin var på tidspunktet  

 for betænkningens afgivelse ikke repræsenteret med medlemmer i udvalget og  

 havde dermed ikke adgang til at komme med indstillinger eller politiske  

 udtalelser i betænkningen.
 En oversigt over Folketingets sammensætning er optrykt i  

 betænkningen.
5. Ændringsforslag med bemærkninger Ændringsforslag Af  

 	  

 et  

  

 mindretal  

  

 (S, SF og EL):
Til § 7 1)  

  

 I  

  

 stk. 1  

  

 udgår  

  

 nr. 3-7,  

  

 og  

 i stedet indsættes:
 »3)  

 	  

 Heder, som er  

 omfattet af naturbeskyttelseslovens § 3.
 4)  

 	  

 Overdrev, som er  

 omfattet af naturbeskyttelseslovens § 3.
 5)  

 	  

 Næringsfattige moser,  

 som er omfattet af naturbeskyttelseslovens § 3.
6)  

 	  

 Ammoniakfølsomme  

 søer, herunder kalkrige søer og vandhuller med kransnålalger og brunvandede  

 søer og vandhuller, som er omfattet af naturbeskyttelseslovens § 3.« [Alle ammoniakfølsomme naturområder omfattet af  

 naturbeskyttelseslovens § 3 omfattes af den særlige beskyttelse, der ligger i  

 bufferzonen] Af  

 	  

  

 miljøministeren,  

  

 tiltrådt af et  

  

 flertal  

  

 (V, DF, KF og RV)  

 :
Til § 8 2)  

  

 I  

  

 stk. 3  

  

 ændres ordene »regler om skærpede« til: »andre«.
[Bemyndigelse til at fastsætte andre og ikke blot skærpede  

 afstandskrav for nærmere specificerede dyrearter] Til § 10 Af  

 	  

 et  

  

 mindretal  

  

 (S, SF og EL):
 3)  

  

 I  

  

 stk. 1  

  

 ændres »75« til: »42«.
[Grænsen for godkendelsespligt af husdyrbrug ændres] Af  

 	  

  

 miljøministeren,  

  

 tiltrådt af et  

  

 flertal  

  

 (V, DF, KF og RV)  

 :
 4)  

  

 I  

  

 stk. 3  

  

 ændres »godkendelse af« til: »tilladelse til«.
[Teknisk korrektion] Af  

 	  

 et  

  

 mindretal  

  

 (S, SF og EL):
Til § 11 5)  

  

 I  

  

 stk. 1  

  

 ændres »75« til: »42«.
[Grænsen for godkendelsespligt af husdyrbrug ændres] Ny paragraf 6)  

  

 Efter § 21 indsættes som ny  

 paragraf:
»§ 01.  

  

 Kommunalbestyrelsen  

 skal ved vurderingen af en ansøgning om tilladelse efter § 10 eller en  

 godkendelse efter §§ 11, 12 eller 16 sikre sig, at der ved udbringning af  

 fosfor tages hensyn til fosfortallet på markniveau.« [Udbringning af fosfor tager udgangspunkt i fosfortallet på  

 markniveau] Ny paragraf 7)  

  

 Efter § 21 indsættes som ny  

 paragraf:
»§ 02.  

  

 Kommunalbestyrelsen  

 skal ved vurderingen af en ansøgning om tilladelse efter § 10 eller en  

 godkendelse  

 efter §§ 11, 12 eller 16 sikre sig, at belastningen med fosfor nedsættes.« [Kommunalbestyrelsen skal sikre, at fosforbelastningen  

 nedsættes] Ny paragraf 8)  

  

 Efter § 21 indsættes som ny  

 paragraf:
»03.  

  

 Kommunalbestyrelsen skal ved vurderingen af en ansøgning om tilladelse efter  

 §  

 10 eller en godkendelse efter §§ 11, 12 eller 16 sikre sig, at der ikke sker  

 en  

 merbelastning, hvis udvaskning fra rodzonen overstiger 25 mg nitrat/l.« [Undgå merbelastning af nitrat, hvis udvaskning fra rodzonen  

 overstiger 25 mg nitrat/l] Ny paragraf 9)  

  

 Efter § 21 indsættes som ny  

 paragraf:
»04.  

  

 Kommunalbestyrelsen skal ved vurderingen af en ansøgning om tilladelse efter  

 §  

 10 eller en godkendelse efter §§ 11, 12 eller 16 sikre sig, at belastningen  

 af  

 nitrat til søer og fjorde i perioden 2007-09 er i overensstemmelse med de i  

 regionplanretningslinjerne fastsatte målsætninger for de pågældende  

 vandområder.« [Kommunalbestyrelsen skal sikre, at nitratbelastningen til søer  

 og fjorde i perioden 2007-09 svarer til målsætningerne i  

 regionplanretningslinjerne] Til § 27 10)  

  

 I  

  

 stk. 1  

  

 indsættes som  

  

 nr. 4:
»4) at der sker en nedsættelse af den samlede fosforbelastning,  

 jf. § 01.« [Kommunalbestyrelsen skal fastsætte vilkår, der sikrer, at  

 fosforbelastningen nedsættes] Til § 34 11)  

  

 I  

  

 stk. 3  

  

 indsættes som  

  

 2. pkt.:
»For så vidt angår reduktion af ammoniak fra stald til lager,  

 skal den fastsatte procentsats for reduktionen beregnes i forhold til det til  

 enhver tid seneste normtal for ammoniakemission.« [Procentreguleringen af ammoniakfordampning beregnes ud fra de  

 årlige normtal] Til § 40 12)  

  

 Efter stk. 1 indsættes som nyt  

 stykke:
»Stk. 2.  

  

 Uanset bestemmelsen i stk. 1 skal  

 tilsynsmyndigheden dog tage en godkendelse efter §§ 11, 12 eller 16 meddelt i  

 perioden fra den 1. januar 2007 til den 31. december 2009 op til revurdering  

 og  

 om nødvendigt meddele påbud eller forbud efter den 1. januar 2010 efter § 39,  

 hvis det er nødvendigt for at opfylde bindende regler eller indsatsplaner og  

 handleplaner fastsat for at tilgodese opfyldelsen af internationale  

 forpligtelser.« Stk. 2 bliver herefter stk. 3.
[Revision af miljøgodkendelser udstedt i 2007-09 for at nå mål  

 i indsatsplaner og handleplaner] Til § 103 13)  

  

 I  

  

 stk. 1  

  

 ændres »jf. dog stk. 3« til: »jf. dog stk. 3 og 4«.
[Konsekvens af ændringsforslag nr. 14] 14)  

  

 Som  

  

 stk. 4  

  

 indsættes:
»Stk. 4.  

  

 Bestående  

 husdyrbrug for mere end 75 dyreenheder, der ikke senest den 30. juni 2011 har  

 en godkendelse efter § 11 eller § 12 eller en godkendelse efter § 33 i lov om  

 miljøbeskyttelse, skal senest den 31. december 2011 indsende ansøgning om  

 godkendelse efter denne lov til kommunalbestyrelsen.« [Husdyrbrug over 75 dyreenheder, som ikke pr. 30. juni 2011 er  

 miljøgodkendt, pålægges pligt til at indsende ansøgning herom inden den 31.  

 december 2011] Af  

 	  

  

 miljøministeren,  

  

 tiltrådt af et  

  

 flertal  

  

 (V, DF, KF og RV):
Til § 104 15)  

  

 I  

  

 stk. 1  

  

 ændres »jf. dog stk. 2 og 3« til: »jf. dog stk. 2-4«.
[Konsekvens af ændringsforslag nr. 17] 16)  

  

 I  

  

 stk. 3  

  

 indsættes efter »uden tilladelse« ordene: »eller godkendelse«.
[Teknisk korrektion] 17)  

  

 Som  

  

 stk. 4  

  

 indsættes:
»Stk. 4.  

  

 Anmeldelse  

 efter § 29 i bekendtgørelse nr. 814 af 13. juli 2006 om erhvervsmæssigt  

 dyrehold,  

 husdyrgødning, ensilage m.v., kan dog ske frem til den 1. marts 2007.« [Frist for byggeteknisk anmeldelse efter husdyrgødningsbekendtgørelsen] Til § 105 18)  

  

 I  

  

 stk. 2  

  

 udgår », § 29«.
[Sager om anmeldelse efter husdyrgødningsbekendtgørelsens § 29  

 udgår som konsekvens af ændringsforslag nr. 17] Bemærkninger Til nr. 1 Ændringsforslaget har til formål at sikre, at alle  

 ammoniakfølsomme naturområder omfattet af naturbeskyttelseslovens § 3  

 omfattes  

 af den særlige beskyttelse, der ligger i bufferzonerne, jf. § 7 og § 21.  

 Ændringsforslaget angiver alene i hovedtræk de nødvendige ændringer i  

 lovforslaget.
Hvis ændringsforslaget vedtages ved 2. behandling, vil  

 forslagsstillerne til 3. behandling stille ændringsforslag om de nødvendige  

 konsekvensændringer.
Til nr. 2 Ved en fejl er formuleringen af § 8, stk. 3, ikke blevet  

 identisk med formuleringen af § 6, stk. 2.  

 Det er hensigten, at miljøministeren i medfør af de to bestemmelser skal  

 have bemyndigelse til ikke blot at fastsætte skærpede afstandskrav for  

 nærmere  

 specificerede dyrearter, men også andre afstandskrav.
Hermed kan det være  

 såvel  

 lempeligere afstandskrav samt afstandskrav til andre områder eller anlæg m.v.  

 end de i § 6, stk. 1, og § 8, stk. 1 og 2, nævnte.
Som anført i  

 bemærkningerne  

 til § 8, stk. 3, tænkes bestemmelsen anvendt på pelsdyrfarme.
Til nr. 3 og 5 Ændringsforslagene indebærer, at grænsen for godkendelsespligt  

 indtræder for husdyrbrug for mere end 42 dyreenheder. Ændringsforslagene  

 angiver alene i hovedtræk de nødvendige ændringer i lovforslaget.
Hvis  

 ændringsforslagene vedtages ved 2. behandling, vil forslagsstillerne til 3.  

 behandling  

 stille ændringsforslag om de nødvendige konsekvensændringer.
Til nr. 4 Der er tale om teknisk korrektion. § 10 omhandler alene  

 tilladelse til husdyrbrug.
Til nr. 6 Ændringsforslaget har til hensigt at sikre, at der ved  

 vurderingen af en ansøgning om tilladelse eller godkendelse, for så vidt  

 angår  

 udbringning af fosfor, tages hensyn til de enkelte markers fosfortal, således  

 at der ikke alene stilles et gennemsnitligt krav for hele bedriften.  

 Ændringsforslaget angiver alene i hovedtræk de nødvendige ændringer i  

 lovforslaget.
Hvis ændringsforslaget vedtages ved 2. behandling, vil  

 forslagsstillerne til 3. behandling stille ændringsforslag om de nødvendige  

 konsekvensændringer.
Til nr. 7 og 10 Ændringsforslagene har til formål at sikre, at  

 fosforbelastningen nedsættes. Ændringsforslagene angiver alene i hovedtræk de  

 nødvendige ændringer i lovforslaget.
Hvis ændringsforslagene vedtages ved 2.  

 behandling,  

 vil forslagsstillerne til 3. behandling stille ændringsforslag om de  

 nødvendige  

 konsekvensændringer.
Til nr. 8 Ændringsforslaget har til hensigt at sikre, at der ved  

 vurderingen af en ansøgning om tilladelse eller godkendelse sikres, at der  

 ikke  

 sker en merbelastning, hvis udvaskningen fra rodzonen overstiger 25 mg  

 nitrat/l. Ændringsforslaget angiver alene i hovedtræk de nødvendige ændringer  

 i  

 lovforslaget.
Hvis ændringsforslaget vedtages ved 2. behandling, vil  

 forslagsstillerne til 3. behandling stille ændringsforslag om de nødvendige  

 konsekvensændringer.
Til nr. 9 Ændringsforslaget har til hensigt at sikre, at der ved  

 vurderingen af en ansøgning om tilladelse eller godkendelse tages højde for,  

 at  

 belastningen af nitrat til søer og fjorde i perioden 2007-09 er i  

 overensstemmelse med de i dag gældende målsætninger i  

 regionplanretningslinjerne  

 for de pågældende vandområder.
 Regionplanretningslinjerne opretholdes efter nedlæggelsen af  

 amterne som landsplandirektiver, jf. § 3, stk. 1 eller 2, i lov nr. 571 af  

 24.  

 juni 2005 om ændring af lov om planlægning. (Udmøntning af kommunalreformen).  

 Ændringsforslaget angiver alene i hovedtræk de nødvendige ændringer i  

 lovforslaget.  

 Hvis ændringsforslaget vedtages ved 2. behandling, vil forslagsstillerne til  

 3.  

 behandling stille ændringsforslag om de nødvendige konsekvensændringer.
Til nr. 11 Ændringsforslaget indebærer, at procentreguleringen af  

 ammoniakfordampning beregnes ud fra de årlige normtal. Ændringsforslaget  

 angiver alene i hovedtræk de nødvendige ændringer i lovforslaget.
Hvis  

 ændringsforslaget vedtages ved 2. behandling, vil forslagsstillerne til 3.  

 behandling stille ændringsforslag om de nødvendige konsekvensændringer.
Til nr. 12 Med det foreslåede nye stk. 2 i § 40 fastsættes det, at vilkår  

 i godkendelser, som er meddelt efter lovforslaget i perioden fra den 1.  

 januar  

 2007 til den 31. december 2009, kan revideres inden for den 8-årige  

 retsbeskyttelsesperiode.
Formålet med bestemmelsen er at sikre, at  

 arealanvendelsen  

 bidrager til at nå målene i indsatsplaner og handleplaner, der udarbejdes på  

 baggrund af kortlægningen i 2009 og øvrig EU-regulering. Ændringsforslaget  

 angiver alene i hovedtræk de nødvendige ændringer i lovforslaget.
Hvis  

 ændringsforslaget vedtages ved 2. behandling, vil forslagsstillerne til 3.  

 behandling stille ændringsforslag om de nødvendige konsekvensændringer.
Til nr. 13 og 14 Ændringsforslagene indebærer, at alle eksisterende brug, som  

 ikke har en godkendelse efter loven eller efter miljøbeskyttelsesloven senest  

 den 31. juni 2011, får en frist på 6 måneder til at fremsende ansøgning om  

 godkendelse efter denne lov, således at dette skal være sket senest den 31.  

 december 2011. Ændringsforslagene angiver alene i hovedtræk de nødvendige  

 ændringer i lovforslaget.
Hvis ændringsforslagene vedtages ved 2. behandling,  

 vil forslagsstillerne til 3. behandling stille ændringsforslag om de  

 nødvendige  

 konsekvensændringer.
Til nr. 15, 17 og 18 Ændringsforslagene indebærer en ændring af lovens  

 overgangsbestemmelser med hensyn til bygningstekniske anmeldelser efter  

 husdyrgødningsbekendtgørelsens § 29.
 Visse husdyrbrugere kan som følge af lovforslagets  

 overgangsbestemmelser komme i klemme, idet de kun mangler den mere  

 bygningstekniske anmeldelse af husdyrbruget efter  

 husdyrgødningsbekendtgørelsen  

 for at være på plads med samtlige godkendelser og tilladelser efter de hidtil  

 gældende regler inden den 1. januar 2007.
 Med henblik på at imødekomme denne gruppe af husdyrbrugere  

 foreslås således, at husdyrbrugeren indtil den 1. marts 2007 kan foretage  

 anmeldelsen efter de hidtil gældende regler i husdyrgødningsbekendtgørelsen.
 Med denne ændring gives en mindre fristforlængelse på 2 måneder  

 i de tilfælde, hvor alle øvrige tilladelser og dispensationer efter plan- og  

 miljølovgivningen foreligger.
Til nr. 16 Der er tale om teknisk korrektion.
Erling Bonnesen (V)   

 Birgitte Josefsen (V)  

  

  nfmd.  

  

 Lars Christian Lilleholt (V)   

 Inger Beinov Støjberg (V)   

 Eyvind Vesse  

 lbo (V)   

 Jørn Dohrmann (DF)   

 Walter Christophersen (DF)   

 Christian Wedell‑Neergaard (KF)  

  

  fmd.  

  

 Helle Sjelle (KF)   

 Ole Vagn Christensen (S)   

 Torben Hansen (S)   

 Mette Gjerskov (S)   

 Martin Lidegaard (RV)   

 Johs.
Poulsen (RV)   

 Steen Gade (SF)   

 Per Clausen (EL)   

 Kuupik Kleist (IA) Siumut, Tjóðveldisflokkurin og Fólkaflokkurin havde ikke  

 medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 55 Bilagsnr.
Titel 1 Høringsnotat og høringssvar, fra miljøministeren 2 Plancher fra den tekniske gennemgang 8/11-06 3 Rapport vedrørende opsamling af erfaringer med behandling  

 af sager vedrørende husdyrprojekter efter VVM-reglerne, fra miljøministeren 4 Henvendelse af 14/11-06 fra Dansk Landbrug 5 Tidsplan for udvalgets behandling af lovforslaget 6 Overheadplancher fra Danmarks Naturfredningsforening i  

 forbindelse med foretræde 15/11-06 7 Henvendelse af 13/11-06 fra Landsforeningen for  

 Gylleramte 8 Udkast til vejledning og bekendtgørelser om husdyrbrug,  

 fra miljøministeren 9 Meddelelse om møde 22/11-06 med Danmarks Naturfredningsforening,  

 Dansk Landbrug, Det Økologiske Råd og Kommunernes Landsforening 10 Henvendelse af 21/11-06 fra Lars Andersen, Kværndrup 11 Materiale modtaget i forbindelse med foretræde fra Dansk  

 Landbrug den 22/11-06 12 Henvendelse af 25/11-06 fra Det Økologiske Råd 13 1. udkast til betænkning 14 Ændringsforslag samt udtalelse til betænkning fra  

 miljøministeren 15 2. udkast til betænkning 16 Henvendelse af 5/12-06 fra Det Økologiske Råd Oversigt over spørgsmål og svar vedrørende L 55 Spm.nr.
