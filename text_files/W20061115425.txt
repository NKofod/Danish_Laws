 Klage  

 over afslag på en ansøgning om dispensation fra kravet om, at bestyreren skal  

 tage bopæl på en af de ejendomme, som han er bestyrer af.
 Direktoratet  

 for FødevareErhvervs skrivelse af 2. februar 2006  

  

 , j. nr. 3101-020-05-2541.
»--- I brev af 9. maj 2005 har De  

 for K klaget over, at Jordbrugskommissionen for Frederiksborg Amt den 11.  

 april  

 2005 har meddelt afslag på en ansøgning om dispensation fra kravet om, at  

 bestyreren skal bo på bedriften.
Afgørelsen er truffet i fortsættelse af, at  

 J  

 og K fik tilladelse efter bestyrerreglen til at erhverve landbrugsejendommene  

 »T Ladegård« matr.nr. - - - m.fl. - - - og »T-gård« matr.nr. - - - m.fl.  

 smst.  

 på i alt 190,5 ha.
 Direktoratets afgørelse:
 Det er i overensstemmelse med  

 de gældende regler, når der er meddelt afslag på ansøgning om dispensation  

 fra  

 bestyrerreglen, da det er en forudsætning for anvendelse af bestyrerreglen,  

 at  

 både ejeren af ejendommen og bestyreren skal have fast bopæl på en af de  

 ejendomme, som han er bestyrer for.
 Direktoratet for  

 FødevareErhverv kan derfor ikke give Dem medhold i klagen.
 Direktoratets afgørelse kan  

 efter § 16, stk. 3, i bekendtgørelse nr. 863 af 19. august 2004 om regionale  

 jordbrugskommissioner mv. ikke påklages til anden administrativ myndighed.
 Redegørelse for sagen:
Jordbrugskommissionen for Frederiksborg  

 Amt meddelte den 20. december 2004 tilladelse for J og K til at erhverve  

 landbrugsejendommene »T Ladegård« matr.nr. - - - m.fl.
T-gård, - - - og  

 »T-gård« matr.nr. - - - m.fl. smst. på i alt 190,5 ha.
 Tilladelsen blev meddelt på  

 en række nærmere angivne vilkår vedrørende ansættelse af en bestyrer,  

 herunder  

 at bestyreren skal tage fast bopæl på en af ejendommene inden for bedriften.
 I brev af 26. januar 2005 har  

 Advokatfirmaet Claus Kenneth Lund søgt om dispensation fra kravet om, at den  

 ansatte bestyrer skal være bosiddende på bedriften.
 Der henvises i ansøgningen  

 til, at køberne påtænker at ansætte H som bestyrer, at denne tidligere har  

 været ansat på »T Ladegård« og over en årrække drevet ejendommen, og at denne  

 fortsat ønsker at bo umiddelbart op ad bedriften på sin landbrugsejendom.
 Jordbrugskommissionen har den  

 11. april 2005 meddelt afslag på det ansøgte, jf. landbrugslovens § 17, stk.  

 4.
Kommissionen har ved sin  

 beslutning lagt vægt på, at muligheden for en erhvervelse af en  

 landbrugsejendom  

 eller bedrift over 30 ha normalt kun kan ske, såfremt erhververen opfylder  

 nærmere fastsatte uddannelseskrav.
Såfremt dette ikke er tilfældet, kan  

 erhvervelse ske ved ansættelse af en bestyrer på en række nærmere  

 forudsætninger og vilkår.
Der henvises i denne forbindelse til § 40 i udkast  

 til cirkulære om lov om landbrugsejendomme.
Nævnte vilkår er normale vilkår  

 ved  

 erhvervelse efter bestyrerreglen, som har været gældende  

 administrationspraksis  

 i en årrække.
 I brev af 9. maj 2005 har De  

 for K klaget over afgørelsen.
 De redegør for sagen og  

 finder, at der foreligger en rimelig begrundelse for, at der meddeles  

 dispensation  

 til bopælskravet for så vidt angår bestyreren.
Efter Deres opfattelse er  

 afgørelsen ikke i overensstemmelse med gældende praksis.
De henviser til, at  

 der tidligere i tilsvarende sager er meddelt dispensation, hvor bestyreren i  

 øvrigt opfylder alle betingelser, og hvor bestyreren har bopæl på en  

 naboejendom.
 Jordbrugskommissionen har den  

 20. juli 2005 fremsendt klagen hertil, idet kommissionen fastholder  

 afgørelsen.
 Kommissionen bemærker, at den  

 ikke er bekendt med, at der i tilsvarende sager er meddelt dispensation fra  

 bopælspligten for en bestyrer.
 Redegørelse for  

 direktoratets afgørelse:
 Efter reglerne i § 17, stk.  

 4, i lov om landbrugsejendomme (lov nr. 435 af 9. juni 2004) kan der  

 dispenseres  

 fra uddannelseskravet, hvis det godtgøres, at ejendommen er af sådan  

 beskaffenhed, at den kan give fuld beskæftigelse til mindst 2 personer, og  

 erhververen forpligter sig til i en periode af mindst 4 år at have ansat en  

 bestyrer, der opfylder nærmere angivne uddannelseskrav.
 Det fremgår af lovens  

 forarbejder, at det er en forudsætning for anvendelse af bestyrerreglen, at  

 både erhververen og bestyreren skal have fast bopæl på ejendommen.
 Det fremgår endvidere af  

 forarbejderne, at bestemmelsen er en videreførelse af bestyrerreglen, og at  

 dispensationsadgangen forudsættes administreret som hidtil.
 Det følger således af § 40,  

 stk. 1, i cirkulære nr. 36 af 3. juni 2005 om lov om landbrugsejendomme, at  

 bestyreren skal tage fast bopæl på ejendommen.
 Direktoratet finder på denne  

 baggrund, at jordbrugskommissionen har udøvet sit skøn inden for en korrekt  

 fortolkning af rammerne af lov om landbrugsejendomme, jf. dennes forarbejder.
 Direktoratet for  

 FødevareErhverv kan derfor - som nævnt - ikke give Dem medhold i klagen.
Med venlig hilsen ---« 1
  

 Peter Mortensen  

  

 : Landbrugsloven -  

 Landbrugets retsforhold II (2005), s. 174.
