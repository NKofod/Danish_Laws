 I medfør af § 7A, stk. 3, i skattekontrolloven, jfr. lovbekendtgørelse af  

 7. december 1979, fastsættes:
 § 1.  Oplysningspligten efter skattekontrollovens §  

 7A, stk. 1, omfatter ikke byggearbejder (nybygning, tilbygning og ombygning),  

 der henhører undet et eller flere af de nedenfor anførte punkter 1-7.
 1. Erhvervsbyggeri, for hvilket byggeudgifterne  

 overstiger 1 mill. kr. ekskl. merværdiafgift.
 2. Byggearbejder, til hvilke der gives støtte fra  

 staten, amtskommunerne eller kommunerne i form af tilskud, lån, garanti eller  

 rentesikring.
 3. Byggearbejder som nævnt i § 15M, stk. 1, i  

 ligningsloven, jfr. lovbekendtgørelse nr. 399 af 11. september 1979. Såfremt  

 fradrag i den skattepligtige indkomst efter nævnte bestemmelse kun vedrører  

 en del af et byggeri, omfatter fritagelsen for oplysningspligten dog kun  

 dette byggeri.
 4. Byggearbejder, som udføres for regning af  

 institutioner, der drives helt eller overvejende med tilskud fra staten,  

 amtskommunerne eller kommunerne.
 5. Byggearbejder, som udføres for regning af de i § 3,  

 stk. 1, i selskabsskatteloven nævnte skattefri institutioner m.v.
 6. Opførelse af mindst 4 selvstændige lejligheder, der  

 opføres som et samlet byggeri.
 7. Tilbygning til eller ombygning af mindst 4  

 lejligheder eller indretning af faciliteter, herunder opførelse af garager,  

 carporte, udhuse m.v., til brug for mindst 4 lejligheder, såfremt arbejdet  

 udføres som et samlet byggeri.
 Stk. 2.  Skattekontrollovens § 9, stk. 1, finder  

 anvendelse med hensyn til praktiseringen af bestemmelserne i stk. 1 i  

 nærværende bekendtgørelse, jfr. herved ministeriet for skatter og afgifters  

 bekendtgørelse nr. 67 af 28. februar 1978, § 1, A, nr. 9.
 § 2.  Ved afgivelse af oplysninger efter  

 skattekontrollovens § 7A, stk. 1, skal de oplysningspligtige benytte en af  

 statsskattedirektoratet udarbejdet blanket.
§ 3.  Statsskattedirektoratet bemyndiges til som  

 ankeinstans at træffe afgørelse efter skattekontrollovens § 7A, stk. 2, 3.  

 pkt.
Statsskattedirektoratets afgørelse kan indbringes for ministeren for  

 skatter og afgifter.
 § 4.  Bekendtgørelsen træder i kraft den 1. januar  

 1980.
