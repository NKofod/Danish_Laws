I medfør af § 11 b og § 28, stk. 5, i lov om kvalitetskontrol med fisk og fiskevarer, jf. lovbekendtgørelse nr. 649 af 4. august 1993, og efter bemyndigelse fra Ministeren for Fødevarer, Landbrug og Fiskeri fastsættes:
 § 1.  Bekendtgørelsen omfatter indførsel i Danmark af  

 fiskevarer med oprindelse i Bangladesh, Indien, Madagaskar og Kina.
 Stk. 2.  Ved ferske fiskevarer forstås i denne  

 bekendtgørelse levende, kølede og isede, dog ikke frosne, fiskevarer.
 § 2.  Det er forbudt her til landet at indføre  

 fiskevarer i enhver form med oprindelse i Bangladesh, Indien og Madagaskar.
 § 3.  Der er forbudt her til landet at indføre ferske,  

 frosne og forarbejdede fiskevarer fra følgende virksomhed i Malaysia: Sea  

 Master Trading - Penang. kode nr.12.
 § 4.  Der er forbudt her til landet at indføre ferske  

 fiskevarer med oprindelse i Kina.
 Stk. 2.  Der er ligeledes forbudt her til landet at  

 indføre fiskevarer i enhver form fra følgende virksomheder i Kina:
 Stk. 3.  Efter en stikprøveplan, der udarbejdes af  

 Veterinær- og Fødevaredirektoratet, skal prøver af partier af frosne og  

 forarbejdede fiskevarer med oprindelse i Kina, bortset fra de i stk. 2 nævnte  

 virksomheder, underkastes en mikrobiologisk undersøgelse for at sikre, at de  

 pågældende varer ikke indebærer nogen risiko for menneskers sundhed navnlig  

 med henblik på påvisning af forekomst af Salmonella og Vibrio spp.  

 Prøveudtagningen skal foretages på grænsekontrolsteder her i landet, og  

 partierne må først frigives fra grænsekontrolstedet, når grænsedyrlægen eller  

 fiskeriinspektøren har meddelt tilladelse hertil.
 § 5.  Overtrædelse af §§ 2-3, § 4, stk. 1-2 eller § 4,  

 stk. 3, 2. pkt., straffes med bøde eller hæfte.
 Stk. 2.  Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 § 6.  Bekendtgørelsen træder i kraft den 30. september  

 1997.
Veterinær- og Fødevaredirektoratet, den  

 19. september 1997 Ole Kopp Christensen / Erik Engelst Petersen (* 1) Bekendtgørelsen indeholder bestemmelser, der gennemfører  

 Kommissionens beslutning nr. 97/368, EF-Tidende 1997 L 156 s 57,  

 Kommissionens beslutning nr. 97/513, EF-Tidende L 214 S. 46, Kommissionens  

 beslutning nr. 97/515, EF-Tidende 1997 L 214 s. 52, Kommissionens beslutning  

 nr. 97/516, EF-Tidende 1997 L 214 s. 53 og Kommissionens beslutning nr.  

 97/518, EF-Tidende 1997 L 214 s. 55.
