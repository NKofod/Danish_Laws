 Ihenhold til § 121, stk. 5, i færdselslov nr. 287 af 10. juni 1976  

 fastsættes:
 § 1.  Afgiften for standsning- og parkeringsforseelser  

 efter færdselslovens § 121, stk. 1, er 110 kr.
§ 2.  Afgiften skal betales inden 10 dage fra den dag,  

 den pålægges.
Søges afgiften inddrevet hos ejeren (brugeren) i medfør af  

 færdselslovens § 121, stk. 4, 2. pkt., gives der den pågældende en frist for  

 afgiftens betaling på mindst 10 dage fra den dag, hvor afgiftskravet er  

 meddelt ham.
 § 3.  Centralregisteret for parkeringsafgifter  

 foretager opkrævning og regnskabsførelse for standsnings- og  

 parkeringsafgifter.
 § 4.  Bekendtgørelsen træder i kraft den 1. maj 1977.
 Stk. 2.  Bekendtgørelse nr. 75 af 17. marts 1975 om  

 afgift for standsnings- og parkeringsovertrædelser ophæves.
 Justitsministeriet, den 29. marts 1977.
 Orla Møller./P.Wiese.
