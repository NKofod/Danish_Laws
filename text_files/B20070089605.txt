Bekendtgørelse om den offentlige rejsesygesikring I medfør af § 167 i sundhedsloven, lov nr. 546 af 24.  

 juni 2005, fastsættes:
 § 1.  

  

 Den offentlige rejsesygesikring  

 omfatter personer, der er berettiget til ydelser efter sundhedslovens  

 § 7,  

 dvs. personer, der har bopæl her i landet.
 Stk. 2.  

  

 Den  

 offentlige rejsesygesikring omfatter tillige personer, der ikke har bopæl i  

 landet, men som ifølge overenskomster med andre stater eller EF-retten er  

 dansk  

 socialt sikrede, og som derfor er tildelt et særligt sundhedskort.
 Stk. 3.  

  

 Til  

 personer, som ikke er forsynet med et sundhedskort, skal kommunen efter  

 anmodning udstede et rejsesygesikringskort.
 § 2.  

  

 Den offentlige rejsesygesikring  

 omfatter dækning af udgifter i forbindelse med akut opstået sygdom,  

 ulykkestilfælde eller dødsfald, der indtræder under den første måned af en  

 sikrets ferie- eller studierejse.
 Stk. 2.  

  

 Den  

 offentlige rejsesygesikring dækker også udgifter til behandling af en  

 eksisterende  

 eller kronisk lidelse, dog ikke hvis det med rimelighed kunne forventes, at  

 sygdommen  

 ville medføre et behov for behandling under udlandsopholdet.
 Stk. 3.  

  

 Den  

 offentlige rejsesygesikring omfatter ikke erhvervsrejser, studieophold,  

 erhvervspraktik  

 eller rejser i øvrigt, der har andre formål end ferie- eller studierejse.
 § 3.  

  

 Den offentlige rejsesygesikring  

 omfatter rejser uden for Danmark i EU-landene (dog ikke oversøiske områder),  

 samt rejser til Færøerne, Grønland, Andorra, Isle of Man, Island, Kanaløerne,  

 Monaco, Norge, Liechtenstein, San Marino, Schweiz og Vatikanstaten, jf. bilag  

 1.
 Stk. 2.  

  

 Undtaget fra den offentlige  

 rejsesygesikring er udgifter i forbindelse med sygdom, ulykkestilfælde og  

 dødsfald, der er omfattet af regler om koordinering af sociale  

 sikringsydelser,  

 der gælder mellem de nordiske lande, samt mellem Danmark og Storbritannien.
 Stk. 3.  

  

 Undtaget er endvidere udgifter i  

 forbindelse med sygdom, ulykkestilfælde og dødsfald, der er omfattet af lov  

 om  

 sundhedsvæsenet på Færøerne, samt Grønlands Hjemmestyres landstingsforordning  

 om sundhedsvæsenets ydelser.
§ 4.  

  

 Den offentlige rejsesygesikring  

 omfatter fuld refusion af udgifter til 1)  

 	  

 lægehjælp, 2)  

 	  

 lægeordineret ophold  

 og behandling på almindeligt sygehus (inkl. operationer og  

 ambulancetransport)  

 indtil den sikrede kan udskrives, 3)  

 	  

 lægeordineret  

 medicin, 4)  

 	  

 lægeordineret  

 medicinsk udstyr og hjælpemidler, 5)  

 	  

 hjemtransport af en  

 sikret fra Færøerne eller Grønland, der på grund af sygdom eller  

 tilskadekomst  

 erklæres nødvendig af en læge, og af en ledsager samt medrejsende børn under  

 16  

 år efter ordination af en læge, 6)  

 	  

 hjemtransport af en  

 sikret, der er afgået ved døden, og af eventuel ledsager samt medrejsende  

 børn  

 under 16 år.
Stk. 2.  

  

 Der ydes endvidere refusion af  

 ekstraudgifter til 1)  

 	  

 lægeordineret  

 hotelophold m.v., hvor en behandling, der ellers ville kræve  

 sygehusindlæggelse,  

 kan foregå ambulant på et hotel, 2)  

 	  

 lægeordineret  

 hotelophold m.v. efter udskrivelse fra sygehus indtil hjemtransport fra  

 Færøerne eller Grønland kan gennemføres, jf. stk. 1, nr. 5, 3)  

 	  

 indhentning af en forud  

 fastlagt rejserute, som følge af et af en læge anbefalet sengeleje.
 Stk. 3.  

  

 Refusion af  

 ekstraudgifter i medfør af stk. 2 omfatter også ekstraudgifter for en af  

 en læge ordineret ledsager samt medrejsende børn under 16 år.
Stk. 4.  

  

 Den offentlige rejsesygesikring  

 omfatter dog ikke udgifter i forbindelse med 1)  

 	  

 syge- og  

 fødselshjælp, der opstår i svangerskabets 9. måned, eller i forbindelse med  

 abortus provocatus, 2)  

 	  

 efterbehandling efter  

 hjemkomst, 3)  

 	  

 fortsat behandling på  

 Færøerne eller Grønland, når såvel den behandlende læge som det i § 7  

 nævnte selskabs læge har besluttet hjemtransport, 4)  

 	  

 udgift til trækiste, 5)  

 	  

 tab eller  

 beskadigelse af proteser af enhver art, samt briller, kontaktlinser,  

 høreapparater  

 m.v., 6)  

 	  

 behandling i udlandet  

 udover 3 måneder, 7)  

 	  

 skadetilfælde, der  

 anmeldes senere end 6 måneder efter, skaden er sket.
Der kan i særlige  

 tilfælde  

 dispenseres fra denne frist.
 § 5.  

  

 De nærmere vilkår for den  

 offentlige rejsesygesikrings ydelser fastsættes ved overenskomst, jf.  

 § 7.
 § 6.  

  

 Udgifterne til den offentlige  

 rejsesygesikring afholdes af regionerne.
 § 7.  

  

 Regionerne  

 kan indgå overenskomst med et forsikringsselskab eller  

 et andet selskab om, at dette overtager forpligtelsen til at yde hjælp i  

 henhold til denne bekendtgørelse.
 Stk. 2.  

  

 Regionernes Lønnings- og Takstnævn, jf. § 227  

 i sundhedsloven,  

 bemyndiges til at indgå overenskomst efter stk. 1  

 på regionernes vegne.
 § 8.  

  

 Bekendtgørelsen træder i kraft  

 den 1. januar 2008.
 Stk. 2.  

  

 Bekendtgørelse nr. 1118 af 10.  

 november 2006 om den offentlige rejsesygesikring ophæves med virkning fra den  

 1. januar 2008, men forbliver i kraft for omfattede rejser ved udrejse senest  

 den 31. december 2007.
