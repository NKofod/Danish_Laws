Bekendtgørelse om tillægsafgift  

 for mælk og mejeriprodukter (mælkekvoter) I medfør af § 1, stk. 1 og 2, § 4, §§ 20 - 22, § 24 og § 27, i lov  

 om administration af Det Europæiske Fællesskabs forordninger om  

 markedsordninger for landbrugsvarer m.v. (bemyndigelsesloven), jf.  

 lovbekendtgørelse nr. 65 af 9. februar 1996, fastsættes:
Kapitel 1 Indledende bestemmelser § 1. I denne bekendtgørelse  

 fastsættes regler og foranstaltninger, som er nødvendige for  

 anvendelse af Rådets forordning (EØF) nr. 3950/92 af 28.  

 december 1992 om en tillægsafgift på mælk og  

 mejeriprodukter med senere ændringer.
 § 2. Hver bedrift råder over en individuel  

 referencemængde (mælkekvote) i overensstemmelse med reglerne i  

 stk. 3.
 Stk. 2. Mælkekvoten udgør den mængde  

 mælk, justeret efter § 30, stk. 1, og stk. 4, 1. pkt., af egen  

 produktion, som producenten har ret til at levere til en opkøber uden  

 afgift.
 Stk. 3. Mælkekvoten er den individuelle  

 referencemængde, der var til rådighed på bedriften den 31.  

 marts 1993, dog eksklusiv den foretagne justering med henblik på  

 forlængelse af afgiftsåret 1992/93, multipliceret med  

 koefficienten 1,006, tillagt eventuelle individuelle tildelinger og justeret  

 for køb og salg af mælkekvote.
§ 3. Ved opkøber forstås en af  

 EU-direktoratet godkendt virksomhed eller sammenslutning, der opkøber  

 mælk eller andre mejeriprodukter hos producenterne.
Ansøgning om  

 godkendelse som opkøber indsendes til EU-direktoratet, Kampmannsgade  

 3, 1780 København V.
Danske Mejeriers Mælkeudvalg  

 (Mælkeudvalget), Frederiks Allé 22, 8000 Århus C er den 1.  

 april 1993 godkendt som opkøber af mælk.
 § 4. Mælkeudvalget bemyndiges til at  

 varetage tildeling og omfordeling af mælkekvoter i Danmark og til at  

 træffe afgørelse i første instans efter de for  

 mælkekvoteordningen gældende regler, jf. dog § 32.
Kapitel 2 Overdragelse af mælkekvote § 5. Enhver overdragelse af mælkekvote uden  

 samtidig overdragelse af landbrugsareal er ikke tilladt, jf. dog kapitel 5 og  

 6. Ved beregning af landbrugsarealet fradrages arealer uden  

 dyrkningsmæssig værdi, jf. § 13, stk. 6 i lov om  

 landbrugsejendomme (landbrugsloven), jf. lovbekendtgørelse nr. 769 af  

 24. august 1994.
 § 6. Ved salg, herunder som led i en  

 jordfordeling, bortforpagtning, arv eller anden overdragelse i sin helhed af  

 en bedrift, hvortil der er tildelt en mælkekvote, overføres  

 mælkekvoten til erhververen, jf. dog §§ 7 og 19.
 Stk. 2. Ved salg, herunder som led i en jordfordeling,  

 bortforpagtning, arv eller anden overdragelse af en del af en bedrift,  

 hvortil der er tildelt en mælkekvote, registrerer Mælkeudvalget  

 efter ansøgning fra parterne, hvilken del af mælkekvoten, der  

 skal anses for overført til erhververen.
Stk. 3. Forpagtningsaftaler vedrørende en hel  

 bedrift eller en del heraf skal for at kunne danne grundlag for overdragelse  

 af mælkekvote mellem bedrifter have en varighed af mindst et helt  

 afgiftsår.
Ved ophør af forpagtningsaftaler indgået efter  

 1. april 1984 skal den ved forpagtning overdragne mælkekvote  

 tilbageføres.
Stk. 4. Ved forpagtning af en hel bedrift eller en del  

 heraf kan mælkekvote ikke overdrages, hvis vejafstanden mellem  

 bedriften og det tilforpagtede areal overstiger 10 km, medmindre der er tale  

 om forlængelse af forpagtningsaftaler indgået før den 26.  

 juli 1995, og mælkekvoteoverdragelsen ikke øges.
Vejafstanden  

 beregnes efter reglerne i § 9, stk. 1, nr. 1 i landbrugsloven.
 § 7. Ved overdragelse af en hel bedrift eller en  

 del af en bedrift som nævnt i § 6 reduceres den medfølgende  

 mælkekvote med 33 pct., hvis erhververen, dennes ægtefælle  

 eller samlever på overdragelsestidspunktet har en  

 mælkekvote.
 Stk. 2. Ved overdragelse efter landbrugslovens § 17 og §  

 17a reduceres den medfølgende mælkekvote dog kun, hvis den  

 overdragne bedrift og den på overtagelsestidspunktet ejede bedrift kan  

 drives sammen efter lovens § 9.
Stk. 3. Indgår en bedrift i et  

 landbrugsfællesskab efter § 23, reduceres den medfølgende  

 mælkekvote, hvis den overdrages mellem deltagerne inden  

 femårsdagen for en deltagers indtræden.
Mælkekvoten  

 reduceres dog ikke ved overdragelse i tilfælde af en  

 fællesskabsdeltagers død, ved udtræden med egen  

 mælkekvote eller ved fællesskabets opløsning fem år  

 efter stiftelsen.
 Stk. 4. Forpagtningsaftaler indgået før den  

 6. juli 1997 kan forlænges eller ændres til aftale om køb  

 uden, at der sker reduktion af den medfølgende mælkekvote, hvis  

 den overdragne mælkekvote ikke forøges.
§ 8. Ved overdragelse af en del af en bedrift, jf.  

 § 6, stk. 2, kan der maksimalt overdrages 10.000 kg mælkekvote pr. ha  

 landbrugsareal.
Der kan dog overdrages en forholdsmæssig andel af  

 mælkekvoten, hvis bedriftens gennemsnitlige mælkekvote er  

 større end 10.000 kg pr. ha.
 Stk. 2. Forøges den gennemsnitlige  

 mælkekvote på det tilbageværende landbrugsareal efter  

 overdragelsen til mere end 10.000 kg pr. ha eller til mere end den  

 forholdsmæssige mælkekvote, bliver forøgelsen  

 overført til den nationale reserve.
 § 9. Ved overdragelse af areal, der er købt  

 med mælkekvote, skal de i § 8 nævnte betingelser overholdes ved  

 særskilt beregning af mælkekvotens størrelse pr. ha for  

 arealet, hvis arealet overdrages inden to år efter, at det er  

 købt.
Stk. 2. Det i stk. 1, nævnte areal kan dog som led  

 i en jordfordeling efter lov om jordfordeling mellem landejendomme overdrages  

 inden to år efter det er købt.
Landbrugsareal op til 5 ha kan  

 ved salg sammen med bygninger eller efter reglerne i kapitel 4 i  

 landbrugsloven overdrages uden mælkekvote, hvis mælkekvoten  

 på den samlede bedrift ikke forøges ud over 10.000 kg pr.  

 ha.
 § 10. Ansøgning om overdragelse, som  

 nævnt i § 6, stk. 1, skal inden 4 uger efter overdragelsestidspunktet  

 og senest 2 uger efter udløbet af et afgiftsår indsendes til  

 Mælkeudvalget af overdrager og erhverver på en formular, der  

 rekvireres hos Mælkeudvalget.
Stk. 2. Ansøgning om overførsel af  

 mælkekvote mellem bedrifter, som nævnt i § 6, stk. 2, skal  

 være Mælkeudvalget i hænde senest den 10. i måneden  

 forud for den måned, hvor overdragelsen skal have virkning.
Ligger  

 overdragelsestidspunktet efter begyndelsen af et afgiftsår, kan der for  

 dette afgiftsår kun overføres en forholdsmæssig andel af  

 mælkekvoten, dog maksimalt den ikke udnyttede del af  

 mælkekvoten.
Stk. 3. Der overføres ikke mælkekvote, hvis  

 der ikke foreligger dokumentation for aftale om overdragelse.
Parterne kan  

 afkræves dokumentation for den faktiske iværksættelse af  

 aftalen om overdragelse.
Kapitel 3 Forpagtning uden overdragelse af mælkekvote § 11. Fra bedrifter med mælkekvote kan der  

 bortforpagtes areal uden samtidig overdragelse af mælkekvote.
På  

 bedrifter med en mælkekvote på under 10.000 kg pr. ha  

 landbrugsareal må mælkekvoten efter bortforpagtningen ikke  

 overstige 10.000 kg pr. ha.
På bedrifter med en mælkekvote  

 på eller over 10.000 kg pr. ha landbrugsareal må  

 mælkekvoten pr. ha ved bortforpagtningen ikke forøges.
 Stk. 2. Ved beregningen af mælkekvotens  

 størrelse pr. ha landbrugsareal efter bortforpagtningen medregnes det  

 ejede areal og eventuelt tilforpagtet areal.
 Stk. 3. Forøges mælkekvoten pr. ha  

 landbrugsareal efter bortforpagtningen og bliver mælkekvoten herved  

 samtidig større end 10.000 kg pr. ha bliver forøgelsen  

 overført til den nationale reserve.
Stk. 4. Ansøgning om bortforpagtning uden samtidig  

 overdragelse af mælkekvote skal være Mælkeudvalget i  

 hænde senest den 10. i måneden forud for den måned, hvor  

 bortforpagtningen skal have virkning.
Ansøgningen indsendes på  

 en formular, der rekvireres hos Mælkeudvalget.
Kapitel 4 Tildeling af mælkekvote § 12. Mælkekvoter fra den nationale reserve  

 tildeles gratis til følgende formål i prioriteret  

 rækkefølge:
 1) retablering og genuddeling.
 2) etablering af mælkeproduktion.
Stk. 2. Til det i stk. 1, nr. 2 nævnte formål  

 kan op til 33 pct. af mælkekvoten tildeles gratis.
Den resterende del  

 af mælkekvoten købes af ansøger til den i § 20, stk. 2  

 fastsatte ligevægtspris.
Retablering af mælkekvote § 13. Retablering af mælkekvote kan ske  

 på bedrifter, hvorfra der inden for en periode på tre år  

 før tvangsauktion er sket reduktion af mælkekvoten efter § 7  

 eller solgt mælkekvote efter § 20. I perioden fra reduktionen eller  

 salget indtil tvangsauktionen må der ikke være sket ejerskifte  

 med gældsovertagelse og tinglyst endeligt anmærkningsfrit  

 skøde.
Retablering kan ikke ske, hvis den ufyldestgjorte panthaver  

 tidligere har meddelt samtykke til reduktion i eller salg af  

 mælkekvoten.
Stk. 2. Tildeling kan ske til ansøgere, der har  

 landbrug som hovederhverv, og som har erhvervet ejendommen fra en panthaver,  

 der har overtaget ejendommen på tvangsauktion som ufyldestgjort  

 panthaver.
En ansøger kan ikke komme i betragtning, hvis  

 ansøger eller dennes nærtstående, jf. konkurslovens § 2,  

 har solgt bedriftens mælkekvote.
En bedrift med en retableret  

 mælkekvote kan sammenlægges med en anden bedrift, hvis den  

 samlede mælkekvote herefter ikke udgør mere end  

 standardleverancen fra 80 køer ved bedriftens basisfedtprocent, jf.  

 bilag I.
Stk. 3. Ansøgning om retablering efter erhvervelse  

 af bedriften skal være Mælkeudvalget i hænde senest den 31.  

 marts i det efterfølgende afgiftsår.
Ved ansøgning om  

 større mængder, end der er til rådighed,  

 imødekommes ansøgningerne i den rækkefølge, de  

 indkommer.
Stk. 4. Mælkekvote kan ikke uden ubetinget samtykke  

 fra samtlige panthavere og afkald på retablering sælges fra en  

 bedrift, hvor der er eller inden for 5 måneder efter fristen for udbud  

 til salg, jf. § 20, bliver begæret tvangsauktion eller anmeldt  

 betalingsstandsning.
Bedriften må i samme periode heller ikke  

 være under behandling som insolvent bo, under konkurs, taget til  

 brugelig pant eller på anden måde være under  

 administration.
Genuddeling af mælkekvote § 14. En mælkekvote, der er overgået  

 til den nationale reserve efter 1. april 1993 som følge af  

 produktionsophør, jf. den i § 1 nævnte forordnings artikel 5, 2.  

 afsnit, kan genuddeles til producenten eller dennes arvinger senest tre  

 år efter overførslen.
Ved tvangsauktion inden for tre år  

 efter inddragelsen til den nationale reserve kan genuddeling i øvrigt  

 ske, hvis betingelserne i § 13, stk. 1, er opfyldt.
Ansøgning om  

 genuddeling skal være Mælkeudvalget i hænde senest den 1.  

 februar forud for afgiftsårets begyndelse.
Tildeling af mælkekvote ved etablering § 15. Ved etablering på en bedrift, hvortil  

 der er tilknyttet en mælkekvote, kan der maksimalt tildeles  

 mælkekvote op til standardleverancen fra 80 køer ved bedriftens  

 basisfedtprocent, jf. bilag I.
Tildelingen kan ske trinvis, hvis en  

 ansøgning herom er godkendt i 1994-1995 eller senere.
Stk. 2. Tildeling af mælkekvote ved etablering kan  

 ske ved køb eller forpagtning af en bedrift, hvorfra hele  

 mælkekvoten overtages.
Er mælkekvoten overdraget fra en anden  

 bedrift, skal denne og det tilhørende landbrugsareal være  

 overtaget inden den 1. april i det afgiftsår, hvor der søges om  

 tildeling.
 Stk. 3. Foretages etablering ved køb af en bedrift  

 eller en andel heraf, jf. § 24, stk. 2, skal overdragelsen være sket  

 efter den 1. april 1984 og senest den 31. marts i det afgiftsår, hvor  

 der søges om tildeling.
Stk. 4. Foretages etablering ved forpagtning, skal hele  

 bedriften være omfattet.
Forpagtningen skal have en varighed af mindst  

 fem hele afgiftsår og være påbegyndt senest den 31. marts i  

 det afgiftsår, hvor der søges om tildeling.
 Stk. 5. Overdragelse til ægtefælle eller  

 samlever anses som etablering, hvis den overtagende ægtefælle  

 eller samlever ikke har ejet eller været forpagter af hele eller en del  

 af bedriften, og i mindst to kalenderår forud for  

 ansøgningsfristen ikke har haft over halvdelen af sin  

 arbejdsindtægt fra bedriften.
 Stk. 6. Ved dødsfald anses overdragelse til  

 ægtefælle, samlever, børn, børnebørn,  

 søskende eller søskendes børn over 18 år, men  

 under 26 år, for etablering som 26-årig, jf. § 18, stk. 1.
 Stk. 7. Mælkekvote tildelt efter stk. 1  

 indgår i beregningen af den mængde mælkekvote, der kan  

 købes efter § 21.
 § 16. Ved etablering på en bedrift, hvortil  

 der ikke er tilknyttet en mælkekvote, kan der maksimalt tildeles  

 mælkekvote op til standardleverancen fra 43 køer ved bedriftens  

 basisfedtprocent, jf. bilag I.
Stk. 2. Ved etablering af økologisk  

 mælkeproduktion på en bedrift, hvortil der ikke er tilknyttet en  

 mælkekvote, kan der maksimalt tildeles mælkekvote op til  

 standardleverancen fra 80 køer ved bedriftens basisfedtprocent, jf.  

 bilag I.
Der skal inden udløbet af tre hele afgiftsår efter  

 tildelingen opnås tilladelse til salg af økologisk mælk  

 fra bedriften, jf.
Plantedirektoratets bekendtgørelse om  

 økologisk jordbrugsproduktion.
 Stk. 3. Mælkekvote tildelt efter stk. 1 og 2  

 indgår i beregningen af den mængde mælkekvote, der kan  

 købes efter § 21.
 § 17. Ansøgere, der søger om  

 tildeling efter §§ 15 og 16, stk. 2, skal efter tildelingen have landbrug som  

 hovederhverv eller have en jordbrugsmæssig produktion, der kræver  

 en arbejdsindsats af ansøger på mindst 1.200 timer årligt,  

 jf. bilag II.
 Stk. 2. Ansøgere, der har modtaget  

 godtgørelse for definitivt ophør med mælkeproduktion  

 efter en fællesskabsfinansieret ophørsordning, kan ikke tildeles  

 mælkekvote efter §§ 15 og 16.
 Stk. 3. Ansøgere, der på en bedrift har  

 solgt mælkekvote efter § 20 eller har modtaget godtgørelse efter  

 den tidligere nationale ordning om godtgørelse for helt eller delvist  

 ophør, kan ikke på samme bedrift tildeles mælkekvote efter  

 §§ 15 og 16.
 Stk. 4. Etablering efter §§ 15 og 16 kan ikke foretages  

 på en bedrift, hvis ansøger tidligere er tildelt  

 mælkekvote efter §§ 15 og 16 på samme bedrift.
 § 18. Ansøgning om tildeling af  

 mælkekvote ved etablering prioriteres efter ansøgerens alder,  

 idet den yngre ansøger foretrækkes frem for den ældre.  

 Ansøgere, der er fyldt 26 år inden 1. april i det  

 afgiftsår, hvor der søges om tildeling, kan komme i  

 betragtning.
Stk. 2. Ansøgning om tildeling indsendes til  

 Mælkeudvalget på en formular, der rekvireres hos  

 Mælkeudvalget, og skal være Mælkeudvalget i hænde  

 senest den 15. oktober.
Er den 15. oktober en søn- eller helligdag, er  

 fristen den følgende hverdag.
Mælkekvoten tildeles pr. 1. april  

 i det kommende afgiftsår.
Flytning af mælkekvote § 19. En producent, der i mindst tre hele  

 afgiftsår har været ejer eller forpagter af en bedrift, og som  

 stiller sin mælkekvote til rådighed for den nationale reserve med  

 samtykke fra panthavere i den pågældende bedrift, kan få  

 tildelt en tilsvarende mælkekvote til en anden senere erhvervet eller  

 forpagtet bedrift.
Hvis ansøger er forpagter, skal bortforpagters  

 samtykke foreligge.
Der kan maksimalt tildeles op til 10.000 kg  

 mælkekvote pr. ha ved flytning af en mælkekvote.
 Stk. 2. Ved ekspropriation eller afståelse af en  

 bedrift eller en del af en bedrift som led i en jordfordeling mellem  

 landejendomme, samt ved udløb af en forpagtningskontrakt indgået  

 før den 1. april 1984 uden mulighed for at videreføre  

 forpagtningen på tilsvarende betingelser kan den mælkekvote, som  

 er tilknyttet den del af bedriften, som afstås, stilles til  

 rådighed for den producent, som afstår jorden, hvis denne har til  

 hensigt at fortsætte mælkeproduktionen.
Kapitel 5 Køb og salg af mælkekvote § 20. Udbud til salg af mælkekvote pr. 1.  

 april i det efterfølgende afgiftsår, med sidste leverance den  

 31. marts samme afgiftsår, indgives til Mælkeudvalget.
Tilbud om  

 køb af mælkekvote pr. 1. april i det efterfølgende  

 afgiftsår indgives til Mælkeudvalget.
Budene skal være  

 Mælkeudvalget i hænde senest den 1. juni eller den 1. december.  

 Er den 1. juni eller den 1. december en søn- eller helligdag, er  

 fristen den følgende hverdag.
Tilbud om køb eller udbud til  

 salg er bindende, når det er kommet Mælkeudvalget i hænde.  

 Budene skal indgives på en formular, der rekvireres hos  

 Mælkeudvalget.
Stk. 2. Ligevægtsprisen er den pris, hvor den  

 udbudte salgsmængde er lig med den efterspurgte købsmængde  

 eller den laveste pris, hvortil ligevægtsmængden kan  

 sælges.
Ligevægtsmængden er den mængde, der  

 opnås, når hele den udbudte mængde kan opkøbes og  

 sælges.
Prisen for en mælkekvote fastsættes som  

 ligevægtsprisen ved en basisfedtprocent på 4,36. Denne pris  

 justeres i forhold til bedriftens fedtprocent, jf. bilag III.  

 Ligevægtsmængden fordeles proportionalt i forhold til den  

 mængde, som den enkelte producent har efterspurgt af den samlede  

 efterspurgte mængde til ligevægtsprisen eller derover.
Tilbud om  

 køb, hvor den angivne maksimumspris ligger under  

 ligevægtsprisen, afvises, og udbud til salg over ligevægtsprisen  

 afvises.
 Stk. 3. Mælkeudvalget kan i de i §§ 15, 16 og 36  

 nævnte tilfælde afgive tilbud om køb på producentens  

 vegne til følgende formål i prioriteret  

 rækkefølge:
 1) Afgørelser efter § 36.
 2) Etablering af økologisk mælkeproduktion.
 3) Trinvis tildeling ved etablering.
 4) Etablering på bedrifter med mælkekvote.
 5) Etablering på bedrifter uden mælkekvote.
Stk. 4. Ved salg på baggrund af bud pr. 1. juni  

 udbetales ligevægtsprisen til sælger med halvdelen i december  

 måned samme år og resten i juni måned året efter.
Ved  

 salg på baggrund af bud pr. 1. december udbetales ligevægtsprisen  

 til sælger i juni måned året efter.
 § 21. Producenter, der ikke er tildelt en  

 mælkekvote, og producenter, der er tildelt en mælkekvote på  

 indtil 150.000 kg mælkekvote inklusiv forpagtet mælkekvote, kan  

 maksimalt købe 300.000 kg mælkekvote på en gang eller i  

 løbet af fem afgiftsår.
 Stk. 2. Producenter, hvis mælkekvote inklusiv  

 forpagtet mælkekvote pr. 1. april i afgiftsåret udgør  

 eller overstiger:
1) 1997-1998: 800.000 kg 2) 1998-1999: 850.000 kg 3) 1999-2000: 900.000 kg 4) 2000-2001: 950.000 kg 5) 2001-2002: 1.000.000 kg, kan ved tilbud om køb indgivet senest den 1. december maksimalt  

 købe mælkekvote svarende til 2 pct. af mælkekvoten pr. 1.  

 april i samme afgiftsår.
Køb kan foregå hvert  

 afgiftsår eller opsamles over flere afgiftsår.
Ved tilbud om  

 køb indgivet senest den 1. juni kan der maksimalt købes den del  

 af de 2 pct., jf. 1. pkt., som ikke blev købt i forbindelse med tilbud  

 om køb indgivet senest den 1. december i det foregående  

 afgiftsår.
Stk. 3. Øvrige producenter, der er tildelt en  

 mælkekvote, kan hvert afgiftsår maksimalt købe 150.000 kg  

 mælkekvote.
Ved tilbud om køb indgivet senest den 1. juni kan  

 der dog kun købes den del af de 150.000 kg mælkekvote, som ikke  

 blev købt i forbindelse med tilbud om køb indgivet senest den  

 1. december i det foregående afgiftsår.
Mælkekvoten  

 må efter køb maksimalt udgøre de i stk. 2 nævnte  

 mængder, idet producenten dog altid kan købe 2 pct. af den  

 hidtidige mælkekvote.
Der kan maksimalt købes 300.000 kg i  

 løbet af fem afgiftsår.
 Stk. 4. Ved ophør af et forpagtningsforhold uden  

 mulighed for at videreføre forpagtningen kan producenten indgive  

 tilbud om køb af en tilsvarende mælkekvote.
 Stk. 5. En købt mælkekvote får den  

 basisfedtprocent, som den pågældende bedrift havde pr. 1. april i  

 det foregående afgiftsår.
§ 22. Producenter, der har solgt mælkekvote  

 efter § 20, kan i perioden fra den 1. oktober til den 31. marts midlertidigt  

 afstå halvdelen af den solgte mælkekvote.
Anmodning om  

 midlertidig afståelse kan kun indgives til Mælkeudvalget i  

 forbindelse med udbud til salg af mælkekvote, og skal være  

 Mælkeudvalget i hænde senest den 1. juni, jf. § 20. Anmodning om  

 midlertidig afståelse skal indgives til Mælkeudvalget på en  

 formular, som rekvireres hos Mælkeudvalget.
 Stk. 2. Producenter, der har købt mælkekvote  

 efter § 20, kan i perioden fra den 1. oktober til den 31. marts midlertidigt  

 leje mælkekvote, som afstås efter stk. 1. Anmodning om  

 midlertidig leje kan kun indgives til Mælkeudvalget i forbindelse med  

 tilbud om køb af mælkekvote og skal være  

 Mælkeudvalget i hænde senest den 1. juni, jf. § 20. Anmodning om  

 midlertidig leje skal indgives til Mælkeudvalget på en formular,  

 som rekvireres hos Mælkeudvalget.
 Stk. 3. Prisen for den midlertidige afståelse eller  

 midlertidige leje i perioden fra 1. oktober til 31. marts afregnes  

 særskilt med Mælkeudvalget.
Kapitel 6 Landbrugsfællesskaber § 23. Et landbrugsfællesskab efter  

 reglerne i bekendtgørelse om landbrugsfællesskaber kan etableres  

 med ansvar for mælkeproduktionen.
Deltagere med mælkekvote skal  

 have landbrug som hovederhverv i tilknytning til fællesskabet,  

 når fællesskabet har ansvaret for mælkeproduktionen.
Stk. 2. Har fællesskabet alene det  

 økonomiske ansvar for driften af arealer med mælkekvote, skal  

 ejeren eller forpagteren af arealerne have det økonomiske ansvar for  

 mælkeproduktionen.
Har fællesskabet alene det økonomiske  

 ansvar for mælkeproduktionen, skal de enkelte deltagere i  

 fællesskabet have det økonomiske ansvar for de  

 mælkekvotebærende landbrugsarealer.
Stk. 3. Forpagter fællesskabet arealer, skal  

 afstandskravet i § 6, stk. 4 overholdes for arealer, der ejes af den enkelte  

 deltager i fællesskabet.
Aftaler om et fællesskab skal have en  

 varighed på mindst et helt afgiftsår.
 § 24. Ved aftaler om helt eller delvis at drive  

 bedrifter i fællesskab kan den enkelte deltager ansøge om  

 tildeling efter §§ 15 og 16, stk. 2 på baggrund af egen bedrift, jf.  

 reglerne i kapitel 4.
Stk. 2. Ved sameje af en eller flere bedrifter kan  

 ansøger, der ikke tidligere på samme bedrift er tildelt  

 mælkekvote efter reglerne i §§ 15 og 16, få tildelt en  

 forhøjelse af mælkekvoten, der svarer til forskellen mellem  

 bedriftens hidtidige mælkekvote og standardleverancen fra 80  

 køer ved bedriftens basisfedtprocent, jf. bilag I.
Fællesskabets  

 samlede mælkekvote kan fordeles ligeligt mellem deltagerne ved  

 beregning af deres hidtidige mælkekvote.
Dette gælder dog ikke  

 for fællesskaber dannet af forældre, børn og  

 svigerbørn eller mellem ægtefæller og samlevende på  

 grundlag af en enkelt mælkeproducerende bedrift.
Stk. 3. Hele den beregnede forhøjelse af  

 mælkekvoten efter stk. 2 tildeles ansøgeren, hvis denne ejer  

 mindst samme andel af bedriftens samlede aktiver som de øvrige  

 deltagere.
Ved en lavere ejerandel, dog mindst 20 pct., multipliceres  

 forhøjelsen med denne.
 Stk. 4. Ved etablering af mælkeproduktion i et  

 fællesskab ved forpagtning, hvor ingen af deltagerne er ejere eller  

 medejere af det forpagtede, beregnes forhøjelsen på baggrund af  

 ansøgers tegningsandel af forpagtningen efter reglerne i stk. 1 og  

 2.
§ 25. Et landbrugsfællesskab betragtes ved  

 køb af mælkekvote, jf. § 21, som én producent.
Køb  

 foretaget af de enkelte deltagere før dannelsen af fællesskabet  

 indgår i beregningen af fællesskabets samlede  

 købsmulighed.
§ 26. Ved opløsning af et  

 landbrugsfællesskab kan en mælkekvote flyttes fra en bedrift til  

 en anden bedrift, jf. dog § 7, stk. 3. Bedrifterne skal i mindst tre hele  

 afgiftsår være indgået i samme fællesskab med  

 både mælkekvote og mælkekvotebærende  

 landbrugsarealer.
Flytningen kan kun ske inden for en afstandsgrænse  

 på 10 km, jf. § 6, stk. 4.
Kapitel 7 Krav til udnyttelse af mælkekvote § 27. En tildelt mælkekvote efter § 13 kan  

 ikke overdrages eller sælges efter § 20 inden for de fem første  

 år efter tildelingen, medmindre mælkekvoten udnyttes med mindst  

 95 pct. i et af afgiftsårene.
Mælkekvote tildelt efter § 16, stk.  

 1, eller købt efter § 21, stk. 1 skal være udnyttet med mindst  

 95 pct. på bedriften i et af de fem første afgiftsår efter  

 tildelingen eller købet, før overdragelse til et  

 landbrugsfællesskab kan finde sted.
 Stk. 2. Udnyttelsen beregnes som forholdet mellem  

 bedriftens totale mælkekvote eksklusiv mælkekvote, der er  

 tilført bedriften ved forpagtning af landbrugsareal eller ved  

 køb af et tilsvarende areal efter indsendelse af ansøgningen,  

 og bedriftens mælkeleverance efter regulering for fedtindhold.  

 Udnyttelsen skal ske på bedriftens staldanlæg.
 Stk. 3. Hvis bedriften eller en del af denne overdrages,  

 før den i stk. 1, 1. pkt., nævnte udnyttelsesgrad er  

 opnået, inddrages maksimalt den ikke udnyttede del af den tildelte  

 mælkekvote.
Stk. 4. Ved overdragelse af mælkekvote, tildelt  

 efter § 13, til et landbrugsfællesskab, hvor ansøger er  

 deltager, skal den i stk. 1 nævnte udnyttelsesgrad opnås for hele  

 fællesskabets mælkekvote.
Ved overdragelse af mælkekvote  

 efter ansøgers død eller ved tvangsauktion indtræder  

 erhververen i ansøgers udnyttelsesforpligtigelse.
Ved overdragelse af  

 mælkekvote ved tvangsauktion skal hele tildelingen være  

 overført til bedriften før begæring om afholdelse af  

 tvangsauktion.
Erhververen må ikke være nærtstående  

 til ansøger, jf. konkurslovens § 2.
Stk. 5. Den i stk. 1 nævnte frist kan  

 forlænges i de i stk. 4, 1. og 2. pkt. nævnte tilfælde samt  

 ved betydelig brandskade på bedriftens kostald.
Ansøgning om  

 forlængelse af fristen indsendes til Mælkeudvalget senest tre  

 måneder før udløbet af fristen, jf. stk. 1.
 § 28. Ved tildeling af gratis mælkekvote  

 efter §§ 13-16 skal leverance af mælk påbegyndes inden seks  

 måneder efter tildelingen.
Kapitel 8 Indberetning og betaling af tillægsafgift § 29. Indberetning om de mængder mælk  

 eller mælkeækvivalenter, som opkøbes, skal af  

 opkøber indsendes til EU-direktoratet, Kampmannsgade 3, 1780  

 København V.
 Stk. 2. Afgiftspligtige opkøbere skal indbetale  

 det skyldige tillægsafgiftsbeløb ved overførsel til  

 EU-direktoratets konto i Danmarks Nationalbank, reg. nr. 1005, kontonr.  

 8313-7, inden 1. september i det følgende afgiftsår.
 Stk. 3. Overskrides fristen for betaling, tillægges  

 rente i overensstemmelse med § 20 i bemyndigelsesloven.
§ 30. Beregningsgrundlaget for  

 afgiftsbeløbet, som producenten har pligt til at betale, er den af  

 producenten til opkøber i et afgiftsår leverede mængde  

 mælk, eventuelt justeret under hensyntagen til mælkefedtindholdet  

 og med tillæg af mælkeækvivalenter for de til  

 opkøber leverede mængder af andre mejeriprodukter.
Leverer  

 producenten mælk og mejeriprodukter til opkøber, som ikke er af  

 egen produktion, skal dette samtidig skriftligt meddeles til opkøber  

 med angivelse af mængde.
 Stk. 2. Indgår der i bedriftens leverance  

 mælk fra køer, der ikke er producentens egne, anses denne del af  

 leverancen ikke for at være af egen produktion.
Stk. 3. Har producenten modtaget produkter, som kan  

 være indgået i leverancerne til opkøber, anses produkterne  

 for leveret til opkøber, medmindre andet godtgøres.
Leverede  

 mængder mælk og mælkeækvivalenter, som ikke er af  

 egen produktion, indgår ikke i beregningsgrundlaget og belægges  

 forlods med afgift.
Stk. 4. Producenten skal betale afgift af den del af  

 beregningsgrundlaget, som overstiger mælkekvoten med tillæg af  

 den i § 31 nævnte frimængde.
Afgiftsbetaling påhviler den  

 producent, som havde seneste leverance af mælk fra bedriften inden  

 udløbet af afgiftsåret.
 Stk. 5. Leverer producenten inden afgiftsårets  

 udløb mængder, der overstiger den i § 2, stk. 2 tildelte  

 mælkekvote, kan opkøber fra tidspunktet for overskridelsens  

 konstatering opkræve et beløb fra betalingen svarende til  

 tillægsafgiften som forskud på betaling af denne.
Stk. 6. Har en producent leverance fra flere  

 produktionsenheder, er der mulighed for at få en samlet  

 afgiftsopgørelse.
Producenten er ansvarlig for, at opkøber  

 får meddelelse om, hvilke produktionsenheder opgørelsen skal  

 omfatte.
 § 31. Den frimængde, som i et  

 afgiftsår er til rådighed under opkøber, svarer til summen  

 af de ikke udnyttede dele af producenternes mælkekvoter.  

 EU-direktoratet kan fastsætte, at en andel af den nationale reserve  

 skal indgå i frimængden.
 Stk. 2. Den i stk. 1, nævnte frimængde  

 anvendes således, at hver enkelt producent tildeles en frimængde  

 svarende til en fast procentdel af producentens mælkekvote.
Kapitel 9 Salg direkte til forbrug § 32. EU-direktoratet varetager administrationen  

 af afgiftsordningen for producenter, som sælger mælk eller  

 mejeriprodukter direkte til forbrug.
Stk. 2. Producenter, som sælger mælk eller  

 mejeriprodukter direkte til forbrug, skal lade sig registrere hos  

 EU-direktoratet.
EU-direktoratet tildeler efter ansøgning nævnte  

 producenter en mælkekvote, hvis der er ledige mængder til  

 rådighed.
Stk. 3. Producenter, der efter den i § 1 nævnte  

 forordnings artikel 4, stk. 2, ønsker omflytning mellem de to typer  

 mælkekvoter, skal meddele dette til EU-direktoratet senest den 31.  

 december i det afgiftsår, hvor omflytningen skal have virkning.
Der kan  

 foretages én omflytning mellem de to typer mælkekvoter pr.  

 afgiftsår.
Ved omflytning af mælkekvote tildelt efter §§ 13-16  

 gælder reglerne i §§ 27, 28 og 34 for den omflyttede  

 mælkekvote.
Stk. 4. EU-direktoratet opkræver  

 tillægsafgift hos producenter, hvis salg af mælk eller  

 mejeriprodukter direkte til forbrug i det pågældende  

 afgiftsår overstiger vedkommendes mælkekvote med tillæg af  

 eventuel frimængde.
Afgiftsbeløb skal indbetales til  

 EU-direktoratets konto i Danmarks Nationalbank, reg. nr. 1005, kontonr.  

 8313-7, inden 1. september i det følgende afgiftsår.
Hvis  

 fristen for indbetaling overskrides, tillægges rente i overensstemmelse  

 med § 20 i bemyndigelsesloven.
Stk. 5. For producenter, som sælger mælk  

 eller mejeriprodukter direkte til forbrug, finder reglerne i kapitel 2  

 tilsvarende anvendelse, idet de pågældende meddelelser og  

 ansøgninger indsendes til EU-direktoratet.
Alle leverancer, som ikke  

 sker til opkøber, og som ikke anses for videreleveret til  

 opkøber i medfør af § 2, stk. 2, anses for leverancer til  

 direkte forbrug.
Kapitel 10 Almindelige bestemmelser § 33. Plantedirektoratet, Skovbrynet 20, 2800  

 Lyngby, fører kontrol med overholdelse af bestemmelserne  

 vedrørende ordningen om tillægsafgift for mælk og  

 mejeriprodukter.
 § 34. Afgørelser efter denne  

 bekendtgørelse eller den i § 1 nævnte forordning, som er meddelt  

 på grundlag af ansøgers urigtige eller vildledende oplysninger  

 eller fortielser af betydning for afgørelsen, kan tilbagekaldes.
 Stk. 2. En mælkekvote, der er tildelt gratis efter  

 §§ 14-16, inddrages uden kompensation til den nationale reserve, hvis den  

 overdrages, eller hvis den sælges efter § 20 inden fem år efter  

 tildelingen.
 Stk. 3. En mælkekvote, der er tildelt efter §§  

 13-16 eller købt efter § 21, kan inddrages, hvis vilkårene  

 fastsat ved tildelingen eller købet ikke er opfyldt.
 Stk. 4. En mælkekvote kan tilbageføres til  

 overdrageren, hvis vilkårene for overførsel af mælkekvoten  

 ikke er opfyldt.
Stk. 5. Ved inddragelse af mælkekvote  

 tilbagebetales ligevægtsprisen på salgstidspunktet, når  

 Mælkeudvalget har solgt den inddragne mælkekvote.
En  

 mælkekvote, der er tildelt efter § 13, inddrages til den nationale  

 reserve uden kompensation, jf. 1. pkt.
§ 35. Afgørelser truffet af  

 Mælkeudvalget efter denne bekendtgørelse kan af vedkommende  

 producent påklages til EU-direktoratet inden 4 uger efter, at  

 afgørelsen er meddelt klageren.
Klager over Mælkeudvalgets  

 afgørelser skal indsendes til Mælkeudvalget.
EU-direktoratets  

 afgørelser i klagesager kan ikke indbringes for anden administrativ  

 myndighed.
Stk. 2. Andre afgørelser truffet af  

 EU-direktoratet efter denne bekendtgørelse kan af vedkommende  

 producent indbringes for ministeren for fødevarer, landbrug og fiskeri  

 inden 4 uger efter, at afgørelsen er meddelt klageren.
Klager over  

 EU-direktoratets afgørelser skal indsendes til EU-direktoratet.
 § 36. Ved imødekommelse af en klage om  

 tildeling af mælkekvote efter §§ 13, 15 og 16, samt ved køb af  

 mælkekvote efter § 21 tildeles producenten en opkøbt  

 mælkekvote i det følgende afgiftsår.
 § 37. Overtrædelse af § 5, § 29, stk. 1 og  

 2, § 30, stk. 1, 2. pkt. og stk. 4, 1. pkt. og § 32, stk. 2, 1. pkt. straffes  

 med bøde, medmindre højere straf er forskyldt efter § 23 i  

 bemyndigelsesloven.
 Stk. 2. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 Stk. 3. Den, der til brug for afgørelser, der  

 træffes efter denne bekendtgørelse eller den i § 1 nævnte  

 forordning, afgiver urigtige eller vildledende oplysninger eller fortier  

 oplysninger af betydning for sagens afgørelse, straffes med  

 bøde, medmindre højere straf er forskyldt efter  

 straffeloven.
 § 38. Bekendtgørelsen træder i kraft  

 den 1. april 1999.
 Stk. 2. Bekendtgørelse nr. 779 af 14. oktober 1997  

 om tillægsafgift for mælk og mejeriprodukter ophæves.
Ministeriet for Fødevarer, Landbrug og  

 Fiskeri, den 23. marts 1999 Henrik Dam Kristensen /Mette Rasmussen Bilag I Standardleverancer Gennemsnitlige fedtprocent Standardleverance (kg) 3,1 8.385 3,2 8.208 3,3 8.036 3,4 7.863 3,5 7.705 3,6 7.556 3,7 7.410 3,8 7.262 3,9 7.129 4,0 7.000 4,1 6.866 4,2 6.748 4,3 6.631 4,4 6.512 4,5 6.405 4,6 6.300 4,7 6.199 4,8 6.095 4,9 6.001 5,0 5.909 5,1 5.814 5,2 5.729 5,3 5.645 5,4 5.563 5,5 5.479 5,6 5.404 5,7 5.327 5,8 5.251 5,9 5.181 6,0 5.112 6,1 5.045 6,2 4.976 6,3 4.914 6,4 4.851 6,5 4.788 6,6 4.729 6,7 4.672 6,8 4.613 6,9 4.557 7,0 4.505 Bilag II Normtimer til brug ved opgørelse af  

 arbejdsindsatsbehovet Malkekøer, timer/årsko *:
10-24 køer 25-34 køer 35-44 køer 45-59 køer 60 el. fl. køer 90 timer 77 timer 68 timer 60 timer 51 timer * inkl. opdræt, ekskl. grovfoderdyrkning Søer, timer/årsso:
5-24 søer 25-49 søer 50-74 søer 75-99 søer 100 el. fl. søer 30 timer 27 timer 24 timer 21 timer 19 timer Slagtesvin, timer/produceret slagtesvin pr. år:
20-299 svin 300-599 svin 600-999 svin 1000-1499 svin 1500 el. fl. svin 1,6 time 1,3 time 1,2 time 0,9 time 0,7 time Afgrøder, timer/ha:
30-59 ha 60 el. fl. ha Korn, raps, græs, frø m.v.
26 timer 24 timer 22 timer 20 timer 18 timer Foderroer 100 timer 93 timer 85 timer 77 timer 69 timer Handelsroer, kartofler 80 timer 74 timer 68 timer 62 timer 56 timer Braklagte arealer, timer/ha/år: 5 timer Bilag III Pris -justeringstabel Tabel til regulering af prisen i forhold til bedriftens  

 basisfedtprocent.
 Ved udregning af ligevægtsprisen skal prisen svare til en  

 basisfedtprocent på 4,36%.
