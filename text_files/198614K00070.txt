Nr BTL 70 Betænkning over Forslag til lov om videregående teknikeruddannelser m.v.  

  

 Nr L 70 1986-87, 1. samling Blad nr 663 Afgivet af uddannelsesudvalget Afgivet: 19870401 Udvalget har behandlet lovforslaget i en række møder og har herunder stillet spørgsmål til undervisningsministeren, som denne har besvaret skriftligt.
Udvalget har endvidere modtaget mundtlige og/eller skriftlige henvendelser fra:
Dansk Arbejdsgiverforening, Dansk Bygningskonstruktørforening, FTF, Funktionærernes og Tjenestemændenes Fællesråd, og Teknisk Landsforbund.
Der er af undervisningsministeren stillet ændringsforslag, hvorom henvises til de ledsagende bemærkninger.
Herefter indstiller UDVALGET lovforslaget til VEDTAGELSE med det af undervisningsministeren stillede ændringsforslag.
Et MINDRETAL (Socialdemokratiets medlemmer af udvalget) oplyser, at mindretallet beklager, at de øvrige partier ikke ville være med til, at Dansk El Forbund, med et betydeligt antal teknikere, kunne indgå på lige fod med de øvrige forbund i Teknikerrådet.
Ændringsforslag Af UNDERVISNINGSMINISTEREN, tiltrådt af UDVALGET:
Til § 20 1) Paragraffen affattes således:
»§ 20. §§ 6, 9 og 10 i lov om tekniske skoler, teknika og teknologiske institutter, jf. lovbekendtgørelse nr. 38 af 22.
 januar 1987, gælder ikke for uddannelserne efter denne lov.
Stk. 2. Erhvervsuddannelsesrådet, rådets underudvalg og uddannelsesnævnene fortsætter dog deres virksomhed med hensyn til de videregående teknikeruddannelser, indtil Teknikerrådet og teknikerudvalgene er nedsat.
Eksamenskommissionen fortsætter ligeledes sin virksomhed, indtil der er fastsat nye regler om afholdelse af eksamen for uddannelserne.
Stk. 3. De hidtidige uddannelser og de godkendte undervisningsplaner m.v. bevarer deres gyldighed, indtil de ændres eller ophæves ved regler fastsat i medfør af loven.« BEMÆRKNINGER Til nr. 1 Efter §§ 9 og 10 i lov om tekniske skoler, teknika og teknologiske institutter skal der være en central eksamenskommission for alle eksaminer, der er omfattet af loven.
En central eksamenskommission er imidlertid uhensigtsmæssig i forhold til teknikerudvalgenes funktion og i forhold til lovforslagets intention om at tillægge skolerne kompetence med hensyn til lokal tilpasning af dele af uddannelserne.
EVA MØLLER (KF) fmd.
KIRKEGAARD (KF) KAREN HØJTE JENSEN (KF) CONNIE HEDEGAARD (KF) POVL BRØNDSTED (V) HELGE SANDER (V) BENTE JUNCKER (CD) nfmd.
STEFFENSEN (KRF) JYTTE ANDERSEN (S) J.
K.
HANSEN (S) SØGAARD (S) LYKKETOFT (S) NØRGAARD-SØRENSEN (S) ERLING OLSEN (S) HANNE THANNING JACOBSEN (SF) STILLINGER (SF) OLE VIG JENSEN (RV) Partierne FP og VS havde ikke medlemmer i udvalget.
