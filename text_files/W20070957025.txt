Landsskatteretskendelse  

 vedr.
Avance ved salg af lejlighed - genoptaget i Landsskatteretten I henhold til  

 skatteforvaltningslovens § 46 har Landsskatteretten efter klagerens anmodning  

 genoptaget rettens afgørelse af 13. juli 2006 vedrørende indkomståret 2002.
Landsskatterettens  

 afgørelse Kapitalindkomst Skatteankenævnet har ansat  

 den skattepligtige fortjeneste ved salg af en ejendom til  

           

 251.820 kr.
 Landsskatteretten stadfæstede  

 skatteankenævnets afgørelse ved kendelse af 13. juli 2006.
 Efter genoptagelse og fornyet  

 behandling af sagen stadfæster Landsskatteretten skatteankenævnets afgørelse.
Sagens oplysninger Klageren er hovedaktionær i B  

 A/S.
Selskabet er beliggende i X.
Klageren og hans husstand har været  

 tilmeldt  

 på adresse i Y i folkeregisteret fra den 1. august 1991.
Klageren har den 27. august  

 1993 erhvervet ejendommen C.
Ejendommen er vurderet som en ejerlejlighed til  

 beboelse, men uden bopælspligt.
Ejendommen er solgt den 6. december 2002.  

 Klageren er beskattet efter henholdsvis lejeværdireglerne og  

 ejendomsværdiskattelovens regler i ejerperioden.
 Klageren har selvangivet  

 befordringsfradrag for mellem 232 og 245 dage mellem Y og B A/S i  

 ejerperioden  

 fra 1993 til 2002.
Skatteankenævnets  

 afgørelse Skatteankenævnet har anset  

 avancen ved salg af ejendommen for skattepligtig efter  

 ejendomsavancebeskatningslovens  

 § 1.
 Nævnet har ikke fundet det  

 tilstrækkelig godtgjort eller sandsynliggjort af klageren, at ejendommen har  

 tjent til bolig for klageren eller hans husstand.
 Ved afgørelsen har  

 skatteankenævnet lagt vægt på, at klageren og hans husstand har haft fast  

 bopæl  

 på ejendommen i Y.
Klagerens påstand og  

 argumenter Repræsentanten har fremsat  

 påstand om, at avance ved salg af ejendommen anses for skattefri i henhold  

 til  

 ejendomsavancebeskatningslovens § 8, stk. 1.
Klageren blev i 1989 medejer  

 af D A/S.
Den 1. januar 1991 blev klageren ligeledes direktør i selskabet.  

 Virksomheden gik dårligt i begyndelsen af 1990erne, hvorfor klagerens  

 arbejdsindsats var betydelig, i forbindelse med rationaliseringer, opdyrkning  

 af nye forretningsområder og udvidelse af kundeportefølje m.v. 90 % af  

 omsætningen gik til eksport.
Derfor var der ofte kunder på besøg i  

 virksomheden, hvilket krævede en del repræsentation til sent om aftenen.
For  

 at  

 spare tid, og for ikke at køre til sit hjem i træt tilstand, erhvervede  

 klageren den omhandlede lejlighed.
Endvidere har klageren holdt meget lidt  

 ferie op gennem 1990erne og weekends blev ofte anvendt til at arbejde  

 i.
Der  

 har derfor været mange arbejdsdage på et år.
Der er endvidere fremlagt  

 erklæring fra to personer vedrørende klagerens bopælsforhold.
Endelig har  

 repræsentanten henvist til SKM2007.147 H (SKM2006.379V) hvor  

 skatteministeriet  

 tog bekræftende til genmæle.
Landsskatterettens  

 bemærkninger og begrundelse Fortjeneste ved salg af fast  

 ejendom medregnes som udgangspunkt til den skattepligtige indkomst efter  

 reglerne i ejendomsavancebeskatningsloven, jf. lovens § 1, stk. 1.
 Fortjeneste ved afståelse af  

 en- og tofamilieshuse og ejerlejligheder skal dog ikke medregnes, hvis huset  

 eller lejligheden har tjent til bolig for ejeren eller dennes husstand i en  

 del  

 af eller hele den periode, hvori denne har ejet ejendommen, og hvor  

 ejendommen  

 har opfyldt betingelserne for at kunne afstås skattefrit, jf.  

 ejendomsavancebeskatningslovens § 8, stk. 1.
 Det er klageren som ejer, der  

 har bevisbyrden for, at ejendommen har tjent til bolig i en del af dennes  

 ejertid.
Skatteministeriet har taget  

 bekræftende til genmæle i Højesteret, jf.
SKM2007.147.H for så vidt angår  

 spørgsmålet om det er muligt at have rådighed samtidig over to boliger i  

 ejendomsavancebeskatningslovens forstand.
Landsskatteretten finder, at  

 avance ved klagerens ved salg af ejendommen ikke er omfattet af  

 ejendomsavancebeskatningslovens  

 § 8. En ejer kan have flere boliger samtidig til rådighed i  

 ejendomsavancebeskatningslovens  

 forstand.
Der skal dog henses til intentionen med købet af ejendommen og  

 hvorledes denne har været anvendt.
Uanset at det må lægges til grund, at  

 klageren over en længere årrække og i ikke ubetydelige perioder har  

 overnattet  

 i ejendommen i forbindelse med udøvelsen af sit arbejde, finder retten, at  

 den  

 relativt korte afstand mellem klagerens ejendomme og den heraf følgende korte  

 transporttid til klagerens arbejde, bevirker at klagerens arbejde ikke  

 betinger, at klageren skal anvende ejendommen til bolig.
Endvidere er der  

 lagt  

 vægt på, at klageren har selvangivet befordringsfradrag for mellem 232 og 245  

 dage i klagerens ejerperiode.
Herefter finder Landsskatteretten, at klageren  

 ikke har etableret en egentlig bolig i ejendomsavancebeskatningslovens  

 forstand  

 i ejendommen.
 Den påklagede ansættelse  

 stadfæstes derfor.
