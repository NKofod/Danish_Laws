Nr BTL 260 Betænkning over I.
Forslag til lov om ændring af lov om konkurrenceforhold  

 og samtrafik i telesektoren (Beregning af samtrafikpriser m.v.) (L 260) II.  

 Forslag til lov om tildeling og anvendelse af nummerressourcer m.v. (L 261)  

 III.
Forslag til lov om graveadgang og ekspropriation m.v. til  

 telekommunikationsformål (L 262) IV.
Forslag til lov om radiokommunikation og  

 tildeling af radiofrekvenser (L 263) V.
Forslag til lov om Telestyrelsen (L  

 264) VI.
Forslag til lov om ændring af lov om offentlig mobilkommunikation  

 (Ændring som følge af lov om radiokommunikation og tildeling af  

 radiofrekvenser) (L 265) VII.
Forslag til lov om ændring af lov om  

 forsyningspligt og visse forbrugerforhold inden for telesektoren  

 (Landsdækkende nummeroplysning m.v.) (L 266) VIII.
Forslag til lov om ændring  

 af lov om visse forhold på telekommunikationsområdet (Ændringer som følge af  

 teleliberaliseringens trin 2 b m.v.) (L 267) IX.
Forslag til lov om ændring  

 af lov om radio- og fjernsynsvirksomhed og lov om standarder for transmission  

 af tv-signaler m.v. (Ændringer som følge af lov om Telestyrelsen) (L 268)  

  

 Nr L 260 1996-97, 1. samling Afgivet af Trafikudvalget Afgivet: 19970523 Udvalget har behandlet lovforslagene i to møder og har herunder stillet spørgsmål til forskningsministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
De danske Landboforeninger, Dansk Familielandbrug, Dansk Mobiltelefon I/S (Sonofon), Mobilix A/S og Telia A/S.
 Der er af forskningsministeren stillet ændringsforslag til de under I-IV  

 og VI-VIII anførte lovforslag, hvorom henvises til de ledsagende  

 bemærkninger.
 Herefter indstiller et flertal (udvalget med undtagelse af  

 Endhedslistens medlem) de under I-IV og VI-VIII anførte lovforslag til  

vedtagelse med de stillede ændringsforslag og de under V og IX anførte  

 lovforslag til vedtagelse uændret.
 Flertallet finder det positivt, at lovforslagene på en række punkter  

 lægger op til indgåelse af brancheaftaler som alternativ til offentlig  

 regulering.
Flertallet skal i den forbindelse generelt udtrykke håb om, at der sker en  

 udstrakt anvendelse af brancheaftaler med henblik på at sikre alle  

 markedsaktører fair konkurrencemuligheder, herunder også, at der indgås  

 brancheaftaler på områder, der ligger uden for de i lovpakken angivne.
Som et  

 eksempel herpå kan nævnes en brancheaftale om de enkelte selskabers priser  

 for opkald til slutbrugerne i andre net, herunder om, hvordan sådanne priser  

 og ydelser i givet fald tilbydes til de pågældende selskabers kunder.
Sådanne  

 aftaler må naturligvis indgås under respekt af konkurrencelovgivningen og  

 forbudet heri mod konkurrencebegrænsende aftaler.
Et mindretal (Enhedslistens medlem af udvalget) indstiller  

 lovforslagene til forkastelse ved 3. behandling.
Mindretallet henviser  

 i øvrigt til sin ordførertale ved lovforslagenes 1. behandling.
Ændringsforslag til I.
Forslag til lov om ændring af lov om konkurrenceforhold og  

 samtrafik i telesektoren (Beregning af samtrafikpriser m.v.)Af forskningsministeren,  

 tiltrådt af et flertal (udvalget med undtagelse af EL):
 Til § 1 1) I den under nr. 5 foreslåede § 2 a, stk.  

 2, indsættes efter »Telestyrelsen« ordene: »eller den, der  

 anmoder om indgåelse af en aftale om samtrafik,».
 2) I den under nr. 13 foreslåede § 7 b, stk. 1,  

 ændres »han« til: »den pågældende«.
 Til § 2 3) Stk. 1 affattes således:
»Stk. 1. Loven træder i kraft den 1. juli 1997. § 12, stk. 3,  

 i lov om konkurrenceforhold og samtrafik i telesektoren, som affattet ved  

 denne lovs § 1, nr. 16, træder dog først i kraft den 1. januar 1998.« 4) I stk. 7 indsættes efter »Telestyrelsen«  

 ordene: »eller den, der anmoder om indgåelse af en aftale om  

 samtrafik,».
Bemærkninger Til nr. 1 Ændringsforslaget har til formål at gøre det klart, at  

 anmodningen om dokumentation fra en udbyder med en stærk markedsposition for,  

 at de samtrafikpriser, der kræves, er beregnet efter lovens regler, ikke blot  

 kan fremsættes af Telestyrelsen, men også af den, der anmoder om samtrafik.
 Til nr. 2 Ændringen har til formål at bringe lovteksten i overensstemmelse  

 med de gældende regler om at anvende kønsneutrale betegnelser.
 Til nr. 3 Den ændrede formulering skyldes, at nummerafgiften, der vil  

 blive opkrævet med hjemmel i lov om tildeling og anvendelse af  

 nummerressourcer m.v., og som blandt andet skal finansiere Teleklagenævnets  

 virksomhed, først opkræves fra den 1. januar 1998. I perioden 1. juli 1997  

 til 1. januar 1998 skal nævnets virksomhed derfor fortsat finansieres af den  

 omkostningsdækkende ydelse, der opkræves med hjemmel i lov om visse forhold  

 på telekommunikationsområdet.
 Til nr. 4 Ændringsforslaget har til formål at gøre det klart, at anmodning  

 om dokumentation fra en udbyder med en stærk markedsposition for, at de  

 samtrafikpriser, der kræves, er beregnet efter lovens regler, ikke blot kan  

 fremsættes af Telestyrelsen, men også af den, der anmoder om samtrafik.
Ændringsforslag til II.
Forslag til lov om tildeling og anvendelse af nummerressourcer  

 m.v.Af forskningsministeren, tiltrådt af et flertal  

 (udvalget med undtagelse af EL):
 Til § 5 1) I stk. 6, 1. pkt., ændres »parterne i  

 samtrafikaftaler« til: »den udbyder, der har en stærk  

 markedsposition,».
 2) I stk. 6, 2. pkt., ændres »Parterne« til:  

 »Den udbyder, der har en stærk markedsposition,».
 3) I stk. 10 ændres »Bestemmelserne i stk. 1-2«  

 til: »Bestemmelsen i stk. 1«.
 Til § 12 4) I stk. 1 indsættes efter »§ 4, stk.  

 4,»: »§ 5, stk. 4,».
 5) I stk. 2 ændres »offentlige telenet eller  

 teletjenester« til: »telenet eller teletjenester«.
 Til § 14 6) Ordene »offentlige telenet eller  

 teletjenester« ændres til: »telenet eller teletjenester«.
 Til § 15 7) Efter stk. 1 indsættes som nye stykker:
 »Stk. 2. Teleklagenævnet kan, når det træffer afgørelse,  

 meddele påbud til udbydere af telenet eller teletjenester.
Stk. 3. Teleklagenævnet kan pålægge en udbyder af telenet eller  

 teletjenester dagbøder med henblik på at gennemtvinge påbud som nævnt i stk.  

 2. Der er udpantningsret for beløbene.« Bemærkninger Til nr. 1 og 2 Der er tale om en konsekvensændring, idet det i det  

 samtidig fremsatte lovforslag nr.
L 260 om samtrafik generelt er præciseret,  

 at der ikke inden for rammerne af den gældende EU-regulering af  

 samtrafikforpligtelser er mulighed for at gennemføre en symmetrisk  

 regulering, der indebærer, at begge parter i en aftale gensidigt forpligtes  

 til at stille faciliteter til rådighed på forud fastsatte vilkår.
Heraf  

 følger også, at det alene er den udbyder, der har en stærk markedsposition,  

 der er forpligtet til i sit net at give adgang til operatørforvalg og fast  

 operatørvalg.
Såfremt begge parter i en aftale anses for at have en stærk  

 markedsposition, vil forpligtelsen gælde begge parter.
 Til nr. 3 Der er alene tale om redaktionel ændring, idet den særskilte  

 henvisning til stk. 2 er overflødig, da stk. 2 selv henviser direkte til stk.  

 1.
 Til nr. 4 Sigtet med ændringsforslaget er at præcisere, at Telestyrelsen  

 også skal føre tilsyn med, at de administrative forskrifter,  

 forskningsministeren udsteder om afgrænsning af det eller de relevante  

 markeder i forbindelse med fastlæggelse af en udbyders markedsandel,  

 overholdes i forbindelse med frit operatørvalg.
 Til nr. 5 og 6 Da udbydere af telenet eller teletjenester, der ikke er  

 offentligt tilgængelige, har mulighed for at få tildelt numre i den samlede  

 danske nummerplan, er det nødvendigt også at give Telestyrelsen mulighed for  

 både at give udbydere påbud og at kræve oplysninger udleveret.
Til nr. 7 Dette ændringsforslag sikrer hjemmel til, at Teleklagenævnet kan  

 udstede påbud og pålægge dagbøder.
Teleklagenævnets anvendelse af dagbøder  

 forudsætter, at Teleklagenævnet forinden har truffet afgørelse om, at der  

 foreligger en overtrædelse af gældende bestemmelser eller vilkår og har  

 meddelt påbud om overholdelse heraf.
Med bestemmelserne får Teleklagenævnet  

 de samme gennemtvingelsesmuligheder, som Telestyrelsen har, i forbindelse med  

 klager over Telestyrelsens afgørelser.
Ændringsforslag til III.
Forslag til lov om graveadgang og ekspropriation m.v. til  

 telekommunikationsformålAf forskningsministeren, tiltrådt af et  

flertal (udvalget med undtagelse af EL):
 Til § 1 1) Stk. 4, nr. 1, affattes således:
 »1) ekspropriation alene finder sted i tilfælde, hvor der ikke er  

 andre muligheder for at løse det pågældende behov for transmissionskapacitet,  

 som det er rimeligt at henvise til, og«.
 Til § 5 2) Paragraffen affattes således:
»§ 5. Inden påbegyndelsen af bygnings- eller jordarbejder  

 eller iværksættelse af nogen anden foranstaltning, hvorved et telekabel  

 nedgravet på arealet kan udsættes for forstyrrelse eller beskadigelse, skal  

 bygnings- eller jordarbejdet anmeldes til den pågældende ejer af telekablet.  

 Anmeldelse skal ske inden 8 dage før påbegyndelsen af bygnings- eller  

 jordarbejder eller, for så vidt en pludselig indtrådt begivenhed har  

 nødvendiggjort arbejdets uopholdelige udførelse, snarest muligt og senest  

 samtidig med dets påbegyndelse.« Ny paragraf 3) Efter § 6 indsættes som ny paragraf:
»§ 01. Udbydere af offentlige telenet skal have adgang til  

 mod godtgørelsen af den derved forårsagede ulempe og skade at færdes på  

 offentlige og private arealer, i det omfang nedlægning af telekabler eller  

 reparationerne heraf m.v. nødvendiggør dette.« Bemærkninger Til nr. 1 Sigtet med den foreslåede ændrede formulering er at sikre  

 overensstemmelse mellem lovtekst og lovbemærkninger i det fremsatte  

 lovforslag, idet det af lovbemærkningerne fremgår, at Telestyrelsen skal  

 vurdere, dels hvorvidt der er mulighed for at anvise andre rimelige løsninger  

 med henblik på etablering af de pågældende kabler, dels hvorvidt det  

 pågældende behov for transmissionskapacitet kan tilgodeses via indgåelse af  

 samtrafikaftaler til omkostningsbaserede priser.
Den hidtidige formulering af  

 lovteksten gav imidlertid alene adgang til en vurdering af det førstnævnte  

 aspekt.
 Til nr. 2 Sigtet med den ændrede formulering af § 5 er at præcisere, at  

 den nævnte anmeldelsespligt gælder alle, der igangsætter bygnings- eller  

 jordarbejder på arealer, og ikke kun arealejeren.
 Der er i sagens natur alene tale om anmeldelsespligt, i det omfang  

 vedkommende, der skal udføre bygnings- eller jordarbejder, kan få oplysninger  

 om, at der er nedgravet telekabler på arealet, f.eks. fordi disse er  

 tinglyst.
Til nr. 3 Sigtet med den foreslåede bestemmelse er at sikre, at udbydere,  

 som skal krydse offentlige eller private arealer for at komme frem til deres  

 nedlagte telekabler, eventuelt for at reparere disse, uhindret har adgang til  

 disse.
Bestemmelsen er en videreførelse af den hidtil gældende regulering på  

 dette område, for så vidt angår adgangen til arealer.
Bestemmelsen omfatter  

 ikke adgang til bygninger m.v.
Ændringsforslag til IV.
Forslag til lov om radiokommunikation og tildeling af  

 radiofrekvenserAf forskningsministeren, tiltrådt af et  

flertal (udvalget med undtagelse af EL):
 Til § 7 1) Stk. 4 affattes således:
»Stk. 4. Forskningsministeren kan undtagelsesvis, når der  

 foreligger presserende frekvensknaphed, der på væsentlige områder hindrer  

 udbud af teletjenester, som der er en klar efterspørgsel efter, eller  

 presserende frekvensknaphed, som begrænser eller forvrider konkurrencen inden  

 for dele af telesektoren, fastsætte et kortere opsigelsesvarsel end 1 år, jf.  

 stk. 3, nr. 3.« Til § 8 2) Stk. 5 affattes således:
»Stk. 5. Forskningsministeren kan undtagelsesvis, når der  

 foreligger presserende frekvensknaphed, der på væsentlige områder hindrer  

 udbud af teletjenester, som der er en klar efterspørgsel efter, eller  

 presserende frekvensknaphed, som begrænser eller forvrider konkurrencen inden  

 for dele af telesektoren, fastsætte et kortere opsigelsesvarsel end 1 år, jf.  

 stk. 4, nr. 3.« Til § 10 3) Stk. 4 affattes således:
»Stk. 4. Forskningsministeren kan undtagelsesvis, når der  

 foreligger presserende frekvensknaphed, der på væsentlige områder hindrer  

 udbud af teletjenester, som der er en klar efterspørgsel efter, eller  

 presserende frekvensknaphed, som begrænser eller forvrider konkurrencen inden  

 for dele af telesektoren, fastsætte et kortere opsigelsesvarsel end 1 år, jf.  

 stk. 3, nr. 3.« Til § 18 4) Stk. 3 affattes således:
»Stk. 3. Uanset bestemmelsen i stk. 1 kan der ske  

 overdragelse af individuelle frekvenstilladelser mellem moderselskaber og  

 helejede søster- og datterselskaber.
Begrænsning eller udelukkelse af denne  

 adgang til overdragelse kan dog fastlægges i bestemmelser fastlagt i  

 forbindelse med afholdelse af offentligt udbud, jf. § 6.« Til § 28 5) Stk. 3 affattes således:
»Stk. 3. Telestyrelsen kan pålægge dagbøder med henblik på at  

 gennemtvinge efterkommelse af påbud som nævnt i stk. 2. Der er udpantningsret  

 for bøderne.« 6) Stk. 5, nr. 2, affattes således:
»2) betaler dagbøder pålagt i medfør af stk. 3.« Til § 29 7) Stk. 2 affattes således:
»Stk. 2. Politiet yder bistand til gennemførelse af kontrol  

 som nævnt i stk. 1. Forskningsministeren kan efter aftale med  

 justitsministeren fastsætte nærmere regler herom.« Til § 36 8) Paragraffen affattes således:
»§ 36. Telestyrelsen fastsætter nærmere bestemmelser om  

 tavshedspligt for brugere af radioanlæg, herunder radioanlæg, der er  

 omhandlet i § 12, stk. 1, nr. 1 og 2, og i regler udstedt i medfør af § 12,  

 stk. 4.« Bemærkninger Til nr. 1-3 Der er alene tale om redaktionelle ændringer, således at  

 bestemmelsernes indhold præciseres.
 Til nr. 4 Ved udvælgelse af tilladelsesindehavere på baggrund af afholdt  

 offentligt udbud vil det være tillagt betydning, hvilket selskab der som  

 tilladelsesindehaver skal levere den pågældende teletjeneste eller -ydelse.  

 Det kan således være af betydning for vurderingen af et selskab som værende  

 egnet til at få tilladelse til den pågældende aktivitet, at selskabet f.eks.  

 har et vist økonomisk grundlag eller repræsenterer en vis faglig ekspertise.  

 Det er derfor fundet nødvendigt, at der i sådanne situationer er hjemmel til  

 at begrænse eller udelukke adgangen til at overdrage tilladelsen til andre  

 helejede datter- eller søsterselskaber.
Til nr. 5 Formålet med ændringen af bestemmelsen er, at Telestyrelsen skal  

 kunne pålægge andre end tilladelsesindehavere dagbøder med henblik på at  

 gennemtvinge efterkommelse af påbud.
Således skal anvendelse af dagbøder  

 kunne ske blandt andet over for personer, der uden at være i besiddelse af  

 den fornødne tilladelse i strid med loven foretager radiokommunikation.
 Til nr. 6-8 Der er alene tale om redaktionelle ændringer, således at  

 bestemmelsernes indhold præciseres.
Ændringsforslag til VI.
Forslag til lov om ændring af lov om offentlig  

 mobilkommunikation (Ændring som følge af lov om radiokommunikation og tildeling af  

 radiofrekvenser)Af forskningsministeren, tiltrådt af et flertal  

 (udvalget med undtagelse af EL):
 Til § 1 1) Efter nr. 3 indsættes som nyt nummer:
»01. I § 14, stk. 1, ændres »samt overholdelse af  

 §§ 7, 12 og 13« til: », overholdelse af §§ 7, 12 og 13 samt  

 overholdelse af vilkår, abonnementsvilkår, priser m.v. som reguleret i medfør  

 af § 20, stk. 6«.' 2) Efter nr. 4 indsættes som nyt nummer:
 »02. I § 14 indsættes efter stk. 5 som nyt stykke:
»Stk. 6. Telestyrelsen kan bestemme, at klager indgivet til  

 Telestyrelsen har opsættende virkning.«» 3) Efter nr. 5 indsættes som nyt nummer:
 »03. § 15, stk. 1, nr. 2, affattes således:
»2) Overholdelse af vilkår, abonnementsvilkår, priser m.v. som  

 reguleret i medfør af § 20, stk. 6.«» Bemærkninger Til nr. 1 Ændringsforslaget tilsigter at sikre, at det er Telestyrelsen,  

 der er 1. instans-tilsynsmyndighed, også for så vidt angår tilsynet med  

 regler udstedt med hjemmel i § 20, stk. 6. Henvisningen til § 20, stk. 6, er  

 ved en fejl ikke medtaget i trin 2 a-lovgivningen.
 § 20, stk. 6, er hjemmelsgrundlaget for opretholdelse af en  

 minimumsregulering af mobilselskabernes takster, der giver mulighed for at  

 fastfryse GSM-selskabernes basale maksimaltakster frem til den 1. marts 1999.  

 Øvrige spørgsmål vedrørende mobilselskabernes abonnementsvilkår m.v.,  

 herunder regningsklagesager, er reguleret i medfør af § 13 i lov nr. 466 af  

 12. juni 1996 om forsyningspligt og visse forbrugerforhold inden for  

 telesektoren og de i denne lov fastsatte bestemmelser om tilsyn og  

 klageadgang.
Til nr. 2 Sigtet med den foreslåede bestemmelse er parallelt med  

 reguleringen i forsyningspligtloven at give Telestyrelsen mulighed for at  

 tillægge klager indgivet til styrelsen opsættende virkning.
Den her  

 foreslåede bestemmelse er tiltænkt anvendt i forbindelse med slutbrugeres  

 klager over manglende overholdelse af vilkår, abonnementsvilkår, fastsatte  

 priser m.v., i det omfang Telestyrelsen finder det rimeligt at tillægge en  

 klage opsættende virkning.
Til nr. 3 Formålet med den foreslåede ændrede formulering er alene en mere  

 præcis sproglig affattelse.
Der sker således ikke med den foreslåede  

 formulering ændringer i retstilstanden på det omhandlede område.
Ændringsforslag til VII.
Forslag til lov om ændring af lov om forsyningspligt og visse  

 forbrugerforhold inden for telesektoren (Landsdækkende nummeroplysning m.v.)Af forskningsministeren,  

 tiltrådt af et flertal (udvalget med undtagelse af EL):
 Til § 1 1) Før nr. 1 indsættes som nyt nummer:
»01. I § 3, stk. 4, indsættes efter »§ 10«:  

 », stk. 1,».« 2) Efter nr. 2 indsættes som nye numre:
 »02. I § 6, stk. 4, indsættes efter »§ 3, stk. 2  

 og 3,»: »§ 4 og § 4 a,».
 03. I § 7, stk. 4, indsættes efter »§ 3, stk. 2 og  

 3,»: »§ 4 og § 4 a,».
04. I § 8, stk. 3, indsættes efter »§ 3, stk. 2 og  

 3,»: »§ 4 og § 4 a,».« 3) Nr. 3 affattes således:
»3. I § 10, stk. 1, indsættes efter »§ 3«:  

 », stk. 1, nr. 1, 2 og 4, og § 4 a«.' 4) Efter nr. 3 indsættes som nye numre:
 »05. I § 10 indsættes efter stk. 4 som nyt stykke:
»Stk. 5. Priser for leje af faste kredsløb fastsættes efter  

 reglerne herom i lov om konkurrenceforhold og samtrafik i telesektoren.« 06. I § 11, stk. 1, indsættes efter »§ 4«:  

 »og § 4 a«.' 5) Efter nr. 5 indsættes som nye numre:
 »07. I § 14, stk. 2, indsættes før »§ 13«:  

 »§ 12, stk. 4, og«.
 08. I § 14, stk. 4, nr. 5, indsættes før »§ 13«:  

 »§ 12, stk. 4, og«.
 09. § 14, stk. 5, affattes således:
»Stk. 5. Forskningsministeren kan ikke, ud over hvad der  

 følger af bestemmelserne i lov om Telestyrelsen, give Telestyrelsen  

 tjenestebefaling om styrelsens varetagelse af myndighedsopgaver vedrørende  

 konkrete sager, om behandling og afgørelse af enkeltsager, om Telestyrelsens  

 udstedelse af administrative forskrifter på områder, hvor styrelsen er  

 bemyndiget hertil, eller om Telestyrelsens øvrige tilsynsaktiviteter med  

 henblik på at sikre overholdelsen af denne lov og administrative forskrifter  

 udstedt i medfør heraf.« 010. Efter § 14 indsættes:
»§ 14 a.
Forskningsministeren kan ikke dispensere fra  

 administrative forskrifter udstedt af ministeren i medfør af denne lov.« 011. § 16, stk. 5, affattes således:
»Stk. 5. Staten afholder alle udgifter i forbindelse med  

 Telebrugernævnets virksomhed, jf. dog stk. 3, nr. 1. Statens udgifter dækkes  

 af den nummerafgift, der opkræves i medfør af lov om tildeling og anvendelse  

 af nummerressourcer m.v.«» Til § 2 6) Paragraffen affattes således:
»§ 2 Loven træder i kraft den 1. juli 1997. § 16, stk. 5, i  

 lov om forsyningspligt og visse forbrugerforhold inden for telesektoren, som  

 affattet ved denne lovs § 1, nr. 011, træder dog først i kraft den 1. januar  

 1998.« Bemærkninger Til nr. 1 Denne ændring er en konsekvens af det under nr. 3 nævnte  

 ændringsforslag.
 Til nr. 2 Disse ændringer er konsekvensændringer på grund af den nye § 4  

 a.
Til nr. 3 og 4Ad nr. 3 og nr. 4, nr. 05 Ændringsforslagene har til formål at præcisere, at maksimalpriser fastsat  

 med hjemmel i forsyningspligtloven vedrører et telefoninet og tilhørende  

 telefonitjenester, et ISDN-net og tilhørende ISDN-tjenester samt særlige  

 forsyningspligtydelser til nærmere afgrænsede grupper af handicappede eller  

 særlige forsyningsvilkår og -priser for disse grupper, hvorimod priserne for  

 faste kredsløb fastsættes efter reglerne i lov om samtrafik.
Da leje af faste  

 kredsløb i nogle tilfælde vil være omfattet af samtrafikreglerne, er det  

 fundet mest hensigtsmæssigt, at priserne for leje af faste kredsløb i alle  

 tilfælde fastsættes efter lov om samtrafiks regler.
Herved undgås det også,  

 at der er dobbelthjemmel til fastsættelse af priserne for leje af faste  

 kredsløb.
Hertil kommer, at en regulering på grundlag af lov om samtrafik og  

 de heri fastsatte regler for beregning af samtrafikpriser må forventes at  

 føre til lavere priser for faste kredsløb end en regulering via  

 forsyningspligtloven.
Ad nr. 4, nr. 06 Den landsdækkende nummeroplysning er en forsyningspligtydelse, og  

 forsyningspligtudbyderen skal have mulighed for at få dækket et eventuelt  

 underskud ved udbud af denne ydelse.
Derfor skal § 4 a tilføjes til § 11,  

 stk. 1.
Til nr. 5Ad nr. 07 og 08 Ændringsforslaget er en konsekvens af, at lovens § 14 i det fremsatte  

 lovforslag er foreslået tilføjet et stk. 4, der omhandler nærmere regler for  

 udbud af betalingstelefoner med henblik på opfyldelse af særlige  

 brugergruppers, herunder handicappedes, behov.
Dette medfører et behov for  

 konsekvensændring af tilsynsbestemmelserne.
Ad nr. 09 og 010 Ændringsforslaget har til formål at skabe parallelitet til de øvrige trin  

 2 b-lovforslag og til den præcisering af den i øvrigt gennemførte afskæring  

 af forskningsministerens instruksadgang over for Telestyrelsen samt den  

 afskæring af ministerens dispensationsadgang vedrørende udstedte  

 bekendtgørelser, der er foreslået gennemført i disse.
Ad nr. 011 Begrundelsen for den ændrede formulering af § 16, stk. 5, er omlægningen  

 af finansieringsgrundlaget for bl.a.
Telebrugernævnets virksomhed.
Fremover  

 vil finansieringsgrundlaget være den nummerafgift, der opkræves med hjemmel i  

 lov om tildeling og anvendelse af nummerressourcer m.v.
Til nr. 6 Da nummerafgiften først opkræves fra den 1. januar 1998, skal  

 denne del af ændringsloven først træde i kraft denne dato.
I perioden 1. juli  

 1997 til 1. januar 1998 skal nævnets virksomhed derfor fortsat finansieres af  

 den omkostningsdækkende ydelse, der opkræves med hjemmel i lov om visse  

 forhold på telekommunikationsområdet.
Ændringsforslag til VIII.
Forslag til lov om ændring af lov om visse forhold på  

 telekommunikationsområdet (Ændringer som følge af teleliberaliseringens trin 2 b m.v.)Af  

forskningsministeren, tiltrådt af et flertal (udvalget med  

 undtagelse af EL):
 Til § 1 1) Den under nr. 2 foreslåede affattelse af § 3,  

 stk. 5, affattes således:
»Stk. 5. Forskningsministeren kan ikke, ud over hvad der  

 følger af bestemmelserne i lov om Telestyrelsen, give Telestyrelsen  

 tjenestebefaling om styrelsens varetagelse af myndighedsopgaver vedrørende  

 konkrete sager, om behandling og afgørelse af enkeltsager, om Telestyrelsens  

 udstedelse af administrative forskrifter på områder, hvor styrelsen er  

 bemyndiget hertil, eller om Telestyrelsens øvrige tilsynsaktiviteter med  

 henblik på at sikre overholdelsen af denne lov og administrative forskrifter  

 udstedt i medfør heraf.
Dette gælder dog ikke konkrete sager efter stk. 1,  

 nr. 2, og § 2, stk. 5.« 2) Efter nr. 2 indsættes som nye numre:
 »01. § 3, stk. 6, ophæves.
 Stk. 7 bliver herefter stk. 6.
02. I § 3, stk. 7, som bliver stk. 6, ændres »6 og § 3  

 g, stk. 1,» til: »§ 3 h«.' 3) Det under nr. 5 foreslåede § 3 h, stk. 2,  

 affattes således:
»Stk. 2. Forskningsministeren kan efter forhandling med  

 justitsministeren fastsætte regler om de tekniske krav til centraler som  

 nævnt i stk. 1 samt om, hvordan den information, der tilvejebringes ved  

 indgrebet i meddelelseshemmeligheden, skal stilles til rådighed for  

 politiet.« 4) I det under nr. 5 foreslåede § 3 i, stk. 7, 1.  

 pkt., ændres »regler,» til: »regler«.
 5) Efter nr. 7 indsættes som nyt nummer:
»03. I § 10 a, stk. 1, indsættes efter  

 »overtræder«: »§ 3 h, stk. 1, eller«.' 6) Efter § 2 indsættes som ny paragraf:
»§ 01 I lov om visse forhold på telekommunikationsområdet,  

 som affattet ved denne lovs § 1, nr. 1, gælder § 3, stk. 1, nr. 6, også for  

 Grønland og Færøerne.« Bemærkninger Til nr. 1 Der er tale om en redaktionel ændring med sigte på at sikre  

 fuldstændig overensstemmelse mellem denne bestemmelse og de parallelle  

 bestemmelser i de øvrige trin 2 b-lovforslag.
Til nr. 2 Der er tale om en konsekvensændring. § 3, stk. 6, i lov om visse  

 forhold på telekommunikationsområdet vedrører Telestyrelsens  

 tilsynsbeføjelser i relation til § 3 f i samme lov.
Da § 3 f foreslås  

 ophævet, bliver den pågældende bestemmelse overflødig og bør derfor ophæves.
Den under nr. 02 foreslåede ændring er ligeledes en konsekvensændring,  

 idet det gældende § 3, stk. 7, der omhandler adgangen til at påklage  

 Telestyrelsens afgørelser i medfør af en række nærmere angivne bestemmelser  

 til Teleklagenævnet, dels henviser til Telestyrelsens afgørelser i medfør af  

 § 3, stk. 6, som foreslås ophævet, jf. ovenfor, dels henviser til § 3 g, der  

 ligeledes er foreslået ophævet.
Henvisningen til disse bestemmelser bør  

 derfor udgå.
 Samtidig foreslås det, at der i § 3, stk. 7, henvises til Telestyrelsens  

 tilsyn med og afgørelser efter § 3 h, der stiller krav om, at udbydere af  

 offentlige telenet og teletjenester uden udgift for staten, herunder  

 politiet, skal sikre, at de centraler, udbyderen etablerer, kan aflyttes, jf.  

 reglerne herom i retsplejelovens kapitel 71. Herved sikres det, at  

 Telestyrelsens afgørelser på grundlag af § 3 h kan påklages til  

 Teleklagenævnet og ikke til forskningsministeren.
 Til nr. 3 Sigtet med det pågældende ændringsforslag er at sikre hjemmel  

 til, at forskningsministeren i samarbejde med justitsministeren kan fastsætte  

 nærmere regler om, hvordan aflytningsdata skal afleveres til politiet.
 Det præciseres samtidig, at de nærmere regler med hensyn til fastlæggelsen  

 af en edb-mæssig grænseflade mellem udbyderne af telenet og teletjenester og  

 politiet vil blive fastlagt på grundlag af hidtil gældende praksis for,  

 hvordan data m.v. afgives til politiet.
 Bemyndigelsen vil blive udnyttet til at sikre, at der er en hensigtsmæssig  

 edb-mæssig grænseflade mellem udbyderne af telenet og teletjenester på den  

 ene side og politiet på den anden side, således at de informationer, der  

 indhentes ved indgreb i meddelelseshemmeligheden, stilles til rådighed for  

 politiet i en sådan form, at de kan modtages og håndteres på en for politiet  

 hensigtsmæssig måde.
Til nr. 4 Den foreslåede sletning af et komma i § 3 i, stk. 7, 1. pkt.,  

 sker med henblik på at undgå eventuelle uklarheder omkring, hvilken myndighed  

 der tillægges kompetence til udstedelse af dagbøder til gennemtvingelse af  

 påbud.
Som bestemmelsen er formuleret, kan teksten misforstås derhen, at det  

 er forskningsministeren, som er tillagt denne kompetence.
Hensigten er, at  

 det er NALLA, der tillægges denne kompetence.
Med fjernelsen af det  

 pågældende komma er denne uklarhed fjernet.
 Til nr. 5 I § 10 a, stk. 1, foreslås indsat en henvisning til § 3 h, stk.  

 1, idet det er fundet hensigtsmæssigt at kunne bødesanktionere overtrædelser  

 af § 3 h, stk. 1. Denne bestemmelse fastlægger pligten for udbydere af  

 offentlige telenet og teletjenester til at indrette deres centraler på en  

 sådan måde, at politiet kan få adgang til at foretage indgreb i  

 meddelelseshemmeligheden.
Til nr. 6 Det foreslås, at den foreslåede § 3, stk. 1, nr. 6, også kommer  

 til at gælde for Grønland og Færøerne, selv om lov om visse forhold på  

 telekommunikationsområdet i øvrigt ikke gælder for disse landsdele.  

 Begrundelsen herfor er, at der kan være behov for at udpege eksempelvis det  

 grønlandske teleselskab Tele Greenland som et af de selskaber, der har  

 særlige rettigheder (f.eks. er udpeget som »Non Signatory Entity«)  

 i forhold til de internationale satellitorganisationer som Intelsat og  

 Eutelsat.
Bl.a. de grønlandske telemyndigheder har ytret interesse herfor.  

 Den foreslåede ændring vil sikre den fornødne hjemmel hertil.
