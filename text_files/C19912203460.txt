Forord Denne vejledning beskriver og eksemplificerer de særlige hensyn, der kan  

 tages ved folkeskolens afgangsprøver.
 Vejledningen erstatter »Vejledning om mulighederne for at fravige de  

 almindelige prøveregler i forbindelse med handicappede elevers deltagelse i  

 folkeskolens afsluttende prøver« udsendt af Undervisningsministeriet i  

 oktober 1983.
 Vejledningen anvendes fra skoleåret 1991/92.
 Fra 1. august 1991 ophæves samtidig cirkulære af 10. oktober 1983 om  

 tilladelse til individuel fravigelse af reglerne om gennemførelse af  

 folkeskolens afsluttende prøver samt cirkulæreskrivelse af 22. januar 1982 om  

 tilladelse til individuel fravigelse af reglerne om gennemførelse af  

 folkeskolens afsluttende prøver for fremmedsprogede elever.
Den nye vejlednings kapitel 1 omhandler elever med særlige behov, mens  

 kapitel 2 beskriver mulighederne for fremmedsprogede elever.
Beslutningen  

 træffes efter ansøgning af Folkeskoleafdelingen i Undervisningsministeriet  

 efter reglerne i bekendtgørelse nr. 750 af 12. november 1987 om folkeskolens  

 afsluttende prøver m.v.
Grundlaget for beslutningen er en konkret vurdering  

 af ansøgningen fra skolen bilagt eventuelle relevante erklæringer fra  

 pædagogisk-psykologisk rådgivningskontor.
Ved arbejdet med vejledningen har det været en grundlæggende overvejelse  

 at lægge flest mulige beslutninger ud til den enkelte skole.
En fuldstændig  

 udlægning af kompetencen vil imidlertid kræve en lovændring.
Vejledningen  

 rummer dog så mange nye muligheder for hensyntagen, at afdelingen har fundet  

 det hensigtsmæssigt at udsende den nu.
Folkeskoleafdelingen, marts 1991 Knud Larsen INDHOLDSFORTEGNELSE KAPITEL 1. Elever med særlige behov 1. Indledning 2. individuelle fravigelser 3. Fravigelser ved udformningen af opgaverne De almindelige skriftlige  

 opgaver Særligt udformede skriftlige prøver Særligt udformede mundtlige  

 prøver på grundlag af skriftligt givne oplæg 4. Fravigelser i forbindelse med prøvens afvikling Forlængelse af tid ved  

 skriftlige prøver Forlængelse af tid ved mundtlige prøver Gennemførelse af  

 mundtlige prøver Bisiddere Kompenserende hjælpemidler Særlige hensyn ved valg  

 af prøvelokalet Udformning af besvarelsen ved skriftlige prøver Udeladelse af  

 dele af prøvestoffet 5. Tilrettelæggelse og gennemførelse af fravigelser Skolens opgaver  

 Ansøgning om fravigelser Ansøgningens indhold Tidsfrister Behandling af  

 ansøgninger i Folkeskoleafdelingen Påtegning på prøvebevis/afgangsbevis 6. Censurering Censurering Særlige opgaveforlæg i forbindelse med  

 skriftlige prøver KAPITEL 2. Fremmedsprogede elever 1. Indledning 2. Fravigelser Fravigelser fra prøvebestemmelserne Brug af ordbøger 3. Gennemførelse af fravigelser Ansøgning om fravigelser Tidsfrister  

 Behandling af ansøgninger i Folkeskoleafdelingen Påtegning af  

 prøvebevis/afgangsbevis 4. Censurering Censurering Brug af bånd i forbindelse med skriftlige  

 prøver KAPITEL 1. ELEVER MED SÆRLIGE BEHOV.
 1. Indledning.
Når en elev med særlige behov ønsker at deltage i en af folkeskolens  

 afsluttende prøver, kan der kompenseres for elevens handicap ved, at de  

 almindelige betingelser ved prøvens tilrettelæggelse og indhold i et vist  

 omfang fraviges.
Men der kan ikke kompenseres ved, at prøvens faglige  

 sværhedsgrad ændres.
 Bedømmelsen af disse elevers prøvepræstationer skal således ske efter  

 samme kriterier og på samme faglige niveau, som gælder for alle øvrige  

 elever.
 I denne vejledning gennemgås en række forhold og metoder, der kan give  

 disse elever mulighed for at opnå samme vurdering som ikke handicappede  

 elever.
Vejledningen indeholder eksempler på de almindeligeste fravigelser, der  

 hidtil er blevet godkendt.
Det er både muligt og acceptabelt at udvikle nye  

 fravigelser, når det overordnede princip om fastholdelse af en prøves faglige  

 sværhedsgrad respekteres.
 Tilladelse til at fravige de almindelige prøvebestemmelser gives altid  

 individuelt efter en konkret vurdering af pågældende elevs handicap set i  

 forhold til den givne prøvesituation.
 En fravigelse anses for berettiget, når den er en forudsætning for, at  

 eleven kan gennemføre en prøve.
 Når en elev bruger særlige hjælpemidler, eksempelvis computer, må dette  

 ikke medføre, at eleven derved får øgede faglige muligheder.
 Prøven skal så vidt muligt afholdes på samme vilkår som den forudgående  

 undervisning.
 2. Individuelle fravigelser.
 I § 40 i bekendtgørelsen om folkeskolens afsluttende prøver af 12.  

 november 1987 gives der i særlige tilfælde mulighed for at fravige de givne  

 regler om afholdelse af prøverne, herunder ændringer af prøveformerne, for  

 elever med handicap.
Fravigelserne vedrører prøvernes indhold, form og rammer samt brugen af  

 hjælpemidler.
Den fravigelse, der ønskes, skal i videst muligt omfang  

 afspejle det daglige arbejde i undervisningen.
Eleven skal gøres bekendt med  

 indholdet i den givne dispensation inden prøven.
I ganske særlige tilfælde kan mindre dele af prøvestoffet udelades,  

 såfremt eleven i videst muligt omfang på anden måde får mulighed for at  

 demonstrere sin viden eller kunnen på området.
For alle fravigelser gælder,  

 at de ikke må medføre, at formålet med prøven ændres, jf. § 1 i  

 prøvebekendtgørelsen.
 3. Fravigelser ved udformningen af opgaverne.
3.1 De almindelige skriftlige opgaver I så stor udstrækning som muligt bør de centralt udarbejdede skriftlige  

 opgaver anvendes i den form, hvori de udsendes.
 Ved udarbejdelsen af opgaverne tages der ved valg af typografi,  

 papirfarve, farvetryk m.v. hensyn til, at bl.a. svagsynede elever og elever  

 med læse-stave-vanskeligheder ikke udsættes for unødvendige vanskeligheder  

 ved læsning af opgaven.
3.2 Særligt udformede skriftlige prøver De centralt udarbejdede skriftlige opgaver kan i fornødent omfang ved  

 Undervisningsministeriets foranstaltning fremstilles i punktskrift eller  

 forstørret tryk, ligesom visse opgavetekster vil kunne blive indtalt på bånd,  

 lagt på diskette eller ændres med hensyn til typografi, farver etc.  

 Originaludgaven udleveres sammen med den ændrede udgave.
Se afsnit 6.2.
A.
Til blinde elever overføres opgaverne til punktskrift.
Til  

 multihandicappede blinde og til senblinde kan opgaverne indtales på lydbånd.  

 I denne forbindelse vurderes det, om der i et opgavesæt findes opgaver, som  

 det vil være praktisk umuligt for den blinde at løse.
Hvis dette er  

 tilfældet, kan det være nødvendigt at udelade eller omskrive visse opgaver.
B.
Svagtseende elever kan få opgaverne i forstørret udgave (stortryk).
C.
Blinde og svagtseende kan desuden, hvor det drejer sig om meget lange  

 tekster, få udleveret lydbånd med opgavetekster indtalt som supplement til  

 opgaven i punktskrift eller på stortryk.
For blinde elever medfølger altid  

 lydbånd som supplement til dansk skriftlig fremstilling.
D.
For nogle farveblinde kan det være en fordel og i enkelte tilfælde en  

 nødvendighed at få farvetrykte opgaver i sort/hvid udgave.
E.
Elever med svære læsevanskeligheder kan få udleveret visse  

 opgavetekster indtalt på lydbånd.
F.
Elever med svære bevægevanskeligheder kan få visse opgavetekster  

 indtalt på lydbånd, såfremt vanskelighederne medvirker til at hæmme deres  

 læsning.
3.3 særligt udformede mundtlige prøver på grundlag af skriftligt givne  

 oplæg A.
For hørehæmmede kan lytteteksten ved prøverne i fremmedsprog erstattes  

 af, at læreren læser teksten op, eventuelt på en videooptagelse.
 For elever med et dobbeltsidigt høretab af en sådan grad, at det medfører  

 brug af høreapparat, kan denne fravigelse foretages uden ansøgning eller  

 påtegning på afgangsbeviset.
 For svært hørehæmmede kan lytteteksten på bånd erstattes af lærerens  

 oplæsning, eventuelt kombineret med brug af mund-håndsystem (MHS).
 For svært hørehæmmede og døve med tegnsprog som hovedsprog kan  

 lytteteksten erstattes af en videooptagelse.
B.
Elever med svære læsevanskeligheder kan få alle tekster indtalt på  

 bånd.
Eleven trækker opgaven i god tid, således at teksten kan indtales inden  

 forberedelsestiden.
Den trykte tekst udleveres sammen med båndet.
C.
Blinde/svagsynede elever kan få de mundtlige opgaver omsat til  

 punktskrift, lydbånd eller stortryk.
Under overværelse af skolens leder trækker eleven sine opgaver ca. 3 uger  

 før prøvens afholdelse, uden at eleven gøres bekendt med opgaven.
Skolen kan  

 således sørge for, at de nødvendige materialer er til rådighed på prøvedagen.
 4. Fravigelser i forbindelse med prøvens afvikling.
4.1 Forlængelse af tid ved skriftlige prøver Til elever med særlige behov kan det være nødvendigt at give forlænget tid  

 til de skriftlige opgaver.
 I praksis har en forlængelse på 30 - 40% i de fleste tilfælde vist sig at  

 være tilstrækkelig.
 For elever med meget svære handicap kan det være nødvendigt med en endnu  

 større tidsforøgelse.
 Når det drejer sig om elever, der hurtigt bliver trætte, samt om store  

 tidsforøgelser i prøveforløbet, kan der indlægges hvile- og spisepauser.
4.2 Forlængelse af tid ved mundtlige prøver Ved mundtlige prøver, hvortil der er knyttet forberedelse, kan  

 forberedelsestiden forlænges af hensyn til den praktiske gennemførelse af  

 prøven.
4.3 Gennemførelse af mundtlige prøver A.
Elever med uforstålig tale skal have mulighed for at nedskrive deres  

 fremstilling eller benytte tolk.
Hvis de tillige har motoriske  

 skrivevanskeligheder, kan kommunikationen eventuelt gennemføres med  

 computerbaserede hjælpemidler.
B.
Svært hørehæmmede og døve kan bruge tegnsprog ved prøverne.
I sprogfag  

 kan der anvendes en skriftlig dialog i stedet for en mundtlig.
 Samtalen på det fremmede sprog kan i disse tilfælde gennemføres som  

 skriftlig dialog, f.eks. ved hjælp af skrivetelefon eller computer.
C.
Stammere, som ved prøven ikke kan få ordene frem, skal have mulighed  

 for at nedskrive deres fremstilling.
4.4 Bisidder Ved visse handicap kan der i hele eller en del af prøvetiden ved såvel  

 skriftlige som mundtlige prøver være en bisidder til stede.
 Bisidderen bør være i besiddelse af de fornødne faglige kvalifikationer og  

 så vidt muligt være bekendt med eleven, arbejdsformen og eventuelle  

 hjælpemidler.
 Bisidderen udpeges af skolens leder, eventuelt efter samråd med  

 pædagogisk-psykologisk rådgivningskontor eller amtets konsulent på det  

 pågældende område.
 Bisidderen må aldrig tage selvstændigt initiativ, men kun handle efter  

 eksaminandens direkte anvisninger.
A.
For motorisk handicappede gælder, at det som regel vil være en praktisk  

 hjælper, der er behov for.
Hjælperen skal være fortrolig med de hjælpemidler,  

 som eleven skal bruge ved prøven, f.eks. instrumenter eller tegneredskaber.
B.
Ved mundtlige prøver for hørehæmmede er bisidderens funktion at  

 formidle kommunikationen mellem eleven på den ene side og lærer/censor på den  

 anden.
 Bisidderen skal sikre, at der ikke sker sproglige misforståelser, og at  

 eleven får fornøden tid og ro til sin besvarelse.
Bisidderen må beherske de hjælpemidler, som eleven er fortrolig med og  

 benytter sig af.
Det er oftest tegnsprog og mund-hånd-systemet.
C.
Ved mundtlige prøver kan stammere have behov for en bisidder som  

 tryghedsskabende faktor og med mulighed for at yde en direkte kommunikativ  

 hjælp.
D.
Til blinde og svagtseende elever benyttes bisidderen som »seende  

 assistance«.
Bisidderen har følgende opgaver:
 1. Bisidderen skal ved de prøver, hvor brug af  

 ordbøger, matematiske tabeller og lignende er tilladt, oplæse, hvad eleven  

 ønsker slået efter.
 2. Bisidderen skal ved renskrivning på skrivemaskine  

 eller computer oplæse de sidst skrevne ord, når eleven ønsker at få at vide,  

 hvor langt han er kommet.
 3. Bisidderen skal i alle fag, når renskrivningen er  

 færdig, læse den samlede besvarelse højt for eleven, for at denne kan  

 konstatere og rette eventuelle fejl.
 Når en punktskriftsopgave er udleveret, har eleven ret til at læse den op  

 for bisidderen, der sammenholder ordlyden med originaludgaven og eventuelle  

 ændringer i den trykte tekst.
 Ved forberedelsen til mundtlige prøver, hvori der indgår brug af ordbog,  

 formelsamling o.l., kan en bisidder oplæse ønskede afsnit efter elevens  

 anvisning.
E.
Elever med svære læsevanskeligheder kan ved de praktiske prøver få  

 tilladelse til, at en bisidder læser de instruktioner, der er nødvendige.
 Ved prøven i færdighedsregning kan der i særlige tilfælde gives tilladelse  

 til, at en tilsynsførende læser enkelte ord for eleven.
4.5 Kompenserende hjælpemidler Eleven har ret til at bruge de hjælpemidler, der anvendes til daglig i  

 faget.
Eventuel særlig tilpasning til prøvesituationen foretages i samarbejde  

 med pædagogisk-psykologisk rådgivningskontor eller konsulenten for området.
4.6 Særlige hensyn ved valg af prøvelokalet Elever med særlige behov skal undertiden sidde i særskilt lokale til en  

 prøve:
A.
Når der er bisidder, og når der bruges båndoptager, skrivemaskine,  

 computer eller andre forstyrrende elementer.
B.
Når akustiske eller andet vanskeliggør situationen væsentligt for  

 eleven.
C.
Når prøverne tidsforskydes.
Hvis læreren skal diktere først til klassen  

 og derefter til den handicappede, skal der være opsyn med eleven, mens  

 klassen gennemfører prøven.
Dette kan gøres uden ansøgning.
Det påhviler skolen at sørge for særskilt prøvelokale med sædvanligt  

 tilsyn.
Hvis eleven har fået tilladelse til at benytte bisidder, skal der  

 foruden bisidderen kun være een tilsynsførende.
4.7 Udformning af besvarelsen ved skriftlige prøver A.
Der kan gives tilladelse til, at skriftlige opgaver afleveres ved brug  

 af det hjælpemiddel, eleven anvender til daglig.
Eksempelvis kan blinde  

 punktlæsende elever få tilladelse til at aflevere folkeskolens skriftlige  

 afgangsprøver på punktskrift.
 I ansøgninger om indskrivning på maskine eller computer oplyses om  

 maskinens og tekstbehandlingsprogrammets indbyggede funktioner.
B.
For så vidt angår folkeskolens afgangsprøve i regning/matematik, kan  

 der ligeledes gives tilladelse til, at besvarelsen af færdighedsregning  

 afleveres på punktskrift.
I problemregning kan opgaven afleveres  

 maskinskrevet kombineret med gummitavle til brug for aflevering af tegninger  

 og koordinationstavle til brug for aflevering af grafer.
Tavlen  

 affotograferes.
C.
En elev, som på grund af eksempelvis særdeles store  

 bevægelsesvanskeligheder arbejder så langsomt, at vedkommende elev selv med  

 forlænget prøvetid ikke kan nå at renskrive sin besvarelse i skriftlig  

 fremstilling i dansk eller i regning/matematik, kan få tilladelse til, at  

 bedømmelsen helt eller delvis sker på grundlag af kladden.
D.
Ved folkeskolens afgangsprøve i dansk kan svært motorisk handicappede  

 elever og elever med svære læse-stavevanskeligheder, der ikke er i stand til  

 at aflægge den skriftlige del af prøven, få tilladelse til alene at aflægge  

 den mundtlige del af prøven.
E.
Diktering.
 Hørehæmmede elever kan få tilladelse til, at diktering ved prøven i dansk,  

 retstavning, foregår med forskellige grader af hjælp afhængig af handicappets  

 omfang.
 1. Læreren dikterer teksten 3 gange.
 2. Læreren dikterer med brug af mund-hånd-system  

 (MHS).
 3. Læreren gengiver først teksten på tegnsprog.  

 Derefter dikteres med brug af MHS og/eller tegnsprog.
4.8 Udeladelse af dele af prøvestoffet For visse handecap gælder det, at det reelt vil være umuligt at gennemføre  

 en prøve, såfremt det kræves, at eleven skal kunne se, høre eller læse  

 opgaven samt yde en besvarelse efter de i øvrigt gældende regler.
 Det drejer sig her om situationer, hvor det ikke ved anvendelse af særlige  

 handicapkompenserende foranstaltninger, ændring af prøveformen eller brug af  

 et andet fremstillings- eller kommunikationsmedium er muligt at prøve eleven  

 i det pågældende stof.
 For blinde elever er det således ikke muligt at inddrage billedanalyse i  

 prøven, og hvor det drejer sig om elever med svær hørenedsættelse, vil det  

 ikke være muligt at stille krav om mundtlig udtryksfærdighed i almindelig  

 forstand.
 5. Tilrettelæggelse og gennemførelse af fravigelser.
5.1 Skolens opgaver Skolens indsats i forbindelse med handicappedes deltagelse i prøver sker i  

 et nært samarbejde med eleven og forældrene. »Skolen« opfattes her  

 i videste betydning: skolelederen, der har ansvaret for hele forløbet, lærere  

 og pædagogisk-psykologisk rådgivningskontor, herunder psykologer, konsulenter  

 og eventuelt anden ekspertise som læge, ergo- og fysioterapeut,  

 socialrådgiver samt skole- eller studievejleder.
Det er skolens opgave at oplyse elever og forældre om de almindelige  

 prøveregler og om mulighederne for at fravige disse, samt hvilke konsekvenser  

 en eventuel godkendt fravigelse vil få, jf. punkt 5.6 »Påtegning af  

 afgangsbevis« og 6.1 »Censurering«.
Skolen skal give denne  

 orientering så tidligt som muligt, således at elever og forældre kan få  

 lejlighed til i undervisningsforløbet at vurdere eventuelle fordele eller  

 ulemper ved en fravigelse fra reglerne.
 Da prøven i videst muligt omfang skal afspejle den daglige undervisning  

 med de hensyn, som elevens særlige behov kræver, anbefales det at arrangere  

 en prøvelignende situation, hvor det erfares, om der er behov for forlænget  

 tid til skriftlige prøver, længere forberedelsestid ved mundtlige prøver,  

 særlige hjælpemidler, bisidder osv.
 En sådan afprøvning af prøvesituationen og drøftelse med alle implicerede  

 parter er som regel tilstrækkeligt grundlag for en beskrivelse af behovet for  

 fravigelse.
5.2 Ansøgning om fravigelser Ansøgning om fravigelser fra de almindelige regler skal indsendes til  

 Undervisningsministeriet, Folkeskoleafdelingen, Folkeskolens Afsluttende  

 Prøver, Frederiksholms Kanal 26 B, 1220 København K.
5.3 Ansøgningens indhold Skolens leder fremsender ansøgningen, der skal indeholde oplysning om:
Ud over en vurdering af behovet for at fravige de almindelige prøveregler  

 skal ansøgningen dokumenteres af pædagogisk-psykologisk rådgivningskontor -  

 eventuelt med bistand af andre sagkyndige.
Udtalelsen må bygge på en  

 vurdering af elevens aktuelle funktionshæmning i forhold til prøvens krav.  

 Hvis en skole sender ansøgninger fra flere elever i samme prøvetermin,  

 skrives der særskilt ansøgning for hver elev.
5.4 Tidsfrister Ansøgningen fremsendes senest den 1. februar for prøver i maj-juni  

 prøveterminen og senest den 1. oktober for prøver i november-januar  

 prøveterminen.
For at opnå en rimelig tid til behandling af ansøgningerne er  

 det vigtigt, at de indsendes så tidligt som muligt, gerne i løbet af  

 efteråret i det skoleår, hvor prøven skal afholdes.
Ministeriet får derved  

 mulighed for at vejlede i forhold vedrørende prøven.
5.5 Behandling af ansøgninger i Folkeskoleafdelingen Ministeriet indhenter i forbindelse med behandlingen af de enkelte  

 ansøgninger supplerende oplysninger i det omfang, det skønnes nødvendigt.
 Ministeriets afgørelse meddeles skolen, der herefter må sikre sig, at  

 eleven og forældrene bliver gjort bekendt med afgørelsen.
Godkendelsen gælder kun den aktuelle prøvetermin.
Såfremt en godkendt  

 fravigelse, herunder medvirken af bisidder ikke benyttes, meddeles dette  

 skriftligt til ministeriet.
5.6 Påtegning af prøvebevis/afgangsbevis Samtidig med at ministeriet godkender fravigelser, som nævnt i denne  

 vejledning, vil det blive meddelt, hvorledes påtegning om fravigelse skal ske  

 på prøvebeviset/afgangsbeviset.
Ordlyden heraf vil typisk være følgende:
 »Undervisningsministeriet har givet tilladelse til, at ......(elevens  

 navn) .... i forbindelse med prøven i ... har fået ... (eks. forlænget  

 prøvetid, bisidder etc.)».
 6 Censurering.
6.1 Censurering Censurering sker på samme grundlag og med samme censor som for de øvrige  

 elever, dog skal specielle skriftlige besvarelser, f.eks.  

 punktskriftbesvarelser, fremsendes til bedømmelse i ministeriet.
Ved mundtlige prøver sendes kopi af ministeriets tilladelse til fravigelse  

 til censor sammen med prøveopgaverne.
Ved skriftlige prøver skal tilladelsen  

 sendes til censor sammen med opgavebesvarelsen.
6.2 Særlige opgaveforlæg i forbindelse med skriftlige prøver Ministeriet sørger for, at særlige opgaveforlæg i forbindelse med  

 skriftlige prøver fremsendes til skolen i god tid inden prøvens afholdelse.
 KAPITEL 2. FREMMEDSPROGEDE ELEVER.
 1. Indledning.
 Når en fremmedsproget elev ønsker at deltage i en af folkeskolens  

 afsluttende prøver, kan der, når særlige forhold taler for det, gives  

 tilladelse til fravigelser fra de almindelige betingelser.
 Man bør nøje overveje, om en fravigelse fra prøven vil være en fordel for  

 eleven, inden man søger, idet det skal fremgå af en påtegning på  

 prøvebeviset, at eleven har fået tilladelse til at fravige  

 prøvebestemmelserne.
 Fravigelse bør derfor enten være en nødvendighed for eleven for at kunne  

 klare prøven eller give eleven en rimelig forbedring af det opnåede  

 standpunkt.
 2. Fravigelser.
2.1 Fravigelser fra prøvebestemmelserne Tilladelse til at fravige de almindelige bestemmelser gives i form af:
 Udvidet forberedelsestid ved de mundtlige prøver.
 Udvidet prøvetid i skriftlig dansk, skriftlig regning/matematik, skriftlig  

 engelsk og skriftlig tysk.
 Brug af bånd, hvor tekstoplægget til regning/matematik og skriftlig  

 fremstilling er indtalt.
 Der vil derimod ikke kunne gives tilladelse til oversættelse af opgaver  

 til elevernes modersmål eller til medvirken af tolk ved prøverne, ligesom der  

 ikke vil blive givet tilladelse til, at elever indstiller sig til enkelte  

 discipliner inden for et fag.
2.2 Brug af ordbøger For så vidt angår anvendelse af ordbøger, kan de fremmedsprogede elever  

 fremtidig uden forudgående ansøgning anvende følgende ordbøger:
Ved folkeskolens afgangsprøve og udvidede afgangsprøve i dansk,  

 regning/matematik og fysik/kemi kan fremmedsprogede elever ud over de  

 ordbøger, som er tilladt for alle elever, tillige anvende ordbøger fra dansk  

 til deres modersmål og fra deres modersmål til dansk, eventuelt via et tredje  

 sprog.
Det samme er tilfældet ved folkeskolens udvidede afgangsprøver i  

 engelsk og tysk.
 3. Gennemførelse af fravigelser.
3.1 Ansøgning om fravigelser Ansøgning om fravigelse fra de almindelige regler skal indsendes til  

 Undervisningsministeriet, Folkeskoleafdelingen, Folkeskolens Afsluttende  

 Prøver, Frederiksholms Kanal 26 B, 1220 København K.
 Skolens leder fremsender ansøgningen, der skal være begrundet, samt  

 beskrive det ønskede omfang af fravigelsen.
3.2 Tidsfrister Ansøgningen fremsendes senest den 1. februar for prøver i maj-juni  

 prøveterminen og senest den 1. oktober for prøver i november-januar  

 prøveterminen.
For at opnå en rimelig tid til behandling af ansøgningerne er det vigtigt,  

 at de indsendes så tidligt som muligt, gerne i løbet af efteråret i det  

 skoleår, hvor prøven skal afholdes.
Ministeriet får derved mulighed for at  

 vejlede i forhold vedrørende prøven.
3.3 Behandling af ansøgninger i Folkeskoleafdelingen Ministeriet indhenter i forbindelse med behandlingen af de enkelte  

 ansøgninger supplerende oplysninger i det omfang, det skønnes nødvendigt.
 Ministeriets afgørelse meddeles skolen, der herefter må sikre sig, at  

 eleven og forældrene bliver gjort bekendt med afgørelsen.
Godkendelsen gælder kun den aktuelle prøvetermin.
Såfremt en godkendt  

 fravigelse ikke benyttes, meddeles dette skriftligt til ministeriet.
3.4 Påtegning af prøvebevis/afgangsbevis Samtidig med at ministeriet godkender fravigelser, som nævnt i denne  

 vejledning, vil det blive meddelt, hvorledes påtegning om fravigelse skal ske  

 på prøvebeviset/afgangsbeviset.
Ordlyden heraf vil typisk være følgende:
 4. Censurering.
4.1 Censurrering Censurering sker på samme grundlag og med samme censor for de øvrige  

 elever.
Ved mundtlige prøver sendes kopi af ministeriets tilladelse til fravigelse  

 til censor sammen med prøveopgaverne.
Ved skriftlige prøver skal tilladelsen  

 sendes til censor sammen med opgavebesvarelsen.
4.2 Brug af bånd i forbindelse med skriftlige prøver Ministeriet sørger for, at indtalte bånd i forbindelse med skriftlige  

 prøver fremsendes til skolen i god tid inden prøvens afholdelse.
Bilag Folkeskoleafdelingens skrivelse af 11. marts 1991 (Til skolerne og de pædagogisk-psykologiske rådgivningskontorer) Hermed fremsendes en revideret vejledning vedrørende fravigelser fra de  

 almindelige prøveregler ved folkeskolens afsluttende prøver.
 Vejledningen anvendes fra skoleåret 1991/92 og vedrører elever med særlige  

 behov samt fremmedsprogede elever.
 Vejledningen erstatter vejledningen udsendt i 1983. Fra 1. august 1991  

 ophæves samtidig cirkulære af 10. oktober 1983 om tilladelse til individuel  

 fravigelse af reglerne om gennemførelse af folkeskolens afsluttende prøver  

 samt cirkulæreskrivelse af 22. januar 1982 om tilladelse til individuel  

 fravigelse af reglerne om gennemførelse af folkeskolens afsluttende prøver  

 for fremmedsprogede elever.
 Det er ønsket, at vejledningen kan inspirere skolerne og de  

 pædagogisk-psykologiske rådgivningskontorer til i et frugtbart samarbejde at  

 etablere de nødvendige betingelser for elevernes deltagelse i prøverne.
Det er også ønsket, at vejledningen kan inspirere til overvejelser og evt.  

 afprøvninger af nye muligheder for eleverne.
Vi ser gerne at dette sker i  

 samarbejde med Undervisningsministeriets konsulenter.
 Jeg vil samtidig benytte lejligheden til at takke alle, der har ydet  

 bidrag til udformningen af den ny vejledning.
