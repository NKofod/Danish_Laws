Indledning Efter arbejdsmiljølovens § 21 kan Arbejdstilsynet kræve, at arbejdsgiveren  

 lader foretage undersøgelser og prøver, for at konstatere om  

 arbejdsforholdene er sikkerheds- og sundhedsmæssigt forsvarlige.
Derudover pålægges arbejdsgiveren i visse bekendtgørelser at foretage  

 målinger til dokumentation af arbejdsforholdene.
Der kan være tale om  

 periodiske målinger eller enkelte målinger.
 Denne anvisning beskriver, hvilke krav Arbejdstilsynet stiller, for at en  

 måling kan anvendes som dokumentation over for Arbejdstilsynet vedrørende:
- luftens indhold af gasser, dampe, støv og andre partikulære  

 luftforureninger fra stoffer og materialer, - koncentrationen af sundhedsskadelige stoffer eller deres metabolitter i  

 biologiske væsker samt biokemiske forandringer.
 Arbejdstilsynet kræver, at en sådan dokumentationsmåling udføres som en  

 detaljeret måling eller på anden lige så kvalificeret måde.
1. Område Anvisningen omfatter alene detaljerede målinger, dvs. målinger, der giver  

 den detaljerede beskrivelse af eksponeringen i forhold til grænseværdien.  

 Anvisningen omfatter således ikke vejledende målinger, idet Arbejdstilsynet  

 ikke stiller krav til denne type målinger.
2. Prøvetagning 2.1 Luftforureningsmålinger 2.1.1 Det skal kunne dokumenteres, hvilken strategi der er anvendt til  

 fastlæggelse af:
- antal målepositioner, - antal prøver, som skal udtages på den enkelte måleposition, - målingernes hyppighed, dvs. antal måledage pr.år, - anvendt måleudstyr, - nøjagtighed af den anvendte prøvetagnings- og analysemetode, - vurderingskriterier for måleresultater.
 2.1.2 Til prøvetagning skal anvendes teknisk udstyr i overensstemmelse med  

 retningslinierne i bilag 1.
 Måleudstyret skal kalibreres efter retningslinierne i bilag 1.
 Resultatet af kalibreringen skal kunne dokumenteres fx med logbog med  

 angivelse af dato og resultat for kalibreringen.
 2.1.3 Luftforureningsprøver skal tages af personer med tilstrækkelige  

 faglige kvalifikationer.
2.2 Biologiske målinger 2.2.1 Til prøvetagning skal anvendes teknisk udstyr i overensstemmelse med  

 retningslinierne i bilag 2.
2.2.2 Blodprøver skal tages af personer, der har uddannelse som læge,  

 sygeplejerske med lov til at foretage blodprøveudtagning eller  

 hospitalslaborant.
Reglerne i bekendtgørelserne nr. 1165 af 16. december 1992  

 om arbejdsmedicinske undersøgelser efter lov om arbejdsmiljø og 562 af 16.  

 december 1985 om bly, metallisk.
3. Analyse Analyser skal foretages af et af Arbejdstilsynet anerkendt laboratorium,  

 fx et akkrediteret laboratorium.
4. Rapportering 4.1 Luftforureningsmålinger Rapportering skal ske således, at rapporten med hensyn til form og indhold  

 svarer til bilag 3.
 Derudover skal rapporten indeholde oplysning om formålet med undersøgelsen  

 samt antal målepositioner i eksponeringszonen.
 Rapporten skal ligeledes indeholde en statistisk vurdering af  

 måleresultater i forhold til grænseværdien, typiske værdier og lign.
 Af rapporten skal endvidere fremgå, hvorledes virksomhedens  

 sikkerhedsorganisation har været inddraget i undersøgelsen.
4.2 Biologiske målinger Rapportering skal ske således, at rapporten med hensyn til form og indhold  

 svarer til bilag 4, og i overensstemmelse med bekendtgørelse nr. 1165 af 16.  

 december 1992 om arbejdsmedicinske undersøgelser efter lov om arbejdsmiljø.
 Derudover skal rapporten indeholde oplysning om formålet med  

 undersøgelsen.
 Af rapporten skal endvidere fremgå, hvorledes virksomhedens  

 sikkerhedsorganisation har været inddraget i undersøgelsen.
 Rapporten skal ligeledes indeholde en statistisk vurdering af  

 måleresultaterne i forhold til aktionsværdier, typiske værdier og lign.
Erik Andersen Bilag 1 Tekniske krav Prøvetagning af respirable partikler a.
Udstyr.
 Pumpe.
Pumpen skal have kapacitet til, enten automatisk eller ved manuel  

 efterjustering, at kunne vedligeholde en volumenstrøm på 1,9 l/min +/- 5% i  

 prøvetagningstiden ved et undertryk på 2 kPa (15 mm Hg). Volumenstrømmen skal  

 være tilstrækkelig pulsationsfri, evt. bruges ekstra pulsationsdæmper.
Under  

 prøvetagningen må volumenstrømmen ikke afvige mere end +/- 10% fra  

 volumenstrømmen ved målingens begyndelse (fx ved filtertilstopning).
 Præcisionsflowmeter.
 Præcisionsflowmeteret skal kunne aflæses med en reproducerbarhed på +/-  

 2%. Tryktabet skal være lille, sammenlignet med det samlede tryktab i filter  

 og slange.
 Forudskiller.
Forudskilleren skal være af elektrisk ledende materiale og sådan  

 konstrueret, at de luftbårne partikler adskilles i en respirabel del og en  

 grov del.
Den respirable del opsamles på et filter.
 Ved respirable partikler forstås den del af de luftbårne partikler, som  

 passerer en forudskiller med følgende karakteristik:
D % som passerer forudskilleren 1,6 95 3,5 75 5,0 50 6,1 25 7,1 0 Hvor D = aerodynamisk partikeldiameter i um.
 Filter.
Filterdiameteren skal være 25 mm eller 37 mm.
Penetrationen for hvert  

 stof, der har arbejdshygiejnisk betydning, skal være mindre end 3%. Filteret  

 må ikke påvirke måleresultatet gennem elektrisk opladning m.m. og vælges i  

 øvrigt under hensyn til den påfølgende analyse.
b.
Kalibrering.
 Kalibrering skal foretages på hele udstyret bestående af pumpe, slanger og  

 forudskiller med filter.
 Kalibreringen skal foretages med en usikkerhed på mindre end +/- 5%  

 (variationskoefficient) over for en primær eller sekundær standard.
c.
Luftprøvevolumen.
 Luftprøvevoluminet skal beregnes som følger:
 Luftprøvevolumen i ml:
 Hvor:
 f = volumenstrøm i ml/min.
 t = prøvetagningstidsrum i min.
P1 = lufttryk ved kalibrering i kPa P2 = lufttryk under prøvetagning i kPa T1 = temperatur ved kalibrering i grader K T2 = temperatur under prøvetagning i grader K Prøvetagning af totalstøv (partikler) a.
Udstyr.
 Pumpe.
Pumpen skal have kapacitet til, enten automatisk eller ved manuel  

 efterjustering at kunne vedligeholde en volumenstrøm i området 1 til 2 l/min.  

 inden for +/- 5% i prøvetagningstiden ved et undertryk på 2 kPa (ca. 15 mm  

 Hg). Volumenstrømmen skal være tilstrækkeligt pulsationsfri.
Under  

 prøvetagningen må volumenstrømmen ikke afvige mere end +/- 10% fra  

 volumenstrømmen ved målingens begyndelse.
 Præcisionsflowmeter.
 Præcisionsflowmeteret skal kunne aflæses med en reproducerbarhed på +/-  

 2%. Tryktabet skal være lille, sammenlignet med det samlede tryktab i filter  

 og slange.
 Filterholder.
 1. Til gravmetrisk og kemisk bestemmelse med filter.
Der skal anvendes en lukket filterbeholder med en indsugningsåbning på  

 mindst 4 mm.
Lufthastigheden i åbningen skal være 1,25 m/sek. +/- 10%.  

 Svejserøg kan dog opsamles med en åben filterholder.
 2. Til mikroskopisk bestemmelse.
 Der skal anvendes en åben filterholder, som er forsynet med  

 beskyttelsesrør.
 Filter.
Filterdiameteren skal være 25 mm eller 37 mm.
Penetration for hvert stof,  

 der har arbejdshygiejnisk betydning, skal være mindre end 3%. Filteret må  

 ikke påvirke måleresultatet gennem elektrisk opladning m.m. og vælges i  

 øvrigt under hensyn til den efterfølgende analyse.
Specielle krav kan gælde  

 filter til optisk mikroskopi.
b.
Kalibrering.
 Kalibrering skal foretages på hele udstyret bestående af pumpe, slanger og  

 filterholder med filter.
 Kalibreringen skal foretages med en usikkerhed på mindre end +/- 5%  

 (variationskoefficient) over for en primær eller sekundær standard.
c.
Luftprøvevolumen.
 Luftprøvevoluminet skal beregnes som følger:
 Luftprøvevolumen i ml:
Prøvetagning af gasser og dampe efter adsorptionsrørsmetoden Der beskrives krav til prøvetagning af organiske dampe på  

 absorptionsmediet, aktivt kul, men tilsvarende krav til prøvetagning vil  

 gælde andre faste absorbenter som silicagel, aluminiumoxid, syntetiske  

 polymerer, molekylsigter og kemisk præpareret adsorbentmateriale.
a.
Udstyr.
 Pumpe.
 Pumpen skal kunne vedligeholde en indstillet volumenstrøm inden for +/- 5%  

 i prøvetagningstiden.
 Præcisionsflowmeter.
 Præcisionsflowmeteret skal kunne aflæses med en nøjagtighed på +/- 2%.
 Adsorptionsrør.
Adsorptionsrør skal så vidt muligt indeholde to sektioner af aktivt kul,  

 som bliver holdt på plads af ikke-absorberende materiale.
Glasrøret skal være  

 lukket (eventuelt sammensmeltet i begge ender).
b.
Kalibrering.
 Kalibrering skal foretages på hele udstyret bestående af pumpe, slanger og  

 adsorptionsrør.
 Kalibrering skal foretages med en usikkerhed på mindre end +/- 5%  

 (variationskoefficient) overfor en primær eller sekundær standard.
c.
Luftprøvevolumen.
 Man skal vælge en volumenstrøm, der i det ønskede prøvetagningstidsrum vil  

 give et luftprøvevolumen mellem det nedenfor angivne minimums- og  

 maksimumsvolumen:
 Minimum luftprøvevolumen i liter:
Analytisk detektionsgrænse i micro g 0.2 x grænseværdien i micro g/l (1 micro g/l = 1 mg/(m3)) og Maksimum luftprøvevolumen i (m3):
 Adsorptionsrørkapacitet i mg.
2 x grænseværdien i mg/(m3) Ved prøveudtagning beregnes luftprøvevoluminet som følger:
 Ved pumper hvor der benyttes flowmeter:
 Luftprøvevolumen i ml:
 hvor:
 f = Volumenstrøm i ml/min.
 t = Prøvetagningstidsrum i min.
 P1 = Lufttryk ved kalibrering i kPa.
 P2 = Lufttryk under prøvetagning i kPa.
 T1 = Temperatur ved kalibrering i grader K.
 T2 = Temperatur under prøvetagning i grader K.
 Ved pumper hvor der benyttes pumpeslagstæller:
 Luftprøvevolumen i ml.
 hvor:
R2 = Slutaflæsning på pumpeslagstæller R1 = Startaflæsning på pumpeslagstæller V = Pumpeslagsvolumen.
Skal være kalibreret for den benyttede  

 volumenstrøm.
P1 = Lufttryk under prøvetagning i kPa T1 = Temperatur under prøvetagning i grader C.
Prøvetagning af gasser og dampe efter vaskeflaske/impingermetoden Ved absorption af gasser og dampe i væsker anvendes hovedsageligt  

 vaskeflasker eller impingere.
 Absorptionsvæskernes sammensætning afhænger af, hvilke luftforureninger  

 der skal absorberes.
a.
Udstyr.
 Pumpe.
 Pumpen skal kunne vedligeholde en volumenstrøm på 2 l/min +/- 5% i  

 prøvetagningstiden.
 Vaskeflasker eller impingere.
Vaskeflasker eller impingere skal være af glas med et totalt volumen på 30  

 ml.
Ved de fleste metoder anvendes 10 ml absorptionsvæske.
 For at forøge absorptionseffektiviteten anvendes 2 vaskeflasker/impingere  

 i serie ved prøvetagningen.
b.
Kalibrering.
 Kalibrering skal foretages på hele prøvetagningsudstyret bestående af  

 pumpe, slanger og vaskeflasker/impingere.
 Kalibrering skal foretages med en usikkerhed på mindre end +/- 5%  

 (variationskoefficient) overfor en primær eller sekundær standard.
c.
Luftprøvevolumen.
 Luftprøvevoluminet beregnes som følger:
Volumen i ml = Hvor:
 f = volumenstrøm i ml/min.
 t = prøvetagningstidsrum i min.
 P1 = lufttryk ved kalibrering i kPa.
 P2 = lufttryk ved prøvetagning i kPa.
 T1 = temperatur ved kalibrering i grader K.
 T2 = temperatur ved prøvetagning i grader K.
BILAG 2J Udstyr til udtagning af veneblodprøver Arbejdet skal tilrettelægges i overensstemmelse med At-anvisning nr.  

 4.9.1.1. AIDS og forebyggelse af HIV-infektion.
Til venepunktur skal  

 sædvanligvis anvendes en kanyle af rustfrit stål.
Stålkanyler påsmurt  

 silikone er egnede ved prøvetagning til Cr, Ni o.s.v.
Rustfrit stål afgiver  

 imidlertid tungmetaller som fx chrom og nikkel, hvorfor det i visse tilfælde  

 vil være nødvendigt at anvende specielle kanyler, hvor det opsamlede veneblod  

 ikke kommer i kontakt med rustfrit stål.
Analyselaboratoriet kan oplyse om  

 den mest hensigtsmæssige metode til udtagning og opsamling af veneblodet,  

 idet dette er afhængig af det stof der ønskes målt.
Til opsamling af veneblod anvendes specielle glas med undertryk.
Ved  

 venepunkter fyldes glasset svarende til undertrykket.
Brug af disse glas  

 nedsætter risikoen for kontaminering.
Ved blodprøvetagning må proppen ikke  

 fjernes fra disse glas.
Den medfølgende instruktion for prøvetagning skal  

 følges.
Andre blodprøveglas kan anvendes, hvis disse er kontrolleret for renhed.  

 Det er nødvendigt at kontrollere proppens renhed og egnethed, idet denne kan  

 kontaminere eller absorbere stoffer.
Man skal ligeledes sikre sig, at blodet  

 ikke bliver forurenet fra omgivelserne.
Udtagning af kapillarblodprøve Ved prøvetagning til spormetaller bruges specielt rensede metalfri glas,  

 som er kontrolleret for evt. urenheder.
Til spormetalanalyser bruges Na-heparin som antikoagulans, da EDTA kan  

 tilføre prøven urenheder.
Til serumanalyser bruges glas uden tilsætning af  

 antikoagulans.
 Til kapillarblodprøveudtagning skal anvendes en steril lancet-fremstillet  

 til perforering af åren.
Til opsamling af kapillarblod skal anvendes et kapillarrør, der er  

 behandlet med antikoagulans.
Kapillarrørene skal være rene og kontrolleret  

 for kontaminering.
 Ved brug af kapillarblod er det rigtigt at sikre, at prøven blandes  

 grundigt med antikoagulans.
Indsamling af urinprøver Urinen opsamles direkte i dertil egnede beholdere.
Til  

 arbejdsmiljøundersøgelser anvendes urin opsamlet på udvalgte tidspunkter.
Det  

 være sig morgenurin, urin opsamlet ved arbejdstids ophør og lign.  

 Urinflaskerne skal være kontrolleret for renhed.
Der kan sædvanligvis  

 anvendes urinflasker af polypropylen.
Disse flasker skal ved  

 spormetalanalyser være renset forskriftsmæssigt.
Visse stoffer kan absorberes  

 til ovennævnte plastmateriale fx opløsningsmidler.
I disse tilfælde skal  

 anvendes glasflasker.
