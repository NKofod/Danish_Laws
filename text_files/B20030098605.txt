Bekendtgørelse om lægers  

 anmeldelse til Sundhedsstyrelsens Landspatientregister af patienter behandlet  

 på private sygehuse eller klinikker I medfør af lægelovens §§ 11 og 22, stk. 1, jf.  

 lovbekendtgørelse nr. 272 af 19. april 2001 om udøvelse af lægegerning,  

 fastsættes:
 § 1.  

  

 Oplysninger  

 om lægelig behandling af patienter på private sygehuse eller klinikker skal  

 anmeldes  

 til Sundhedsstyrelsens Landspatientregister efter reglerne i denne  

 bekendtgørelse.
 § 2.  

  

 Ved  

 private sygehuse eller klinikker forstås i denne bekendtgørelse private  

 sygehuse eller klinikker, hvor der foretages lægelig patientbehandling under  

 indlæggelse og/eller ambulant lægelig patientbehandling.
 § 3.  

  

 Pligten  

 til at foretage anmeldelse påhviler den for patientbehandlingen ansvarlige  

 læge.
 Stk. 2.  

  

 Det er  

 ejeren af sygehuset eller klinikken, der har det overordnede ansvar for, at  

 anmeldelse foretages i overensstemmelse med reglerne i bekendtgørelsen.
 § 4.  

  

 Anmeldelse  

 skal foretages for såvel lægelig patientbehandling under indlæggelse som  

 ambulant  

 lægelig patientbehandling på sygehuset eller klinikken, jf. dog stk. 2  

 og  

 3.
 Stk. 2.  

  

 Der skal  

 ikke foretages anmeldelse af lægelig patientbehandling, der er omfattet af  

 den  

 offentlige sygesikring.
 Stk. 3.  

  

 Anmeldelsen  

 skal være i overensstemmelse med det dataindhold, der er beskrevet i den til  

 enhver tid gældende beskrivelse af »Fællesindhold for basisregistrering af  

 sygehuspatienter«, som udfærdiges af Sundhedsstyrelsen.
 § 5.  

  

 Anmeldelse  

 af lægelig patientbehandling af indlagte og ambulante patienter skal ske hver  

 for sig.
 Stk. 2.  

  

 Anmeldelse  

 skal ske senest den 10. i den måned, der følger efter måneden, hvori den  

 lægelige  

 patientbehandling har fundet sted.
 Stk. 3.  

  

 Anmeldelse  

 skal ske elektronisk i overensstemmelse med den brugermanual, som udfærdiges  

 af  

 Sundhedsstyrelsen og som er tilgængelig på Sundhedsstyrelsens hjemmeside.
 § 6.  

  

 Efter  

 lægelovens § 22, stk. 1, straffes den læge, der gør sig skyldig i  

 overtrædelse af bekendtgørelsen, med bøde.
 § 7.  

  

 Bekendtgørelsen  

 træder i kraft den 1. januar 2004.
 Stk. 2.  

  

 Samtidig  

 ophæves  


  

 bekendtgørelse nr. 774 af 19.  

 september 1995 om lægers anmeldelse til Sundhedsstyrelsens  

 Landspatientregister  

 af patienter behandlet på private sygehuse/klinikker.
