§ 1 I bekendtgørelse nr. 16 af 12. januar 1989 om støtte til fremme af  

 økologisk jordbrugsproduktion foretages følgende ændringer:
 1. § 3, stk. 1, affattes således:
»Det er en betingelse for ydelse af omlægningsstøtte, at bedriften  

 opfylder Det Europæiske Økonomiske Fællesskabs forordning nr. 2092/91 om  

 økologisk produktionsmetode for landbrugsprodukter og om angivelse heraf på  

 landbrugsprodukter og levnedsmidler samt er autoriseret efter bestemmelserne  

 i bekendtgørelse nr. 730 af 4. november 1991 om økologisk jordbrugsproduktion  

 (Autorisation af jordbrugsbedrifter). Omlægningen, der skal omfatte hele  

 bedriften, skal være gennemført inden 4 år.« 2. Efter § 4, stk. 4, indsættes som stk. 5 og 6:
 »Stk. 5.  Der kan ydes supplerende omlægningsstøtte  

 til arealer, der er omlagt til økologisk drift i 1991.
Stk. 6.  Supplerende omlægningsstøtte ydes med 700 kr.  

 pr. omlagt ha i det andet omlægningsår til de arealer, der dyrkes med det  

 formål at give økonomisk afkast i form af salg af konsumafgrøder fra  

 bedriften.« Stk. 5  og 6 bliver herefter stk. 7 og 8.
§ 2 Bekendtgørelsen træder i kraft den 15. april 1992.
