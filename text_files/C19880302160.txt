Afrettere skal være indrettet og bruges forsvarligt efter  

 arbejdsmiljølovgivningens bestemmelser for tekniske hjælpemidler.
Ud fra  

 disse bestemmelser stilles efter Arbejdstilsynets administrative praksis  

 følgende krav:
Brugsanvisning Ved enhver levering (salg, udlejning og udlån) skal der medfølge  

 skriftlige anvisninger på dansk om betjening, brug og vedligeholdelse.
Indretning Kuttere må ikke være firkantede.
Afrettere skal have overdækning for kutteren på begge sider af  

 landet.
Overdækningen på bagsiden skal være fastgjort til landet, så kutteren  

 altid er dækket.
Overdækningen foran landet - afretterbeskytteren - skal være  

 effektiv og let at betjene.
En afretterbeskytter er effektiv og let at betjene, når den - let kan indstilles i den ønskede højde og sideindstilling - forbliver i den indstillede højde og automatisk går tilbage til denne  

 højde, selv om den løftes op eller trykkes ned - altid befinder sig lodret over kutterspalten uafhængigt af emnets  

 tykkelse og landets stilling.
 Ved små afrettere med kutterbredde op til 100 mm kan benyttes  

 svingbeskytter som overdækning.
 Stålene (knivene) i rundkutteren skal fastholdes af  

 sikkerhedskiler.
Befæstelse af stål i rundkutter Konstruktionerne i fig. 1 og 2 anses for forsvarlige.
Hver afretter skal have spændingsfaldsudløser, som forhindrer, at  

 den utilsigtet går i gang efter spændingsfald eller strømsvigt.
Indkobling  

 skal ske i nærheden af startindretningen.
 Start- og stopindretning skal være let tilgængelig.
Startindretningen skal være sikret mod utilsigtet påvirkning.
Dette kan  

 ske ved, - at startknap er forsænket, overdækket eller forsynet med krave - at drejeafbryder er forsynet med krave, medmindre konstruktion eller  

 placering hindrer utilsigtet påvirkning.
 Der skal være bremse, hvis kutteren ikke standser senest 10  

 sekunder efter, at der er afbrudt for maskinen.
Brug Kutteoverdækningerne skal benyttes under brugen.
 Forsvarlig brug af kutteroverdækningen er vist i fig. 3, 4 og 5.
1. Rundkutter 2. Kutteroverdækning 3. Kutteroverdækning bag landet.
 Rigtig brug af kutteroverdækning:
 Ved bearbejdning af små emner benyttes fremføringsredskab, se fig. 5.
 Ved udskiftning af kutteren skal spindelen fastholdes med forsvarlig  

 blokeringsanordning eller med en fast skruenøgle, som griber om fræsede  

 flader på spindelen.
Vedligeholdelse Afrettere skal vedligeholdes, så de altid er i forsvarlig stand.  

 Leverandørens anvisninger om eftersyn og vedligeholdelse skal følges.
 Stålene (knivene) skal være skarpe, og kutterspaltens kanter skal holdes  

 fri for revner og skår.
 Vedligeholdelses- og reparationsarbejde skal udføres forsvarligt.  

 Energiforsyningen bør være effektivt afbrudt, fx ved afbryder med nøgle.
Unge under 18 år Unge under 18 år må ikke beskæftiges ved afrettere.
Der er særlige regler  

 for lærlinge og elever.
Erik Andersen --------------------------------------------------------------------- Baggrund:
 - Bekendtgørelse nr. 43 af 22. januar 1981 om tekniske hjælpemidlers  

 indretning og anvendelse.
 - Bekendtgørelse nr. 31 af 12. februar 1969 om unge menneskers farlige  

 arbejde.
--------------------------------------------------------------------- Nummer og dato på nævnte bekendtgørelser findes i At-meddelelse nr.  

 0.02.1, der indeholder en fuldstændig fortegnelse over gældende love,  

 bekendtgørelser og At-anvisninger om arbejdsmiljø.
