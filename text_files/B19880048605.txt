 I henhold til § 2, stk. 3, nr. 2, og § 35 a i lov om styrelse af højere  

 uddannelsesinstitutioner, jf. lovbekendtgørelse nr. 161 af 17. marts 1987,  

 fastsættes:
Almindelige bestemmelser § 1.  På Danmarks Tekniske Højskole afholdes eksamen  

 for civilingeniører.
Prøvernes omfang og art § 2.  Ved eksamen kan den studerende underkastes  

 mundtlige, skriftlige og praktiske prøver; omfanget af disse prøver  

 fastsættes i den normale eksamensordning, jf. nedenfor § 9, i  

 overensstemmelse med den normale studieplan.
Desuden kan de ifølge den  

 studerendes studieplan udførte kursus- og eksamensarbejder bedømmes.
De  

 mundtlige prøver er offentlige.
 Stk. 2.  Efter indstilling fra en faglærer kan højskolen  

 godkende, at en skriftlig eller mundtlig eksamen helt eller delvis erstattes  

 af en anden nærmere angivet eksamensform.
Prøvernes fastsættelse og bedømmelse § 3.  Ved højskolens skriftlige, mundtlige og  

 praktiske prøver, samt prøver efter § 2, stk. 2, og ved bedømmelse af  

 eksamensarbejdet medvirker een eller to censorer.
Højskolen fastsætter, ved  

 hvilke prøver kun een censor medvirker.
Ved kursusarbejder medvirker kun een  

 censor, dog kan højskolen efter indstilling fra en lærer godkende, at der  

 medvirker to censorer.
Stk. 2.  Opgaverne til de skriftlige prøver ved eksamen,  

 herunder prøver efter § 2, stk. 2, gives af læreren i forbindelse med  

 censorerne.
Ved alle prøver bestemmes karaktererne af lærer og censorer i  

 forening.
 Stk. 3.  Ved karaktergivning anvendes 13-skalaen efter  

 de derom for de højere uddannelsesinstitutioner gældende bestemmelser.  

 Benyttelse af bedømmelsen Bestået/ikke bestået skal godkendes af højskolen og  

 kan kun anvendes for indtil halvdelen af henholdsvis de obligatoriske og de  

 valgfri prøver.
Beståelseskriterier § 4.  Civilingeniøreksamen består af eetfagseksaminer,  

 idet der i tilknytning til hvert kursus afholdes en eetfagseksamen, således  

 at hver eksamen skal bestås for sig, og således at indstillingen i et kursus  

 sker uafhængigt af andre kurser.
 Stk. 2.  Til at bestå en etfagseksamen kræves mindst 6  

 eller bedømmelsen Bestået, jf. § 3, stk. 3.
Stk. 3.  Til at bestå civilingeniøreksamen kræves, at  

 alle etfagseksaminer er bestået.
Under forudsætning af, at gennemsnittet af  

 alle karakterbedømte kurser er mindst 6,0, tillades det dog, at der i indtil  

 2 obligatoriske kurser, jf. § 9, stk. 2, nr. 2, er opnået karakteren 5, og at  

 der i indtil 2 linjeobligatoriske kurser, jf. § 9, stk. 3, nr. 1, er opnået  

 karakteren 5.
Fornyet indstilling § 5.  Den studerende kan højst indstille sig tre gange  

 til prøve i hvert enkelt kursus og højst tildeles tre eksamensarbejder.  

 Højskolen kan dog i særlige tilfælde tillade yderligere indstilling eller  

 tildeling af eksamensarbejde.
 Stk. 2.  Kursusarbejder og praktiske prøver kan ikke  

 tages om, hvis de er bestået, jf. § 4, stk. 2.
 Stk. 3.  Ved fornyet indstilling gælder den bedste af de  

 opnåede karakterer.
Tidsfrister § 6.  Den normerede studietid for civilingeniørstudiet  

 er 5 år.
Stk. 2.  De obligatoriske kurser, jf. § 9, stk. 2, nr.  

 2, skal være bestået senest 4 år efter optagelsen.
Civilingeniøreksamen skal  

 være bestået senest 10 år efter optagelsen.
Overskrides disse frister, mister  

 den studerende retten til at studere ved højskolen og indstille sig til  

 eksaminer.
Højskolen kan dog i særlige tilfælde tillade overskridelse af  

 tidsfristerne.
 Stk. 3.  Den studerende skal for at have rettigheder som  

 ordinær studerende have opnået pointtal som følger, jf. § 9, stk. 5:
 Stk. 4.  For studerende, der efter optagelsen skal  

 aflægge suppleringsprøver, jf. bekendtgørelse om optagelse ved  

 ingeniøruddannelserne på Danmarks Tekniske Højskole, Danmarks Ingeniørakademi  

 og teknika, forlænges ovennævnte frister i stk. 2 og 3 med 1/2 år.
Eksamensbeviser § 7.  For den, der i overensstemmelse med  

 bestemmelserne i denne bekendtgørelse har bestået civilingeniøreksamen,  

 udfærdiges et af højskolens rektor underskrevet eksamensbevis, hvori  

 kandidaten betegnes som civilingeniør, polyteknisk kandidat, candidatus(a)  

 polytechnices (cand. polyt.), »Master of Science in  

 Engineering«, »Ingenieur«, »Diplomingenieur«.
 Stk. 2.  Har den studerende fulgt en af højskolen  

 godkendt fagkombination, studielinje, kan der til civilingeniørbetegnelsen  

 knyttes en specialbetegnelse, der godkendes sammen med studielinjen.
 Stk. 3.  Eksamensbeviset bilægges en fortegnelse over de  

 kurser, der er fulgt under studiet, med point og opnåede karakterer angivet  

 for hvert kursus.
Meritoverføring § 8.  Karakterer opnået ved en anden højere  

 uddannelsesinstitution kan med højskolens godkendelse overføres under  

 forudsætning af, at de aflagte prøver er mindst lige så omfattende og af lige  

 så stor sværhedsgrad som dem, der kræves under den gældende eksamensordning.
 Stk. 2.  Højskolen fastsætter, hvor mange point et til  

 en overført karakter svarende kursus tildeles, jf. § 9, stk. 4, og til  

 hvilken kategori af kurser det henregnes, jf. § 9, stk. 2 og 3.
Normal eksamensordning § 9.  For erhvervelse af civilingeniørgraden skal  

 opnås mindst 330 point.
 Stk. 2.  For civilingeniøreksamen fastsættes en  

 eksamensordning, der skal godkendes af Undervisningsministeriet, Direktoratet  

 for de Videregående Uddannelser, og som skal indeholde bestemmelser om  

 følgende:
 Stk. 3.  Med henblik på definition af studielinjer og  

 dertil knyttede specialbetegnelser, jf. § 7, stk. 2, kan højskolen fastsætte:
 Stk. 4.  Tildeling af point foretages af højskolen efter  

 følgende principper:
 Stk. 5.  Højskolen fastsætter overgangsbestemmelser ved  

 ændringer i den normale eksamensordning.
Eksaminernes afholdelse § 10.  Skriftlig eller mundtlig eksamen eller  

 praktiske prøver skal afholdes i slutningen af det semester, hvor det  

 pågældende kursus er undervist, jf. de gældende studieplaner.
 Stk. 2.  Dersom en studerende indstiller sig til  

 sygeeksamen i et kursus eller til fornyet eksamen og har deltaget i, men ikke  

 bestået eksamen i kurset i semestret umiddelbart forud, jf. § 5, stk. 1, skal  

 skriftlig eller mundtlig eksamen afholdes i slutningen af et semester, uanset  

 at kurset ikke er undervist i dette semester.
 Stk. 3.  Eksamen i kurser, hvor undervisningen ophører,  

 kan senest afholdes i eksamensterminen 1 år efter afslutningen af  

 undervisningen.
 Stk. 4.  De nærmere bestemmelser om indmeldelse til og  

 afholdelse af eksaminer, herunder eksaminers længde, fastsættes af højskolen.
Stk. 5.  Sygeeksamen aflægges normalt ved næste  

 eksamenstermin.
Der kan uden for de normale eksamensterminer kun  

 undtagelsesvis afholdes ekstraordinær eksamen, herunder sygeeksamen, efter  

 nærmere herom af højskolen fastsatte bestemmelser.
 Klage, dispensation m.v.
§ 11.  Klager over Danmarks Tekniske Højskoles  

 afgørelser i henhold til denne bekendtgørelse indgives til højskolen.
Hvis en  

 klage ikke tages til følge, og klageren fastholder klagen, videresender  

 højskolen klagen - bilagt en udtalelse - til direktoratet.
 Stk. 2.  Fristen for indgivelse af klager er 4 uger fra  

 den dag, afgørelsen er meddelt den pågældende.
 § 12.  Direktoratet kan efter indstilling fra  

 højskolen dispensere fra bekendtgørelsens bestemmelser, når det findes  

 begrundet i usædvanlige forhold.
 Stk. 2.  Ansøgninger om dispensation skal - hvor det er  

 muligt - vedlægges dokumentation for de forhold, der anføres som  

 dispensationsgrund.
 Stk. 3.  Direktoratet kan tillade højskolen at  

 dispensere fra bekendtgørelsens bestemmelser inden for nærmere angivne  

 rammer.
 § 13.  Direktoratets afgørelser efter denne  

 bekendtgørelse kan ikke indbringes for højere administrativ myndighed.
 Ikrafttræden m.v.
 § 14.  Bekendtgørelsen træder i kraft den 1. september  

 1988.
 Stk. 2.  Bekendtgørelse nr. 349 af 18. juli 1972 om  

 civilingeniøreksamen ophæves.
