Betænkning afgivet af  

 Arbejdsmarkedsudvalget den 17. april 2002 Betænkning over Forslag til lov om orlov til  

 lønmodtagere, der passer nærtstående med handicap eller  

 alvorlig sygdom [af  

 beskæftigelsesministeren (Claus Hjort Frederiksen)] 1. Udvalgsarbejdet Lovforslaget blev fremsat den 27. februar 2002 og var til  

 1. behandling den 15. marts 2002. Lovforslaget blev efter 1. behandling  

 henvist til behandling i Arbejdsmarkedsudvalget.
Møder Udvalget har behandlet lovforslaget i 2 møder.
Sammenhæng med andre lovforslag Lovforslaget skal ses i sammenhæng med lovforslag  

 nr.
L 128 om ændring af lov om social service (Ansættelse til  

 pasning af nærtstående med handicap m.v.). Dette lovforslag er  

 henvist til behandling i Socialudvalget.
Høring Lovforslaget har sammen med forslaget til ændring af  

 lov om social service (L 128) været sendt i høring inden  

 fremsættelsen.
Beskæftigelsesministeren sendte den 8. marts 2002  

 de indkomne høringssvar og et resumé af disse til udvalget.
2. Indstillinger og politiske bemærkninger Udvalget indstiller lovforslaget til vedtagelse  

 uændret.
Enhedslisten stemmer for lovforslaget, da der er tale om  

 en udvidet adgang til orlov til pasning af nærtstående med  

 handicap eller alvorlig sygdom.
Det er også positivt, at de personer,  

 der tager orlov, ansættes af kommunen og bevarer deres  

 arbejdsmarkedsrelaterede rettigheder.
Enhedslisten vil dog understrege, at  

 lovforslaget på nogle punkter er mangelfuldt.
For det første  

 burde lønniveauet ved ansættelse af orlovspersoner følge  

 de gældende overenskomster, hvor lovforslaget opererer med en  

 løn fastsat efter § 103 a i lov om social service.
For det andet burde  

 lovforslaget indeholde, at personer, der søger om orlov, kunne  

 tilbydes undervisning eller kurser, der forbedrer den pågældendes  

 muligheder for at varetage pleje- og omsorgsopgaver.
Endelig er det en  

 mangel, at orlovsmuligheden er afgrænset til 6 sammenhængende  

 måneder og ikke åbner mulighed for en fleksibel afholdelse af de  

 6 måneder, opdelt i flere kortere perioder, som kan afstemmes efter  

 pasningsbehovet for den handicappede eller kronisk syge.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
Charlotte Antonsen (V)  

  Anders Møller (V)  Irene Simonsen (V)  

  Jens Vibjerg (V) fmd.  

  Kristian Thulesen Dahl (DF)  

  Bent Bøgsted (DF) Lars Barfoed (KF)  

  Charlotte Dyremose (KF)  Ole M.
Nielsen (KRF)  

  Anne-Marie Meldgaard (S)  Bjarne Laustsen (S)  

 nfmd.  Jan Petersen (S)  Mette Frederiksen (S)  

 Ole Vagn Christensen (S)  Ole Sohn (SF)  

  Anders Samuelsen (RV)  

  Søren Søndergaard (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende L 124 Bilagsnr.
