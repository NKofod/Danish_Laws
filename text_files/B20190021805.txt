Bekendtgørelse om ændring af bekendtgørelse om autorisation af visse sundhedspersoner, der er statsborgere i og/eller uddannet i lande udenfor EU/EØS § 1 I bekendtgørelse nr. 478 af 10. maj 2013 om autorisation af visse sundhedspersoner, der er statsborgere i og/eller uddannet i lande uden for EU/EØS, som ændret ved bekendtgørelse nr. 1129 af 26. august 2016 og bekendtgørelse nr. 993 af 28. juni 2018, foretages følgende ændring:
 1. § 2, stk. 1, nr. 2, 2. pkt. affattes således:
»Hvis de påkrævede karakterer er opnået i forskellige prøver, er det et krav, at prøverne har fundet sted inden for en periode på 12 måneder.« § 2 Bekendtgørelsen træder i kraft den 1. april 2019.
