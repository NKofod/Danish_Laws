 I medfør af bestemmelsen i § 34 i lov nr. 152 af 1. april 1949 om  

 civilforsvaret bestemmes herved følgende:
§ 1 Stk. 1.  Ifølge lovens § 34, stk. 1, er borgerne  

 pligtige mod fuld erstatning at stille deres ejendom til rådighed for  

 civilforsvaret.
 Stk. 2.  Genstand for rekvisition er således alt, hvad  

 der måtte skønnes fornødent til brug for civilforsvaret, for så vidt  

 tilvejebringelsen ikke på anden måde kan ske rettidigt og på rimelige vilkår.
§ 2 Stk. 1.  Rekvisitionen bør ordentligvis ske således, at  

 det rekvirerede overtages til brug, men hvor formålet med  

 civilforsvarsmyndighedernes benyttelse ikke på anden måde kan ske fyldest,  

 kan rekvisition ske til eje.
 Stk. 2.  Rekvisition af fast ejendom til eje bør kun  

 finde sted under særdeles tvingende omstændigheder.
 Stk. 3.  Såfremt noget rekvireres til brug, kan ejeren  

 ikke gøre afleveringen afhængig af, at ydelsen overtages til eje.
§ 3 Rekvisitionsretten tilkommer i overensstemmelse med nærmere af  

 indenrigsministeriet givne direktiver civilforsvarsstyrelsen samt andre  

 myndigheder, som af indenrigsministeriet særligt bemyndiges dertil.
§ 4 Er rekvisitionen sket til brug, overgår benyttelsesretten til  

 civilforsvarsmyndighederne i det omfang, disse finder det nødvendigt, og  

 ingen kan herefter udøve nogen ret over det rekvirerede, som kommer i strid  

 med civilforsvarsmyndighedernes benyttelse.
§ 5 Stk. 1.  Alt, hvad der efter loven kan rekvireres, og  

 som civilforsvarsmyndighederne påregner at ville få brug for, kan foreløbig  

 beslaglægges med den virkning, at ejeren ikke kan disponere derover, og at  

 civilforsvarsmyndighederne senere kan overtage det beslaglagte.
Ingen hermed  

 stridende rettighed med hensyn til det beslaglagte kan gøres gældende.
Det  

 beslaglagte henligger for civilforsvarsmyndighedernes risiko, og løsøre kan  

 flyttes af disse.
Det beslaglagtes art og mængde skal straks fastslås og  

 anerkendelse heraf overleveres ejeren.
Denne kan efter 30 dages forløb  

 forlange, at civilforsvarsmyndighederne enten skal overtage det beslaglagte  

 eller frigive det.
Civilforsvarsmyndighedernes afgørelse skal derefter  

 træffes inden 30 dage fra begæringens indgivelse.
 Stk. 2.  I det omfang, beslaglæggelsen har medført  

 indskrænkning i ejerens benyttelse, tilkommer der ham erstatning efter de i §  

 9 fastsatte regler.
§ 6 Stk. 1.  Enhver er pligtig til på forespørgsel eller  

 efter offentlig bekendtgørelse på tro og love at opgive, hvad der er i hans  

 besiddelse, som kan være genstand for rekvisition.
Civilforsvarsmyndighederne  

 er ved politiets hjælp berettiget til at lade rigtigheden af opgivelserne  

 kontrollere.
Stk. 2.  Enhver, fra hvem noget rekvireres, er pligtig  

 til at stille dette til rådighed til den fastsatte tid og på det opgivne  

 sted.
Nødvendige transportomkostninger godtgøres.
§ 7 Rekvisition og beslaglæggelse kan ikke omfatte livsfornødenheder, herunder  

 arbejdsredskaber o.lign., som er absolut nødvendige for den pågældendes  

 udøvelse af sit erhverv eller hans og hans families underhold.
§ 8 Stk. 1.  Rekvisitionsbegæringen rettes direkte til den,  

 af hvem ydelsen ønskes præsteret, og skal være skriftligt affattet samt  

 underskrevet af rekvirenten eller af en af denne dertil bemyndiget person.  

 Rekvisitionen skal indeholde oplysning om, hvorvidt den pågældende ydelse  

 ønskes overtaget til brug eller til eje og nøjagtigt angive ydelsens art og  

 mængde, samt hvor og når ydelsen skal præsteres.
Stk. 2.  For enhver modtaget ydelse skal modtageren give  

 skriftlig kvittering på rekvisitionen.
Kvitteringen skal indeholde oplysning  

 om den virkelig præsterede ydelse - ved individuelt bestemte ydelser særlige  

 kendetegn, der tjener til identifikation - og i videst muligt omfang  

 oplysninger, der kan tjene til at bedømme ydelsens værdi eller den  

 erstatning, der vil være at yde for afsavn.
En genpart af kvitteringen  

 opbevares af rekvirenten.
Genparten skal være forsynet med en på tro og love  

 afgivet erklæring fra den, der har præsteret ydelsen, om karakteren af den  

 ret, der er grundlaget for hans besiddelse (ejendomsret, brugsret o.l.), med  

 angivelse af eventuelle andre rettighedshavere, herunder sælgeren ved salg på  

 afbetaling mod ejendomsforhold.
§ 9 Stk. 1.  Den erstatning, der tilkommer den berettigede,  

 fastsættes, når rekvisitionen har fundet sted til brug, som en godtgørelse  

 for afsavn fra afleveringstidspunktet til det tidspunkt, da det rekvirerede  

 tilbagegives, med tillæg af en eventuel godtgørelse for beskadigelse,  

 værdiforringelse eller slid opstået inden for samme tidsrum.
 Stk. 2.  Erstatningen udbetales ved tilbagegivelsen.  

 Såfremt civilforsvarsmyndighedernes benyttelse udstrækkes over 2 måneder, kan  

 den berettigede dog forlange afsavnserstatningen udbetalt bagud for 2 måneder  

 ad gangen.
§ 10 Såfremt civilforsvarsmyndighederne efter at have overtaget det rekvirerede  

 til brug anser det nødvendigt at overtage det til eje, jfr. herved § 2, kan  

 dette ske ved henvendelse til ejeren.
Der tilkommer da denne erstatning for  

 afståelsen, hvorhos der ydes påløben, ikke udbetalt erstatning for afsavn.
§ 11 Opnås der mindelig overenskomst om fastsættelsen af erstatningen for det  

 rekvirerede med den eller dem, der i henhold til den i § 8, stk. 2,  

 omhandlede erklæring er berettiget til erstatningen, indsender den  

 rekvirerende myndighed en genpart af den der omhandlede kvittering, forsynet  

 med oplysning om den aftalte erstatnings størrelse, om det forhold, hvori den  

 skal fordeles mellem eventuelt flere berettigede, og med en skriftlig akcept  

 af den (de) berettigede, til civilforsvarsstyrelsen eller den dertil udpegede  

 myndighed, der foranstalter beløbet anvist den (de) pågældende.
§ 12 Stk. 1.  I mangel af mindelig overenskomst fastsættes  

 erstatningen af en for hver retskreds nedsat vurderingskommission bestående  

 af 3 medlemmer, nemlig vedkommende dommer i borgerlige sager som formand (i  

 København et af præsidenten for Københavns byret udpeget medlem af nævnte ret  

 og på Frederiksberg dommeren i Frederiksberg birks 3. afdeling), et af  

 indenrigsministeren udnævnt medlem samt et af vedkommende kommunalbestyrelse  

 udnævnt medlem.
 Stk. 2.  Kommissionen foranlediger, at den i § 8, stk.  

 2, omhandlede kvitteringsgenpart indsendes til kommissionen og træffer på  

 grundlag af de i denne indeholdte oplysninger og andre bevisligheder, som den  

 måtte finde det fornødent at tilvejebringe, tillige afgørelse af, til hvem  

 erstatningen skal udbetales.
§ 13 Stk. 1.  Vurderingskommissionens afgørelse kan af hver  

 af parterne ved meddelelse til kommissionen inden 6 uger indbringes for  

 vurderingsnævnet, bestående af en af kongen udnævnt formand, der skal opfylde  

 de i retsplejeloven foreskrevne betingelser for at beskikkes som landsdommer,  

 og af 4 af indenrigsministeren udpegede medlemmer.
 Stk. 2.  Nævnets afgørelser er endelige.
§ 14 Når erstatningen er fastsat af vurderingskommissionen, og den i § 13  

 nævnte frist er udløbet, uden at kommissionens afgørelse er begæret indbragt  

 for vurderingsnævnet, eller begge parter forinden over for kommissionen har  

 givet afkald på at indbringe sagen for nævnet, underretter  

 vurderingskommissionen den udbetalende myndighed, jfr. § 11, om afgørelsen;  

 er sagen indbragt for vurderingsnævnet, giver nævnet den udbetalende  

 myndighed meddelelse om sin afgørelse.
Efter at have modtaget meddelelse om  

 erstatningens fastsættelse, foranlediger den udbetalende myndighed beløbet  

 anvist.
§ 15 Den endelige fordeling mellem staten og vedkommende kommune af de  

 udbetalte erstatningsbeløb fastsættes i overensstemmelse med de i lov nr. 152  

 af 1. april 1949 om civilforsvaret indeholdte fordelingsregler.
§ 16 Overtrædelse af denne bekendtgørelse straffes med bøde eller hæfte,  

 forsåvidt forholdet ikke efter sin beskaffenhed medfører højere straf efter  

 lovgivningen.
Under særlige forhold kan straffen stige til fængsel i indtil 2  

 år.
§ 17 De i nærværende bekendtgørelse fastsatte regler berører ikke  

 bestemmelserne i lov nr. 337 af 21. september 1939 angående tilvejebringelse  

 af befordringsmidler til brug for krigsmagten og ved beskyttelsen af  

 civilbefolkningen mod følgende af luftangreb.
§ 18 Samtidig med denne bekendtgørelses ikrafttræden ophæves bekendtgørelse nr.  

 343 af 25. september 1939 vedrørende borgernes pligt til at stille deres  

 faste ejendom, løsøre m.v. til rådighed for myndighederne ved beskyttelse af  

 civilbefolkningen mod følgerne af luftangreb, jfr. bekendtgørelse nr. 183 af  

 19. april 1949.
 INDENRIGSMINISTERIET, DEN 19. AUGUST  

 1950.
J.
SMØRUM.
