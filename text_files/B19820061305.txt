 I medfør af § 40 i brandloven, jfr. lovbekendtgørelse nr. 641 af 29.  

 december 1976, fastsættes:
 § 1.  Bekendtgørelsen er gældende for:
 eller som fremstiller stearinlys, tovværk, tagpap, asfalt eller tjære, med  

 undtagelse af virksomhed med produktionsanlæg og/ eller arbejdssteder i en  

 eller flere 1-etages bygninger på indtil 600 m2. To eller flere 1-etages  

 bygninger på samme grund betragtes dog som en bygning, medmindre bygningerne  

 enten indbyrdes er adskilt i overensstemmelse med reglerne om  

 brandsektionsadskillelser i de i § 3 nævnte tekniske forskrifter eller er  

 fritliggende i overensstemmelse med afstandsreglerne i samme forskrifter.
 To eller flere oplag på samme grund betragtes dog som et oplag, medmindre  

 oplagene enten indbyrdes er adskilt i overensstemmelse med reglerne om  

 brandsektionsadskillelser i de i § 3 nævnte tekniske forskrifter eller er  

 fritliggende i overensstemmelse med afstandsreglerne i samme forskrifter.
 Stk. 2.  Bekendtgørelsen er endvidere gældende for andre  

 virksomheder og oplag med lignende brandbelastning og/ eller  

 brandfaremomenter som de i stk. 1 nævnte med undtagelse af: Anvendelse og  

 oplagring af brandfarlige væsker, bearbejdning og oplagring af træ,  

 fremstilling, bearbejdning og oplagring af korn og foderstoffer, fremstilling  

 og oplagring af mel, fremstilling, forarbejdning og oplagring af plast,  

 F-gasanlæg og -oplag og oplag af beholdere med komprimerede, fordråbede eller  

 under tryk opløste gasser.
 I tilfælde af tvivl om, hvorvidt en virksomhed eller et oplag er omfattet  

 af bekendtgørelsen, forelægger den stedlige brandmyndighed spørgsmålet for  

 Statens brandinspektion til afgørelse.
 § 2.  Bygninger og arealer i det fri med brandfarlige  

 virksomheder og oplag skal indrettes, benyttes og være placeret på en sådan  

 måde, at risikoen for, at brande opstår, at brande breder sig, at personskade  

 finder sted, og at store værdier ødelægges, formindskes mest muligt, samt  

 således, at der bliver forsvarlige muligheder for brandvæsenets rednings- og  

 slukningsarbejde.
Stk. 2.  Brandfarlige virksomheder og oplag må kun  

 oprettes med den stedlige brandmyndigheds tilladelse.
Bygninger og arealer i  

 det fri med sådanne virksomheder og oplag skal enten være i overensstemmelse  

 med de i § 3 nævnte tekniske forskrifter eller indrettes, benyttes og være  

 placeret på nærmere af brandmyndigheden angivne vilkår, der i samme grad som  

 de tekniske forskrifter tilgodeser de i stk. 1 indeholdte krav.
 § 3.  Af Statens brandinspektion udsendes  

 »Tekniske forskrifter for visse brandfarlige virksomheder og  

 oplag«, indeholdende regler om placering, indretning og benyttelse af  

 sådanne virksomheder og oplag.
 § 4.  Ansøgninger i henhold til § 2, stk. 2, skal  

 vedlægges fornødent tegningsmateriale og beskrivelse i mindst 2 eksemplarer.
 § 5.  Tilladelser kan senere tilbagekaldes, såfremt  

 dette af sikkerhedsmæssige hensyn viser sig påkrævet.
 Stk. 2.  Tilladelser, som ikke benyttes inden 1 år,  

 anses for bortfaldet.
 § 6.  Overtrædelse af bekendtgørelsens § 2, stk. 2,  

 straffes med bøde.
 § 7.  Bekendtgørelsen træder i kraft den 1. februar  

 1983.
 Stk. 2.  Virksomheder og oplag, der er i brug ved  

 bekendtgørelsens ikrafttræden, og som i henhold til de hidtil gældende  

 bestemmelser er lovlige, er kun omfattet af bekendtgørelsens bestemmelser og  

 reglerne i de tekniske forskrifter for så vidt angår udvidelser samt i  

 tilfælde af forandringer i indretningen og benyttelsen, der er væsentlige i  

 forhold til bestemmelserne i bekendtgørelsen og de tekniske forskrifter.
