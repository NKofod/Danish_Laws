 I henhold til undervisningsministeriets bekendtgørelse nr. 304 af 24. juni  

 1985 om tilskud til nedbringelse af befordringsudgifter i forbindelse med  

 skoleophold for lærlinge og 2. dels efg-elever, der har særlig store  

 befordringsudgifter kan staten inden for et årligt fastsat beløb yde tilskud  

 hertil.
 Der vil på de årlige finanslove blive optaget en bevilling til formålet.  

 Ordningen træder i kraft den 1. juli 1985.
 For perioden 1. juli til 31. december 1985 er afsat et beløb på kr. 2,5  

 mill.
 Bevillingen vil blive fordelt til de tekniske skoler og handelsskolerne,  

 således at der tillægges den enkelte skole et beløb, der beregnes på grundlag  

 af skolens bestand af lærlinge og 2. dels efg-elever med hensyntagen til den  

 enkelte skoles hidtidige andel af bevilgede tilskud til befordringsudgifter.
 Skolerne vil snarest muligt modtage meddelelse om, hvilket beløb der er  

 tillagt den enkelte skole for perioden 1. juli til 31. december 1985.
For de følgende år vil tildelingen ske i januar måned.
Beløbet skal  

 fordeles til de elever, der kan dokumentere særlige store befordringsudgifter  

 efter følgende retningslinier:
1. Skolens forstander har ansvaret for fordelingen af  

 beløbet mellem lærlinge og 2, dels efg-elever.
Det henstilles, at  

 forstanderen nedsætter et rådgivende nævn bestående af repræsentanter for  

 studievejlederfunktionen og lærerrepræsentanter.
 2. Der kan ydes tilskud til såvel den daglige  

 befordring mellem hjem og skole, som til rejsen mellem hjem (hjemsted) og  

 skolehjem for de elever, der bor på et sådant i skoleperioden.
3. Det er en minimumsbetingelse for at bevilge  

 tilskud, at lærlingens/elevens samlede skolevej er 22 km eller derover.
Den  

 samlede skolevej er den nærmeste vej fra bopæl/skolehjem til skole og tilbage  

 til bopæl/skolehjem.
 4. Til indkvarterede lærlinge/elever er det en  

 minimumsbetingelse for at yde tilskud til befordringsudgifterne for rejsen  

 til og fra skolehjem og for rejsen mellem dette og den sædvanlige bopæl i  

 forbindelse med påske- og juleferie, at afstandsbetingelserne nævnt under  

 pkt. 3 er opfyldt.
 5. Det er en betingelse, at eleven ikke samtidig får  

 befordringsgodtgørelse i henhold til andre regler.
6. Der skal i videst muligt omfang benyttes offentlige  

 befordringsmidler.
Skolen kan dog godkende, at en elev benytter eget  

 befordringsmiddel helt eller delvis, hvis der ikke findes offentlige  

 befordringsmidler, eller hvis skolen finder, at benyttelse af sådanne  

 befordringsmidler vil medføre urimeligt store ulemper for den pågældende.
7. Ved offentlig befordring kan der maksimalt ydes  

 tilskud på 50% af de faktisk afholdte udgifter.
Befordringen skal foretages  

 på den efter de stedlige forhold billigste og mest hensigtsmæssige måde, og  

 der skal, hvor det er muligt, anvendes abonnementskort, klippekort o.lign.  

 Anvendes eget befordringsmiddel, kan der maksimalt ydes tilskud på 30 øre pr.  

 kørt kilometer til den pågældende for en strækning, der svarer til halvdelen  

 af den samlede afstand.
Beløbet reguleres med 2% årligt.
8. For syge og invaliderede elever, der på grund af  

 deres sygdom eller invaliditet ikke ved egen hjælp kan tilbagelægge  

 skolevejen, kan der ydes et tilskud svarende til de faktiske afholdte  

 befordringsudgifter.
Afstandsbetingelserne nævnt under pkt. 3 og 4 er ikke  

 gældende for disse elever.
 9. Skolens forstander træffer, under hensyntagen til  

 reglerne under 3-8, eventuelt efter indstilling fra det under pkt. 1 nævnte  

 rådgivende nævn, på grundlag af modtagne og forventede ansøgninger beslutning  

 om fordeling af det skolen tildelte rådighedsbeløb mellem de elever, der  

 skønnes hårdest bebyrdet af befordringsudgifter.
 10. Ved vurderingen af hvilke elever, der må anses for  

 hårdest bebyrdet af befordringsudgifter, bør der tages hensyn til størrelsen  

 af den enkelte elevs faktisk afholdte befordringsudgifter jfr. pkt. 7.
 Endvidere bør der tages hensyn til elevens økonomiske muligheder for at  

 betale befordringsudgifterne, f.eks. forsørgerpligt over for andre og  

 boligforhold (hjemmeboende, skolehjem, privat værelse m.v.).
 11. Størrelsen af tilskuddet til den enkelte elev kan  

 ikke overstige det under pkt. 7 og 8 angivne maksimum for tilskud, men kan  

 fastsættes til et lavere beløb.
 12. Tilskud til de enkelte elever bevilges til  

 afholdelse af befordringsudgifterne i forbindelse med de skoleophold, som  

 eleven forventes indkaldt til i det pågældende kalenderår.
 Tilskuddene udbetales eleverne ved afslutningen af hvert skoleophold.  

 Såfremt eleven ikke forsætter skoleundervisningen ved den skole, som har  

 bevilget tilskud, bortfalder tilskuddet.
 Forsynet ansøgning skal indgives til den skole, hvor eleven evt. forsætter  

 skoleundervisningen.
 13. Skolens afgørelse om tilskud kan ikke indbringes  

 for undervisningsministeren (eller undervisningsministeriets direktorater).
 P.d.v.
 e.b.
Birgit Bududu eksp.sekr.
