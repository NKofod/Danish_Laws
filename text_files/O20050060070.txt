Resumé  



  

 Et miljøcenter gav på vegne af en kommune meddelelse til en gårdejer om at  

 svineproduktionen på hans landbrugsejendom ikke kunne genoptages uden en  

 forhåndsanmeldelse til kommunen og en tilladelse fra kommunen.
Produktionen  

 havde været indstillet i ca. 2 år og 4 måneder.
Ombudsmanden udtalte at han ikke havde tilstrækkeligt grundlag  

 for at kritisere kommunens afgørelse.
Dog kritiserede ombudsmanden at  

 kommunen  

 havde lagt vægt på to forhold der måtte anses for mellemkommende  

 omstændigheder.
Desuden kritiserede ombudsmanden at afgørelsen ikke var  

 ledsaget af en begrundelse.
Ombudsmanden henstillede til Skov- og  

 Naturstyrelsen at der blev taget initiativ til at der blev indsat regler om  

 kontinuitetsbrud i miljøbeskyttelsesloven.
 (J.nr. 2003-1948-110).
Genoptagelse af husdyrbrug uden tilladelse Det fremgik af sagens akter  

 at gårdejer A, som på det tidspunkt ejede ejendommen X, i et brev af  

 19. april 2001  

 anmodede  

 Miljøcenter Horsens I/S om at der som tidligere måtte produceres 2.400  

 slagtesvin om året, svarende til 80 dyreenheder, på ejendommen.
Miljøcenter  

 Horsens I/S, der efter det oplyste forestår sagsbehandlingen i sager af den  

 foreliggende art på vegne af Brædstrup Kommune, svarede A i et brev af  

 10. maj 2001  

 at dyreholdet  

 kunne fortsætte som tidligere i eksisterende stald på ejendommen.
Vejle Amt,  

 som også havde modtaget en forespørgsel fra A, meddelte ham i et brev af  

 22. maj 2001  

 at  

 videreførelse af produktionen på 80 dyreenheder på ejendommen kunne ske uden  

 at  

 der skulle foretages en screening i henhold til VVM-reglerne.
Amtet henviste  

 i  

 den forbindelse til Miljøcenter Horsens I/S brev af  

 10. maj 2001.
Den 13. juni 2001  

 gav Jordbrugskommissionen for  

 Vejle Amt gårdejer B tilladelse til at erhverve ejendommen X.
Afgørelsen blev  

 påklaget af en anden borger som mente at landbrugslovens regler om  

 fortrinsstilling burde have været anvendt.
Jordbrugskommissionen sendte  

 klagen  

 til Direktoratet for FødevareErhverv sammen med et brev af  

 23. august 2001  

 i hvilket  

 jordbrugskommissionen oplyste at den havde indhentet oplysninger fra A og  

 vurderet sagen igen, og at jordbrugskommissionen havde besluttet at fastholde  

 sin afgørelse.
Det fremgik af brevet at det i klagen var anført at  

 ejendommens  

 arealer var blevet tilført gylle fra bl.a. klagerens ejendom, og at klageren  

 derfor var af den opfattelse at der ikke var tale om en fortsat produktion,  

 men  

 om start og udvidelse af produktionen.
Det fremgik endvidere at B over for  

 jordbrugskommissionen havde henvist til Vejle Amts vurdering af spørgsmålet  

 om  

 VVM-screening, og at denne vurdering var baseret på en redegørelse fra  

 Miljøcenter Horsens I/S.
Desuden fremgik det af brevet at det telefonisk var  

 blevet oplyst over for jordbrugskommissionen at årsagen til at produktionen  

 på  

 ejendommen havde været lukket i en periode, var sygdom i besætningen samt  

 deraf  

 følgende økonomiske forhold, herunder også forsøg på salg af ejendommen, og  

 at  

 det videre var blevet oplyst at stalden i perioden oktober 1999 til marts  

 2000  

 havde været lejet ud til svineproduktion.
Endelig fremgik det af  

 jordbrugskommissionens brev til Direktoratet for FødevareErhverv at A med en  

 telefax af  

 21. august 2001  

 havde dokumenteret salg af svin svarende til 68,5 dyreenheder i 1998.
I et brev af  

 25. september 2001  

 til A  

 oplyste Miljøcenter Horsens I/S at miljøcenteret havde modtaget en klage og  

 oplysning om at der ikke kunne produceres 80 dyreenheder pr. år i  

 dybstrøelsesstalden  

 på ejendommen, at staldens areal ifølge BBR var  

 400 m2, og at oplysningen om antallet  

 af dyreenheder var benyttet i forbindelse med jordbrugskommissionens  

 behandling  

 af sagen efter reglerne i landbrugsloven om fortrinsstilling.
Miljøcenteret  

 bad  

 derfor A om snarest og senest  

 den 15. oktober 2001  

 at fremsende en redegørelse og en  

 nærmere angiven dokumentation for svineproduktionen (dyreenheder/år) i stalde  

 på ejendommen.
Den 21. februar 2002  

 modtog Brædstrup Kommune  

 en klage over at der var blevet genindsat grise på ejendommen X.
Klagen kom  

 fra  

 en række personer som var naboer til eller boede i nærheden af ejendommen.  

 Der  

 var i klagen henvist til at stalden stort set havde stået tom siden medio  

 1999  

 hvor den daværende ejer af ejendommen stoppede produktionen, og at stalden i  

 en  

 kort periode i 2000 var udlejet til en anden landmand der på grund af sygdom  

 i  

 sin egen besætning havde brug for en karantænestald.
 I et notat af  

 22. februar 2002  

 udfærdiget af Miljøcenter Horsens I/S er bl.a. anført følgende:
 I fortsættelse af verserende  

 klagesag ved Direktoratet for FødevareErhverv om tillægsjord efter  

 landbrugsloven er der konstateret, at behandling af denne sag har hvilet på  

 ikke korrekte oplysninger fra (A).
 De korrekte oplysninger vil  

 sammen med udvalgets beslutning om lovlige antal dyreenheder på  

 ejendommen  

 blive givet videre til Vejle Amt og Direktoratet.
 Herefter er det op til amtet  

 om man vil udføre en fornyet screening efter planloven.
 Ejendommens reelle antal  

 årlig producerede dyreenheder:
1985-1997: Ca. 63 D.E. årligt 1998: Leveret til slagteri 75  

 D.E., ifølge CAC 1999: Ca. 29 D.E.
 2000: Ca. 13 D.E.
2001: Produktion ophører i  

 januar.
Dvs. få dyreenheder.
 Ny ejer påbegynder  

 slagtesvineproduktion i efteråret formentlig i god tro, da ejendommen en købt  

 ud fra, at eksisterende produktion på 80 D.E. kan fortsætte.
MiljøCentret har registreret  

 66 D.E. på ejendommen i forbindelse med returneret skema fra CAC,  

 dyretæthedsundersøgelsen i februar  

 2001. Miljøcenter Horsens I/S  

 henvendte sig i et brev af  

 7.  

 marts 2002  

 til B angående dennes dyrehold på ejendommen X.  

 Miljøcenteret skrev bl.a. følgende:
 Teknik- og Miljøudvalget har  

 på møde  

 den 4. marts 2002  

 besluttet, at den reelle lovlige svineproduktion på ejendommen (X), (Y)-by  

 frem  

 til 1999 udgjorde hvad der svarer til 63 dyreenheder produceret pr. år.
Samtidigt besluttede  

 udvalget, at det fremtidige dyrehold/årsproduktion skal forhåndsanmeldes af  

 Dem  

 for behandling efter de skærpede afstandskrav til samlet bebyggelse i  

 landzone.  

 I denne forbindelse vil der ske en partshøring.
Kommunens efterfølgende  

 afgørelse kan påklages til Skov- og Naturstyrelsen.
 Reglerne herom findes i § 4  

 og § 30 i husdyrgødningsbekendtgørelsen (vedlagt).
Udvalget besluttede også at  

 dyreholdet skal ophøre, indtil tilladelser foreligger.
Dog accepteres, at det  

 nuværende hold slagtesvin færdigproduceres.
Forinden kommunen kan træffe  

 afgørelse skal Deres ansøgning screenes efter reglerne i  

 planloven.
Denne del  

 af sagsbehandlingen sker i Vejle Amt.
Der vedlægges  

 ansøgningsskemaer, som De bedes udfylde og indsende samlet til  

 Rådhuset. Den 12. april 2002  

 besvarede Miljøcenter  

 Horsens I/S et brev fra Ejendomskontoret for landboorganisationer i Vejle Amt  

 der havde anmodet om dokumentation for at afgørelsen truffet  

 den 4. marts 2002  

 var i  

 orden.
Miljøcenteret henviste i sit brev til husdyrgødningsbekendtgørelsens  

 §§  

 4 og 29.
Den 17. maj 2002  

 klagede Ejendomskontoret for  

 landboorganisationer i Vejle Amt til Skov- og Naturstyrelsen.
Styrelsen  

 sendte  

 den 5. juli 2002  

 sagen  

 tilbage til Brædstrup Kommune med henvisning til at der ikke var truffet  

 afgørelse om en ansøgning om udvidelse af en lovlig produktion på 63  

 dyreenheder til en ønsket produktion på 80 dyreenheder.
De følgende dage var  

 der skriftlig og telefonisk kontakt om sagen mellem Ejendomskontoret for  

 landboorganisationer i Vejle Amt og Miljøcenter Horsens I/S.
Den 27. september 2002  

 rettede et rådgivningscenter  

 på vegne af B henvendelse til Brædstrup Kommune.
Rådgivningscentret anførte  

 at  

 Miljøcenter Horsens I/S brev af  

 7. marts 2002  

 var vanskeligt at fortolke da det ikke  

 fremgik af brevet i hvilket omfang det som var anført i brevet, skulle  

 betragtes som afgørelser, konstateringer eller påbud, og da brevet ikke  

 indeholdt en nærmere begrundelse.
Herudover fremhævede rådgivningscentret at  

 den omstændighed at der forelå et ejerskifte, ikke indebar ændringer i retten  

 til at bevare en eksisterende lovlig produktion.
Endvidere gjorde  

 rådgivningscentret gældende at en afbrydelse af produktionen i op til 2 ½ år  

 ikke ville bevirke at en genoptagelse af produktionen forudsatte en  

 tilladelse  

 efter husdyrgødningsbekendtgørelsen.
Desuden anførte rådgivningscentret at  

 produktionen på ejendommen havde været afbrudt i perioden fra  

 1. maj 1999  

 til begyndelsen  

 af september 2001, altså en periode på 2 år og 4 måneder.
I den forbindelse  

 så  

 rådgivningscentret bort fra den produktion der havde fundet sted i perioden  

 fra  

 1. oktober 1999  

 til  

 1. marts 2000,  

 og hvis omfang rådgivningscentret ikke havde undersøgt.
Endelig anførte  

 rådgivningscentret i brevet af  

 27. september 2002  

 at produktionen havde en størrelse  

 som svarede til 80 dyreenheder.
Jordbrugskommissionen for  

 Vejle Amt meddelte i et brev af  

 14. oktober 2002  

 Ejendomskontoret for  

 landboorganisationer i Vejle Amt at den tilladelse til at erhverve ejendommen  

 som kommissionen havde givet B  

 den 13. juni 2001, var blevet påklaget til Direktoratet  

 for FødevareErhverv, og at direktoratet havde hjemvist sagen til fornyet  

 behandling i kommissionen.
Kommissionen havde herefter truffet en afgørelse  

 hvorefter B fik afslag på at erhverve ejendommen, idet det dog samtidig blev  

 tilkendegivet at en tilladelse kunne forventes hvis den person som havde  

 påklaget afgørelsen, blev tilgodeset med  

 3,3  

 ha  

 tillægsjord.
Det fremgår af sagen at ejendomskontoret  

 den 30. oktober 2002  

 påklagede denne afgørelse på vegne af B, og at Jordbrugskommissionen for  

 Vejle  

 Amt  

 den 2. december 2002  

 indsendte klagen til Direktoratet for FødervareErhverv med oplysning om at  

 sagen var blevet revurderet, men at dette ikke havde medført en ændret  

 stillingtagen.
Der er ikke oplysninger i sagen om klagesagens udfald.
 Rådgivningscentret holdt et  

 møde med Brædstrup Kommune  

 den  

 29. oktober 2002, og i et brev af  

 18. november 2002  

 til kommunen redegjorde  

 rådgivningscentret nærmere for at den omstændighed at produktionen på  

 ejendommen havde været afbrudt i en periode på 2 år og 4 måneder, efter  

 rådgivningscentrets  

 opfattelse ikke kunne anses for et kontinuitetsbrud, og at der således ikke  

 kunne stilles krav om en ny godkendelse af produktionen i henhold til  

 husdyrgødningsbekendtgørelsen.
Hvad angår produktionens  

 omfang, redegjorde rådgivningscentret i brevet af  

 18. november 2002  

 nærmere for at det  

 måtte lægges til grund at der frem til ca.  

 1. maj 1999  

 havde været en produktion på  

 ejendommen på 80 dyreenheder.
Rådgivningscentret gjorde herudover gældende at  

 den omstændighed at Miljøcenter Horsens I/S havde haft kendskab til  

 produktionens  

 omfang uden at kommunen havde reageret inden for den frist på to uger som er  

 fastsat i husdyrgødningsbekendtgørelsen, måtte medføre at ejendommens ejer  

 måtte kunne anse produktionen for lovlig.
Rådgivningscentret oplyste i brevet  

 at der på mødet  

 den 29.  

 oktober 2002  

 var blevet udleveret en redegørelse for dyreenheder på  

 ejendommen hvoraf det fremgik at der på ejendommen havde været en produktion  

 på  

 ca. 75 dyreenheder.
I den forbindelse henviste rådgivningscentret til at  

 miljømyndigheden havde foretaget et tilsyn på ejendommen i 1998 og derfor  

 måtte  

 være bekendt med produktionens omfang, men at der ikke var blevet reageret  

 over  

 for denne.
I skemaer der er stemplet med  

 en oplysning om at de er modtaget af Brædstrup Kommune  

 den 21. november 2002, indgav B  

 forhåndsanmeldelse om udvidelse og ændringer af staldene på to ejendomme,  

 herunder ejendommen X.
I et brev af  

 4. december 2002  

 udbad Miljøcenter Horsens I/S sig  

 yderligere oplysninger med henblik på at behandle sagen.
Den 24. november 2002  

 modtog Brædstrup  

 Kommune på ny klager over svineproduktionen fra en række personer som var  

 naboer til eller boede i nærheden af ejendommen X, og  

 den 28. november 2002  

 traf kommunen  

 afgørelse i sagen.
Kommunen besluttede at fastholde den tidligere afgørelse  

 om  

 at produktionsstoppet på minimum 2 år og 4 måneder skulle anses for et  

 kontinuitetsbrud, således at det fremtidige dyrehold/årsproduktion skulle  

 forhåndsanmeldes for behandling efter de skærpede afstandskrav til samlet  

 bebyggelse i landzone.
Kommunen henviste i den forbindelse til §§ 4 og 30 i  

 husdyrgødningsbekendtgørelsen.
Det fremgik af brevet at ud over længden af  

 produktionsstoppet havde kommunen lagt vægt på bl.a. følgende elementer:
byrådet har i 1997  

 besluttet, at der skal byudvikles i (Y)-by med henblik på inddragelse i  

 byzone  afstandskravene fra  

 01.01.2001  

 i  

 husdyrgødningsbekendtgørelsen kan ikke overholdes  omgivelserne/naboerne har i  

 almindelighed disponeret i tillid til, at virksomhedens drift er  

 ophørt. Den 19. december 2002  

 påklagede  

 rådgivningscentret afgørelsen til Skov- og Naturstyrelsen.
Styrelsen meddelte  

 i  

 et brev af  

 10. april 2003  

 at sagen ikke kunne påklages til styrelsen da kommunens afgørelse havde  

 karakter af en indskærpelse som havde hjemmel i miljøbeskyttelseslovens § 69,  

 stk. 1, og som der derfor ikke var mulighed for at klage over i henhold til §  

 69, stk. 3.
Rådgivningscentret klagede  

 herefter til mig over Brædstrup Kommunes og Skov- og Naturstyrelsens  

 afgørelser.
I et brev af  

 30.  

 september 2003  

 oplyste jeg at jeg havde anmodet Brædstrup Kommune  

 om en udtalelse og om udlån af sagens akter.
Jeg meddelte samtidig at jeg  

 havde  

 besluttet ikke at gennemføre en egentlig ombudsmandsundersøgelse af den del  

 af  

 klagen som angik Skov- og Naturstyrelsen, da de beslutninger som blev meddelt  

 med Miljøcenter Horsens I/S brev af  

 7. marts 2002, måtte anses for at være truffet i medfør  

 af miljøbeskyttelseslovens §§ 68 og 69, og da det fremgår af § 69, stk. 3, at  

 tilsynsmyndighedens afgørelser efter stk. 1 i samme bestemmelse ikke kan  

 påklages til anden administrativ myndighed.
 Brædstrup Kommune har afgivet  

 en udtalelse i brev af  

 20.  

 november 2003  

 og har samtidig fremsendt sagens akter, og  

 rådgivningscentret har i et brev af  

 12. december 2003  

 afgivet kommentarer til kommunens  

 udtalelse.
Ombudsmandens udtalelse Kontinuitetsbrud De regler som sagen skal bedømmes efter, fremgår af bekendtgørelsen om  

 erhvervsmæssigt dyrehold, husdyrgødning, ensilage m.v.  

 (husdyrgødningsbekendtgørelsen). Siden 1992 har der successivt været udstedt  

 flere bekendtgørelser med denne titel.
Da afgørelsen af  

 7. marts 2002  

 blev truffet, var det bekendtgørelse nr. 877 af  

 10. december 1998, som ændret ved bekendtgørelse nr. 1369 af  

 15.  december 2000, der var gældende.
 Bekendtgørelsen indeholdt følgende regler i § 2, nr. 11, samt §§ 4, 29 og 30:
 § 2. I bekendtgørelsen anvendes følgende definitioner:
11) En dyreenhed er en  

 beregningsenhed, der for de dyrearter, som er optaget på bekendtgørelsens  

 bilag  

 1 udgør det antal dyr, som er fastsat i bilaget.
For andre arter af husdyr  

 end  

 de i bilaget nævnte omregnes til dyreenheder ud fra gødningsproduktionens  

 beregnede indhold af plantenæringsstoffer, idet et indhold på  

 100 kg  

 N ab lager inklusive den mængde  

 der afsættes på marken svarer til 1 dyreenhed.
Omregningsfaktorerne i bilag 1  

 fastsættes for kvæg således, at en dyreenhed svarer til  

 100 kg  

 kvælstof i husdyrgødning ab  

 lager inklusiv den mængde, der afsættes på marken.
For andre husdyrarter  

 optaget på bilag 1 fastsættes omregningsfaktoren fra  

 den 1. august 2002, så en dyreenhed  

 svarer til  

 100 kg  

 kvælstof i husdyrgødning ab lager inklusiv den mængde, der afsættes på  

 marken.
 § 4. Kommunalbestyrelsen kan  

 godkende etablering, udvidelse og ændring af husdyrbrug, herunder stalde og  

 lignende, og gødningsopbevaringsanlæg inden for de i stk. 3 nævnte afstande.  

 Etablering, udvidelse og ændring uden for de i stk. 3 nævnte afstande, samt  

 udvidelse og ændring, der inden for disse afstande ikke medfører forøget  

 forurening, kan ske uden godkendelse, jf. dog §§ 29-30.
 Stk. 2. En godkendelse skal  

 være ledsaget af sådanne vilkår, at risikoen for forurening eller  

 ikke-uvæsentlige gener for omgivelserne begrænses.
 Stk. 3. Afstande for  

 lokalisering af husdyrbrug med mere end 15 dyreenheder, jf. dog stk. 4:
1) Til nabobeboelse  

 50 m 2) Til ejendomme, der ligger  

 inden for en samlet bebyggelse i landzone.
Ved en samlet bebyggelse forstås  

 områder, hvor der inden for en afstand af  

 200  

 m  

 fra pågældende ejendoms bygninger m.v. (stalde, foder-  

 eller gødningsopbevaringsanlæg) ligger beboelsesbygninger for mere end fire  

 andre  

 ejendomme  

 300 m 3) Til eksisterende eller,  

 ifølge kommuneplanens rammedel, fremtidigt byzone- eller sommerhusområde  

 300 m 4) Til område i landzone, der  

 i lokalplan er udlagt til boligformål, blandet bolig og erhverv eller til  

 offentlige formål med henblik på beboelse, institutioner og lignende  

 300 m.
 Stk. 4. Afstande for  

 lokalisering af husdyrbrug omfattet af godkendelsespligten i medfør af  

 miljøbeskyttelseslovens  

 kapitel 5 fastsættes i den enkelte godkendelse.
§ 29. Inden etablering,  

 udvidelse eller ændring af et af de i kapitel 3-8 omhandlede anlæg, skal der  

 indgives anmeldelse af byggeriet til kommunalbestyrelsen.
Det samme gælder  

 for  

 pelsdyrhaller til kødædende pelsdyr.
 Stk. 2. Anmeldelsen skal  

 indeholde konstruktionstegninger m.v., som anført i bygningsreglementet,  

 dokumentation for, at de i kapitel 3-8 nævnte krav til styrke, tæthed og  

 bestandighed opfyldes, samt angivelse af anlæggets placering i forhold til  

 vandindvindingsanlæg, vandløb (herunder dræn), søer, omgivende ejendomme,  

 bebyggelse og eksisterende, eller ifølge kommuneplanen, fremtidigt udlagt  

 byzone- og sommerhusområde, samt områder, der i kommuneplanen og/eller  

 lokalplan er udlagt til boligformål eller blandet bolig og erhverv eller til  

 offentlige formål med henblik på beboelse, institutioner og lignende.
 Stk. 3. Anmeldelsespligten  

 anses for opfyldt, når der er indgivet anmeldelse i medfør af  

 bygningsreglementet,  

 og når denne anmeldelse indeholder de i stk. 2 nævnte oplysninger.  

 Kommunalbestyrelsen  

 kan bestemme, at anmeldelse skal ske på særlige skemaer.
Stk. 4. Har  

 kommunalbestyrelsen ikke inden 2 uger fra anmeldelsen gjort indsigelse, kan  

 arbejdet bringes til udførelse.
Såfremt byggearbejdet kræver dispensation,  

 tilladelse eller godkendelse efter denne bekendtgørelse, skal der ansøges  

 herom  

 i forbindelse med anmeldelsen.
Arbejdet må, uanset bestemmelsen i 1. pkt.,  

 ikke  

 påbegyndes, medmindre dispensation, tilladelse eller godkendelse er meddelt.
 Stk. 5. Har  

 kommunalbestyrelsen gjort indsigelse, må bygge- og anlægsarbejder ikke  

 påbegyndes, før kommunalbestyrelsen har meddelt afgørelse om, under hvilke  

 nærmere betingelser projektet kan gennemføres.
§ 30. Inden etablering,  

 udvidelse eller ændring af dyrehold inden for eksisterende anlæg omfattet af  

 kapitel 3-8, skal der indgives anmeldelse heraf til kommunalbestyrelsen.
Det  

 samme gælder for pelsdyrhold inden for eksisterende pelsdyrhaller.
 Stk. 2. Anmeldelsen skal  

 angive anlæggets placering i forhold til vandindvindingsanlæg, vandløb  

 (herunder dræn), søer, omgivende ejendomme, bebyggelse og eksisterende, eller  

 ifølge kommuneplanen, fremtidigt udlagt byzone- og sommerhusområde, samt  

 områder, der i kommuneplanen og/eller lokalplan er udlagt til boligformål  

 eller  

 blandet bolig og erhverv eller til offentlige formål med henblik på beboelse,  

 institutioner og lignende.
 Stk. 3. Kommunalbestyrelsen  

 kan bestemme, at anmeldelse skal ske på særlige skemaer.
Stk. 4. Har  

 kommunalbestyrelsen ikke inden 2 uger fra modtagelsen af anmeldelsen gjort  

 indsigelse,  

 kan etableringen, ændringen eller udvidelsen bringes til udførelse.
Hvis  

 forholdet kræver dispensation, tilladelse eller godkendelse efter denne  

 bekendtgørelse, skal der ansøges herom i forbindelse med anmeldelsen.
I så  

 fald  

 må etableringen, udvidelsen eller ændringen, uanset bestemmelsen i 1.  

 punktum,  

 ikke påbegyndes, medmindre dispensation, tilladelse eller godkendelse er  

 meddelt.
Stk. 5. Har  

 kommunalbestyrelsen gjort indsigelse, må etablering, udvidelse eller ændring  

 ikke påbegyndes, før kommunalbestyrelsen har meddelt afgørelse om, under  

 hvilke  

 nærmere betingelser projektet kan gennemføres. Bekendtgørelsen indeholdt i  

 bilag 1 en angivelse af beregningsfaktorer ved beregning af dyreenheder, jf.  

 §  

 2. Om slagtesvin indeholdt bilaget følgende oplysninger:
Husdyrart: Slagtesvin Enhed: Prod.dyr Vægt:
 Antal til 1  

 Dyreenhed:
 Dyreenheder  

 pr. dyr:
25-  

 95 kg 30 0,033 25.98 kg 28 0,0036 30-  

 98 kg 30 0,0033 30-  

 110 kg 24 0,042 Bekendtgørelse nr. 877 af  

 10. december 1998  

 og  

 bekendtgørelse nr. 1369 af  

 15.  

 december 2000  

 blev erstattet af bekendtgørelse nr. 604 af  

 15. juli 2002  

 der trådte i  

 kraft  

 den 1. august 2002.  

 Visse af bekendtgørelsens bestemmelser trådte dog først i kraft på et senere  

 tidspunkt.
Et væsentligt spørgsmål i  

 sagen er hvor stor svineproduktionen på ejendommen (X) var før (B) overtog  

 ejendommen.
De oplysninger som De og Brædstrup Kommune har givet om dette  

 spørgsmål,  

 er ikke overensstemmende.
De har gjort gældende at produktionen har haft et  

 omfang der svarer til 80 dyreenheder, subsidiært 75 dyreenheder, mens  

 Brædstrup  

 Kommune har lagt til grund at produktionen frem til 1999 havde et omfang der  

 svarede til 63 dyreenheder.
De har i klagen til mig anmodet mig om at tage  

 stilling til spørgsmålet om størrelsen af produktionen.
Ombudsmandsinstitutionen er  

 ikke egnet til at afklare et bevisspørgsmål som det foreliggende fordi  

 ombudsmanden i almindelighed ikke har mulighed for at afhøre vidner i sagen,  

 men behandler klager på et skriftligt grundlag.
En endelig konstatering af  

 hvor  

 stor svineproduktionen på ejendommen (X) var før (B) overtog ejendommen, vil  

 ikke kunne gennemføres inden for rammerne af en ombudsmandsundersøgelse, men  

 må  

 efter min opfattelse ske ved domstolene.
Reglerne i  

 husdyrgødningsbekendtgørelsens §§ 4, 29 og 30 skal anvendes når der på en  

 ejendom sker etablering, udvidelse eller ændring af et husdyrbrug.
Den  

 omstændighed at der indføres nye regler på området som eventuelt indeholder  

 skærpede krav til husdyrproduktionen, indebærer imidlertid ikke at de nye  

 regler skal anvendes på et husdyrbrug som allerede er etableret, medmindre  

 der  

 er tale om en udvidelse eller ændring af husdyrbruget.
Ejendommen (X) havde, også  

 før (B) overtog den, været anvendt til produktion af slagtesvin, men efter  

 det  

 oplyste havde der inden ejerskiftet været en periode hvor produktionen var  

 indstillet eller kun havde et ganske ringe omfang.
Det rejser spørgsmål om  

 hvorvidt der foreligger et kontinuitetsbrud, altså om den hidtidige  

 produktion  

 på ejendommen må anses for afbrudt i et sådant omfang at en genoptagelse af  

 produktionen skal betragtes som en ny etablering af en produktion.  

 Husdyrgødningsbekendtgørelsen  

 er udstedt med hjemmel i miljøbeskyttelsesloven, men hverken bekendtgørelsen  

 eller loven indeholder regler om kontinuitetsbrud.
Spørgsmålet om  

 kontinuitetsbrud opstår ikke kun i forhold til husdyrgødningsbekendtgørelsen,  

 men også i forhold til flere andre regelsæt på det miljøretlige område, og  

 det  

 har ikke kun betydning i sager hvor retten til at anvende ejendommen beror på  

 at anvendelsen har fundet sted før indførelsen af regler i lovgivningen  

 hvorefter denne anvendelse forudsætter en tilladelse eller dispensation, men  

 også i sager hvor en sådan ret beror på en tilladelse eller dispensation fra  

 lovgivningens almindelige regler.
Den miljøretlige lovgivning indeholder  

 flere  

 regler om såvel dette spørgsmål som om det beslægtede spørgsmål om bortfald  

 af  

 en tilladelse eller dispensation der ikke er blevet udnyttet inden for en vis  

 tid efter at den er blevet meddelt.
Planloven (nu lovbekendtgørelse nr. 883  

 af  

 18. august 2004  

 om  

 planlægning) indeholder i § 56 følgende regler:
 § 56. En tilladelse eller  

 dispensation efter denne lov bortfalder, hvis den ikke er udnyttet inden 3 år  

 efter, at den er meddelt.
Stk. 2. En hidtidig ret til  

 at udnytte en ejendom på en måde, som er i strid med §  

 38 a, en lokalplan eller en efter § 68,  

 stk. 2, opretholdt plan, eller som ville kræve tilladelse eller dispensation  

 efter denne lov, bortfalder, når retten ikke har været udnyttet i 3 på  

 hinanden  

 følgende år. I forarbejderne til denne  

 bestemmelse (Folketingstidende 1990-91, 2. samling, tillæg A, sp. 1794) er  

 anført følgende:
 I stk. 1 indføres en generel  

 forældelsesregel for ikke-udnyttede tilladelser eller dispensationer svarende  

 til bestemmelsen i by- og landzonelovens § 9, stk. 10. Bestemmelsen  

 indskrænker  

 ikke adgangen til at meddele midlertidige tilladelser eller dispensationer.
Stk. 2 svarer til  

 sommerhuslovens § 7 b, stk. 1, og lovfæster generelt den hidtidige  

 administrative praksis, hvorefter længerevarende ophold i en hidtil lovligt  

 eksisterende anvendelse af en ejendom indebærer, at mellemkommende lovgivning  

 eller planlægning skal respekteres.
Hvis retten til at udnytte en ejendom  

 hviler på en egentlig tilladelse eller dispensation fra lovgivning eller  

 planlægning,  

 bortfalder tilladelsen eller dispensationen dog ikke på grund af ophold i  

 udnyttelsen, medmindre dette er fastsat som et vilkår i det konkrete tilfælde  

 eller fremgår af loven, sammenhold § 40, stk. 2, og § 41, stk.  

 3. Ved lov nr. 282 af  

 12. maj 1999  

 om ændring af  

 lov om naturbeskyttelse og af lov om ændring af lov om planlægning og lov om  

 naturbeskyttelse blev naturbeskyttelseslovens §§ 8 og 15 ændret således at  

 der  

 blev indført forbud mod tilplantning af arealer som er i landbrugsmæssig  

 drift  

 og som er omfattet af reglerne om klitfredning eller kystbeskyttelse.
I  

 Miljø-  

 og Energiministeriets vejledning om  

 300  

 m  

 strandbeskyttelses- og klitfredningszone (2000), pkt.  

 4.2.2, er anført følgende om tilplantningsforbuddet:
Tilplantningsforbudet  

 omfatter kun ny tilplantning efter ikrafttrædelsen af de nye  

 beskyttelsesbestemmelser.  

 Hvis et areal i en af beskyttelseszonerne er blevet tilplantet lovligt før  

 dette tidspunkt, det være sig som skov, frugtplantage eller til juletræer,  

 kan  

 denne driftsform fortsætte under forudsætning af, at gentilplantning  

 foretages  

 snarest efter afdrift, dvs. uden unødvendigt kontinuitetsbrud.
Specielt om  

 bær-  

 og frugtplantager inden for den udvidede strandbeskyttelseszone fremgår det  

 af  

 folketingsudvalgets betænkning over forslaget til loven af  

 12. maj 1999, at gentilplantning med  

 bærbuske eller frugttræer vil være lovlig, selv om der går op til 6-7 år fra  

 afdrivningen af bær- og frugtavlsbevoksningen, og til en ny plantes.
Af  

 udvalgsbetænkningen over kystlovforslaget fremgår det tilsvarende om  

 nåletræsbevoksninger til produktion af juletræer, at gentilplantning inden  

 for  

 den udvidede strandbeskyttelseszone vil være lovlig, selv om der går op til  

 6-7  

 år mellem afdrivningen af en sådan bevoksning og gentilplantningen. Herudover kan nævnes  

 naturbeskyttelseslovens § 66, stk. 2, som fastsætter at en tilladelse  

 bortfalder  

 hvis den ikke udnyttes inden 3 år efter at den er meddelt eller ikke har  

 været  

 udnyttet i 3 på hinanden følgende år.
Tilsvarende bestemmelser findes i  

 råstoflovens § 10, stk. 6, og § 24, stk. 1. Det fremgår af skovlovens § 42 at  

 en afgørelse der er meddelt efter lovens § 4, § 29, stk. 1, eller § 38 eller  

 efter regler der er udstedt efter loven, bortfalder hvis den ikke er udnyttet  

 senest 3 år efter at den er meddelt, medmindre andet er bestemt i afgørelsen.  

 Efter bygningsfredningslovens § 29 bortfalder tilladelser, samtykke mv. i  

 henhold til loven såfremt de ikke er udnyttet inden 5 år fra meddelelsen.  

 Efter  

 tøndermarsklovens § 43 bortfalder tilladelser der er meddelt efter loven  

 eller  

 i henhold til forskrifter som er udstedt i medfør af loven, såfremt de ikke  

 er  

 udnyttet inden 5 år efter meddelelsen.
I henhold til vandforsyningslovens §  

 35  

 kan en tilladelse til vandindvinding tilbagekaldes uden erstatning når  

 indvinding ikke er sket inden for et sammenhængende tidsrum af 5 år.
Kontinuitetsbrud har flere  

 gange været behandlet i praksis på ulovbestemt grundlag.
I brevet af  

 27. september 2002  

 til  

 Brædstrup Kommune henviste De til en afgørelse som var blevet truffet af  

 Miljøankenævnet  

 den 26.  

 juli 1991, og som er omtalt i Jørgen Bjerring og Gorm Møller,  

 Miljøbeskyttelsesloven af 1991 med kommentarer (1998), s. 363. Ved afgørelsen  

 tiltrådte Miljøankenævnet at genoptagelse af driften af en virksomhed der  

 havde  

 været ude af drift i tre år, krævede godkendelse efter reglerne i  

 miljøbeskyttelseslovens kapitel 5. De henviste endvidere til en afgørelse  

 truffet af Miljøklagenævnet  

 den  

 25. april 1994  

 som er optrykt i Kendelser om Fast Ejendom, 1994, s.  

 272. Ved denne afgørelse fastslog Miljøklagenævnet at en del af en grusgrav  

 som  

 havde været anvendt til fyldplads før  

 den 1. oktober 1974  

 hvor den tidligere  

 miljøbeskyttelseslov trådte i kraft, var undtaget fra godkendelsespligten for  

 nye anlæg mv. som fastsat i § 33 i den gældende miljøbeskyttelseslov, uanset  

 at  

 deponeringen midlertidigt havde været indstillet ca. 2 ½ år i 1989-91.
I brevet af  

 18. november 2002  

 til  

 Brædstrup Kommune henviste De til en dom som var blevet afsagt af Østre  

 Landsret  

 den 18. april 2002.  

 Dommen angik en sag hvor en virksomhed i 1988 havde fået en godkendelse af  

 Storstrøms Amt til at foretage metalraffinering på grundlag af gamle  

 ledninger  

 og kabler.
Godkendelsen var givet efter § 35 i den dagældende  

 miljøbeskyttelseslov.
I 1994 ophørte den maskinelle produktion, men  

 virksomheden anførte under retssagen at der havde fundet en manuel produktion  

 sted efter 1994. I 1998 inddrog amtet godkendelsen, og Østre Landsret fandt  

 ikke grundlag for at tilsidesætte denne afgørelse som ugyldig.
I landsrettens  

 præmisser er bl.a. anført følgende:
Det må herefter lægges til  

 grund, at der fra 1994 til amtets afgørelse i august 1998 ikke har været  

 udøvet  

 den virksomhed, som var tilladt efter godkendelsen.
Amtets afgørelse af  

 7. august 1998  

 om bortfald  

 af miljøgodkendelsen er baseret på en administrativ praksis i tilknytning til  

 §  

 35 i den dagældende lov om miljøbeskyttelse.
Efter denne administrative  

 praksis  

 er det en forudsætning for en miljøgodkendelse, at den godkendte virksomhed  

 udøves med en vis kontinuitet, således at manglende udøvelse af virksomheden  

 i  

 hvert fald i mere end tre år medfører, at godkendelsen bortfalder, og at der  

 skal ansøges om ny tilladelse, hvis virksomheden ønskes genoptaget. Det er oplyst at dommen blev  

 anket til Højesteret, men Højesteret har oplyst over for en af mine  

 medarbejdere at anken senere er blevet frafaldet.
 Statsamtet Vestsjælland har i  

 en udtalelse af  

 4. august  

 2004  

 givet udtryk for at genoptagelse af en svineproduktion på en  

 ejendom skulle godkendes efter § 4 i husdyrgødningsbekendtgørelsen.  

 Statsamtet  

 lagde navnlig vægt på at svineproduktionen var blevet afviklet i oktober 1994  

 og tidligst blev genetableret i februar eller marts 1997.
Naturklagenævnet traf i 1997  

 en afgørelse hvorefter en genåbning af en motocrossbane krævede at der blev  

 udarbejdet et VVM-tillæg til regionplanen, da en genåbning af banen måtte  

 betragtes  

 som et nyanlæg efter reglerne i planloven og VVM-bekendtgørelsen.
Banen var  

 blevet lukket da der var blevet nedlagt et forbud efter  

 miljøbeskyttelsesloven,  

 men dette kunne efter Naturklagenævnets opfattelse ikke i sig selv medføre at  

 der var tale om et nyanlæg i VVM-reglernes forstand.
Det var derimod  

 afgørende  

 for sagens udfald at banen rent faktisk ikke havde været anvendt i mere end  

 tre  

 år, mens det var uden betydning hvad der var årsagen hertil, herunder om  

 dette  

 skyldtes myndighedernes eller ansøgerens forhold.
Afgørelsen er optrykt i  

 Miljøretlige Afgørelser og Domme, 1997, s. 524.
Folketingets Ombudsmand afgav  

 den 29. marts 1982 en udtalelse i en sag hvor Århus Amtskommune den 18.  

 oktober  

 1979 havde truffet afgørelse om at en zonelovstilladelse til bebyggelse af en  

 ejendom på Anholt med et sommerhus som amtskommunen havde meddelt ejeren den  

 12. februar 1976, måtte anses for bortfaldet.
Afgørelsen blev indbragt for  

 Planstyrelsen og senere Miljøministeriet som begge stadfæstede amtskommunens  

 afgørelse.
Ved afgørelsen havde myndighederne lagt vægt på den tid som var  

 gået  

 siden tilladelsen var blevet givet.
Desuden blev der lagt vægt på at  

 ejendommen  

 lå uden for det område som i 1978 ved en partiel byplanvedtægt (og senere i  

 en  

 lokalplan) var blevet udlagt til sommerhusområde, og at myndighederne efter  

 1977 var blevet yderst tilbageholdende med at tillade sommerhusbebyggelse i  

 de  

 kystnære områder, ligesom man lokalt på Anholt var blevet yderst  

 tilbageholdende med at tillade sommerhusbebyggelse uden for de  

 sommerhusområder  

 der nu var blevet fastlagt.
Ombudsmanden gav udtryk for at i en periode hvor  

 den planlægningsmæssige udvikling forløber særlig hurtigt, kan hensynet til i  

 videst muligt omfang at søge de seneste planlægningsmæssige dispositioner  

 virkeliggjort  

 vel indgå som et væsentligt element i den mere generelt prægede vurdering af  

 inden for hvilken tidsramme tilladelser efter zonelovgivningen normalt må  

 forudsættes udnyttet.
Ombudsmanden mente dog at for en principiel  

 forvaltningsretlig  

 vurdering kan mellemkommende ændringer i den planlægning der gælder for et  

 bestemt område, ikke i sig selv tillægges betydning for den konkrete  

 vurdering  

 af om en tidligere meddelt tilladelse kan anses for bortfaldet ved forældelse  

 eller i øvrigt ved passivitet fra modtagerens side.
I forhold til allerede  

 meddelte tilladelser vil hensynet til at fastholde intentionerne bag en  

 senere  

 gennemført planlægning for det pågældende område kun kunne tilgodeses dels  

 inden for rammerne af forvaltningsrettens almindelige regler om  

 tilbagekaldelse  

 af forvaltningsakter, dels i forbindelse med myndighedernes stillingtagen til  

 om en foreliggende tilladelse der må anses for bortfaldet ved forældelse,  

 skal  

 fornys.
Ombudsmanden fremhævede endvidere at zonelovstilladelsen i den  

 foreliggende  

 sag var blevet givet på vilkår bl.a. at ejendommen skulle være forsynet med  

 vandværksvand, at amtskommunen var bekendt med de vandværksmæssige  

 forsyningsvanskeligheder på Anholt og derfor måtte formodes at være bekendt  

 med  

 at der kunne gå nogen tid inden det stillede vilkår ville kunne opfyldes, og  

 at  

 ejeren af ejendommen havde holdt sig orienteret om mulighederne for at få  

 vandværksvand indlagt på ejendommen og havde søgt om byggetilladelse ca. et  

 år  

 før det tidligste tidspunkt hvor dette kunne ske.
Ombudsmanden udtalte at han  

 under disse omstændigheder måtte nære afgørende betænkelighed ved at  

 tilslutte  

 sig den opfattelse at zonelovstilladelsen var bortfaldet ved forældelse.  

 Miljøministeriet fastholdt imidlertid sin opfattelse, og derefter blev sagen  

 indbragt  

 for Østre Landsret.
Landsretten dømte Miljøministeriet til at anerkende at  

 ejeren var berettiget til at bygge et sommerhus på sin ejendom, og henviste  

 til  

 de samme forhold angående den konkrete ejendom som ombudsmanden havde lagt  

 vægt  

 på.
Dommen er optrykt i Ugeskrift for Retsvæsen, 1985, s. 446.
 I et brev af  

 13. november 2002  

 anmodede De Skov- og Naturstyrelsen om retningslinjer for hvornår der kan  

 siges  

 at foreligge et kontinuitetsbrud vedrørende erhvervsmæssige husdyrhold, og i  

 den forbindelse henviste De bl.a. til dommen afsagt af Østre Landsret  

 den 18. april 2002. Skov-  

 og Naturstyrelsen besvarede Deres henvendelse i et brev af  

 18. november 2002. Styrelsen anførte  

 følgende:
Rådgivningscentret ( ) har i  

 brev af  

 13. november 2002  

 bedt om en tilkendegivelse fra styrelsen om, hvorvidt de retningslinier, der  

 følger af den kommenterede miljøbeskyttelseslov, og de heri omtalte  

 afgørelser  

 fra henholdsvis Miljøankenævnet og Miljøklagenævnet samt en afsagt  

 landsretsdom  

 fra  

 18. april 2002  

 (Østre Landsret 8. afd.
B-3282-98), kan antages at være retningsgivende ved  

 afgørelsen af, om der foreligger et kontinuitetsbrud i forhold til en lovlig  

 drift af et husdyrhold, der er omfattet af husdyrgødningsbekendtgørelsen.
 Skov- og Naturstyrelsen  

 finder, at de nævnte kilders afgørelser om kontinuitetsbrud i relation til  

 miljøgodkendte virksomheder, i princippet kan anses som retningsgivende ved  

 bedømmelsen af, om der foreligger kontinuitetsbrud i forhold til et  

 husdyrbrug  

 omfattet af husdyrgødningsbekendtgørelsen.
Det betyder i praksis, at de  

 anførte principper mv. kan indgå som led i den konkrete vurdering, der skal  

 foretages i hver enkelt sag.
Herunder den i landsretsdommen omtalte  

 administrative praksis om, at det er en forudsætning for en  

 tilladelse/godkendelse, at den pågældende virksomhed udøves med en vis  

 kontinuitet.
Dette betyder, at manglende udøvelse af virksomheden i hvert  

 fald  

 i mere end tre år medfører, at godkendelsen bortfalder, og at der skal  

 ansøges  

 om ny godkendelse, hvis virksomheden ønskes genoptaget.
Styrelsen finder derudover i  

 relation til udnyttelsen af fx en meddelt lokaliseringsgodkendelse, at  

 såfremt  

 denne indeholder et vilkår om, at den bortfalder, hvis den ikke er udnyttet  

 inden for en frist (fx 2 år), så er udgangspunktet, at godkendelsen først  

 anses  

 for at være udnyttet, når det pågældende byggeri er gennemført og  

 virksomheden  

 er taget i drift.
Dvs. at husdyrholdet er indsat, eller at gyllebeholderen er  

 taget i brug inden udløbet af den fastsatte periode.
Det er således ikke  

 tilstrækkeligt, at et byggeri er påbegyndt.
Skov- og Naturstyrelsen  

 finder endelig anledning til at bemærke, at såfremt en  

 lokaliseringsgodkendelse/tilladelse  

 kun er blevet udnyttet delvist over en periode ved, at der fx ikke er indsat  

 så  

 mange dyr, som lokaliseringsgodkendelsen/tilladelsen oprindeligt gav mulighed  

 for, da kan den pågældende landmand ikke om x antal år gøre krav på, at han  

 har  

 ret til at udvide sin produktion uden videre med henvisning til den tidligere  

 meddelte skuffe-godkendelse.
Baggrunden er, at omgivelserne i  

 almindelighed  

 vil have disponeret i tillid til, at produktionen ligger på det niveau, som  

 har  

 været i en periode.
Hvis landmanden ønsker produktionen op på det tidligere  

 ansøgte niveau, kræves der således en godkendelse/tilladelse til udvidelsen  

 efter fornyet forhåndsanmeldelse.
Hvad angår periodens længde henvises til  

 den  

 ovenfor nævnte administrative praksis i landsretsdommen. Skov- og Naturstyrelsen har i  

 et notat angående den husdyrgødningsbekendtgørelse som trådte i kraft  

 den 1. august 2002, fremsat  

 bemærkninger angående spørgsmålet om kontinuitetsbrud som helt svarer til det  

 som fremgår af styrelsens brev af  

 18. november 2002  

 til Dem.
Miljøcenter Horsens I/S brev  

 af  

 7. marts 2002,  

 hvorved Brædstrup Kommunes afgørelse af  

 4. marts 2002  

 blev meddelt (B), måtte forstås sådan at  

 det var kommunens opfattelse at der forelå et kontinuitetsbrud således at der  

 ikke kunne etableres en ny produktion på ejendommen uden en  

 forhåndsanmeldelse  

 og godkendelse.
Brevet indeholdt ikke en begrundelse for afgørelsen, herunder  

 en redegørelse for den retsopfattelse som dannede grundlag for kommunens  

 bedømmelse af spørgsmålet om kontinuitetsbrud.
Derimod er der i brevet af  

 28. november 2002, hvor  

 kommunen fastholdt sin afgørelse, redegjort for kommunens opfattelse på dette  

 punkt.
Endvidere har kommunen i udtalelsen af  

 20. november 2003  

 til mig anført at kommunen  

 vurderede produktionsstoppets længde som et kontinuitetsbrud idet periodens  

 længde i almindelighed måtte berettige til den opfattelse at produktionen var  

 ophørt.
Jeg vender tilbage til spørgsmålet om begrundelsen for kommunens  

 afgørelse  

 nedenfor.
De har i brevet af  

 19. december 2002  

 til  

 Skov- og Naturstyrelsen anført at der ved afgørelse af spørgsmålet om  

 hvorvidt  

 der foreligger et kontinuitetsbrud, må tages udgangspunkt i at der er tale om  

 en ret for en indehaver af en virksomhed til at bibeholde en produktion.
Hvis  

 denne ret ikke udøves med en vis kontinuitet, bortfalder denne rettighed.
På  

 denne baggrund er det Deres opfattelse at ændringer i en virksomheds  

 omgivelser  

 ikke kan være afgørende for om der foreligger kontinuitetsbrud, men at  

 spørgsmålet alene afhænger af i hvor lang en periode og i hvilket omfang  

 produktionen har været indstillet.
I brevet af  

 27. september 2002  

 gjorde De gældende at en  

 afbrydelse af produktionen i op til 2½ år ikke ville bevirke at en  

 genoptagelse  

 af produktionen forudsatte en tilladelse efter husdyrgødningsbekendtgørelsen.  

 Desuden anførte De at produktionen på ejendommen (X) havde været afbrudt i  

 perioden fra  

 1. maj 1999  

 til begyndelsen af september 2001, altså en periode på 2 år og 4 måneder.
I  

 den  

 forbindelse så De bort fra den produktion der havde fundet sted i perioden  

 fra  

 1. oktober 1999  

 til  

 1. marts 2000, og hvis  

 omfang De ikke havde undersøgt.
Jeg er enig i det af Skov- og  

 Naturstyrelsen anførte hvorefter afgørelsen af sager om kontinuitetsbrud må  

 ske  

 på grundlag af en konkret vurdering af hver enkelt sag, og ved denne  

 vurdering  

 må flere forskellige hensyn inddrages.
For så vidt angår sager hvor retten  

 til  

 at anvende ejendommen beror på at anvendelsen har fundet sted før indførelsen  

 af regler i lovgivningen hvorefter denne anvendelse forudsætter en tilladelse  

 eller dispensation, ville det således antagelig i mange tilfælde lægge en  

 betydelig begrænsning på ejerens eller brugerens muligheder for at disponere  

 på  

 en rimelig måde hvis selv en kortvarig indstilling eller ændring af den  

 hidtidige anvendelse af ejendommen medførte at ejeren eller brugeren mistede  

 retten til at anvende ejendommen på samme måde som hidtil.
På den anden side  

 må  

 selve den omstændighed at den nævnte ret alene beror på den hidtidige  

 anvendelse af ejendommen, og at denne anvendelse efter senere indførte  

 bestemmelser i lovgivningen forudsætter en tilladelse eller dispensation,  

 indebære at retten ophører når anvendelsen har været indstillet eller ændret  

 i  

 en længere periode.
Også hensynet til naboer og andre som kan have indrettet  

 sig i tillid til at den hidtidige anvendelse af ejendommen er ophørt eller  

 ændret, taler for at retten til at anvende ejendommen på samme måde som  

 tidligere ophører når denne anvendelse har været ændret eller indstillet i en  

 periode.
Herudover må det efter min opfattelse tillægges betydning om  

 myndighederne ved tilkendegivelser eller på anden måde har givet den  

 pågældende  

 ejer eller bruger en berettiget forventning om at retten til at anvende  

 ejendommen på samme måde som hidtil ikke er bortfaldet.
Desuden må det  

 tillægges en vis betydning om det skyldes myndighedernes forhold eller  

 ejerens  

 eller brugerens forhold at den hidtidige anvendelse af ejendommen blev  

 indstillet eller ændret.
Nogle af de nævnte hensyn må  

 betragtes som generelle i den forstand at de må forventes at gøre sig  

 gældende  

 i alle eller hovedparten af de her nævnte sager.
Det gælder hensynet på den  

 ene  

 side til ejerens eller brugerens muligheder for at disponere på en rimelig  

 måde  

 og på den anden side til den omstændighed at den nævnte ret alene beror på  

 den  

 hidtidige anvendelse af ejendommen, og hensynet til naboer og andre som kan  

 have indrettet sig i tillid til at den hidtidige anvendelse af ejendommen er  

 ophørt eller ændret.
Disse hensyn har også betydning for bedømmelsen af den  

 foreliggende sag.
Særlig hvad angår hensynet til naboer og andre som kan have  

 indrettet sig i tillid til at den hidtidige anvendelse af ejendommen er  

 ophørt  

 eller ændret, bemærker jeg at Brædstrup Kommune den 21. februar og  

 24. november 2002  

 modtog  

 en klage fra en række personer som var naboer til eller boede i nærheden af  

 ejendommen (X), over at der var blevet genindsat grise på ejendommen.
Efter det oplyste anmodede  

 den daværende ejer af ejendommen i et brev af  

 19. april 2001  

 Miljøcenter Horsens I/S om at  

 der som tidligere måtte produceres 2.400 slagtesvin om året, svarende til 80  

 dyreenheder, på ejendommen.
Miljøcenter Horsens I/S svarede ham i et brev af  

 10. maj 2001  

 at dyreholdet  

 kunne fortsætte som tidligere i eksisterende stald på ejendommen.
Herved gav  

 myndighederne ejeren en forventning om at retten til at anvende ejendommen på  

 samme måde som hidtil ikke var bortfaldet.
Miljøcenter Horsens I/S har  

 imidlertid senere givet udtryk for at behandlingen af sagen havde hvilet på  

 oplysninger om svineproduktionen fra den tidligere ejer som ikke var  

 korrekte.  

 Hvis dette er korrekt, kan det ikke give mig anledning til bemærkninger at  

 myndighederne ikke anså sig forpligtet af tilsagnet i brevet af  

 10. maj 2001. Som  

 tidligere nævnt vil en endelig konstatering af hvor stor svineproduktionen på  

 ejendommen (X) var før (B) overtog ejendommen, ikke kunne gennemføres inden  

 for  

 rammerne af en ombudsmandsundersøgelse.
Som nævnt ovenfor må det ved  

 vurderingen af om der foreligger et kontinuitetsbrud, tillægges en vis  

 betydning om det skyldes myndighedernes forhold eller ejerens eller brugerens  

 forhold at den hidtidige anvendelse af ejendommen blev indstillet eller  

 ændret.  

 Af brevet af  

 23. august  

 2001  

 fra Jordbrugskommissionen for Vejle Amt til Direktoratet for  

 FødevareErhverv fremgår det at det telefonisk var blevet oplyst over for  

 jordbrugskommissionen at årsagen til at produktionen på ejendommen var lukket  

 i  

 en periode, var sygdom i besætningen samt deraf følgende økonomiske forhold,  

 herunder også forsøg på salg af ejendommen.
Der er således tale om  

 omstændigheder som ikke skyldes myndighedernes forhold og, antager jeg,  

 heller  

 ikke den daværende ejers forhold.
 På denne baggrund må  

 bedømmelsen af spørgsmålet om hvorvidt der forelå et kontinuitetsbrud,  

 foretages på grundlag af mere almene vurderinger af hvor længe afbrydelsen af  

 produktionen skal have varet før der kan siges at foreligge et  

 kontinuitetsbrud.
De har givet udtryk for at  

 produktionen på ejendommen (X) var indstillet i en periode på 2 år og 4  

 måneder, mens Brædstrup Kommune i afgørelsen af  

 28. november 2002  

 har lagt til grund at produktionen  

 var indstillet i en periode på minimum 2 år og 4 måneder.
Ved bedømmelsen af  

 det foreliggende spørgsmål må der efter min opfattelse lægges vægt på at i  

 alle  

 de tilfælde hvor der i den miljøretlige lovgivning er taget stilling til  

 spørgsmålet om kontinuitetsbrud, er det fastlagt at der kræves en periode på  

 enten 3 eller 5 år før der foreligger et kontinuitetsbrud.
Jeg har endvidere  

 lagt vægt på at i de fleste tilfælde hvor det i praksis på ulovbestemt  

 grundlag  

 er antaget at der forelå kontinuitetsbrud, har der foreligget en afbrydelse  

 på  

 mindst 3 år, og i den sag som Miljøklagenævnet tog stilling til i afgørelsen  

 af  

 25. april 1994,  

 blev en midlertidig indstilling af aktiviteten i ca. 2½ år efter en konkret  

 vurdering ikke anset for tilstrækkelig til at der forelå kontinuitetsbrud.  

 Det  

 må imidlertid også tages i betragtning at ingen af de nævnte afgørelser eller  

 det retsgrundlag som i øvrigt har betydning for sagen, udelukker at man efter  

 en konkret vurdering af en sag som den foreliggende kan nå frem til at  

 kontinuitetsbrud foreligger efter en afbrydelse i produktionen der har varet  

 kortere end 3 år, og at Statsamtet Vestsjælland i en sag hvor  

 svineproduktionen  

 på en ejendom ligesom i den foreliggende sag havde været indstillet i ca. 2  

 år  

 og 4 måneder, antog at der forelå et kontinuitetsbrud.
Under disse  

 omstændigheder mener jeg ikke at have tilstrækkeligt grundlag for at fastslå  

 at  

 den afgørelse som Brædstrup Kommune traf, ikke havde tilstrækkelig hjemmel.
Der er i den forbindelse det  

 særlige problem at to af de forhold som Brædstrup Kommune lagde vægt på ved  

 afgørelsen af  

 28. november  

 2002, ikke kan anses for lovlige kriterier i forbindelse med  

 afgørelsen af om der forelå et kontinuitetsbrud.
Det drejer sig om dels det  

 forhold at byrådet i 1997 havde besluttet at der skulle ske en byudvikling i  

 ´(Y)-by med henblik på inddragelse i byzone, dels det forhold at den ønskede  

 produktion på ejendommen ikke levede op til de afstandskrav som var blevet  

 indført fra  

 den 1. januar  

 2001  

 ved en ændring af husdyrgødningsbekendtgørelsen.
Disse forhold  

 må anses for mellemkommende ændringer i de planlægningsmæssige og  

 lovgivningsmæssige omstændigheder som ikke i sig selv kan tillægges betydning  

 for den konkrete vurdering af om en tidligere erhvervet ret (eller en  

 tidligere  

 meddelt tilladelse) kan anses for bortfaldet ved forældelse eller i øvrigt  

 ved  

 passivitet.
Jeg henviser til det som er anført i ombudsmandens ovenfor nævnte  

 brev af  

 29. marts 1982.
Jeg anser det for kritisabelt  

 at disse forhold indgik ved kommunens afgørelse, men det kan dog efter min  

 opfattelse ikke medføre at afgørelsen om at der forelå et kontinuitetsbrud,  

 skal anses for ugyldig.
Jeg har i den forbindelse lagt vægt på at de to andre  

 forhold som efter det oplyste indgik ved kommunens afgørelse, længden af  

 produktionsstoppet samt det forhold at omgivelserne/naboerne i almindelighed  

 havde disponeret i tillid til at virksomhedens drift var ophørt, må anses for  

 lovlige.
Derudover har jeg lagt vægt på at afgørelsen af  

 28. november 2002  

 alene indeholdt en  

 beslutning om at fastholde den tidligere trufne afgørelse af  

 7. marts 2002, og at der  

 ikke foreligger oplysninger om at der ved denne afgørelse indgik ulovlige  

 kriterier.
Den omstændighed at afgørelsen af  

 7. marts 2002  

 ikke var ledsaget af en  

 begrundelse, kan efter min opfattelse ikke føre til et andet resultat.
Jeg  

 henviser til  

 Jon Andersen  

 mfl.,  

 Forvaltningsret, 2. udgave (2002), s. 853. Jeg har gjort Brædstrup Kommune  

 bekendt med min opfattelse.
 Det må efter min opfattelse  

 anses for uheldigt at lovgivningen på dette område, i modsætning til flere  

 andre love inden for miljøområdet, ikke indeholder regler om  

 kontinuitetsbrud.  

 Jeg har derfor henstillet til Skov- og Naturstyrelsen at styrelsen tager  

 initiativ til at der indsættes regler i miljøbeskyttelsesloven om  

 kontinuitetsbrud i forbindelse med en kommende revision af loven.
Begrundelse Da der er en nær sammenhæng  

 mellem spørgsmålet om det saglige grundlag for Brædstrup Kommunes afgørelse  

 og  

 spørgsmålet om begrundelsen for afgørelsen, har jeg også behandlet  

 sidstnævnte  

 spørgsmål.
 Forvaltningsloven (lov nr.  

 571 af  

 19. december 1985  

 som senest ændret ved lov nr. 215 af  

 31. marts 2004  

 ) indeholder følgende bestemmelser i §§ 22  

 og 24:
 § 22. En afgørelse skal, når  

 den meddeles skriftligt, være ledsaget af en begrundelse, medmindre  

 afgørelsen  

 fuldt ud giver den pågældende part medhold.
§ 24. En begrundelse for en  

 afgørelse skal indeholde en henvisning til de retsregler, i henhold til  

 hvilke  

 afgørelsen er truffet.
I det omfang, afgørelsen efter disse regler beror på  

 et  

 administrativt skøn, skal begrundelsen tillige angive de hovedhensyn, der har  

 været bestemmende for skønsudøvelsen.
 Stk. 2. Begrundelsen skal  

 endvidere om fornødent indeholde en kort redegørelse for de oplysninger  

 vedrørende sagens faktiske omstændigheder, som er tillagt væsentlig betydning  

 for afgørelsen.
Stk. 3. Begrundelsens indhold  

 kan begrænses, i det omfang partens interesse i at kunne benytte kendskab til  

 denne til varetagelse af sit tarv findes at burde vige for afgørende hensyn  

 til  

 den pågældende selv eller til andre private eller offentlige interesser, jfr.  

 §  

 15. (B) fik ikke medhold ved  

 afgørelsen af  

 7. marts 2002,  

 men alligevel var den ikke ledsaget af en begrundelse.
Da afgørelsen var  

 blevet  

 truffet af Brædstrup Kommune, var det kommunen som havde pligt til at sikre  

 sig  

 at (B) fik en begrundelse i overensstemmelse med forvaltningslovens regler.  

 Jeg  

 anser det for kritisabelt at dette ikke skete.
Da Miljøcenter Horsens I/S  

 den 12. april 2002  

 besvarede et brev fra Ejendomskontoret for landboorganisationer i Vejle Amt  

 der  

 havde anmodet om dokumentation for at afgørelsen af  

 7. marts 2002  

 var i orden, henviste  

 miljøcenteret til husdyrgødningsbekendtgørelsens §§ 4 og 29. Men da Brædstrup  

 Kommune  

 den 28. november  

 2002  

 meddelte Dem at kommunen fastholdt den tidligere trufne  

 afgørelse, henviste den til bekendtgørelsens §§ 4 og 30. Dette giver indtryk  

 af  

 at kommunen, på trods af det af miljøcenteret oplyste, anså også afgørelsen  

 af  

 7. marts 2002  

 for truffet  

 efter bekendtgørelsens §§ 4 og 30, og kommunen burde derfor have oplyst om  

 dette var tilfældet.
Jeg har gjort Brædstrup Kommune bekendt med min  

 opfattelse.
