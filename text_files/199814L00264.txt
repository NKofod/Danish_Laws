Betænkning afgivet af Socialudvalget den 10. december  

 1998 Betænkning over Forslag til lov om ændring af lov om  

 aktiv socialpolitik (Ændring af reglerne om kontanthjælp til  

 unge) Udvalget har behandlet lovforslaget i nogle  

 møder.
 Herefter indstiller et flertal  

 (Socialdemokratiets, Venstres, Det Konservative Folkepartis, Dansk  

 Folkepartis, Centrum-Demokraternes, Det Radikale Venstres og Kristeligt  

 Folkepartis medlemmer af udvalget) lovforslaget til vedtagelse  

 uændret.
 Et mindretal (Socialistisk Folkepartis og Enhedslistens medlemmer  

 af udvalget) indstiller lovforslaget til forkastelse ved 3.  

 behandling.
En del af mindretallet (Enhedslistens medlem af udvalget) bemærker,  

 at lovforslaget medfører yderligere stramninger af de særlige  

 ungesatser, populært kaldet sultecirkulæret.
Fremover skal unge  

 under 25 år, der i 18 måneder har haft indtægter over 6.998  

 kr. (inkl. feriepenge), ikke længere have ret til kontanthjælp  

 efter reglerne for unge over 25 år.
 Enhedslisten er enig i, at unge i ordinær  

 beskæftigelse har mulighed for at melde sig ind i en  

 arbejdsløshedskasse, men man kan ikke sige, at motivationen til at  

 tilslutte sig en arbejdsløshedskasse fremmes med ringere  

 dagpengesatser for samme kontingent og med forventninger om en evig byge af  

 yderligere forringelser, herunder usikkerheden om  

 efterlønsordningen.
Desværre er der enkelte, der ikke forstår  

 nødvendigheden af at melde sig ind, og ikke alle har kontakt med  

 nogle, der kan forklare dem det.
Trusler om en usikker økonomisk  

 fremtid tilskynder ikke til en indmeldelse, det gør udsigten til  

 tryghed og ligebehandling.
Men det erklærede formål er jo at  

 begrænse væksten i overførselsindkomsterne.
 Enhedslisten kan ikke støtte forringelserne for  

 dagpengeberettigede unge under 25 år, der får tilbud om  

 uddannelse efter lov om en aktiv arbejdsmarkedspolitik.
Enhedslisten er grundlæggende uenig i tankegangen  

 bag de særlige ungesatser.
Der er ingen rimelige begrundelser for at  

 diskriminere unge under 25 år i almindelighed, heller ikke hvad  

 angår ydelser efter sociallovgivningen.
Boliger, transport og varer  

 koster det samme uanset alder, og unge har vel ret til et selvstændigt  

 liv med rimelige økonomiske forhold.
Jørn Pedersen (S)    Inger Bierbaum (S)  

  Frederik Nørgaard (S)    Karen J.
Klint (S)    Michael Gammelgaard  

 (S)    Villy Søvndal (SF) fmd.    Yvonne Herløv Andersen  

 (CD)    Anders Samuelsen (RV)    Jette Gottlieb (EL)    Erik Larsen (V)  

  Else Winther Andersen (V)    Tove Fergo (V)    Rikke Hvilshøj (V)  

  Jens Heimburger (KF)    Knud Erik Kirkegaard (KF)    Inge Refshauge (DF)  

  Tove Videbæk (KRF) nfmd.
 Fremskridtspartiet havde ikke medlemmer i udvalget.
