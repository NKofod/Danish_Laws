Herved bekendtgøres lov nr. 54 af 25. februar 1976 om  

 elforsyning med de ændringer, som følger af § 8 i lov nr. 818 af 19. december  

 1989, § 2 i lov nr. 327 af 14. maj 1992, § 2 i lov nr. 328 af 14. maj 1992, §  

 1 i lov nr. 329 af 14. maj 1992, § 1, nr. 1, 6 og 7, i lov nr. 445 af 30.  

 juni 1993, § 1 i lov nr. 95 af 9. februar 1994, § 1 i lov nr. 35 af 18.  

 januar 1995, § 1 i lov nr. 409 af 14. juni 1995 og § 1 i lov nr. 1088 af 20.  

 december 1995. Miljø- og Energiministeriets bekendtgørelse nr. 632 af 1. juli  

 1996 § 1.  Loven har til formål at sikre, at elforsyningen  

 tilrettelægges og gennemføres med sigte på den mest hensigtsmæssige  

 indpasning i landets samlede energiforsyning.
Tilrettelæggelsen skal ske i  

 overensstemmelse med miljømæssige og samfundsøkonomiske hensyn.
 Stk. 2.  Loven tilsigter i overensstemmelse med de i  

 stk. 1 nævnte formål særligt at fremme en miljøvenlig energianvendelse,  

 herunder ved besparelser i elektricitetsforbruget, samproduktion af  

 elektricitet og varme samt anvendelse af vedvarende energikilder og  

 miljøvenlige brændsler.
 Stk. 3.  Ved elforsyning forstås i denne lov produktion,  

 transmission og distribution af elektricitet fra stationære anlæg samt ind-  

 og udførsel af elektricitet.
 Stk. 4.  Kommuner kan varetage elforsyningsvirksomhed og  

 deltage i elforsyningsvirksomheder, som er omfattet af denne lov.
 Stk. 5.  Miljø- og energiministeren kan bestemme, at  

 visse former for elforsyning helt eller delvis ikke skal være omfattet af  

 loven.
 § 2.  Miljø- og energiministeren holder Folketingets  

 Energipolitiske Udvalg orienteret om alle væsentlige forhold vedrørende  

 landets elforsyning.
§ 3.  Elforsyningsvirksomhed fra produktionsanlæg med  

 kapacitet over 25 megawatt eller transmissions- eller distributionsanlæg  

 beregnet for spændinger over 100 kV må kun udøves efter bevilling givet af  

 miljø- og energiministeren.
Bevilling kan ikke gives for et kortere tidsrum  

 end 20 år.
 Stk. 2.  Elforsyningsvirksomheder, som alene  

 distribuerer elektricitet, omfattes ikke af bevillingssystemet efter stk. 1,  

 jf. §§ 5-8, uanset om virksomheden udøves fra distributionsanlæg beregnet for  

 spændinger over 100 kV.
 § 4.  Elproduktion med kernebrændsel som energikilde  

 må kun finde sted efter eneretsbevilling givet af miljø- og energiministeren  

 med tilslutning af det i § 2 nævnte udvalg.
 Stk. 2.  Eneretsbevilling kan kun gives til en enkelt  

 bevillingshaver, som uanset kernekraftværkernes antal og beliggenhed skal  

 være ansvarlig for planlægning, projektering, opførelse og drift af værkerne.
 § 5.  Bevilling og eneretsbevilling er betinget af:
 Stk. 2.  I bevilling eller eneretsbevilling kan ud over  

 de i stk. 1 nævnte betingelser fastsættes sådanne vilkår, som er begrundet i  

 den pågældende elforsyningsvirksomheds særlige forhold, eller som har til  

 formål på specielle områder at supplere de efter stk. 1 fastsatte  

 betingelser.
 § 6.  Bevilling og eneretsbevilling er undtaget fra  

 retsforfølgning og kan hverken direkte eller indirekte overdrages til andre,  

 medmindre miljø- og energiministeren tillader overdragelsen og godkender  

 vilkårene herfor.
 Stk. 2.  Overdragelse af eneretsbevilling kan kun finde  

 sted med tilslutning af det i § 2 nævnte udvalg.
 § 7.  Bevilling og eneretsbevilling fortabes, såfremt  

 bevillingshaver træder i likvidation eller kommer under konkurs.
 Stk. 2.  Såfremt de i § 5, stk. 1, nævnte betingelser  

 eller vilkår fastsat efter § 5, stk. 2, ikke overholdes, eller såfremt  

 overdragelse finder sted i strid med § 6, kan miljø- og energiministeren med  

 det i § 2 nævnte udvalgs tilslutning inddrage bevillingen eller  

 eneretsbevillingen.
 § 8.  I bevilling og eneretsbevilling fastsættes  

 bestemmelser om, hvorledes der ved ophør eller fortabelse af denne skal  

 forholdes med de af bevillingen omfattede produktions-, transmissions- og  

 distributionsanlæg.
§ 9.  Ved levering af elektricitet kan i prisen  

 indregnes nødvendige udgifter til brændsel, lønninger og andre  

 driftsomkostninger, administration og salg, driftsmæssige afskrivninger,  

 forrentning af fremmedkapital samt de i § 9 b nævnte aktiviteter.
Herudover  

 kan der for de af § 3 omfattede elforsyningsvirksomheder med det i § 10  

 nævnte Elprisudvalgs tiltræden indregnes henlæggelser til nyinvesteringer og  

 forrentning af indskudskapital.
For øvrige elforsyningsvirksomheder omfattet  

 af loven er regler fastsat efter stk. 2 vejledende.
Stk. 2.  Derudover kan der i elprisen med  

 Elprisudvalgets godkendelse indregnes overskud ved produktion, transmission,  

 distribution eller salg af elektricitet.
Miljø- og energiministeren kan  

 fastsætte nærmere regler herom.
Stk. 3.  Miljø- og energiministeren fastsætter generelle  

 regler for beregning af driftsmæssige afskrivninger og for udvalgets  

 tilslutning til, at der i prisen indregnes henlæggelser til nyinvesteringer  

 og forrentning af indskudskapital, jf. stk. 1, 2. pkt.
Miljø- og  

 energiministeren fastsætter endvidere efter samråd med Danske Elværkers  

 Forening regler for regnskabsføring og budgettering.
 Stk. 4.  For elforsyningsvirksomheder, som i kombineret  

 produktion leverer varme og elektricitet, skal omkostningerne fordeles på de  

 pågældende produkter efter rimelige, driftsøkonomiske principper.
 Stk. 5.  Bestemmelserne i stk. 1-3 gælder ikke for  

 elforsyningsvirksomheder, som alene leverer elektricitet ved spænding under  

 500 volt og ikke for ikke elværksejede vindkraftanlæg.
Stk. 6.  Med miljø- og energiministerens forudgående  

 godkendelse kan der i prisen for elektricitet indregnes realiseret tab på  

 investeringer i sideordnede aktiviteter.
Godkendelsen er betinget af, at den  

 tabsgivende aktivitet er ophørt senest den 1. oktober 1994. Opgørelsen af det  

 indregningsberettigede tab og dettes indregning i prisen for elektricitet  

 skal godkendes af Elprisudvalget, som tillige fastsætter betingelser herfor.
§ 9 a.  Elforsyningsvirksomheder, der transporterer  

 elektricitet, skal aftage elektricitet, der fremstilles af decentrale  

 kraftvarmeværker eller af elproduktionsanlæg, der anvender biogas, affald  

 eller andre fornyelige brændsler eller vedvarende energi.
Betalingen for den  

 leverede elektricitet skal fastsættes således, at betalingen svarer til  

 elforsyningens omkostninger ved at producere og transportere elektricitet,  

 herunder brændsels- og driftsomkostninger m.v. og langsigtede  

 anlægsomkostninger.
Ved fastsættelsen af de langsigtede anlægsomkostninger  

 skal der tages hensyn til de i lovens § 1, stk. 1 og 2, nævnte formål.
 Stk. 2.  Miljø- og energiministeren kan fastsætte  

 nærmere regler om pligten til at aftage elektricitet og om, hvilke anlæg der  

 omfattes af bestemmelserne i stk. 1. Miljø- og energiministeren kan endvidere  

 fastsætte nærmere regler om afregningsprisernes beregning.
 Stk. 3.  Ved tilslutning af et af de i stk. 1 nævnte  

 anlæg til elforsyningsnettet skal anlægget afholde den udgift, der er  

 forbundet med at lade sig tilslutte 10-20 kV-nettet. Øvrige omkostninger,  

 herunder til netforstærkning og netudbygning, afholdes af  

 elforsyningsvirksomheden.
 Stk. 4.  Anlæg som nævnt i stk. 1, der ønsker at levere  

 elektricitet på et højere spændingsniveau end 10-20 kV-nettet, skal afholde  

 den udgift, der er forbundet med at lade sig tilslutte et net med det  

 tilsvarende højere spændingsniveau. Øvrige omkostninger, herunder til  

 netforstærkning og netudbygning, afholdes af elforsyningsvirksomheden.
 Stk. 5.  Bestemmelserne i stk. 1-4 gælder ikke for  

 vindkraftanlæg.
 § 9 b.  Elforsyningsvirksomheder kan tilbyde deres  

 kunder energirådgivning samt finansiering af elsparende foranstaltninger.  

 Aktiviteterne må ikke påføre andre virksomheder urimelig konkurrence.
 Stk. 2.  Aktiviteter efter stk. 1, der udøves i  

 konkurrence med andre virksomheder, skal udøves på grundlag af selvstændige  

 regnskaber og budgetter.
 Stk. 3.  Miljø- og energiministeren kan fastsætte  

 nærmere regler om aktiviteterne efter stk. 1, herunder om regnskabsmæssige  

 krav.
§ 9 c.  Elforsyningsvirksomheder kan alene eller  

 sammen med andre udøve anden virksomhed, som har tilknytning til  

 elforsyningen.
Virksomheden skal udøves på kommercielle vilkår i selvstændige  

 selskaber med begrænset ansvar.
 Stk. 2.  Elforsyningsvirksomheder må til finansielle  

 engagementer i de i stk. 1 nævnte selskaber ikke anvende midler, der skal  

 medgå til dækning af de i § 9, stk. 1, nævnte omkostninger.
Stk. 3.  Miljø- og energiministeren fastsætter regler om  

 elforsyningsvirksomhedernes deltagelse i de i stk. 1 nævnte selskaber,  

 herunder om, hvilke aktiviteter der kan udøves, om regnskabs- og  

 forretningsmæssige forhold samt om afholdelsen af de med tilsynet forbundne  

 udgifter.
Der kan endvidere fastsættes regler om, at kun aktiviteter af en  

 vis størrelse skal være omfattet af reglerne.
 § 10.  Priser og andre betingelser - herunder  

 indregning af overskud efter § 9 stk. 2, betingelser for de i § 9 b  

 omhandlede aktiviteter samt finansielle engagementer som nævnt i § 9 c, stk.  

 2 - skal med angivelse af grundlaget for prisfastsættelsen anmeldes til et af  

 miljø- og energiministeren nedsat udvalg (Elprisudvalget) efter regler  

 fastsat af udvalget.
 Stk. 2.  De anmeldte priser og betingelser er offentligt  

 tilgængelige, medmindre Elprisudvalget tiltræder, at de ikke offentliggøres.
 Stk. 3.  Priser og andre betingelser, der ikke er  

 behørigt anmeldt, er ugyldige.
Stk. 4.  Finder udvalget, at priser, betingelser eller  

 aktiviteter er urimelige eller i strid med bestemmelserne i §§ 9-9 c, giver  

 udvalget, såfremt forholdet ikke gennem forhandling kan bringes til ophør,  

 pålæg om ændring af priser, betingelser eller aktiviteter.
Fører en  

 godkendelse til indregning af overskud efter § 9, stk. 2, til urimelig  

 kapitaldannelse, kan udvalget bestemme, at overskud helt eller delvist  

 anvendes til nedsættelse af elprisen.
 Stk. 5.  Såfremt priser eller andre betingelser må  

 antages at ville medføre en i samfundsmæssig henseende uøkonomisk anvendelse  

 af energi, kan udvalget, efter forhandling som nævnt i stk. 4, give pålæg om  

 ændring af priser eller betingelser.
 Stk. 6.  Bestemmelserne i stk. 4 og 5 gælder ikke for  

 ikke elværksejede vindkraftanlæg.
 Stk. 7.  Bestemmelserne i stk. 1-5 finder tilsvarende  

 anvendelse for vedtægtsbestemmelser i forbrugerejede forsyningsvirksomheder.
§ 11.  Elprisudvalget består af en formand og 11 andre  

 medlemmer, som udnævnes af miljø- og energiministeren.
Formanden og 5 af  

 medlemmerne skal være uafhængige af elforsyningsinteresser,  

 varmeforsyningsinteresser og kommunale interesser og skal repræsentere  

 juridisk, nationaløkonomisk, regnskabsmæssig og teknisk sagkundskab samt de  

 større og de mindre forbrugeres interesser.
Af de 6 øvrige medlemmer udnævnes  

 3 efter indstilling fra Danske Elværkers Forening, 1 medlem udnævnes efter  

 indstilling fra Danske Fjernvarmeværkers Forening, 1 medlem efter indstilling  

 fra Kommunernes Landsforening og 1 medlem efter fælles indstilling fra  

 Københavns kommune og Frederiksberg kommune.
 Stk. 2.  Udvalgets sekretariatsforretninger varetages af  

 Konkurrencerådets sekretariat.
 Stk. 3.  Miljø- og energiministeren fastsætter udvalgets  

 forretningsorden.
 § 12.  Elprisudvalgets afgørelser skal meddeles  

 skriftligt og indeholde oplysning om de forhold og synspunkter, som har været  

 bestemmende for afgørelsen.
 Stk. 2.  Med hensyn til udvalgets beføjelser til at  

 kræve oplysning m.v. og til klage over udvalgets afgørelser finder reglerne i  

 § 6 og kapitel 5 i konkurrenceloven anvendelse med de fornødne afvigelser.
 § 13.  Miljø- og energiministeren kan, når  

 energipolitiske hensyn, herunder mulighederne for forøgelse af  

 forsyningssikkerheden, taler derfor, med rimeligt varsel pålægge  

 elforsyningsvirksomheder:
Stk. 2.  Miljø- og energiministeren kan træffe  

 bestemmelse eller fastsætte regler til gennemførelse af foranstaltninger  

 efter stk. 1. De i stk. 1, nr. 1 og 2, nævnte foranstaltninger kan pålægges  

 den enkelte virksomhed.
Den i stk. 1, nr. 3, nævnte foranstaltning kan  

 pålægges såvel den enkelte virksomhed som gennem almindelige forskrifter.
Den  

 i stk. 1, nr. 4, nævnte foranstaltning kan kun pålægges gennem almindelige  

 forskrifter.
§ 13 a.  Elforsyningsvirksomhederne skal udføre deres  

 planlægning i overensstemmelse med de i § 1, stk. 1 og 2, nævnte formål og i  

 samarbejde med andre forsyningsvirksomheder og berørte parter.
Miljø- og  

 energiministeren kan bestemme, at nærmere angivne forudsætninger skal lægges  

 til grund for planlægningen.
 Stk. 2.  Bevillingshaverne skal i samarbejde med  

 distributionsselskaberne udføre en samlet planlægning for dækningen af  

 behovet for elektricitet under inddragelse af den i stk. 3 nævnte planlægning  

 for energianvendelsen.
 Stk. 3.  Virksomheder, der distribuerer elektricitet til  

 forbrugerne, skal i deres forsyningsområder udføre en kortlægning af  

 forbruget af elektricitet og udarbejde en planlægning for en mere effektiv  

 energianvendelse, herunder særligt for gennemførelsen af elbesparelser.
 Stk. 4.  Eldistributionsvirksomhederne skal endvidere  

 ved oplysning, rådgivning, finansiering af elbesparelser eller på lignende  

 måde virke for gennemførelsen af målene i den i stk. 3 nævnte planlægning.
 Stk. 5.  Miljø- og energiministeren kan træffe  

 bestemmelse eller fastsætte regler om planlægningen efter stk. 2 og 3.
 § 14.  Miljø- og energiministeren bemyndiges til efter  

 forudgående mæglingsforsøg og efter indhentet udtalelse fra  

 Elektricitetsrådet, Kommunernes Landsforening, respektive Københavns kommune  

 og Frederiksberg kommune samt Danske Elværkers Forening at træffe endelig  

 afgørelse i tilfælde af grænsetvist mellem to eller flere elforsyningsanlæg,  

 hvorunder der også vil være at tage fornødent hensyn til forbrugernes  

 interesser.
 Stk. 2.  Stridigheder, der vedrører spørgsmål om  

 samarbejde mellem de interesserede parter, kan, når samtlige disses  

 tilslutning dertil er givet, forelægges miljø- og energiministeren til  

 endelig godkendelse, idet dog miljø- og energiministeren kan henvise de  

 omhandlede spørgsmål til afgørelse for domstolene.
 § 15.  Den der:
 Stk. 2.  I forskrifter, som udstedes i henhold til  

 loven, kan det fastsættes, at overtrædelse af bestemmelserne i forskrifterne  

 straffes med bøde.
 Stk. 3.  Er overtrædelsen begået af et aktieselskab,  

 anpartsselskab, andelsselskab eller lignende, kan der pålægges selskabet som  

 sådant bødeansvar.
§ 15 a.  Undlader nogen rettidigt til Elprisudvalget  

 at anmelde eller give oplysninger i henhold til § 10, stk. 1, og § 12, stk.  

 2, og at efterkomme pålæg i henhold til § 10, stk. 4 og 5, kan miljø- og  

 energiministeren som tvangsmiddel pålægge de pågældende daglige eller  

 ugentlige bøder.
Der er udpantningsret for disse.
 § 16.  Bestemmelserne i sikkerheds-, sundsheds- og  

 miljølovgivningen, herunder lovgivningen om elektriske stærkstrømsanlæg,  

 lovgivningen om atomare anlæg, lov om brug m.v. af radioaktive stoffer, lov  

 om miljøbeskyttelse, frednings- og planlægningslovgivningen og bestemmelserne  

 i arbejderbeskyttelseslovgivningen, berøres ikke af denne lov.
 § 17.  Loven træder i kraft den 1. januar 1977. Dog  

 træder § 13, jf. § 15, i kraft ved bekendtgørelsen i Lovtidende.
 Stk. 2.  Elforsyningsvirksomheder, som, før loven trådte  

 i kraft, udøvede en virksomhed omfattet af bevillingssystemet efter § 3, jf.  

 §§ 5-8, kan, når de alene eller i fællesskab med andre bestående  

 elforsyningsvirksomheder inden en af miljø- og energiministeren fastsat  

 frist, som kan forlænges, indsender fornøden ansøgning om bevilling,  

 fortsætte deres virksomhed uden bevilling, indtil miljø- og energiministeren  

 har afgjort deres ansøgning.
 Stk. 3.  En bevillingsansøger efter stk. 2 har ret til  

 at opnå bevilling:
 § 18.  Loven gælder ikke for Færøerne og Grønland.
 Bestemmelserne i § 11, stk. 3, § 12, stk. 2, og § 15, stk. 1, nr. 4, er  

 ændret og bestemmelserne i § 15 a indsat ved § 8 i lov nr. 818 af 19.  

 december 1989, som indeholder følgende ikrafttrædelsesbestemmelse:
 § 9.  Loven træder i kraft den 1. januar 1990.
 Bestemmelserne i § 10, stk. 6, er indsat ved § 2 i lov nr. 327 af 14. maj  

 1992, som indeholder følgende ikrafttrædelsesbestemmelse:
 § 3.  Loven træder i kraft den 1. juli 1992.
 Bestemmelserne i § 9, stk. 4, er ændret, § 10, stk. 6, er ændret til stk.  

 7, og ny § 10, stk. 6, indsat ved § 2 i lov nr. 328 af 14. maj 1992, som  

 indeholder følgende ikrafttrædelsesbestemmelse:
§ 3.  Energiministeren fastsætter tidspunktet for  

 lovens ikrafttræden.1) Bestemmelserne i § 9 a, stk. 1 og 2, er indsat og bestemmelserne i § 10,  

 stk. 4, er ændret ved § 1 i i lov nr. 329 af 14. maj 1992, som indeholder  

 følgende ikrafttrædelsesbestemmelse:
§ 2.  Energiministeren fastsætter tidspunktet for  

 lovens ikrafttræden.2) Bestemmelserne i § 1, stk. 3, er indsat, bestemmelserne i § 11, stk. 2, er  

 ophævet og bestemmelserne i § 11, stk. 3, er ændret ved § 1 i lov nr. 445 af  

 30. juni 1993. Denne lovs ikrafttrædelsesbestemmelser er ændret ved § 3, stk.  

 1, i lov nr. 409 af 14. juni 1995:
 § 3.  I lov nr. 445 af 30. juni 1993 om ændring af lov  

 om elforsyning (Elselskabers udvidede aktiviteter) affattes § 2, stk. 1,  

 således:
 »Miljø- og energiministeren kan sætte § 1, nr. 1, 6 og 7, i kraft ved  

 bekendtgørelse.'3).
 Bestemmelserne i § 1, stk. 2, og § 13 a er indsat og bestemmelserne i § 1,  

 stk. 1, § 5, stk. 1, nr. 4, og § 15, stk. 1, nr. 3, er ændret ved § 1 i lov  

 nr. 95 af 9. februar 1994, som indeholder følgende  

 ikrafttrædelsesebestemmelse:
 § 2.  Loven træder i kraft den 1. marts 1994.
 Bestemmelserne i § 9, stk. 5, er indsat ved § 1 i lov nr. 35 af 18. januar  

 1995, som indeholder følgende ikrafttrædelsesbestemmelse:
 § 2.  Loven træder i kraft den 1. februar 1995 og har  

 virkning fra den 1. januar 1995.
 Bestemmelserne i § 9, stk. 1, og § 10, stk. 1 og 4, er ændret og  

 bestemmelserne i § 9, stk. 2, § 9 b og § 9 c er indsat ved § 2 i lov nr. 409  

 af 14. juni 1995, som indeholder følgende ikrafttrædelsesbestemmelser:
 § 2.  Loven træder i kraft den 1. juli 1995.
 Stk. 2.  Bestemmelserne i § 1, nr. 3, om aktiviteter,  

 der skal udøves på kommercielle vilkår i selvstændige selskaber, finder kun  

 anvendelse på aktiviteter, der iværksættes efter lovens ikrafttræden.  

 Elprisudvalget kan dog bestemme, at allerede eksisterende aktiviteter af  

 særlig omfattende karakter skal være omfattet af reglerne.4).
 Bestemmelserne i § 9 a, stk. 1, 2 og 5, er indsat og de hidtidige § 9  

 a,stk. 1-2, er ændret som stk. 3-4 ved § 1 i lov nr. 1088 af 20. december  

 1995, som indeholder følgende ikrafttrædelsesbestemmelse:
§ 2.  Miljø- og energiministeren fastsætter  

 tidspunktet for lovens ikrafttræden.5) Miljø- og Energiministeriet, den 1. juli  

 1996 Svend Auken / Peter Helmer Steen (* 1) Bestemmelsen er trådt i kraft den 1. november 1992, jf.  

 bekendtgørelse nr. 834 af 7. oktober 1992.
 (* 2) Bestemmelsen er trådt i kraft den 1. september 1992, jf.  

 bekendtgørelse nr. 734 af 28. august 1992.
 (* 3) Bestemmelserne er trådt i kraft den 1. juli 1995, jf. bekendtgørelse  

 nr. 516 af 19. juni 1995.
 (* 4) Ved § 1, nr. 3, i lov nr. 409 af 14. juni 1995 indsættes § 9 c.
 (* 5) Bestemmelserne i § 9 a er trådt i kraft den 1. juni 1996, jf.  

 bekendtgørelse nr. 419 af 20. maj 1996.
