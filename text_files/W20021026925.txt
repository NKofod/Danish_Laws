I  

 februar 2001 blev patientens sygehistorie fremlagt på en  

 transplantationskonference,  

 hvor det blev besluttet, at der ikke skulle påbegyndes et egentligt  

 transplantationsudredningsprogram.
Patienten afgik ved døden i april 2001.
Der blev  

 klaget over, at lægerne ikke undersøgte patienten tilstrækkeligt grundigt, og  

 ikke fandt grundlag for at tilbyde levertransplantation.
Det blev anført i  

 klagen, at afslaget alene blev givet på grund af manglende danskkundskaber,  

 og  

 ikke udfra en vurdering af patientens fysiske tilstand.
Klage  

 over afslag på levertransplantationsudredning Nævnet fandt ikke grundlag for at kritisere beslutningen om  

 ikke at påbegynde et transplantationsudredningsprogram.
Det var Patientklagenævnets opfattelse, at der i bedømmelsen  

 af, om en patient kan gennemgå et kompliceret behandlingsforløb, herunder  

 transplantation, nødvendigvis må indgå en vurdering af patientens evne til at  

 samarbejde.
Kommunikationsproblemer kan ved vurderingen af, om der skal  

 tilbydes  

 transplantation indgå på linie med en række andre faktorer, så som sygdommens  

 primære natur, hyppige infektioner, nyrefunktionsnedsættelse og andre  

 komplikationer, men manglende sprogkundskaber kan ikke alene begrunde et  

 afslag  

 på transplantation.
Nævnet lagde vægt på, at det fremgik af journalen, at  

 patientens sygehistorie var blevet fremlagt på transplantationskonferencen,  

 hvor man havde diskuteret, om der var indikation for at påbegynde et  

 egentligt  

 transplantationsudredningsprogram.
Som led i dette blev spørgsmålet om  

 eventuelle kontraindikationer diskuteret, herunder patientens dårlige  

 danskkundskaber, familiens mulige tolkebistand samt patientens situation i  

 øvrigt.
Det blev på denne baggrund besluttet, at patientens complience alt  

 andet lige ville være for dårlig, hvorfor man ikke ville påbegynde et  

 egentligt  

 transplantationsudredningsprogram.
Ved en eventuel ændring situationen måtte  

 man revurdere beslutningen.
Nævnet lagde endvidere vægt på, at det ifølge udtalelse fra de  

 involverede læger ved konferencen i transplantationsgruppen blev fremlagt, at  

 patienten havde terminal Hepatitis C, skrumpelever kompliceret med gentagne  

 hjernepåvirkninger, nyrefunktionsnedsættelse, forhøjet tryk i levervenerne,  

 åreknuder i spiserøret ,væske i bughulen og brystet.
Den samlede vurdering  

 var,  

 at patienten ikke var velegnet til transplantationsevaluering, idet man ikke  

 kunne forvente, at han kunne blive helbredt for sin leverbetændelse, sin  

 dårlige nyrefunktion, som ville forhindre effektiv immunosuppression, sin  

 dårlige almentilstand og sine oplagte kommunikationsproblemer med  

 behandlerne.
 Patientklagenævnet fandt det på denne baggrund godtgjort, at  

 konferencebeslutningen blev truffet ud fra en samlet medicinsk vurdering, at  

 patienten på daværende tidspunkt var for dårlig til at kunne påbegynde en  

 egentlig transplantationsudredning, og at kommunikationsproblemerne grundet  

 patientens  

 dårlige danskkundskaber blot var en del af den samlede medicinske vurdering.
 For så vidt angår den information, som patienten fik vedrørende  

 beslutningen om ikke at påbegynde et transplantationsudredningsprogram, fandt  

 nævnet, at det burde have været præciseret overfor patienten, at beslutningen  

 var truffet på baggrund af en samlet medicinsk vurdering, og ikke  

 hovedsageligt  

 på grund af sprogproblemer.
