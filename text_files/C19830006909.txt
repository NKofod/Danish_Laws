(Til politiet og Københavns magistrat) I.
Indledning § 1.  Forhandlinger mellem folketingets  

 indfødsretsudvalg og indenrigsministeriet har ført til fastsættelse af de  

 nedennævnte principper for behandlingen af ansøgninger om meddelelse af dansk  

 indfødsret.
 Stk. 2.  Der har under drøftelserne været enighed om, at  

 man ved behandlingen af disse ansøgninger bør lægge det almindelige synspunkt  

 til grund, at ansøgerne gennem ophold i Danmark skal have erhvervet så godt  

 et kendskab til det danske sprog, at de kan klare sig i det danske samfund.
Stk. 3.  Naturalisation kan i intet tilfælde betragtes  

 som en ret, ansøgerne kan gøre krav på med henvisning til, at de opfylder  

 visse betingelser, idet afgørelsen herom udelukkende beror på  

 lovgivningsmagtens bestemmelse.
Ved ansøgningernes behandling bør det  

 tilstræbes, at afgørelserne træffes på grundlag af en individuel bedømmelse  

 af den enkelte ansøgers forhold.
II.
Almindelige betingelser OPHOLD § 2.  I almindelighed skal statsborgere fra de  

 nordiske lande have opholdt sig her i landet uafbrudt i mindst 2 år, andre  

 udlændinge i mindst 7 år.
 Stk. 2.  En ansøger, der ikke er statsborger i et  

 nordisk land, og som på ansøgningens tidspunkt lever i et ægteskab med en  

 dansk statsborger, der har bestået i mindst 3 år, kan dog normalt regne med  

 at blive naturaliseret efter 4 års uafbrudt ophold her i landet.
Stk. 3.  Det er tilstrækkeligt, at de  

 opholdsbetingelser, der er angivet i stk. 1 og stk. 2, er opfyldt pr. den 1.  

 januar eller 1. juli, som følger efter det halvår, hvori den enkelte ansøger  

 bliver naturaliseret.
Herefter kan f.eks. en danskgift, ikke-nordisk  

 statsborger, der er indvandret inden den 1. januar 1981, naturaliseres ved en  

 lov om indfødsrets meddelelse, der gennemføres i efteråret 1984.
 Stk. 4.  Lempelse i opholdsfristen kan endvidere  

 indrømmes personer, der er kommet hertil inden det 15. år, eller som har fået  

 en væsentlig del af deres almindelige eller faglige uddannelse her i landet.  

 Optagelsen af sådanne ansøgere kan i almindelighed ske efter henholdsvis 5 og  

 6 års uafbrudt ophold her i landet.
Stk. 5.  Børn, som, inden de er fyldt 7 år, er blevet  

 adopteret af danske statsborgere, men som ikke opfylder betingelserne i § 2 A  

 i lov om dansk indfødsret, jfr. bekendtgørelse nr. 155 af 6. april 1978, kan  

 naturaliseres uafhængig af ophold her i landet, hvis det sker, inden de  

 fylder 7 år.
Børn, der er blevet adopteret, inden de er fyldt 14 år, kan i  

 almindelighed naturaliseres efter kun 11/2 års ophold her i landet.
For børn,  

 der først er adopteret, efter at de er fyldt 14 år, kan opholdsfristen også  

 lempes.
 Stk. 6.  Det er i alle de tilfælde, der er nævnt i stk.  

 5, en betingelse, at forbindelsen med hjemlandet fuldstændig er afbrudt på  

 det tidspunkt, hvor naturalisationen finder sted.
 Stk. 7.  Også for andre børn end adoptivbørn kan der ske  

 afvigelse fra de almindelige opholdsbetingelser, hvis det sker for at  

 tillægge disse den samme statsborgerlige stilling, som forældrene eller den  

 af dem, der alene er indehaver af forældremyndigheden, har.
ALDER § 3.  Ud over de tilfælde, der er omtalt i § 2, stk.  

 5-7, kan dansk indfødsret kun forventes meddelt til personer, der ikke er  

 fyldt 18 år, hvis der foreligger særlige forhold, der gør det ønskeligt eller  

 naturligt, at de pågældende erhverver dansk indfødsret.
VANDEL § 4.  Bødestraf for bagatelforseelser er i  

 almindelighed ikke til hinder for naturalisation.
Bødestraf for grovere  

 forhold, særlig for forsætlig overtrædelse af borgerlig straffelov og skatte-  

 og afgiftslovgivningen - herunder administrativt ikendte bøder - udelukker  

 normalt fra naturalisation i mindst 5 år fra afgørelsen.
Bøder i øvrigt er  

 normalt til hinder for naturalisation i 3 år fra afgørelsen.
 Stk. 2.  Betingede domme og tiltalefrafald i medfør af  

 retsplejelovens § 723 på vilkår af straffri vandel udelukker normalt i det  

 tidsrum, der ved dommen eller tiltalefrafaldet er fastsat som prøvetid.
 Stk. 3.  Ubetinget straf af hæfte eller fængsel i indtil  

 3 måneder er normalt til hinder for naturalisation i 5 år fra afgørelsen.  

 Fængselsstraf på 3 måneder eller derover og andre frihedsberøvende  

 foranstaltninger i medfør af borgerlig straffelov udelukker i et skønsmæssigt  

 fastsat tidsrum, som dog normalt ikke kan udgøre mindre end 7 år fra  

 løsladelsen eller udskrivningen, dog 10 år efter en fængselsstraf på 1 år  

 eller derover.
OFFENTLIG HJÆLP § 5.  Hjælp, som er ydet i henhold til lov om social  

 bistand, er som regel ikke til hinder for naturalisation.
Dog er hjælp, som  

 skal tilbagebetales, normalt til hinder for naturalisation i 5 år, regnet fra  

 det tidspunkt, hvor hjælpen er ophørt.
Hjælp, som er tilbagebetalt, eller som  

 de sociale myndigheder har eftergivet, er ikke til hinder.
Stk. 2.  Underholdsbidrag, der er udbetalt forskudsvis  

 af det offentlige i henhold til lov om børnetilskud og andre familieydelser,  

 er normalt til hinder for naturalisation af den bidragsskyldige i 5 år fra  

 det tidspunkt, da bidraget blev udbetalt af det offentlige.
Underholdsbidrag,  

 som den bidragsskyldige har refunderet det offentlige, eller som de sociale  

 myndigheder har eftergivet, er ikke til hinder.
 Stk. 3.  Hvis der mellem ansøgeren og de sociale  

 myndigheder er truffet aftale om tilbagebetaling af hjælpen (bidragene) -  

 herunder at der med ansøgerens indforståelse finder tilbageholdelse af løn  

 sted hos arbejdsgiveren, og en sådan aftale overholdes, kan der ses bort fra  

 hjælpen (bidragene).
SKATTERESTANCE § 6.  Ansøgere, der er i restance med skatter, som der  

 kan foretages udlæg for, kan i almindelighed ikke forvente at få meddelt  

 dansk indfødsret, medmindre restancen skyldes forhold, der ikke kan lægges  

 ansøgeren til last.
Der kan endvidere ses bort fra restancen, hvis ansøgeren  

 overholder en aftale truffet med skattemyndighederne om afvikling af  

 restancen.
SPROG § 7.  Ansøgere, der ikke har et så godt kendskab til  

 det danske sprog, at de kan klare sig i det danske samfund, kan ikke forvente  

 naturalisation, medmindre der i det enkelte tilfælde foreligger særlige  

 omstændigheder, der kan begrunde en fravigelse fra reglen.
III.
Særlige betingelser for visse grupper af ansøgere § 8.  Personer, som har boet her i landet mindst  

 indtil det fyldte 12. år, og som ved fødslen har erhvervet dansk indfødsret,  

 men som har mistet indfødsretten, kan som regel generhverve denne, når de har  

 opholdt sig 1 år i Danmark.
De øvrige almindelige betingelser kan ligeledes  

 lempes eller endog helt frafaldes.
 § 9.  De almindelige betingelser kan ligeledes lempes  

 for personer, der helt eller delvis er af dansk afstamning, eller som uden at  

 være danskfødte tidligere har været i besiddelse af dansk indfødsret.
 Stk. 2.  Personer fra egnene umiddelbart syd for  

 grænsen, som har særlig tilknytning til danske forhold, kan normalt  

 naturaliseres efter et uafbrudt ophold her i landet på mindst 2 år.
Stk. 3.  De almindelige betingelser kan ligeledes lempes  

 for personer, der er blevet anerkendt som flygtninge i henhold til  

 FN-konventionen af 1951 om flygtninges retsstilling, og for personer, som må  

 ligestilles hermed.
Disse personer skal dog normalt have haft et uafbrudt  

 ophold her i landet på mindst 6 år.
IV.
Slutningsbestemmelser § 10.  Der bør ikke i forbindelse med behandlingen af  

 ansøgninger om naturalisation eller ved myndighedernes ydelse af vejledning i  

 øvrigt overfor personer, der tænker på at indgive en sådan ansøgning,  

 fremsættes udtalelser, som kan bevirke, at de frafalder deres ønske om at få  

 ansøgningen behandlet og sendt til indenrigsministeriet.
§ 11.  Ansøgninger om naturalisation indgives til  

 politimesteren i den politikreds, som ansøgeren bor i.
Ansøgere, der bor i  

 Københavns kommune, skal dog indgive ansøgning til Københavns magistrat.
Alle  

 ansøgninger skal forelægges rigspolitichefembedet, tilsynet med udlændinge,  

 inden de sendes til indenrigsministeriet.
Stk. 2.  Ansøgning om naturalisation af adoptivbørn, der  

 er adopteret af danske statsborgere i henhold til en bevilling, som er givet  

 af en dansk myndighed, men som ikke opfylder betingelserne i § 2 A i lov om  

 dansk indfødsret, jfr. bekendtgørelse nr. 155 af 6. april 1978, kan indgives  

 samtidig med ansøgningen om adoption.
Ansøgningen sendes da af vedkommende  

 overøvrighed direkte til indenrigsministeriet, jfr. § 19 i bekendtgørelse nr.  

 138 af 24. marts 1976 om adoption og § 35 i cirkulære nr. 59 af samme dato.
 § 12.  Samtidig med dette cirkulæres udsendelse  

 bortfalder cirkulære af 21. maj 1981 om meddelelse af dansk indfødsret  

 (naturalisation).
 Stk. 2.  Udenlandske kvinder, der har indgået eller  

 indgår ægteskab med danske mænd inden den 1. juli 1983, kan dog til og med  

 folketingsåret 1985-86 forvente at blive naturaliseret på de lempeligere  

 betingelser, som er fastsat i § 8 i cirkulære nr. 126 af 6. juni 1968.
