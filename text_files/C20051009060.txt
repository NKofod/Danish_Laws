Køle-smøremidler  

  

 At-vejledning D.2.17 December 2005  

  

 Erstatter At-meddelelse nr. 4.04.6 af april 1991 Køle-smøremidler anvendes ved metalbearbejdning, både  

 spåntagende (fx boring, drejning, fræsning og slibning) og ikke-spåntagende  

 bearbejdning (fx valsning, udstansning og klipning).
1. Sundhedsfare Køle-smøremidler kan påvirke hud, slimhinder, lunger,  

 mavesæk og tarmkanal.
Det kan ske dels ved direkte kontakt, dels ved  

 indånding  

 af de tåger (aerosoler), gasarter og/eller den røg, der dannes under  

 arbejdsprocessen  

 på grund af høje omløbshastigheder og/eller relativt høje temperaturer.
Symptomer på hudskader viser sig almindeligvis først  

 som en let rødmen eller irritation, der kan udvikle sig til hævelse eller  

 blærer med efterfølgende eksemer.
Ofte kan der være tale om allergisk eksem.
 Hudgener opstår især, hvor arbejdstøj forurenet med  

 køle-smøremiddel gnider direkte mod huden.
 Indånding af køle-smøremiddeltåge kan forårsage  

 betændelsesprocesser i lungevævet samt øget vækst af bindevævet.
Ved bearbejdning af SG-jern kan der dannes fosfin, der  

 er sundhedsskadelig.
Det har vist sig, at fosfin kan forekomme i så store  

 mængder, at ikke alene den, der foretager bearbejdningen, er udsat, men også  

 andre i nærheden.
Fx er den, der transporterer spånerne væk, udsat for  

 påvirkning af fosfin.
2. Valg af køle-smøremiddel Brug kun et køle-smøremiddel, hvorom der foreligger  

 oplysninger om anvendelsesområde, sundhedsfarer ved brugen og nødvendige  

 sikkerhedsforanstaltninger.
 Det kan ofte være nødvendigt også at vurdere køle-smøremidlet  

 i forhold til den aktuelle arbejdsproces, idet der fx ved for stærk  

 opvarmning  

 kan opstå spaltningsprodukter, der kan være sundhedsskadelige.
Visse køle-smøremidler, der indeholder farlige stoffer,  

 må ikke anvendes, hvis de kan erstattes af et mindre farligt eller mindre  

 generende køle-smøremiddel (substitution). Sådanne køle-smøremidler er i  

 reglen  

 mærket med en fareetiket i overensstemmelse med Miljøministeriets regler om  

 klassificering, emballering og mærkning. (1) Køle-smøremidler kan groft opdeles i følgende typer:
 Køle-smøremidler, der bruges ufortyndede:
  

 	  

 Rene olier   

 vegetabilske, animalske eller mineralske   

 	  

 Opløsningsmiddelbaserede,  

 fx petroleum og sprit.
 Vandblandbare køle-smøremidler:
  

 	  

 Emulsioner af vand  

 og olie   

 	  

 Halvsyntetiske   

 	  

 Fuldsyntetiske.
 Køle-smøremidler kan være tilsat korrosionsinhibitorer,  

 overfladeaktive stoffer, organiske opløsningsmidler, højtryksadditiver og  

 konserveringsmidler.
3. Arbejdspladsvurdering Når der bruges farlige stoffer og materialer, skal den  

 obligatoriske arbejdspladsvurdering (APV) udbygges med en særlig vurdering af  

 arbejdet med stofferne eller materialerne. (2, 1) Den særlige risikovurdering er grundlaget for  

 arbejdsgiverens og sikkerhedsorganisationens planlægning af, hvordan arbejdet  

 kan udføres sikkerheds- og sundhedsmæssigt forsvarligt.
 Vurderingen skal indeholde en liste over alle farlige  

 stoffer og materialer, der bruges på arbejdspladsen, med henvisning til  

 relevante leverandørbrugsanvisninger.
 Resultatet af den særlige vurdering kan fremgå ved, at  

 der henvises til oplysningerne i arbejdspladsbrugsanvisningen, og det er  

 således ikke et krav, at de samme oplysninger gengives både i APVen og  

 i  

 arbejdspladsbrugsanvisningen.
 I vurderingen skal indgå følgende:
  

 	  

 Stoffernes og  

 materialernes farlige egenskaber   

 	  

 Eksponeringsgraden,  

 -typen og -varigheden   

 	  

 Omstændighederne ved  

 arbejdet med farlige stoffer og materialer, herunder mængden   

 	  

 Virkningen af de  

 forebyggende foranstaltninger, der er truffet eller skal træffes   

 	  

 Eventuelle  

 erfaringer fra arbejdsmedicinske undersøgelser   

 	  

 Grænseværdier  

 fastsat af Arbejdstilsynet, og   

 	  

 Leverandøroplysninger  

 om sikkerhed og sundhed.
 Hvis der arbejdes med identiske processer, behøver man  

 kun lave én udvidet APV, selv om der fx arbejdes i tre forskellige lokaler.
4. Instruktion De ansatte skal have nødvendig instruktion og oplæring  

 i at udføre arbejdet sikkert, og de skal have oplysninger om de farer, der er  

 ved brug af køle-smøremidler.
5. Arbejdspladsbrugsanvisning For køle-smøremidler, der indeholder farlige stoffer,  

 skal arbejdsgiveren udarbejde en arbejdspladsbrugsanvisning, der omhandler  

 virksomhedens lokale forhold for anvendelse af køle-smøremidlerne. (3) 6. Fjernelse af forurenet luft Ved arbejde med køle-smøremidler skal man sikre sig, at  

 luftforureningen bliver mindst mulig.
Der er krav om procesventilation, når der under en  

 arbejdsproces udvikles luftarter, støv e.l., der er sundhedsskadelige eller  

 eksplosive.
Det gælder også, hvis der udvikles røg eller aerosoler.
 Procesventilation skal så vidt muligt etableres med  

 procesudsugning i direkte tilknytning til den forurenende arbejdsproces.
 Efter Arbejdstilsynets praksis kræves punktudsugning  

 ved maskiner, der indgår i produktion, fx drejning, fræsning, slibning og  

 høvling, når arbejdet med køle-smøremidler giver anledning til dannelse af  

 tåger (aerosoler), gasarter og/eller røg.
En konkret vurdering af arbejdsmiljøforholdene på  

 virksomheden kan medføre, at der ud over punktudsugning også er brug for  

 rumventilation, fordi forureningen måske kan slippe forbi punktudsugningen og  

 spredes til rummet.
Ved vurderingen lægges bl.a. vægt på:
  

 	  

 Rummets størrelse   

 	  

 Antal maskiner i  

 rummet   

 	  

 Driftstid af  

 maskinerne   

 	  

 Eventuelt  

 konstaterede gener, og   

 	  

 Synlig tåge- og  

 røgdannelse.
Der kan forekomme små, spredte forureningskilder, hvor  

 det ikke vil være muligt eller rimeligt at etablere punktudsugning ved hver  

 enkelt arbejdsproces.
I de tilfælde skal der etableres en procesventilation,  

 der består af rumventilation.
Dette er tilfældet i værksteder, hvor  

 maskinerne  

 anvendes lejlighedsvist til små serier eller enkelte stykker. (4) Ved bearbejdning af SG-jern skal der altid mindst være  

 punktudsugning.
 Ved rumventilation skal der tilføres erstatningsluft,  

 der i den kolde årstid skal være forvarmet.
7. Afskærmning For at imødegå sundhedsskadelig påvirkning fra sprøjt  

 og stænk kan indkapsling og/eller afskærmning tæt ved maskinens arbejdssted  

 være nødvendig.
8. Personlig hygiejne En god personlig hygiejne er meget væsentlig for at  

 imødegå skadelig påvirkning af køle-smøremidler.
Vask hænder ofte og altid  

 efter arbejde med køle-smøremidler.
 Undgå at have klude, der er vædet med køle-smøremidler,  

 i lommerne.
 Gennemvædet tøj bør skiftes straks og rengøres  

 effektivt.
9. Personlige værnemidler Arbejdsgiveren skal afholde udgifterne til anskaffelse,  

 vedligeholdelse og renholdelse af personlige værnemidler.
 Når der arbejdes med køle-smøremidler ved maskiner, der  

 er effektivt afskærmet, er det normalt kun nødvendigt at bruge egnede  

 handsker  

 og eventuelt olietæt forklæde.
 Udleverede personlige værnemidler skal altid anvendes,  

 når der arbejdes med køle-smøremidler.
 Arbejdstøj forurenet med køle-smøremiddel skal  

 opbevares adskilt fra gangtøj.
10. Vaskefaciliteter Der skal stilles egnede hudrensemidler til rådighed  

 (brug ikke organiske opløsningsmidler). Det anbefales, at der ligeledes  

 stilles  

 cremer til hudpleje til rådighed.
På faste arbejdssteder skal der være adgang til et  

 passende antal vaskeindretninger med rindende varmt og koldt vand. (5) Det samme kræves for midlertidige og skiftende  

 arbejdssteder.
Dog kan det efter omstændighederne være tilstrækkeligt, at kun  

 det kolde vand er rindende, hvis der er passende mængder varmt vand til  

 rådighed.
Adgang til brusebad anbefales. (6) Læs også Arbejdstilsynets vejledninger om:
(1)  

 	  

 Arbejde med stoffer  

 og materialer (2)  

 	  

 Arbejdspladsvurdering (3)  

 	  

 Arbejdspladsbrugsanvisning  

 for stoffer og materialer (4)  

 	  

 Ventilation på faste  

 arbejdssteder (5)  

 	  

 Velfærdsforanstaltninger  

 på faste arbejdssteder (6)  

 	  

 Velfærdsforanstaltninger  

 ved skiftende arbejdssteder.
 Læs også branchearbejdsmiljørådenes vejledninger mv.:
Branchearbejdsmiljørådenes vejledninger kan findes på  

 de enkelte branchearbejdsmiljøråds hjemmesider.
Der er link til disse  

 hjemmesider på Arbejdstilsynets hjemmeside www.at.dk.
