Fremsat den 24. marts 1999 af forskningsministeren (Jan  

 Trøjborg) Forslag til Lov om ændring af lov om universiteter  

 m.fl.
(universitetsloven) § 1 I lov om universiteter m.fl. (universitetsloven), jf.  

 lovbekendtgørelse nr. 334 af 27. maj 1993 som ændret ved lov nr.  

 1048 af 23. december 1998, foretages følgende ændringer:
 1. I § 2 indsættes efter stk. 2 som  

 nyt stykke:
 »Stk. 3. Forskningsministeren kan indgå samlede aftaler  

 med en institution om målene for dens virksomhed og udvikling, hvori  

 der kan indgås aftale mellem undervisningsministeren og institutionen  

 om udviklingen på uddannelsesområdet.«.
 Stk. 3 - 4 bliver herefter stk. 4 - 5.
 2. I § 3, stk. 2, nr. 3, indsættes efter  

2. pkt.:
 »Valggruppen for heltidsansatte videnskabelige  

 medarbejdere skal omfatte de Ph.D.-stipendiater, der er fuldtidsansat  

 på institutionen.«.
 3. I § 3, stk. 2, indsættes som nr.  

 4:
 »4) Forslag til aftaler, jf. § 2, stk. 3.«.
 4. I § 3, stk. 4, nr. 2, 1. pkt.,  

 ændres »Forskningspolitisk Råd« til: »Danmarks  

 Forskningsråd«.
5. I § 4, stk. 4, udgår i 3. pkt.:  

 »dog således at de videnskabelige medarbejderes stemmeandel  

 udgør mindst 50 pct.«, og efter 3. pkt. indsættes: »De  

 videnskabelige medarbejderes stemmeandel skal mindst udgøre 50 pct.
De  

 studerendes stemmer vægter med 25 pct.«.
 6. I § 5, stk. 5, nr. 2, 1. pkt.,  

ændres »forskningsrådet« til: »det statslige  

 forskningsråd«.
7. I § 6, stk. 3, udgår i 3. pkt.:  

 »dog således at de videnskabelige medarbejderes stemmeandel  

 udgør mindst 50 pct.«, og efter 3. pkt. indsættes: »De  

 videnskabelige medarbejderes stemmeandel skal mindst udgøre 50 pct.
De  

 studerendes stemmer vægter med 25 pct.«.
 8. I § 7, stk. 5, ændres »3« til: »4«.
 9. I § 7, stk.5, indsættes som nr. 4:
 »4) 1 medlem vælges af og blandt de  

 studerende.«.
 10. I § 7, stk. 6, ændres »6« til: »8«.
 11. I § 7, stk. 8, ændres »2/3« til: »3/4«.
 12. I § 8, stk. 2, indsættes efter 1.  

 pkt.:
 »Hvis der nedsættes studienævn for  

 forskeruddannelsen, regnes Ph.D.-stipendiater, der er fuldtidsansat på  

 institutionen, i denne sammenhæng for Ph.D.-studerende.«.
 13. I § 8, stk. 2, indsættes som 6.  

 pkt.:
 »Studienævnet vælger af sin midte blandt de  

 studerende en næstformand.«.
 14. I § 12 indsættes som stk. 3:
»Stk. 3. Forskningsministeren kan i forbindelse med et  

 samarbejde mellem institutioner omfattet af loven eller mellem institutioner  

 omfattet af loven og andre forskningsinstitutioner godkende undtagelser fra  

 lovens bestemmelser og fastsætte særlige regler herfor efter  

 indstilling fra de berørte institutioner.
For  

 sektorforskningsinstitutioners vedkommende sker godkendelsen efter  

 forhandling med vedkommende minister.
Tilsvarende gælder for  

 godkendelse af sammenlægning af institutioner omfattet af loven eller  

 sammenlægning af institutioner omfattet af loven og andre  

 forskningsinstitutioner.«.
§ 2 Loven træder i kraft den 1. juli 1999 Bemærkninger til lovforslaget Almindelige bemærkninger Lovforslagets formål og baggrund Universitetsloven har nu fungeret i 6 år, og  

 universiteterne har omstillet sig til den nye struktur.
Tiden er  

 således endnu ikke inde til at foretage en egentlig generel revision af  

 loven, men på visse punkter har det vist sig hensigtsmæssigt at  

 foretage justeringer for at imødekomme den udvikling, der har  

 været, og for at gøre det muligt for universiteterne at  

 fortsætte den dynamiske udvikling.
Navnlig har universitetsloven vist  

 sig at være for fokuseret på en entydig model for  

 universiteternes interne styrelse uden tilstrækkelig hensyntagen til de  

 enkelte institutioners forskellighed.
Stort set alle institutioner har  

 således søgt og fået dispensationer fra lovens  

 styrelsesregler enten for hele institutionen eller for forskellige  

 centerdannelser.
Der er derfor behov for et opgør med tanken om en  

 entydig måde at organisere et universitet på.
Lovforslaget  

 lægger op til et paradigmaskifte, hvor universiteterne får fuld  

 frihed til at indrette sig efter egne ønsker og behov, under  

 forudsætning af at der fortsat er medarbejder- og studenterindflydelse,  

 en ansvarlig forvaltning og en målrettet strategi for universitetets  

 faglige udvikling og bidrag til forskning, uddannelse og samfundet i  

 øvrigt.
Rammerne herfor opstilles for og i en dialog med det enkelte  

 universitet i form af en udviklingskontrakt.
Lovforslaget handler derfor primært om  

 udviklingskontrakter som nyt dialogbaseret styringskoncept imellem  

 ministerium og universitet, men der er også behov for visse andre  

 justeringer.
Lovforslaget drejer sig om 1) udviklingskontrakter, 2)  

 øget studenterindflydelse, 3) Ph.D.-stipendiater samt 4) forpligtende  

 samarbejde/sammenlægning.
Punkterne 1 og 4 om udviklingskontrakter og forpligtende  

 samarbejde/sammenlægning er opfølgning på Universitets- og  

 forskningspolitisk redegørelse, jf.
Folketingstidende FF 1998/99, side  

 2760, punkt 2 om øget studenterindflydelse er opfølgning  

 på Redegørelsen om det repræsentative demokrati i  

 uddannelsessystemet, jf.
Folketingstidende FF 1997/98, side 2727, og punkt 3  

 om Ph.D.-stipendiater er opfølgning på lov nr. 1117 af 29.  

 december 1997 om ændring af lov om statens uddannelsesstøtte og  

 lov om statsgaranterede studielån og opfølgning på »Aftale  

 om lønnede Ph.D.-stipendiater af 25. november 1997 mellem  

 Finansministeriet og Akademikernes Centralorganisation«.
 Betegnelsen »universiteter« er brugt som en samlet  

 betegnelse for de institutioner, der er omfattet af lov nr. 1089 af 23.  

 december 1992 om universiteter m.fl. (universitetsloven).
Udviklingskontrakter Formålet med udviklingskontrakterne er at  

 understøtte universiteternes ambitionsniveau på alle  

 væsentlige områder kombineret med en frihed til intern  

 omstilling.
Dette tænkes opnået ved, at universiteterne  

 formulerer deres mål og satsningsområder i form af en  

 udviklingskontrakt med forskningsministeren, hvori indgår kontrakt  

 mellem undervisningsministeren og et universitet om uddannelsesområdet,  

 sådan at muligheder og forventninger på forhånd er afstemt.  

 Udviklingskontrakterne vil gøre universiteternes mål mere  

 konkrete og operationelle.
Målene fastsættes i en dialog mellem  

 den pågældende minister og hvert enkelt universitet, og  

 aftaleformen er valgt som ramme for at give den fornødne  

 fleksibilitet.
Denne klargøring af målene vil gøre  

 det muligt mere åbent at debattere universiteternes opgaver og  

 forpligtelser på forskningsområdet, på  

 uddannelsesområdet og over for samfundet.
På denne måde vil  

 universiteternes store indsats bedre kunne synliggøres.
 Det enkelte universitets strategiplan indgår som et  

 centralt element i det faglige grundlag for udviklingskontrakten.  

 Strategiplanen skal gøres forpligtende, idet der i tilknytning til  

 denne opstilles mål og midler for udviklingen inden for  

 kontraktperioden.
 Der lægges vægt på, at alle  

 personalegrupper og de studerende inddrages i processen med at formulere og  

 drøfte mål og strategier først og fremmest gennem  

 arbejdet i de kollegiale organer.
 Som nyt styringsinstrument af statsinstitutioner har en  

 række ministerier valgt at benytte kontrakter som instrument, jf.  

 Økonomistyrelsens vejledning i resultatkontrakter fra 1996.  

 Forskningsministeren og undervisningsministeren ønsker at  

 overføre dette styringsinstrument til universitetsområdet.
Kontrakter skal stimulere til fornyelse, omstilling, klare  

 prioriteringer, udadvendt samarbejde, hævet ambitionsniveau og  

 synliggørelse af mål og resultater.
Kontrakterne handler derimod  

 ikke om at fastlægge de resultater, der skal komme ud af forskningen og  

 undervisningen.
Universiteternes grundlæggende forsknings- og  

 metodefrihed skal bevares.
 Da ordet »kontrakt« imidlertid formueretligt forstås  

 som et gensidigt forpligtende aftaleretligt forhold, har man i lovteksten  

 foreslået det bredere begreb »aftale«, der også dækker  

 aftaler på det offentligretlige område.
 Kontrakterne vil blive udarbejdet i løbet af 1999,  

 og de vil normalt være 4-årige.
 Det vil være muligt at revidere kontrakterne i  

 tilfælde af væsentlige ændringer i det grundlag   herunder  

 f.eks. væsentlige ændringer i det økonomiske grundlag  

 som kontrakterne er indgået på.
Det skal være frivilligt for institutionerne at  

 indgå en udviklingskontrakt.
Men indgåelse af en  

 udviklingskontrakt vil normalt være en forudsætning for, at  

 institutionen vil få godkendt en fravigelse fra universitetslovens  

 regler om intern styring i henhold til den gældende lovs § 12 og  

 derved få frihed til at indrette den interne styring efter individuelle  

 behov.
Udviklingskontrakten bliver på denne måde samtidig et  

 tilbud til universiteterne om »frikommuneforsøg«.
I forbindelse med  

 udviklingskontrakten vil det enkelte universitet kunne indrette sig på  

 egne præmisser og afprøve nye styrelses- og ledelsesformer,  

 f.eks. kan konsistorium afprøve ordninger med ansatte ledere med egne  

 resultatforpligtelser i en »direktørkontrakt«.
Øget studenterindflydelse Der har i de seneste år været en øget  

 debat   også internationalt   om demokrati i uddannelserne.
Debatten  

 skal bl.a. ses i lyset af, at de uddannelsessøgende gennem øget  

 medindflydelse og dermed øget medansvar vil kunne bidrage til en  

 kvalificering af det fremtidige demokratiske samfund.
I Danmark indgår  

 det i regeringens ungdomspolitik, der er fulgt op af Redegørelsen fra  

 november 1997 om det repræsentative demokrati i uddannelsessystemet.  

 Redegørelsen indeholder nogle forslag til nye regler på  

 universitetsområdet og er udtryk for de studerendes egne ønsker  

 om øgede muligheder for at få indflydelse på og  

 påtage sig et ansvar for deres uddannelsessted.
På  

 universitetsområdet har det ikke været hensigten at ændre  

 lovens ledelsesstruktur.
Efter nærmere forhandling med de studerendes  

 organisationer foreslås det, at de studerendes indflydelse på  

 rektor- og dekanvalget fastsættes til 25 pct., og at  

 næstformanden i studienævnet skal være en studerende.  

 Endvidere foreslås, at de studerende sikres medlemskab af  

 institutbestyrelsen.
Disse ændringer er en videreførsel og  

 tydeliggørelse af behovet for at inddrage de studerende som ansvarlige  

 medspillere.
Ph.D.-stipendiater Indtil vedtagelsen af universitetsloven og Ph.D.-reformen  

 i 1992 var ordningen den, at Ph.D.-studerende, der var ansat som  

 lønmodtagere ved det pågældende universitet, indgik i  

 valggruppen af heltidsansatte videnskabelige medarbejdere.
Som en konsekvens  

 af Ph.D.-reformen, hvorefter de Ph.D.-studerende skulle gennemføre et  

 formaliseret forskeruddannelsesforløb som led i erhvervelsen af  

 Ph.D.-graden, og hvor dækningen af de studerendes leveomkostninger blev  

 omlagt til statens uddannelsesstøtte, valgte man i universitetsloven  

 at lade de Ph.D.-studerende samlet indgå i valggruppen af  

 studerende.
Som følge af de problemer af arbejdsmarkeds- og  

 aftalemæssig karakter som uddannelsesstøtteordningen gav  

 anledning til, blev der mellem Finansministeriet og Akademikernes  

 Centralorganisation i 1997 indgået en aftale om lønnede  

 Ph.D.-stipendiater, hvorefter de Ph.D.-studerende med stipendium og  

 opnået kandidatgrad fremover fik lønmodtagerstatus.
Aftalen  

 indebærer, at alle statslige institutioner, som deltager i  

 forskeruddannelsen, kan oprette lønnede Ph.D.-stipendier.
Arbejdsgiver  

 for stipendiaten er den institution, som har udstedt  

 ansættelsesbrevet.
Som en konsekvens heraf foreslås det, at  

 lønnede Ph.D.-stipendiater, som er fuldtidsansat på  

 universiteterne, overgår til valggruppen for heltidsansatte  

 videnskabelige medarbejdere, sådan at de også på dette  

 punkt får samme retsstilling som tidligere.
For Ph.D.-studerende, der  

 er deltidsansatte ved institutionen, kan institutionen bestemme, at de skal  

 indgå i gruppen af videnskabelige medarbejdere, jf. § 3, stk. 2, nr.  

 3.
 Øvrige Ph.D.-studerende, som f.eks. har  

 lønnet Ph.D.-stipendium fra en sektorforskningsinstitution eller har  

 ansættelse på et hospital eller i den private sektor,  

 indgår ikke i denne valggruppe, da de ikke er ansat ved universitetet.  

 Disse Ph.D.-studerende og Ph.D.-studerende, som ikke har opnået  

 kandidatgrad og lønnet stipendium, forbliver i valggruppen af  

 studerende.
Det er således kun Ph.D.-stipendiater, der er  

 fuldtidsansatte på universitetet, som er omfattet af valggruppen for de  

 videnskabelige medarbejdere, jf. dog nr. 12. Øvrige Ph.D.-studerende  

 er som udgangspunkt omfattet af valggruppen for de studerende.
Man har i  

 lovforslaget valgt formuleringen »Ph.D.-stipendiat, der er fuldtidsansat  

 på universitetet« for at kunne adskille dem fra den gældende  

 lovteksts brug af ordene »studerende« og »Ph.D.-studerende«.
Forpligtende samarbejde/sammenlægning De samarbejder og sammenlægninger, der er sket i de  

 senere år på dette område, har navnlig haft fokus på  

 uddannelsesområdet, således at tyngdepunktet har været en  

 uddannelsesmæssig synergieffekt, eksempelvis Syddansk Universitet.
Der er dog etableret forpligtende samarbejder på  

 forskningsområdet, f.eks. etableringen af Geocenter mellem Danmarks  

 Geologiske Undersøgelse (GEUS) og en række institutter under  

 Naturvidenskabeligt Fakultet på Københavns Universitet, og det  

 center, der er ved at blive etableret mellem Den Kgl.
Veterinær- og  

 Landbohøjskole og Forskningscenter for Skov og Landskab.
Desuden er de  

 to sektorforskningsinstitutioner Statens Husdyrbrugsforsøg og Statens  

 Planteavlsforsøg - blevet sammenlagt til Danmarks  

 Jordbrugsforskning.
 Sådanne samarbejder og sammenlægninger skal  

 fortsat være frivillige for institutionerne.
Den gældende dispensationsbestemmelse i § 12  

 tilgodeser ikke i tilstrækkelig grad universiteternes mulighed for at  

 indgå i forpligtende samarbejder og sammenlægninger på  

 tværs af institutionelle grænser, f.eks. mellem et universitet og  

 en sektorforskningsinstitution.
Behovet herfor er stigende.
Der er også  

 et stigende behov for at lette samarbejdsmulighederne internationalt, f.eks.  

 mellem danske og svenske forskningsinstitutioner i Øresundsregionen.  

 Den Kgl.
Veterinær- og Landbohøjskole undersøger for  

 tiden sammen med Sveriges Landbrugsuniversitet mulighederne for at lave en  

 fælles hortonomuddannelse.
Der er derfor behov for at understøtte denne  

 mulighed, således at der kan skabes stærke  

 forskningsmiljøer og samtidig opnås en optimal udnyttelse af de  

 danske forskningsressourcer.
Med den foreslåede formu-lering vil der  

 være mulighed for at opnå disse mål og for at indgå i  

 samarbejder med universiteterne i Øresundsregionen.
For  

 sektorforskningsinstitutioner sker godkendelsen efter forhandling med  

 vedkommende minister.
Tilsvarende vil godkendelsen af uddannelsessamarbejder  

 ske efter forhandling med undervisningsministeren.
Ved en egentlig sammenlægning er der en række  

 forhold, der skal tilgodeses, herunder sikring af, at ressortministeren for  

 en sektorforskningsinstitution fortsat kan få udført sine  

 myndighedsopgaver.
Det svarer til den konstruktion, man har i dag for de  

 Retsmedicinske Institutter ved Københavns Universitet, Aarhus  

 Universitet og Syddansk Universitet, idet institutterne foretager  

 myndighedsopgaver i form af retsmedicinske undersøgelser m.v. for  

 retsvæsenet samt varetager de traditionelle universitetsopgaver inden  

 for forskning og undervisning.
Tilsvarende udfører universiteterne i  

 dag rekvireret forskning for myndighed og erhvervsliv, der helt svarer til de  

 udredningsopgaver m.v., som sektorforskningsinstitutionerne varetager i  

 dag.
Økonomiske og administrative konsekvenser for det offentlige Lovforslaget har ingen økonomiske og administrative  

 konsekvenser for det offentlige.
Økonomiske og administrative konsekvenser for erhvervslivet Lovforslaget har ingen økonomiske og administrative  

 konsekvenser for erhvervslivet.
Miljømæssige konsekvenser Lovforslaget har ingen miljømæssige  

 konsekvenser.
Administrative konsekvenser for borgerne Lovforslaget har ingen administrative konsekvenser for  

 borgerne.
Forholdet til EU-retten Forslaget indeholder ikke EU-retlige aspekter.
Høring Forslaget har været til høring hos:
Ministerier Arbejdsministeriet By- og Boligministeriet Finansministeriet Forsvarsministeriet Justitsministeriet Kulturministeriet Ministeriet for Fødevarer, Landbrug og Fiskeri Miljø- og Energiministeriet Socialministeriet Sundhedsministeriet Udenrigsministeriet Undervisningsministeriet Universitetslovsinstitutioner Københavns Universitet Aarhus Universitet Syddansk Universitet Aalborg Universitet Roskilde Universitetscenter Danmarks Tekniske Universitet Den Kgl.
Veterinær- og Landbohøjskole Danmarks Farmaceutiske Højskole Handelshøjskolen i København Handelshøjskolen i Århus Danmarks Lærerhøjskole Forskningsrådgivende organer Danmarks Forskningsråd Forskningsforum Statens Humanistiske Forskningsråd Statens Naturvidenskabelige Forskningsråd Statens Samfundsvidenskabelige Forskningsråd Statens Sundhedsvidenskabelige Forskningsråd Statens Teknisk-Videnskabelige Forskningsråd Statens Jordbrugs- og Veterinærvidenskabelige Forskningsråd Samfundsuddannelsesrådet Sundhedsuddannelsesrådet Teknisk Uddannelsesråd Naturvidenskabeligt Uddannelsesråd Humanistisk Uddannelsesråd Andre Rektorkollegiet Sektorforskningens Direktørkollegium Akademikernes Centralorganisation Dansk Arbejdsgiverforening Landsorganisationen i Danmark Landbrugsrådet Dansk Industri Dansk Metalarbejderforbund Teknologirådet Akademiet for de Tekniske Videnskaber Danmarks Grundforskningsfond Det Kongelige Danske Videnskabernes Selskab Danske Studerendes Fællesråd Landssammenslutningen af Moderate Studenter Analyseinstitut for Forskning Bornholms Forskningscenter Center for Freds- og Konfliktforskning Center for IT-Forskning Center for Sprogteknologi Dansk Polarcenter Dansk Rumforskningsinstitut Det Danske Center for Menneskerettigheder Forskningscenter Risø Forskningscentret ved Hørsholm Institut for grænseregionsforskning Vurdering af konsekvenser af  

 lovforslag Positive konsekvenser/mindreudgifter (hvis ja, angiv omfang) Negative konsekvenser/merudgifter (hvis ja, angiv omfang) Økonomiske konsekvenser for stat, kommuner og   

 amtskommuner Ingen Ingen Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Forslaget indeholder ikke EU-retlige aspekter Bemærkninger til lovforslagets  

 enkelte bestemmelser Til §1 Til nr. 1 Formålet med udviklingskontrakterne er at  

 understøtte universiteternes ambitionsniveau på alle  

 væsentlige områder kombineret med en frihed til intern  

 omstilling.
 Forskningsministeren indgår samlede  

 udviklingskontrakter med universiteterne, hvori indgår kontrakter  

 mellem undervisningsministeren og universitetet om  

 uddannelsesområdet.
 Det er karakteristisk for resultatkontrakter i staten   og  

 tilsvarende for udviklingskontrakterne:
 At der ikke er tale om kontrakter i juridisk forstand men  

 om udveksling af hensigtserklæringer mellem en institution og en  

 minister.
At kontrakternes vilkår kan fraviges ensidigt af  

 ministeren inden for de rammer, der gælder for ministerens  

 instruktionsbeføjelser og tilsynsmyndighed i forhold til  

 institutionen.
På universitetsområdet vil det derfor kun kunne  

 ske med respekt for universiteternes selvstyre.
 At de økonomiske forudsætninger for  

 kontrakten kan ændres på de årlige finanslove.
 Kontrakterne kan endvidere bruges som et alternativ til  

 regelfastsættelse efter § 2, stk. 2.
 Der henvises i øvrigt til de almindelige  

 bemærkninger i afsnittet om udviklingskontrakter og til Universitets-  

 og forskningspolitisk redegørelse af december 1998, jf.  

 Folketingstidende FF 1998/99, side 2760.
Til nr. 2 I dag hører Ph.D.-studerende i alle relationer til  

 studentergruppen bl.a. ud fra den betragtning, at hovedparten fik  

 uddannelsesstøtte.
Som konsekvens af, at Ph.D.-studerende med  

 stipendium og opnået kandidatgrad nu har fået  

 lønmodtagerstatus, foreslås, at disse, når de er  

 fuldtidsansatte, overgår til valggruppen for heltidsansatte  

 videnskabelige medarbejdere, jf. dog nr. 12.
 Der henvises i øvrigt til de almindelige  

 bemærkninger i afsnittet om Ph.D.-stipendiater.
Til nr. 3 Konsistorium skal godkende rektors forslag til  

 udviklingskontrakter.
Til nr. 4 Forslaget er en konsekvens af § 1 i lov om  

 forskningsrådgivning m.v., jf. lovbekendtgørelse nr. 676 af 19.  

 august 1997.
Til nr. 5 I dag foretages vægtningen i forhold til antallet af  

 stemmeberettigede, hvilket betyder, at der skal være 100 %  

 valgdeltagelse blandt de studerende for at opnå 25 pct.  

 indflydelse.
De studerende sikres 25 pct. indflydelse på valget,  

 uanset hvor mange studerende der stemmer.
Dette skal ses i sammenhæng  

 med den generelt meget lave stemmeprocent blandt studerende.
Til nr. 6 Se bemærkningerne til nr. 4.
Til nr. 7 Se bemærkningerne til nr. 5.
Til nr. 8 - 11 Ved lov nr. 1089 af 23. december 1992 om universiteter  

 m.fl. (universitetsloven) var begrundelsen for, at de studerende fik mulighed  

 for at deltage som observatører i institutbestyrelser, at  

 uddannelserne ikke nødvendigvis var tilknyttet et enkelt institut.  

 Rekvirentmodellen i § 8, stk. 7, gav studielederen mulighed for  

 frit at kunne bestemme, hvorfra undervisningen skulle rekvireres.
Forslagets  

 § 1, nr. 9, sikrer de studerende et egentligt medlemskab af  

 institutbestyrelsen.
Afgrænsningen af, hvilke studerende der får  

 stemmeret til en bestemt institutbestyrelse, bliver et statutanliggende.  

 Afgrænsningen må bero på en konkret vurdering i de enkelte  

 tilfælde, idet der ikke er nogen direkte sammenhæng mellem  

 institutorganisering og opdelingen på uddannelser.
 § 1, nr. 8, 10 og 11, er konsekvensændringer af nr.  

 9.
Til nr. 12 I den gældende lov gav man som noget nyt mulighed  

 for at oprette studienævn for Ph.D.-uddannelsen på linie med  

 studienævn for bachelor- og kandidatuddannelser.
Hvis der oprettes et  

 sådant studienævn, regnes Ph.D.-stipendiater, der er  

 fuldtidsansat på institutionen, i den forbindelse for studerende og  

 ikke som i øvrigt i lovforslaget for heltidsansatte videnskabelige  

 medarbejdere.
Til nr. 13 I dag er der ikke regler om valg af næstformand.
Forslaget sikrer, at de studerende får  

 næstformandsposten i studienævnet.
Næstformanden er  

 stedfortrædende for formanden som mødeleder i forbindelse med  

 studienævnsmøder.
 Næstformandsposten indeholder ikke  

 studielederkompetence iøvrigt.
Til nr. 14 Den gældende lovs § 12 giver mulighed for, at  

 et universitet kan indgå samarbejder med andre institutioner, og at  

 ministeren i den forbindelse kan godkende fravigelser fra lovens regler.  

 Andre love, der regulerer forskningsinstitutioner, f.eks.  

 sektorforskningsloven, giver ikke tilsvarende muligheder.
Samarbejderne har  

 derfor taget udgangspunkt i universiteternes forhold.
Universiteterne og andre forskningsinstitutioner er vidt  

 forskellige i opgaveløsning, organisation og størrelse.
Med  

 udvidelsen af den gældende § 12 med denne bestemmelse er der nu  

 mulighed for mange for-skellige modeller for samarbejde og  

 sammenlægning, ikke kun mellem to universiteter men også mellem  

 et universitet og en anden forskningsinstitution som f.eks. en  

 sektorforskningsinstitution eller en forskningsinstitution i  

 Øresundsregionen.
Forskningsinstitutionerne skal i denne  

 sammenhæng forstås bredt.
Der kan således også  

 være mulighed for et samarbejde mellem et universitet og et  

 universitetshospital.
I praksis kan man nok forestille sig, at de involverede  

 institutioner i begyndelsen vil foretrække et mere løst  

 samarbejde, som kan udvikles hen ad vejen, f.eks. over fælles  

 ledelsesmodeller til egentlige fusioner.
Ved en egentlig sammenlægning  

 tager bestemmelsen højde for, at der er række forhold, der skal  

 tilgodeses, herunder f. eks. sikring af, at ressortministeren for en  

 sektorforskningsinstitution fortsat kan få udført sine  

 myndighedsopgaver.
Sammenlægning vil herefter kunne ske administrativt,  

 hvis der ikke er økonomiske konsekvenser, der forudsætter de  

 bevilgende myndigheders godkendelse.
 Forslaget tager også højde for behovet for at  

 kunne fastsætte mindretals-garantier af hensyn til den »lille« part i  

 et samarbejde, f.eks. kan der efter en fusion mellem en stor og en lille  

 institution fortsat være behov for at sikre en  

 minimumsrepræsentation fra den lille part i fusionen.
Forslaget indebærer ikke, at alle universiteternes  

 forskellige eksterne samarbejdsaftaler skal godkendes af  

 forskningsministeren.
Det er kun sådanne aftaler, der kræver  

 dispensation fra lovens regler, der vil skulle godkendes af ministeren,  

 f.eks. hvor der skal oprettes fælles styrende organer for et samarbejde  

 mellem et universitetsinstitut og en sektorforskningsinstitution.
 Der henvises i øvrigt til de almindelige  

 bemærkninger i afsnittet om samarbejde/sammenlægning.
Til § 2 Loven træder i kraft den 1. juli 1999.
Bilag 1 Lovforslaget sammenholdt med gældende  

 lov Gældende formulering § 1 I lov om universiteter m.fl. (universitetsloven), jf.  

 lovbekendtgørelse nr. 334 af 27. maj 1993 som ændret ved lov nr.  

 1048 af 23. december 1998, foretages følgende ændringer:
 § 2. Undervisningsministeren fastsætter regler om  

 uddannelserne og om adgang til uddannelserne.
 1. I § 2 indsættes efter stk. 2 som  

 nyt stykke:
 Stk. 2. Undervisningsministeren kan fastsætte regler  

 om:
 1)	Kvalitetskontrol, herunder censorinstitutionen.
 2)	Erhvervelse af doktorgrader.
 3)	Ansættelse af lærere og videnskabelige medarbejdere.
 4)	Klager til institutionen fra de studerende, herunder om klagefrist,  

 i forbindelse med eksaminer og prøver.
5)	Tilskud og lokaler til de studerendes organisationer.
Tilskud gives  

 på grundlag af studentergruppernes andel af de samlede afgivne  

 studenterstemmer til valg til konsistorium.
 »Stk. 3. Forskningsministeren kan indgå samlede aftaler  

 med en institution om målene for dens virksomhed og udvikling, hvori  

 der kan indgås aftale mellem undervisningsministeren og institutionen  

 om udviklingen på uddannelsesområdet.«.
 Stk. 3. Før undervisningsministeren fastsætter  

 regler i henhold til stk. 1 og 2, skal de institutioner, der er  

 berørt af reglerne, have lejlighed til at udtale sig, hvis forslagene  

 ikke hidrører fra disse.
Stk. 3 - 4 bliver herefter stk. 4 - 5 Stk. 4. Undervisningsministeren kan begrænse en  

 institutions udbud af og optagelse til uddannelser, hvis uddannelsernes  

 kvalitet og faglige niveau ikke svarer til kravene i uddannelsesreglerne, jf.  

 stk. 1.
§ 3. Konsistorium er institutionens  

 øverste kollegiale organ.
Konsistorium varetager institutionens  

 interesser som uddannelses- og forskningsinstitution og fastlægger  

 retningslinjer for dens langsigtede virksomhed og udvikling.
 Stk. 2. Konsistorium godkender:
 1)	Institutionens organisation, herunder fakultets- og  

 institutstrukturen.
 2)	Institutionens budget.
3)	Forslag til statut.
I statutten fastsættes de nærmere  

 regler om institutionens styrelse, de kollegiale organers virksomhed, regler  

 om valg m.v.
Valgmåderne skal fastsættes med henblik på at  

 sikre en rimelig repræsentation af mindretalsgrupper.
Hvis det i  

 statutten fastlægges, at deltidsansatte medarbejdere har stemmeret og  

 er valgbare til konsistorium og fakultetsråd, kan det samtidig  

 besluttes, at Ph.D.-studerende i denne relation er at betragte som  

 deltidsansatte.
Statutten godkendes af undervisningsministeren.
 2. I § 3, stk. 2, nr. 3, indsættes efter  

2. pkt.:
 »Valggruppen for heltidsansatte videnskabelige medarbejdere skal omfatte  

 de Ph.D.-stipendiater, der er fuldtidsansat på institutionen.«.
 3. I § 3, stk. 2, indsættes som nr.  

 4:
 »4) Forslag til aftaler, jf. § 2, stk. 3.«.
 Stk. 3. Konsistorium har i øvrigt ret til at udtale sig  

 i alle sager af væsentlig betydning for institutionens organisation og  

 virksomhed og har pligt til at drøfte de forhold, rektor  

 forelægger.
 Stk. 4. Konsistorium, der består af 1 formand og 14  

 medlemmer, sammensættes på følgende måde:
 1)	Rektor er født formand.
2)	2 udefra kommende medlemmer, som udpeges af henholdsvis  

 Forskningspolitisk Råd og af formændene for  

 uddannelsesrådene.
Medlemmerne skal være sagkyndige i  

 spørgsmål vedrørende forskning og højere  

 uddannelser.
 4. I § 3, stk. 4, nr. 2, 1. pkt., ændres  

 »Forskningspolitisk Råd« til: »Danmarks Forskningsråd«.
3)	5 medlemmer som repræsentanter for ledelsen.
Dekaner er, hvor  

 sådanne findes, fødte medlemmer på ledelsessiden.
 4)	2 medlemmer som repræsentanter for de videnskabelige  

 medarbejdere og lærere.
 5)	2 medlemmer som repræsentanter for det teknisk-administrative  

 personale.
 6)	3 medlemmer som repræsentanter for de studerende.
 Stk. 5. Ved stemmelighed er formandens stemme  

 udslaggivende.
§ 4. Hver institution ledes af en rektor.
Denne træffer  

 afgørelse i alle sager, jf. dog § 3, stk. 1 og 2, § 5,  

 stk. 1 og 2, § 6, stk. 2, § 7, stk. 2 og 4, og  

 § 8, stk. 4-6.
 Stk. 2. Rektor fastsætter nærmere regler om  

 disciplinære foranstaltninger over for de studerende.
Stk. 3. Rektor kan i særlige tilfælde og efter  

 § 5, stk. 3, beslutte, at der inden valgperiodens udløb skal  

 udskrives nyvalg til dekanhverv, fakultetsråd, institutbestyrelse og  

 studienævn.
Rektor kan endvidere i særlige tilfælde  

 overtage konsistoriums, fakultetsråds, institutbestyrelsers og  

 studienævns opgaver, hvorved § 3, stk. 1 og 2, § 5,  

 stk. 1 og 2, § 7, stk. 2, og § 8, stk. 4-6,  

 fraviges.
Stk. 4. Rektor vælges blandt professorer og  

 heltidsansatte lektorer.
Valget sker efter regler, der fastsættes i  

 statutten.
Stemmeberettigede til rektorvalg er medarbejdere med hovedstilling  

 på institutionen og studerende på institutionen i forholdet 3 til  

 1, dog således at de videnskabelige medarbejderes stemmeandel  

 udgør mindst 50 pct.
Rektor vælges for en 4-årig periode.  

 I statutten fastsættes, hvorvidt og hvor mange gange genvalg kan finde  

 sted.
5. I § 4, stk. 4, udgår i 3. pkt.:  

 »dog således at de videnskabelige medarbejderes stemmeandel  

 udgør mindst 50 pct.«, og efter 3. pkt. indsættes: » De  

 videnskabelige medarbejderes stemmeandel skal mindst udgøre 50 pct.
De  

 studerendes stemmer vægter med 25 pct.«.
 Stk. 5. Rektor udskriver inden valgperiodens udløb  

 nyvalg til rektorhvervet, hvis alle øvrige medlemmer af konsistorium  

 indstiller dette.
 Stk. 6. Undervisningsministeren kan i særlige  

 tilfælde beslutte, at der inden valgperiodens udløb skal  

 udskrives nyvalg til rektorhvervet.
§ 5. Opdeles institutionen i flere hovedområder,  

 vælges for hvert hovedområde et fakultetsråd, som varetager  

 hovedområdets faglige interesser.
Fakultetsrådet godkender  

 hovedområdets udviklingsplan og budget inden for de rammer,  

 konsistorium har fastlagt.
Rådet har ret til at udtale sig i alle sager  

 af væsentlig betydning for hovedområdet samt i sager, der  

 vedrører forholdet mellem 2 eller flere faggrupper eller mellem  

 institutter og studienævn inden for hovedområdet.
 Stk. 2. Fakultetsrådet har i øvrigt  

 følgende opgaver:
 1)	Godkendelse af studieordninger.
 2)	Nedsættelse af sagkyndige udvalg, der skal bedømme  

 videnskabelige arbejder med henblik på erhvervelse af Ph.D.- og  

 doktorgrader.
 3)	Tildeling af Ph.D.- og doktorgrader.
 4)	Indstilling til rektor om sammensætningen af sagkyndige  

 udvalg, der skal bedømme ansøgere til videnskabelige  

 stillinger.
 Stk. 3. Hvis mindst 3/4 af fakultetsrådets medlemmer  

 mener, at dekanen i væsentligt omfang ikke handler i overensstemmelse  

 med de beslutninger, der er truffet efter stk. 1, kan det indstille til  

 rektor, at dekanens hverv bringes til ophør.
 Stk. 4. På institutioner, der udelukkende uddanner og  

 forsker inden for ét hovedområde, varetages opgaverne af  

 konsistorium.
 Stk. 5. Fakultetsrådet, der består af en formand  

 og indtil 14 medlemmer, sammensættes på følgende  

 måde:
 1)	Dekanen er født formand.
2)	2 udefra kommende medlemmer, som skal udpeges af henholdsvis  

 forskningsrådet og af uddannelsesrådet inden for  

 hovedområdet.
Medlemmerne skal være sagkyndige inden for det  

 pågældende hovedområdes uddannelser og forskning.
 6. I § 5, stk. 5, nr. 2, i 1. pkt.,  

 ændres »forskningsrådet« til: »det statslige  

 forskningsråd«.
 3)	Øvrige medlemmer skal være repræsentanter for de  

 videnskabelige medarbejdere og lærere, repræsentanter for de  

 teknisk-administrative medarbejdere og de studerende i forholdet 2 til 1 til  

 1.
 Stk. 6. Ved stemmelighed er formandens stemme  

 udslaggivende.
§ 6. Ved institutioner med flere hovedområder,  

 vælges en leder (dekan) for hvert hovedområde.
Dekanen varetager  

 efter bemyndigelse fra rektor og efter retningslinjer fastlagt af  

 fakultetsrådet den daglige ledelse af hovedområdet.
 Stk. 2. Dekanen kan i særlige tilfælde og efter  

 §§ 7, stk. 8, og 8, stk. 8, beslutte, at der inden  

 valgperiodens udløb skal udskrives nyvalg til institutleder- og  

 studielederhvervet.
Stk. 3. Dekanen vælges blandt professorer og  

 heltidsansatte lektorer ved hovedområdet.
Valget sker efter regler, der  

 fastsættes i statutten.
Stemmeberettigede til dekanvalg er medarbejdere  

 med hovedstilling på hovedområdet og studerende ved  

 hovedområdet i forholdet 3 til 1, dog således at de  

 videnskabelige medarbejderes stemmeandel udgør mindst 50 pct.
Dekanen  

 vælges for en 4-årig periode.
I statutten fastsættes,  

 hvorvidt og hvor mange gange genvalg kan finde sted.
Rektor godkender den  

 valgte dekan.
7. I § 6, stk. 3, udgår i 3. pkt.:  

 »dog således at de videnskabelige medarbejderes stemmeandel  

 udgør mindst 50 pct.«, og efter 3. pkt. indsættes: »De  

 videnskabelige medarbejderes stemmeandel skal mindst udgøre 50 pct.
De  

 studerendes stemmer vægter med 25 pct.«.
§ 7. Forskning og aktiviteter i tilknytning hertil ved  

 institutionen foregår normalt ved institutter.
Ved hvert institut  

 vælges en institutleder og en institutbestyrelse.
Hvis der er  

 færre end 10 videnskabelige medarbejdere på instituttet, kan valg  

 af en institutbestyrelse undlades.
 Stk. 2. Bestyrelsen fastlægger generelle retningslinjer  

 for instituttets virksomhed og udvikling og godkender instituttets budget  

 inden for de rammer, fakultetsrådet har fastlagt.
 Stk. 3. Institutlederen varetager efter bemyndigelse fra  

 rektor og efter retningslinjer fastlagt af bestyrelsen instituttets daglige  

 ledelse, herunder planlægning og fordeling af arbejdsopgaver.  

 Institutlederen kan pålægge medarbejdere at løse bestemte  

 opgaver med respekt for deres frie valg af videnskabelige metoder.
Stk. 4. Institutlederen vælges blandt professorer og  

 heltidsansatte lektorer ved instituttet for normalt 3 år med mulighed  

 for genvalg.
Institutlederen vælges af alle videnskabelige medarbejdere  

 og de teknisk-administrative medarbejdere med hovedstilling ved instituttet  

 dog således, at de videnskabelige medarbejderes stemmeandel  

 udgør mindst 50 pct.
Dekanen godkender den valgte institutleder.
 Stk. 5. Institutbestyrelsen, der består af en formand og  

 3 medlemmer, sammensættes på følgende måde:
 8. I § 7, stk. 5, ændres »3« til: »4«.
 1)	Institutlederen er født formand.
 2)	2 medlemmer vælges blandt professorer og heltidsansatte  

 lektorer af instituttets videnskabelige medarbejdere med hovedstilling ved  

 instituttet.
 3)	1 medlem vælges af og blandt de teknisk-administrative  

 medarbejdere.
 9. I § 7, stk.5, indsættes som nr. 4:
 »4) 1 medlem vælges af og blandt de studerende.«.
 Stk. 6. På institutter med 30 videnskabelige  

 medarbejdere og derover kan institutbestyrelsen ud over formanden være  

 på 6 medlemmer, der vælges og fordeles efter samme forholdstal  

 som i stk. 5.
 10. I § 7, stk. 6, ændres »6« til: »8«.
 Stk. 7. Ved stemmelighed er formandens stemme  

 udslaggivende.
 Stk. 8. Hvis mindst 2/3 af institutbestyrelsens medlemmer  

 mener, at institutlederen i væsentligt omfang ikke handler i  

 overensstemmelse med de beslutninger, der er truffet efter stk. 2, kan  

 den indstille til dekanen, at institutlederens hverv bringes til  

 ophør.
 11. I § 7, stk. 8, ændres »2/3« til: »3/4«.
 12. I § 8, stk. 2, indsættes efter 1.  

 pkt.:
 § 8. For hver uddannelse eller for flere uddannelser  

 nedsættes et studienævn.
Stk. 2. Hvert studienævn består af et lige stort  

 antal lærere og studerende, i alt højst 10. Lærerne  

 vælges for 3 år ad gangen af og blandt de lærere, der  

 underviser inden for det pågældende studienævns  

 område.
Mindst halvdelen af lærerne skal være  

 heltidsansatte videnskabelige medarbejdere.
De studerende vælges for 1  

 år ad gangen af og blandt de studerende, der studerer inden for det  

 pågældende studienævns område.
Studienævnet  

 vælger af sin midte blandt de heltidsansatte videnskabelige  

 medarbejdere en formand.
 »Hvis der nedsættes studienævn for forskeruddannelsen, regnes  

 Ph.D.-stipendiater, der er fuldtidsansat på institutionen, i denne  

 sammenhæng for Ph.D.-studerende.«.
 13. I § 8, stk. 2, indsættes som 6.  

 pkt.:
 »Studienævnet vælger af sin midte blandt de studerende en  

 næstformand.«.
 Stk. 3. Ved stemmelighed træffer fakultetsrådet  

 afgørelsen.
 Stk. 4. Studienævnet godkender undervisningsplanen,  

 herunder rekvirering af undervisning, og udarbejder forslag til  

 studieordning.
 Stk. 5. Institutionen skal høre studienævnet  

 om:
 1)	Forslag til uddannelsesbekendtgørelser.
 2)	Forslag til generelle regler for eksamen, karaktergivning og  

 undervisning.
 3)	Forhold, der i øvrigt vedrører undervisningen inden  

 for det pågældende studienævns område.
 Stk. 6. Studienævnet kan inden for de fastsatte  

 generelle retningslinjer dispensere fra uddannelsesbekendtgørelsens  

 bestemmelser efter regler fastsat heri og fra studieordningens bestemmelser  

 inden for bekendtgørelsens rammer.
Stk. 7. Formanden for studienævnet er tillige  

 studieleder.
Studielederen forestår efter bemyndigelse fra rektor den  

 praktiske tilrettelæggelse af den pågældende uddannelse og  

 disponerer de tildelte undervisningsressourcer.
Dekanen godkender  

 studielederen.
 Stk. 8. Hvis mindst 2/3 af studienævnets medlemmer  

 bortset fra formanden mener, at studielederen i væsentligt omfang ikke  

 handler i overensstemmelse med de beslutninger, der er truffet efter  

 stk. 4, kan det indstille til dekanen, at studielederens hverv bringes  

 til ophør.
 14. I § 12 indsættes som stk. 3:
 § 12. Undervisningsministeren kan godkende undtagelser fra  

 lovens bestemmelser efter forslag fra institutionen.
 Stk. 2. Undervisningsministeren kan fastsætte  

 særlige regler for institutioner eller dele heraf, der varetager  

 særlige opgaver, eller hvor særlige forhold tilsiger det.
»Stk. 3. Forskningsministeren kan i forbindelse med et  

 samarbejde mellem institutioner omfattet af loven eller med andre  

 forskningsinstitutioner godkende undtagelser fra lovens bestemmelser og  

 fastsætte særlige regler herfor efter indstilling fra de  

 berørte institutioner.
For sektorforskningsinstitutioners vedkommende  

 sker godkendelsen efter forhandling med vedkommende minister.
Tilsvarende  

 gælder for godkendelse af sammenlægning af institutioner omfattet  

 af loven eller sammenlægning af institutioner omfattet af loven og  

 andre forskningsinstitutioner.«.
