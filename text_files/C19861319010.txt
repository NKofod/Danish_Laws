 Til samtlige til eksport af fersk kød, fersk fjerkrækød og kødvarer  

 autoriserede virksomheder samt dyrlægerne ved disse.
 Veterinærdirektøren har ved personlig kontakt med sin kollega på Cypern  

 fået tilsagn om, at man ved import af kød og kødvarer fra Danmark vil  

 acceptere den tekst vedrørende radioaktivt nedfald, som ved  

 cirkulæreskrivelse af 22. maj 1986 (K.K. 1258-1986) vedrørende Hong Kong blev  

 meddelt som standardtekst.
 Det bemærkes dog, at man endnu ikke har modtaget skriftlig bekræftelse fra  

 Cypern og at det derfor ikke helt kan udelukkes, at det endelige resultat  

 bliver et andet.
 På den baggrund meddeles herved tilladelse til, at nævnte tekst om ønsket  

 tilføjes på certifikater til Cypern med dato, embedsstempel og dyrlægens  

 underskrift.
 P.V.V.
