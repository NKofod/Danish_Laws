Nr LSF 218 Forslag til Lov om ændring af lov om social pension (Forhøjelse af  

 pensionstillægget) Fremsat af socialministeren (Mimi Stilling Jakobsen) den 18. marts 1987 I lov om social pension, jf. lovbekendtgørelse nr. 901 af 15.
december 1986, foretages med virkning fra 1. april 1987 følgende ændring:
I § 49, STK. 1, NR. 6, ændres »4.404 kr.« til: »4.956  

 kr.« og »4.728 kr.« til: »5.328 kr.«.
Oprindeligt fremsat lovforslag Blad nr 618 § 1 I lov om social pension, jfr. lovbekendtgørelse nr. 901 af 15.
december 1986, foretages med virkning fra 1. april 1987 følgende ændring:
I § 49, STK. 1, NR. 6 ændres »4.404 kr.« til: »4.956  

 kr.« og »4.728 kr.« til: »5.328 kr.«.
BEMÆRKNINGER TIL LOVFORSLAGET Regeringen har på baggrund af de lønforbedringer, der er opnået ved de overenskomster, der er afsluttet på arbejdsmarkedet, fundet det rimeligt, at der sker en forhøjelse af de sociale pensioner.
I perioden 1983-87 er pensionerne steget med 24,2 pct.
Til sammenligning er lønnen for en LO-arbejder steget med 20,2 pct. og for en tjenestemand med 14,2 pct.
Pensionerne er således i denne periode steget markant mere end lønningerne.
I overenskomstperioden 1987-89 kan der forventes en gennemsnitlig lønstigning på 8,8 pct., når der ses bort fra arbejdstidsforkortelsen og for de offentligt ansatte fra efterslæbet.
Med en forventet udbetaling på 4 dyrtidsportioner i perioden skal pensionerne stige med 1,2 pct. for at holde trit med lønudviklingen, også i denne periode.
En regulering på 1,2 pct. svarer til en samlet forhøjelse på 510 mill. kr.
Det foreslås, at hele forhøjelsen gives på pensionstillægget, og at der for plejehjemsbeboere sker en forhøjelse af beløbet til personlige fornødenheder, jfr. det samtidig fremsatte forslag om ændring af lov om social bistand.
Når forhøjelsen udelukkende gives på pensionstillægget, betyder det, at pensionister uden eller med mindre ekstraindtægter tilgodeses i særlig grad.
For disse pensionister bliver forhøjelsen derfor 1,9 pct. for enlige og 2,2 pct. for samgifte.
Dette svarer til, at der også på arbejdsmarkedet er givet mest til de lavtlønnede.
Herved opnås harmoni med Regeringens lovforslag til løsning af samspilsproblemet, som blev fremsat i december 1986, fordi dette forslag især vil komme pensionister med ekstraindtægter til gode.
Der anvendes her 1,7 mia kr. årligt efter en årrække, men forbedringerne starter allerede 1. januar 1988.
Nedenstående oversigt viser forhøjelsen i de beløb, der forventes at komme til udbetaling fra 1. april 1987:
De gældende skatteregler for 1987, herunder særlig det forhøjede personfradrag bevirker, at enlige pensionister uden ekstraindtægter ikke skal betale skat.
Dette vil fortsat gælde, hvis de foreslåede forhøjelser af pensionen gennemføres.
I forbindelse med reguleringen af pensionerne har socialministeriet i en forhandling med folkepensionistforeningernes og invalideorganisationernes kontaktudvalg givet tilsagn om at overveje en permanentgørelse af konsulentordningen for ældre i tiden efter 1. januar 1988. Udgifterne hertil, der udgør ca. 2.1 mill. kr., afholdes inden for den afsatte beløbsramme på 510 mill.
 kr.
BILAG I dette bilag er (markeret med --/ og /-- ) indsat gældende formulering af de bestemmelser, der berøres af lovforslaget I § 49, STK. 1, NR. 6 ændres »4.404 kr.« til: »4.956  

 kr.« og »4.728 kr.« til: »5.328 kr.«.
--/ § 49, STK. 1 NR. 6) Pensionstillæg efter §§ 12 og 13 udgør 4.404 kr.  

 årlig, dog 4.728 kr., hvis pensionistens ægtefælle modtager anden pension end  

 invaliditetsydelse.
