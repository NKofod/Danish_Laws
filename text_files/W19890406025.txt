En kommune traf beslutning om nedrivning af en ejendoms sidehus og  

 halvtage.
Antaget, at beslutningen om nedrivning af sidehus ikke havde  

 hjemmel i loven, da hensynet til lys, luft, opholds - eller friarealer ikke  

 fandtes at kunne begrunde en nedrivning.
Samtidig fandtes nedrivningen af  

 halvtagene ikke at have tilstrækkelig hjemmel i loven.
BYFORNYELSESBESLUTNING FOR KARRE 42, SUDERGADE, BJERGEGADE, SCT.
OLAIGADE,  

 STJERNEGADE, FOR SÅVIDT ANGÅR EJENDOMMEN BJERGEGADE 11.
 Nævnet behandlede på sit møde den 15. november 1989 Deres klage over  

 byfornyelsesbeslutningen for ovennævnte ejendom, jf. skrivelse af 7. juli  

 1989 fra advokat Iakob Olrik og Deres skrivelse af 19. juli 1989.
 I forbindelse med nævnets møde blev der foretaget besigtigelse af  

 ejendommen.
På baggrund af besigtigelsen af ejendommen er det nævnets opfattelse at  

 byfornyelsesloven ikke indeholder tilstrækkelig hjemmel til beslutning om  

 nedrivning af sidehuset til ejendommen Sct.
Olaigade 31 og ca. 1,2 meter af  

 sidehuset til ejendommen Bjergegade 11, ligesom der ikke findes  

 tilstrækkeligt grundlag for beslutning om nedrivning af halvtagene i gården.
 Nævnet har derfor besluttet at imødekomme Deres klage.
Det fremgår af byfornyelseslovens § 7, stk. 1, at der kan træffes  

 beslutning om byfornyelse bl.a. gennem iværksættelse af nedrivning helt eller  

 delvis af bestående bebyggelse og tilpasning af den resterende bebyggelse.  

 Forudsætningen for en byfornyelsesbeslutning er, at byområdet er  

 utidssvarende, hvilket ifølge § 2, nr. 1, er tilfældet, såfremt bygningernes  

 indbyrdes placering eller bebyggelsestætheden hindrer rimelig adgang til lys,  

 luft, opholds- eller friarealer.
Af boligstyrelsens cirkulære af 11. maj 1983  

 fremgår, at det er et hovedsigte med byfornyelsesloven at begrænse  

 nedrivninger, at der i forbindelse med nedrivningsbeslutning skal foretages  

 en vurdering af bygningens fysiske tilstand, og at en nedrivningsbeslutning  

 skal ses i sammenhæng med en samlet økonomisk vurdering af projektet.
 Nævnet konstaterede ved besigtigelsen, at sidehuset var i god stand.  

 Nævnet finder ikke, at hensynet til lys og luft til de omkringliggende  

 boliger er tilstrækkeligt stort til at begrunde en nedrivning i betragtning  

 af karreens placering i et område med rigelig adgang til åbne pladser og  

 rekreative områder.
Med hensyn til pålægget om at nedrive halvtagene i gården finder nævnet  

 ikke, at der i medfør af byfornyelsesloven er tilstrækkeligt grundlag for at  

 træffe denne beslutning.
Nævnet har herved ikke taget stilling til, om der i  

 medfør af anden lovgivning kan meddeles påbud om nedrivning af halvtagene.
Med hensyn til kravet om retablering af bad og køkken i eksisterende  

 erhvervslejemål i forhuset falder disse påbud bort, når sidehuset skal  

 bevares, idet disse faciliteter findes i det pågældende sidehus.
Såfremt det  

 er kommunens opfattelse, at der skal installeres køkken og bad i eksisterende  

 forhus, skal nævnet henvise til, at ejers manglende fremsendelse af projekt  

 om disse indretninger, jf. § 20, kan udløse et påbud i medfør af § 19.  

 Spørgsmålet om, hvorvidt påbuddet opfylder betingelserne i § 19, stk. 5, pkt.  

 1 til 4, kan derefter indbringes for nævnet.
 På baggrund af ovenstående kan nævnet ikke godkende de trufne beslutninger  

 om henholdsvis nedrivning og om retablering af køkken og bad i eksisterende  

 forhus.
 Nævnets afgørelse kan af parterne indbringes for boligretten efter  

 reglerne i lejeloven, inden 4 uger efter at nævnets afgørelse er meddelt  

 parterne, jf. byfornyelseslovens § 84. Indbringelse har ikke opsættende  

 virkning.
Med venlig hilsen H.
C.
Thomsen Marianne Jacobi Nævnet har den 13. december 1989 fremsendt afgørelsen i sagen om  

 byfornyelsesbeslutningen for ovennævnte karre, vedrørende ejendommen  

 Bjergegade 11.
På grund af en teknisk fejl mangler der et afsnit i afgørelsen.
På side 2  

 efter 1. afsnit skal der tilføjes følgende:
»Det skønnes ikke, at bemærkningerne i cirkulæret af 11. maj 1985, om  

 at man i forbindelse med nedrivningsbeslutninger kan lægge vægt på  

 bebyggelsers arkitektoniske værdi, har betydning i det foreliggende tilfælde,  

 da sigtet med betragtningerne i cirkulæret er at bevare bygninger som er i  

 dårlig stand og ikke at nedrive bygninger, som er i god stand på grund af  

 ønsker om tilpasning til andre bygninger.« Fejlen beklages.
