 I medfør af § 2, stk. 5, § 11, stk. 2 og § 28 i lov nr. 98  

 af 12. marts 1980 om skibes sikkerhed m.v. med senere ændringer, jfr.  

 bekendtgørelse nr. 299 af 9. juni 1988, fastsættes:
 I henhold til bestemmelserne i § 8, stk. 5, og § 9, stk. 4, i  

 Industriministeriets bekendtgørelse nr. 174 af 21. maj 1965 om radiostationer  

 og radiotjeneste i skibe skal hovedmodtageren og reservemodtageren (hoved- og  

 reservemodtageanlæg) på en forskriftsmæssig radiotelegrafstation om bord i  

 danske skibe være i stand til at modtage udsendelser i de frekvensområder  

 under 30 MHz, som anvendes i den bevægelige maritime radiotjeneste til  

 telegrafi, telefoni og sikkerhedstjeneste.
 For opfyldelse af nævnte krav skal hovedmodtageren (hovedmodtageanlægget)  

 være indrettet for modtagning af de pågældende tjenester inden for  

 frekvensområdet 100 - 27.500 kHz, og reservemodtageren  

 (reservemodtageanlægget) for frekvensområdet 400 - 23.000 kHz.
 Overtrædelse medfører bøde eller hæfte.
 Forskriften træder i kraft den 15. september 1988.
