 Hermed sendes nogle eksemplarer af direktoratets cirkulære af 27. maj 1983  

 om anbringelse af domfældte, der må antages at ville forestå indsmugling  

 eller handel med narkotika i større omfang under afsoningen, og om overførsel  

 af indsatte, der gør sig skyldig i indsmugling eller forhandling af narkotika  

 i større omfang.
Cirkulæret er udarbejdet på grundlag af forslaget i 3. delindstilling fra  

 den af direktoratet den 20. oktober 1980 nedsatte arbejdsgruppe om behandling  

 af stofmisbrugere.
Til orientering vedlægges uddrag af indstillingen for så  

 vidt angår afsnit 8 »Narkotikahandlere« i fængslerne.(* 2) Til cirkulæret bemærkes iøvrigt følgende:
 1. Ved bedømmelsen af omfanget bør der især lægges  

 vægt på mængden af narkotiske stoffer, antallet af aftagere og graden af  

 professionalisering og organisation af indsmuglingen eller  

 handelsvirksomheden.
2. Ud over Københavns fængsler er følgende arresthuse  

 indtil videre udvalgt med henblik på eventuel anbringelse i henhold til  

 cirkulæret: Arresthusene i Ålborg, Vejle og Esbjerg.
Såfremt der senere måtte  

 blive gennemført ændringer i de pågældende arresthuses personalenormeringer,  

 vil spørgsmålet om arresthusets inddragelse under ordningen blive taget op  

 til fornyet overvejelse.
 3. Særlige forhold kan medføre, at der kan blive tale  

 om anbringelse i andet arresthus end nævnt foran.
 4. Ordningen medfører ingen begrænsning med hensyn til  

 adgangen til midlertidig overførsel fra åben anstalt til arresthus.
5. På baggrund af de oplysninger, der indkom fra  

 anstalterne i forbindelse med behandlingen af »Indstilling vedrørende  

 foranstaltninger mod vold og indsmugling og handel med narkotiske stoffer  

 m.v. i kriminalforsorgens lukkede anstalter«, må det forventes, at kun  

 et fåtal vil være omfattet af cirkulærets bestemmelser.
Såfremt udviklingen  

 skulle vise, at denne forventning er urigtig, vil spørgsmålet om anbringelse  

 af de af cirkulæret omhandlede personer blive taget op til fornyet  

 overvejelse.
 E.B.
J.
Waagensen Til politiet, kriminalforsorgens anstalter og arrestinspektørerne.
