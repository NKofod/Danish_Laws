Cirkulæreskrivelse om meddelelse om  

 spørgsmål om aftjening af værnepligt berettiger til  

 overflytning til fuldtidsforsikring Kommentarer m.v.:
Aftjening af værnepligt berettiger til overflytning fra deltids -  

 til fuldtidsforsikring Meddelelse om afgørelsen:
 På forespørgsel fra en kasse har direktoratet udtalt, at der  

 kan ske overflytning til fuldtidsforsikring på baggrund af aftjening af  

 værnepligt.
 Direktoratet har som begrundelse for sin afgørelse henvist til, at  

 aftjening af værnepligt, jf. arbejdsløshedsforsikringslovens §  

 41, stk. 1 litra e) berettiger til optagelse, og at der i øvrigt  

 søges tilstræbt overensstemmelse mellem reglerne om optagelse og  

 reglerne om overgang fra deltids- til fuldtidsforsikring.
 Direktoratet har videre henvist til, at aftjening af værnepligt  

 ifølge arbejdsløshedsforsikringens § 56, stk. 1, jf. § 55  

 sidestilles med lønarbejde.
 Direktoratets udtalelse af 13. marts 1990 vedlægges.
Arbejdsdirektoratet, den 24. april  

 1990 Bilag Specialarbejdernes Arbejdsløshedskasse Kassen har ved brev af 2. februar 1990 anmodet om direktoratets  

 stillingtagen til spørgsmålet, om der på baggrund af  

 påbegyndelse af aftjening af værnepligt kan ske overflytning til  

 fuldtidsforsikring.
Ifølge arbejdsløshedsforsikringslovens § 41 berettiger  

 lønmodtagerarbejde, eller hvad der kan sidestilles hermed, til  

 optagelse i en arbejdsløshedskasse for lønmodtagere.
Herudover  

 er indføjet en særlig bestemmelse, jf. § 41, stk. 1, litra e),  

 hvoraf det direkte fremgår, at aftjening af værnepligt berettiger  

 til optagelse.
 I relation til opfyldelse af arbejdskravet, ifølge  

 arbejdsløshedsforsikringsloven § 56, stk. 1, jf. § 55, sidestilles  

 ligeledes aftjening af værnepligt med lønarbejde.
Der er ikke i § 68, stk. 3, fastsat nogen særlig regel om  

 overflytning på grundlag af aftjening af værnepligt.
I § 68, stk.  

 3 står alene anført "lønmodtagerarbejde".
 Efter direktoratets opfattelse er det afgørelsen af  

 spørgsmålet, om der skal anvendes en bredere fortolkning af  

 bestemmelsen, end selve ordlyden tilsiger, der afgør, om aftjening af  

 værnepligt kan siges at være omfattet af bestemmelsen eller  

 ej.
 Det er direktoratets indstilling, at bestemmelsen skal fortolkes ud over  

 selve ordlyden, og at aftjening af værnepligt således sidestilles  

 med lønarbejde, og herefter berettiger til overflytning til  

 fuldtidsforsikring.
 I betragtning af at aftjening af værnepligt berettiger til  

 optagelse, er direktoratets ovennævnte opfattelse i tråd med den  

 overensstemmelse, som i øvrigt søges tilstræbt mellem  

 reglerne om optagelse og reglerne om overgang fra deltids- til  

 fuldtidsforsikring.
 I øvrigt skal bemærkes, ikke som noget egentligt argument for  

 direktoratets afgørelse, men som et tankevækkende aspekt, at et  

 medlem, der nægtes overgang til fuldtidsforsikring på baggrund af  

 påbegyndelse af aftjening  af værnepligt, vil kunne udmelde sig  

 af kassen den ene dag, for derefter den næste dag at blive optaget i  

 kassen som fuldtidsforsikret på baggrund af den samme  

 beskæftigelse.
 Direktoratet anser hermed kassens forespørgsel for besvaret.
