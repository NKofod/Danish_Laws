Fremsat den 3. oktober 2001 af  

 erhvervsministeren (Ole Stavad) Forslag til Lov om ændring af sømandsloven og  

 lov om sikkerhed til søs (Søfarendes hviletid mv.) § 1 I sømandsloven, jf. lovbekendtgørelse nr. 766 af 19.  

 september 1995, som ændret senest ved lov nr. 1088 af 29. december  

 1999, foretages følgende ændringer:
 1. I § 49, nr. 11, ændres »død og« til:  

 »død,«.
 2. I § 49 indsættes efter nr. 11 som nyt  

 nummer:
 »12) § 57 om hviletid, og«.
 Nr. 12 bliver herefter nr. 13.
 3. § 57 affattes således:
»§ 57. Søfarende skal have regelmæssige, uafbrudte  

 hvileperioder, der er tilstrækkeligt lange til at sikre sundheden og  

 sikkerheden.
Erhvervsministeren fastsætter regler om hvile- og  

 arbejdstid.
Bestemmelserne om arbejdstid finder ikke anvendelse på  

 handelsskibe.« 4. I § 65 ændres »§ 49, nr. 1« til: »§ 49, nr. 1 og  

 12«.
 5. I § 66, nr. 1, ændres »hæfte« til:  

 »fængsel indtil 4 måneder«.
§ 2 I lov om sikkerhed til søs, jf. lovbekendtgørelse nr. 554 af  

 21. juni 2000, foretages følgende ændring:
 1. I § 3, nr. 4, indsættes efter »pligter i forbindelse med de«: »søfarendes arbejds- og levevilkår om bord,  

 herunder de«.
§ 3 Loven træder i kraft den 30. juni 2002.
§ 4 Loven gælder ikke for Færøerne og Grønland. § 1  

 kan sættes i kraft for Grønland med de ændringer, der  

 følger af de særlige grønlandske forhold. § 2 kan ved  

 kongelig anordning sættes i kraft for disse landsdele med de  

 ændringer, der følger af de særlige færøske  

 og grønlandske forhold.
Bemærkninger til lovforslaget Almindelige bemærkninger 1. Indledning 1.1. Lovforslagets formål og indhold EU har vedtaget tre direktiver, der omhandler arbejds- og  

 hviletid om bord i skibe.
Det drejer sig om direktiv 1999/63/EF af 21. juni  

 1999 om gennemførelse af den aftale om tilrettelæggelse af  

 arbejdstiden for søfarende, som er indgået mellem European  

 Community Shipowners´ Association (ESCA) og Federation of Transport Workers´  

 Union (FST), (EF-Tidende 1999 nr.
L 167/33), direktiv 1999/95/EF af 13.  

 december 1999 om håndhævelse af bestemmelserne om  

 søfarendes arbejdstid på skibe, der anløber  

 Fællesskabets havne, (EF-Tidende 2000 nr.
L 14/29) samt de  

 bestemmelser, der omhandler fiskeres arbejds- og hviletid, i direktiv  

 2000/34/EF af 22. juni 2000 om ændring af Rådets direktiv  

 93/104/EF om visse aspekter i forbindelse med tilrettelæggelse af  

 arbejdstiden, for at omfatte sektorer og aktiviteter, der er undtaget af  

 dette direktiv (EF-Tidende 2000 nr.
L 195/41).
 Med lovforslaget tilvejebringes det fornødne  

 hjemmelsgrundlag til at implementere disse direktivers bestemmelser  

 for så vidt angår søfartsområdet i Danmark.
 Samtidigt tydeliggøres de bestemmelser, som  

 danner grundlag for kontrol med de søfarendes arbejds- og  

 levevilkår, som efter EU-bestemmelserne om havnestatskontrol kan  

 omfattes af inspektionen af udenlandske skibe, der anløber danske  

 havne.
 Forslaget skaber endvidere grundlaget for, at Danmark kan  

 ratificere ILO-konvention nr. 180 om søfarendes arbejdstid og  

 bemanding af skibe og Protokollen af 1996 til ILO-konvention nr. 147 om  

 minimumsnormer i handelsskibe, 1976.
 1.2. Baggrunden for lovforslaget   søfarende og  

 fiskeres hviletid mv.
De europæiske skibsredere og transportarbejdernes  

 fagforeninger indgik i september 1998 en rammeaftale om  

 tilrettelæggelse af de søfarendes arbejds- eller hviletid inden  

 for handelsflåden.
Rådets direktiv 1999/63/EF af 21. juni 1999  

 gør denne rammeaftale obligatorisk.
Rammeaftalens væsentligste bestemmelser giver  

 valgfrihed mellem at regulere den søfarendes maksimale arbejdstid  

 eller den samlede hviletid pr. dag og pr. uge.
Aftalen giver mulighed for  

 fravigelser fra den maksimale arbejdstid eller samlede hviletid for  

 vagtgående søfarende og for alle søfarende på korte  

 rejser.
Rammeaftalen indeholder endvidere bestemmelser om registrering af den  

 søfarendes daglige arbejds- eller hviletid.
Disse registreringer skal  

 med passende mellemrum kontrolleres og påtegnes af skibets  

 flagstat.
I henhold til direktiv 1999/95/EF  

 (håndhævelsesdirektivet) skal reglerne om de søfarendes  

 arbejds- eller hviletid kontrolleres såvel på danske skibe som  

 på udenlandske skibe, der anløber danske havne.
Kontrollen med  

 skibe, der er registreret i lande uden for EU, skal dog først  

 foretages, når ILO-konvention nr. 180 og Protokollen til ILO-konvention  

 nr. 147 er trådt i kraft internationalt.
Da sømandsloven alene  

 gælder for danske skibe, er det fundet hensigtsmæssigt, at  

 kontrollen med udenlandske skibe sker i medfør af lov om sikkerhed til  

 søs, der i forvejen danner hjemmel for kontrol med fremmede skibe.
Der  

 er derfor indsat en hjemmel hertil i denne lov.
Direktiv 2000/34/EF af 22. juni 2000 omhandler  

 bl.a. fiskeres daglige og ugentlige arbejds- eller hviletid og følger  

 i øvrigt de samme hovedprincipper, som gælder for de  

 søfarende i handelsflåden.
Som noget særligt må den  

 ugentlige arbejdstid for fiskere i gennemsnit ikke overstige 48 timer i en  

 referenceperiode på op til 12 måneder.
Direktivet har ingen  

 dokumentations- og kontrolregler.
De gældende danske regler om hviletid til søs  

 findes i sømandslovens § 57. Reglerne omfatter både  

 søfarende i handelsskibe og fiskere.
De lever i store træk op  

 til de nye EU-regler, men på visse punkter, navnlig vedrørende  

 den samlede ugentlige hviletid og fravigelsesmuligheder, samt registrering af  

 arbejds- eller hviletid, er de danske regler ikke tilstrækkeligt  

 dækkende.
Forslaget indebærer, at § 57 bliver erstattet af en  

 bekendtgørelse, som viderefører den hidtidige regulering af  

 hviletiden med den nødvendige tilpasning til de nye direktiver.
Siden 1995 har man inden for rammerne af det  

 europæiske samarbejde om kontrol af udenlandske skibe (det  

 såkaldte "Paris MOU") gennemført en række  

 såkaldte kampagnesyn.
Formålet med disse er at undersøge,  

 om skibene lever op til den internationale regulering på  

 søfartsområdet på specifikt udvalgte områder.
I 1997  

 afholdt Paris MOU således et 3-måneders kampagnesyn på  

 arbejds- og levevilkår i henhold til ILO-konvention nr. 147. Der blev  

 bl.a. fokuseret på forholdene vedrørende opbevaring af  

 fødevarer, kvaliteten af drikkevandet, de sanitære forhold om  

 bord, opvarmning og ventilation af opholdsrum samt standarden af  

 hospitalsrum.
Kampagnen viste, at mere end 25% af de inspicerede skibe  

 havde fejl og mangler på disse områder.
På baggrund heraf  

 har man i Paris MOU sidste år udsendt en række retningslinier til  

 brug for inspektioner af disse forhold.
De gældende EU-regler i direktiv 95/21/EF om  

 håndhævelse overfor skibe, der anløber Fællesskabets  

 havne og sejler i farvande under medlemsstaternes jurisdiktion, af  

 internationale standarder for skibes sikkerhed, forureningsforebyggelse samt  

 for leve- og arbejdsvilkår om bord (havnestatskontrol)  

 muliggør således, at inspektion - ud over skibets konstruktion  

 og de tekniske indretninger om bord - tillige omfatter en række  

 krav om de søfarendes arbejds- og levevilkår.
Det drejer sig  

 f.eks. om kostforplejningen, mindstealderen for ansættelse til  

 søs, rederens ansvar i forbindelse med sygdom,  

 lægeundersøgelser m.v.
Forslaget præciserer de regler, der  

 bl.a. danner hjemmelsgrundlaget for denne kontrol.
Europa-Kommissionen henstillede i 1998 til medlemslandene  

 at ratificere ILO-konvention nr. 180 og Protokollen af 1996 til  

 ILO-konvention nr. 147 som led i den fremtidige gennemførelse af  

 håndhævelsesdirektivet for tredielandes skibe.
Rammeaftalen i  

 direktivet om søfarendes arbejdstid bygger på konvention nr.  

 180. Danmark vil derfor leve op til konventionens krav, når  

 lovforslaget er vedtaget, og de administrative regler for søfarende er  

 udstedt.
Herefter vil Danmark kunne ratificere konvention nr. 180 og  

 protokollen til konvention nr. 147.
2. Høring Et udkast til forslaget har været sendt til  

 høring hos de i bilag 1 anførte offentlige og private  

 institutioner.
3. Økonomiske og administrative konsekvenser for  

 det offentlige Sikringen af, at arbejds- og hviletidsreglerne overholdes  

 ligger primært hos arbejdsmarkedsparterne.
Søfartsstyrelsen vil  

 herudover føre stikprøvekontrol ved at gennemgå indsendte  

 kopier af de registreringsskemaer, der skal føres på skibe i  

 handelsflåden, ligesom stikprøvekontrol om bord på danske  

 skibe vil kunne komme på tale.
På udenlandske handelsskibe, der  

 anløber dansk havn, vil kontrol med arbejds- og hviletid indgå  

 som en del af den almindelige havnestatskontrol.
Det øgede  

 ressourceforbrug i Søfartsstyrelsen, der skønnes årligt  

 at blive på 2 årsværk, vil blive afholdt inden for  

 Erhvervsministeriets rammer.
4. Erhvervsøkonomiske konsekvenser Spørgsmålet, om de nye regler om hviletid mv.  

 vil medføre merudgifter for søfartserhvervene, afhænger  

 af de overenskomster, som bliver indgået mellem parterne.
 Skærpelsen af kontrollen med de udenlandske skibe,  

 der anløber danske havne, kan på sigt bedre  

 konkurrencevilkårene for den danske handelsflåde.
5. Administrative konsekvenser for erhvervslivet De nye registreringskrav vil indebære øgede  

 administrative byrder for skibsledelsen.
Den nærmere opgørelse  

 heraf vil først kunne foretages, når de nærmere  

 administrative regler efter forhandling med erhvervets parter er udformet.  

 Disse vil blive søgt udformet således, at de administrative  

 byrder begrænses mest muligt.
Ordningen vil komme til at omfatte ca.  

 670 handelsskibe i knap 200 rederier.
Det skønnes, at hvert af disse  

 skibe som følge af lovforslaget - afhængig af besætningens  

 størrelse - hver måned skal anvende 1/2 til 1 time på at  

 registrere de søfarendes hviletid om bord.
Da der kun er tale om et  

 mindre antal virksomheder, som berøres af lovforslaget, er  

 skønnet baseret på en ekspertvurdering.
 Direktivbestemmelserne om fiskernes arbejds- og hviletid  

 indeholder ikke krav om registrering af arbejds- eller hviletid, og de  

 kommende administrative regler forventes ikke at ville medføre  

 øgede administrative byrder for fiskerierhvervet.
6. Miljømæssige konsekvenser Lovforslaget har ikke miljømæssige  

 konsekvenser.
7. Forholdet til EU-retten Lovforslaget har til formål at skabe hjemmel for  

 gennemførelse af direktiverne 1995/21/EF, 1999/63/EF, 1999/95/EF og  

 2000/34/EF.
Der henvises i øvrigt til de almindelige  

 bemærkninger.
8. Vurdering af konsekvenser af lovforslaget Positive konsekvenser/ Mindreudgifter (hvis ja, angiv omfang) Negative konsekvenser/ Merudgifter (hvis ja, angiv omfang) Økonomiske konsekvenser for stat, kommuner og  

 amtskommuner Ingen 0,7 mio. kr. årligt Administrative konsekvenser for stat, kommuner og  

 amtskommuner Ingen Kontrollen med de nye reglers overholdelse vil medføre  

 et forøget personaleforbrug på 2 årsværk i  

 Søfartsstyrelsen Økonomiske konsekvenser for erhvervslivet På sigt en forbedring af den danske handelsflådes  

 konkurrencevilkår Spørgsmålet, om de nye hviletidsregler for  

 søfartserhvervene vil medføre merudgifter, afhænger af de  

 kommende overenskomstforhandlinger Administrative konsekvenser for erhvervslivet Ingen Disse vil først kunne opgøres ved  

 udmøntningen af detailforskrifterne, men skønnes at  

 udgøre ca. ½ til 1 time pr. måned pr. skib i  

 handelsflåden Miljømæssige konsekvenser Ingen Ingen Forholdet til EU-retten Lovforslaget har til formål at skabe hjemmel for  

 gennemførelse af direktiverne 1995/21/EF, 1999/63/EF, 1999/95/EF og  

 2000/34/EF Bemærkninger til lovforslagets enkelte  

 bestemmelser Til § 1 Til nr. 1 og 2 Forslaget medfører, at de nye bestemmelser i § 57  

 om hviletid i fremtiden i visse situationer som noget nyt også vil  

 omfatte skibsførere, der indgår i brovagten.
Dette er i  

 overensstemmelse med FN s søfartsorganisations internationale  

 uddannelseskonvention om normer for uddannelse, certificering og vagttjeneste  

 (STCW-konventionen). En vagtgående skibsfører indgår i  

 vagtturnus med en eller flere andre navigatører.
Skibsføreren  

 anses også for vagtgående, når den pågældende  

 overtager en anden navigatørs vagt.
Generelt gælder, at skibsføreren i  

 modsætning til andre medlemmer af driftsbesætningen selv  

 tilrettelægger sin arbejds- og hviletid.
Skibsføreren indtager  

 her en særstilling og den pågældendes arbejdstid og  

 hviletid er normalt ikke skemasat.
Som øverste ansvarlige for  

 sikkerheden om bord vil skibsføreren ofte træde til på  

 broen, når skibet befinder sig i situationer, hvor særlig  

 opmærksomhed er påkrævet, f.eks. vejrforhold med nedsat  

 sigt, vanskeligt navigerbare eller stærkt trafikerede farvande.  

 Skibsførerens arbejdstid og hvileperioder må derfor kunne  

 indrettes med den nødvendige fleksibilitet, således at den  

 pågældende på den ene side fortsat kan varetage sin  

 funktion, mens den pågældende på den anden side må  

 kunne tilrettelægge arbejdet uden for de situationer, hvor  

 tilstedeværelsen er nødvendig af hensyn til sikkerheden,  

 således at der bliver mulighed for at få den fornødne  

 hvile.
Til nr. 3 Forslaget fastlægger princippet om, at  

 søfarendes og fiskeres hviletid skal være regelmæssig og  

 bestå af uafbrudte hvileperioder, der er tilstrækkeligt lange til  

 at sikre den enkelte persons sundhed og sikkerhed.
Bestemmelsen indeholder  

 derudover en bemyndigelse for erhvervsministeren til at fastsætte  

 nærmere regler om hviletid, samt for så vidt angår fiskere  

 tillige om den gennemsnitlige ugentlige arbejdstid.
 Selve implementeringen af de nye direktiver vil  

 primært blive gennemført ved to bekendtgørelser, en for  

 søfarende i handelsflåden og en anden for fiskere.
 Søfarendes hviletid mv.
I den kommende bekendtgørelse om hviletid for  

 søfarende vil det være muligt at videreføre princippet om  

 alene at regulere hviletiden.
Den gældende sømandslovs § 57,  

 stk. 1, 1.-4. punktum, videreføres.
En søfarende skal  

 således også i fremtiden have mindst 10 timers hviletid pr.  

 arbejdsdøgn, hvoraf mindst 6 timer i sammenhæng.
De 10 timer kan  

 deles i højst 2 hvileperioder, og der må maksimalt være 14  

 timer mellem hvileperioderne.
 Den særlige regel i § 57, stk. 1, om mulighed for at  

 fravige hviletidsreglerne ved et skibs ankomst til og afgang fra havn vil  

 derimod ikke kunne videreføres inden for direktivets rammer.
Som noget nyt vil der blive indført en regel om, at  

 søfarendes hviletid mindst skal være på 77 timer over en  

 given 7-døgns periode.
Der åbnes endvidere for, at der ved  

 overenskomstaftaler kan foretages fravigelser fra hviletidsbestemmelserne for  

 vagtgående søfarende og for alle søfarende på skibe  

 med korte rejser, mod at der kompenseres herfor i form af øget fritid,  

 afspadsering eller lignende.
Sådanne aftaler skal godkendes eller  

 registreres i Søfartsstyrelsen og skal respektere de bestemmelser om  

 hviletid for vagtgående søfarende, der findes i  

 STCW-konventionen.
Skibsledelsen vil endvidere få pligt til  

 registrering om bord af søfarendes vagtplaner til søs og i havn  

 og samlet hviletid pr. døgn.
Registrering af hviletiden skal  

 kontrolleres med passende mellemrum.
Fiskeres hviletid og gennemsnitlige arbejdstid De administrative bestemmelser for fiskeres hviletid vil  

 fra 1. august 2003, hvor direktiv 2000/34/EF træder i kraft, i vid  

 udstrækning komme til at svare til de ovenfor nævnte regler for  

 søfarende i handelsflåden.
Direktivet stiller ikke krav om  

 registrering af hvile- og arbejdstid, og man vil følge dette i  

 forbindelse med udformningen af de nærmere regler.
Direktivet  

 nødvendiggør, at reglerne for fiskere ud over  

 hviletidsbestemmelser også indeholder bestemmelser om, at den  

 gennemsnitlige ugentlige arbejdstid ikke må overstige 48 timer over en  

 referenceperiode, som ikke kan overstige 12 måneder.
Der er også  

 på fiskeriområdet i særlige situationer mulighed for at  

 fravige de generelle bestemmelser.
Da fiskeriområdet reguleres gennem en ændring  

 af det generelle arbejdstidsdirektiv, der ikke indeholder særlige  

 kontrolregler, bibeholdes den ordning, der gælder for det øvrige  

 arbejdsmarked.
Her involveres myndighederne kun, når der klages.  

 Løbende overvågning af den enkelte fiskers gennemsnitlige  

 ugentlige arbejdstid ville være særdeles vanskelig og meget  

 ressourcekrævende.
Samtidigt ville man her i realiteten komme tæt  

 ind på overenskomstspørgsmål.
 I perioden indtil direktivet træder i kraft den 1.  

 august 2003 vil de hidtidige regler blive videreført ved midlertidige  

 administrative bestemmelser.
Til nr. 4 Som en følge af, at skibsføreren i fremtiden  

 også kan være omfattet af hviletidsbestemmelserne, udvides stk. 1  

 i lovens § 65 således, at rederen kan straffes, hvis vedkommende  

 tilsidesætter sin tilsynspligt efter forslagets § 49, nr. 12, om  

 skibsførerens hviletid.
Skibsføreren har i medfør af lovens § 66,  

 nr. 2, litra a, pligt til at sikre en overholdelse af besætningens  

 hviletid.
I den kommende bekendtgørelse om hviletid for  

 søfarende vil det fremgå, at rederen skal sikre, at  

 skibsføreren har mulighed for at opfylde de forpligtelser, der  

 påhviler denne, jf. § 12 i rammeaftalen.
Princippet i denne bestemmelse  

 svarer til princippet i § 9, 2. punktum, i lov om sikkerhed til søs.
Til nr. 5 Forslaget er en konsekvens af, at straffearten hæfte  

 er blevet afskaffet ved lov nr. 432 af 21. maj 2000, der trådte i kraft  

 den 1. juli 2001.
Til § 2 Til nr. 1 Forhold, der har tæt tilknytning til  

 ansættelsesvilkårene, herunder hviletiden, reguleres traditionelt  

 primært i sømandsloven, der imidlertid alene gælder for  

 danske skibe.
I lov om sikkerhed til søs er samlet en række  

 kontrol- og bemyndigelsesbestemmelser, bl.a. hjemmel til at fastsætte  

 regler om skibes bygning, udstyr og drift, herunder til at fastsætte  

 regler om, hvorledes arbejdet om bord skal udføres med henblik  

 på at sikre de søfarendes sikkerhed og sundhed.
Det er lov om  

 sikkerhed til søs, som danner hjemmelsgrundlaget for kontrollen med  

 udenlandske skibe, der anløber dansk havn.
Det er fundet hensigtsmæssigt at tydeliggøre  

 en enkelt af lovens bemyndigelsesbestemmelser, idet kontrollen med  

 udenlandske skibe, der anløber dansk havn, også omfatter en  

 række forhold, der for danske skibe er reguleret i sømandsloven.  

 Som eksempel kan nævnes kostforplejningen, mindstealder ved  

 ansættelse til søs samt lægeundersøgelse af  

 søfarende.
Den foreslåede ændring har til formål at  

 tydeliggøre, at også sådanne forhold kan kontrolleres  

 på udenlandske skibe, der anløber dansk havn.
Til § 3 Det foreslås, at loven træder i kraft den 30.  

 juni 2002. Datoen er fastsat under hensyntagen til, at direktiv 1999/63/EF og  

 direktiv 1999/95/EF skal være gennemført senest den 30. juni  

 2002, mens fristen for direktiv 2000/34/EF er 1. august 2003. Det  

 påtænkes derfor for fiskerne administrativt at videreføre  

 de gældende hviletidsregler i sømandslovens § 57 til 1. august  

 2003.
+++Bilag 1 Høringsliste Danmarks Rederiforening, Rederiforeningen af 1895, Rederiforeningen for mindre Skibe, Bilfærgernes Rederiforening, Danmarks Fiskeriforening, Dansk Navigatørforening, Maskinmestrenes Forening, Radiotelegrafistforeningen af 1917, Metal Søfart, Specialarbejderforbundet i Danmark, Sømændenes Forbund i Danmark, Dansk Sø-Restaurations Forening, RestaurationsBranchens Forbund, Hotel-, Restaurant- og Turisterhvervets Arbejdsgiverforening, Søfartens Arbejdsmiljøråd, Fiskernes Forbund, Fiskeriets Arbejdsmiljøråd, Funktionærernes og Tjenestemændenes Fællesforbund, Forbundet for offentlige Ansatte, Statsansattes Kartel, Statstjenestemændenes Centralorganisation II, Dansk Arbejdsgiverforening, Landsorganisationen i Danmark, Amtsrådsforeningen i Danmark, Kommunernes Landsforening, Arbejderbevægelsens Erhvervsråd, Rigsombudsmanden i Grønland, Grønlands Hjemmestyre, Rigsombudsmanden på Færøerne, Færøernes Landsstyre, Arbejdsministeriet, Socialministeriet, Trafikministeriet, Miljø- og Energiministeriet, Forsvarsministeriet, Indenrigsministeriet, Justitsministeriet og Finansministeriet.
Bilag 2 Lovforslaget sammenholdt med gældende love Gældende formulering Lovforslaget § 49. For skibsføreren gælder med de fornødne  

 lempelser:
1)	§ 4, stk. 2, om lægeundersøgelse, 2)	§ 6, stk. 1, om fratrædelsessted, 3)	§ 7, stk. 1, jf. § 39, om fratrædelse efter 6 måneder,  

 hvis ikke andet er aftalt, 4)	§ 8 om fri hjemrejse efter 6 måneders tjeneste, 5)	§ 14, stk. 1, jf. stk. 3, om ret til at kræve afsked, hvis  

 skibet mister retten til at føre dansk flag, 6)	§ 18 c om søfarendes graviditet og barsel, 7)	§ 18 d om søfarendes ret til tjenestefrihed som følge  

 af tvingende familiemæssige årsager, 8)	§§ 29 og 30, jf. §§ 35, 40 og 41, om hyre, pleje og fri rejse i  

 tilfælde af sygdom eller legemsskade, 9)	§ 31 om rederens adgang til af staten at få erstattet visse  

 udgifter, 10)	§§ 32 og 34 om begravelse eller ligbrænding og om behandling  

 af efterladenskaber, 11)	§ 33, stk. 3, jf. §§ 35 og 41, om efterhyre ved død og 12)	§ 61 om erstatning for tab af ejendele.
§ 1 I sømandsloven, jf. lovbekendtgørelse nr. 766 af 19.  

 september 1995, som ændret senest ved lov nr. 1088 af 29. december 1999  

 foretages følgende ændringer:
 1. I § 49, nr. 11 ændres »død og« til:  

 »død,«.
 2. I § 49 indsættes efter nr. 11 som nyt nummer:
 »12) § 57 om hviletid, og«.
 Nr. 12 bliver herefter nr. 13.
§ 57. En sømand skal have fornøden tid til hvile og  

 søvn.
Inden for hvert arbejdsdøgn skal hviletiden være  

 på mindst 10 timer.
Hviletiden kan deles i højst to perioder,  

 hvoraf den ene mindst skal være på 6 timer.
Tiden mellem to  

 på hinanden følgende hvileperioder må ikke overstige 14  

 timer.
Såfremt skibsføreren finder det sikkerhedsmæssigt  

 forsvarligt, kan bestemmelsen dog fraviges ved ankomst til eller afgang fra  

 havn.
 Stk. 2. På søn- og helligdage må der  

 ikke pålægges en sømand arbejde, som kan udsættes.
 Stk. 3. På søn- og helligdage bør der  

 endvidere så vidt muligt gives enhver sømand, som ønsker  

 det, lejlighed til uforstyrret at holde gudstjeneste om bord.
 Stk. 4. Efter anmodning fra rederen kan  

 Søfartsstyrelsen tillade, at hviletiden efter stk. 1 beregnes inden  

 for hvert kalenderdøgn.
 3. § 57 affattes således:
»§ 57. Søfarende skal have regelmæssige, uafbrudte  

 hvileperioder, der er tilstrækkeligt lange til at sikre sundheden og  

 sikkerheden.
Erhvervsministeren fastsætter regler om søfarendes  

 hvile- og arbejdstid.
Bestemmelsen om arbejdstid finder ikke anvendelse  

 på handelsskibe.« § 65. Tilsidesætter rederen sine pligter efter § 46, § 49,  

 nr. 1, og § 64 b, stk. 1, straffes han med bøde.
 Stk. 2. Der kan pålægges selskaber m.v.  

 (juridiske personer) strafansvar efter reglerne i straffelovens 5. kapitel.
 4. I § 65 ændres »§ 49, nr. 1,« til: »§ 49, nr. 1 og  

 12,«.
§ 66. Medmindre højere straf er forskyldt efter anden  

 lovgivning, straffes skibsføreren eller den, der er trådt i  

 skibsførerens sted, 1)	med bøde eller hæfte, hvis han a)	forsætligt eller groft uagtsomt anvender videregående  

 magtmidler end tilladt efter §§ 62 og 63, stk. 2, eller b)	tilsidesætter sine pligter efter § 12, stk. 2 og 3, § 18a,  

 stk. 1-4, § 18b, stk. 4 og 5, §§ 27 og 55, 2)	med bøde, hvis han a)	anvender nogen til arbejde i strid med §§ 4 eller 57, eller b)	tilsidesætter sine pligter efter § 32, § 56, stk. 1, 2 og 4, §  

 60, § 63, stk. 3 og 4, § 64 a, stk. 3, § 64 b, stk. 1, og § 74.
 5. I § 66, nr. 1 ændres »hæfte« til:  

 »fængsel indtil 4 måneder«.
§ 3. Erhvervsministeren kan fastsætte regler om skibes  

 bygning, udstyr og drift, herunder om, § 2 I lov om sikkerhed til søs, jf. lovbekendtgørelse nr. 554 af  

 21. juni 2000, foretages følgende ændring:
 1. I § 3, nr. 4, indsættes efter »pligter i forbindelse med de«: »søfarendes arbejds- og levevilkår om bord,  

 herunder de«.
