 En kommune rejste spørgsmål om den afgiftsmæssige stilling for servering  

 af mad og drikkevarer for pensionister på et cafeteria, der er en del af et  

 dagcenter, som er oprettet i kommunen i medfør af bistandslovens § 74.
 Endvidere var der rejst spørgsmål om den afgiftsmæssige stilling for  

 afsætning af håndarbejder (beskæftigelsesterapi) fra kommunens dagcentre og  

 plejehjem, hvor underskuddene i terapierne dækkes af kommunen.
 Nævnet traf afgørelse om, at de omhandlede institutioners virksomhed,  

 herunder cafeteriadriften, omfattes af undtagelsesbestemmelsen i  

 merværdiafgiftslovens § 2, stk. 3, punkt b (social forsorg og bistand).
 Der skal dog svares afgift af den cafeteriavirksomhed, der kan anses for  

 kantinedrift for personalet i de omhandlede centre, såfremt omsætningen  

 herved overstiger 30.000 kr. årlig; ved en eventuel udvidelse af  

 varesortimentet til også at omfatte kioskvarer skal der svares afgift heraf  

 efter de almindelige regler.
 Se også Mn.581.
