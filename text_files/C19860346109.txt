 Arbejdsformidlingskontorerne.
 For at sikre en ensartet anvendelse af tillægsblanketter til allerede  

 godkendte h.h.v. registrerede uddannelsesaftaler, anmodes kontorerne om at  

 følge nedennævnte retningslinier:
 Ved følgende ændringer skal tillægsblanketten anvendes:
A. Ændringer i uddannelsen: 1. Ved afkortning af uddannelsestiden (f.eks.  

 i forbindelse med elevens/lærlingens videreuddannelse). Der skal dog ikke  

 bruges tillægsblanket indenfor de HK-fag, hvor uddannelsestiden er fastlagt  

 ved et minimum og et maximum, og hvor læremesteren afkorter uddannelsen  

 indenfor den givne ramme ved at udstede lærebrev.
Man skal i den forbindelse  

 være opmærksom på, at lønnen muligvis skal reguleres. 2. Ved forlængelse af  

 uddannelsestiden (f.eks. p.g.a. sygdom, graviditet o.lign.). Ved forlængelse  

 af prøvetiden for lærlinge i visse fag er det tilstrækkeligt med en påtegning  

 på uddannelsesaftalen under pkt. 7. 3. Ved skift i uddannelsesretning h.h.v.  

 uddannelsestype (f.eks. fra kontor all round til kontor spedition, h.h.v. fra  

 EFG-uddannelse til mesterlære). I tilfælde hvor uddannelsesaftalen er  

 fejlagtig udfyldt (f.eks. ved forkert påtegning af uddannelsesretning eller  

 -type), kan rettelsen ske ved påtegning på uddannelsesaftalen.
En sådan fejl  

 vil normalt opdages senest i forbindelse med første skoleophold. Ønskes  

 ændringer i uddannelsesretningen h.h.v. -type efter første skoleophold og  

 generelt, når ændringerne er af en sådan karakter, at det er indlysende, at  

 det ikke drejer sig om fejlagtig udfyldt uddannelsesaftale, så skal der altid  

 anvendes tillægsblanket.
 B. Ændringer i virksomheden.
1. Ved ejerskifte. 2. Ved væsentlige ændringer i virksomhedens  

 ejerforhold som medfører  ændringer i ansvarskompetencen.
Således vil en  

 overgang fra enkeltmandsfirma til aktieselskab altid kræve oprettelse af et  

 tillæg til uddannelsesaftalen, medmindre den oprindelige ejer fortsat er  

 hovedansvarlig for virksomheden. Ændringer, der er foretaget af  

 regnskabsmæssige årsager, vil normalt ikke kræve tillæg til aftalerne.  

 Sådanne ændringer kan f.eks. være, at et aktieselskab opdeles i flere  

 selskaber eller overgår til anpartsselskab e.lign.. I disse tilfælde vil det  

 normalt være samme person, som er virksomhedens hovedansvarlige.
Generelt skal det endeligt understreges, så at uanset om der anvendes  

 tillægsblanket eller påtegning på uddannelsesaftalen, kræves det:- at der  

 foreligger skriftlig accept af ændringerne ved parternes underskrift, - at såvel skole som det faglige udvalg altid bliver underrettet om  

 ændringerne ved kopi af tillægsblanket eller uddannelsesaftalen med  

 påtegning, - at det faglige udvalg normalt skal godkende ændringerne.
 P.D.V.
 E.B.
