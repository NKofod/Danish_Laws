Til samtlige ligningsmyndigheder På given foranledning skal man meddele, at arbejdstagerrepræsentanter i  

 bestyrelsen for aktieselskaber og anpartsselskaber (jfr. lov nr. 370 af 13.  

 juni 1973 om aktieselskaber og lov nr. 371 af 13. juni 1973 om  

 anpartsselskaber) er indkomstskattepligtige af de dem tilkommende  

 bestyrelseshonorarer (A-indkomst), selv om de pågældende over for selskabet  

 måtte give bindene afkald på honoraret til fordel for trediemand, f.eks.
LO,  

 en lokal fagforening, en arbejdspladsforening, en social fond eller lignende.
 Dette gælder efter ligningsdirektoratets opfattelse, selv om den  

 pågældende på forhånd uigenkaldeligt forpligter sig til sådant (dispositivt)  

 afkald for hele det tidsrum, hvori den pågældende måtte være medlem af  

 selskabets bestyrelse.
 Beskatning af bestyrelseshonoraret hos vedkommende bestyrelsesmedlem vil  

 alene kunne undlades i det omfang, bestyrelsesmedlemmet på forhånd måtte give  

 bindende afkald på honorar direkte over for vedkommende selskab, uden  

 forbehold af nogen art med hensyn til beløbets anvendelse.
