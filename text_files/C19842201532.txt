(Til alle lærerseminarier) På grundlag af svarene på direktoratets forespørgsel af 20. december 1983  

 om muligheden for gruppeprøve ved afslutningen af det voksenpædagogiske  

 kursus meddeles det herved, at prøven kan afholdes som gruppeeksamen efter  

 bestemmelserne i cirkulæreskrivelse af 20. september 1982 om gruppeeksamen,  

 idet dog fristerne under punkterne 2 a og b i dette cirkulære fastlægges  

 lokalt.
Direktoratet ønsker at understrege, at der er tale om en frivillig  

 prøveform ved siden af muligheden for en individuel prøve.
 Eksaminationstiden, incl. votering, er 45 minutter pr. studerende.
 Censor udpeges af seminariets rektor, og udbetaling af censorvederlag, der  

 beregnes på grundlag af en norm på 45 minutter pr. studrende, finder sted  

 efter bestemmelserne i direktoratets halvårlige publikation til censorerne  

 ved lærereksamen og rektorerne ved lærerseminarierne (senest november 1983).  

 Der ydes ikke særskilt censorvederlag for det skriftlige oplæg.
 Bevis for bestået prøve skal udstedes af seminariets rektor, jfr. punkt 4  

 i cirkulæret af 10. maj, og dette bevis er under udarbejdelse på Rosendahls  

 Bogtrykkeri, hvorfra en bestillingsliste vil blive udsendt.
 P.d.v.
