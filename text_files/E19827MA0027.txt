Et handelsfirma rejste spørgsmål om fradragsretten i forbindelse med  

 ombygning, henholdsvis tilbygning, til indehaverens private bolig.
En garage  

 til indehaverens bolig blev ombygget.
Den ombyggede garage består herefter af et indgangsparti, hvortil der er  

 adgang dels fra en parkeringsplads, dels fra den private del af boligen.
Der  

 er desuden et samtalerum med borde og stole, et lagerrum, hvori bl a er  

 anbragt en dybfryser, samt et gennemgangsrum til tilbygningen, hvori der er  

 installeret en vaskekumme og en vaskemaskine.
Tilbygningen indeholder en tegnestue med diverse kontorudstyr og  

 arbejdsredskaber, et fotorum med forskelligt fotoudstyr og et større  

 udsugningsanlæg samt et rum, der er indrettet som kontor.
Der er i bygningen  

 elinstallationer med 380 volt.
 Det var oplyst, at skattevæsenet havde tilladt skattemæssig afskrivning på  

 tilbygningen, men ikke på byggeriet i forbindelse med ombygningen.
 Nævnet traf afgørelse om, at der kunne indrømmes fradragsret vedrørende  

 lokalerne i tilbygningen, såfremt de udelukkende anvendes til brug for  

 virksomheden, mens der ikke kunne indrømmes fradragsret for udgifterne ved  

 ombygningen af garagen; nævnet fandt, ligesom toldvæsenet, at denne ombygning  

 fremtrådte som en integreret del af den private bolig, for hvilken der ikke  

 er fradragsret, jf lovens § 16, stk 3, punkt b.
 Se også Mn.429, Mn. 480, Mn.557, Mn.558, Mn.559, Dep.650 og Mn.686.
