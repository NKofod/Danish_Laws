 Til de kontrollerende dyrlæger ved de til eksport af fersk kød  

 autoriserede virksomheder.
EF-direktoratet har oplyst, at der fra 19. januar 1987 påny kan foretages  

 privat oplagring af svinekød.
For oplagringen gælder Vejledning nr.
I-6/85 af  

 2. maj 1985 om ydelse af støtte til privat oplagring af svinekød (udsendt  

 herfra ved skrivelse af 7. maj 1985 (K.K. 1219-1985)) med ændringer, senest  

 ved Vejledning nr.
I-1/87 af 16. januar 1987, som er vedlagt.
 Veterinærkontrollen bedes udføre kontrolforanstaltninger (jfr. navnlig  

 Vejledningens pkt. 2.5, punkt 6.4 og punkt 9.6) efter de hidtidige  

 retningslinier med nedenstående ændringer.
 ad Vejledningens pkt. 4.3.
 Senest ved varens ankomst skal veterinærkontrollen ved den/de  

 virksomheder, hvor indfrysningen henholdsvis oplagringen skal finde sted,  

 være underrettet om den forestående indfrysning/oplagring, således at  

 veterinærkontrollen herved kan skaffe grundlag for dyrlægens senere  

 attestation af dato(er) for modtagelse til oplagring af de frosne produkter  

 samt dato for afslutning af indlagringen.
 Der vil således ikke længere fra Veterinærdirektoratet tilgå dyrlægerne  

 meddelelse om indgåede kontrakter.
 ad Vejledningens pkt. 6.4 og 9.6.
 Efter ønske fra EF-revisionen skal originaleksemplaret af meddelelse om  

 indlagring og af erklæring om oplagringsperiode og udlagring indsendes af  

 dyrlægen til EF-direktoratet for herved at udelukke selv den teoretiske  

 mulighed for, at der efterfølgende kan foretages ændringer i dokumenterne.
 For at lette arbejdet hermed kan adressemærkater rekvireres i  

 Veterinærdirektoratet af dyrlægen.
Dokumentet kan i lukket kuvert forsynet med adressemærkat overgives til  

 virksomhedens postbesørgelse.
Indsendelse skal ske snarest muligt efter at  

 dokumentet er attesteret af dyrlægen.
 P.V.V.
