I.
Orientering Fra den 1. maj 1993 skal der opkræves betaling for fotokopier eller en  

 anden lignende gengivelse af sagsakter, som udleveres af Arbejdstilsynet i  

 forbindelse med, at der gives aktindsigt i en konkret sag, i overensstemmelse  

 med nedenstående retningslinjer.
 Cirkulæreskrivelsen omfatter kun de dokumenter, som udleveres som følge af  

 en konkret anmodning om aktindsigt.
Justitsministeriet har i bekendtgørelserne nr. 646 og nr. 647 af 18.  

 september 1986 fastsat regler for betaling for afskrifter og fotokopier, der  

 udleveres i henhold til lov om offentlighed i forvaltningen og i henhold til  

 forvaltningsloven.
Bekendtgørelserne er gengivet som bilag til  

 cirkulæreskrivelsen.
 Nedenstående retningslinjer er i overensstemmelse med disse  

 bekendtgørelser.
 Det beløb, som kan opkræves i aktindsigtssager, skal udgøre mindst 25 kr.,  

 ellers opkrævess der ikke noget beløb.
 Hvis vedkommende enten selv ønsker at gennemse dokumenterne i en sag, og  

 dette kan ske uden større besvær for Arbejdstilsynet, eller hvis materialets  

 omfang eller karakter taler herfor, kan aktindsigt gives i form af gennemsyn  

 af sagsakter fremfor udlevering af fotokopier m.v.
 Hvis aktindsigt gives på denne måde, vil der ikke opstå noget  

 betalingsspørgsmål.
 Det understreges, at der kun undtagelsesvis kan vælges at give aktindsigt  

 i form af gennemsyn af sagsakter, når der er ønsket aktindsigt i form af  

 udlevering af fotokopier af sagsakter.
 Særligt hvis det er en part i en sag, der anmoder om at få udleveret  

 fotokopier af sagsakter, vil dette kun undtagelsesvis kunne afslås ved, at  

 der gives adgang til gennemsyn af sagsakter i stedet for.
 Nærmere retningslinjer vedrørende procedurer i forbindelse med opkrævning  

 og indbetaling af beløb for udlevering af fotokopier m.v. i aktindsigtssager  

 er angivet i kredsenes Kontorordning og i Økonomihåndbogen.
II.
Instruktion A.
Der skal opkræves betaling i følgende tilfælde:
Beløbet udregnes efter det antal sider, som kopieres.
Dette gælder  

 ligeledes, om der i forbindelse med ekspeditionen af aktindsigtssagen vælges  

 at kopiere fra enkeltsidet til dobbeltsidet kopiering eller fra dobbeltsidet  

 til dobbeltsidet kopiering.
I visse tilfælde kan det være vanskeligt at afgøre, om der er tale om een  

 aktindsigtsanmodning eller om flere aktindsigtsanmodninger.
Da dette kan være  

 af betydning for betalingsspørgsmålet, kan der som vejledende retningslinje  

 herfor lægges vægt på, hvad der i øvrigt sagsbehandlingsmæssigt er det mest  

 hensigtsmæssige og korrekte, at behandle aktindsigtsanmodningen(erne) som een  

 anmodning eller som flere anmodninger.
Betalingsspørgsmålet afgøres på  

 tilsvarende måde.
 Hvis udgifterne ved gengivelsen langt overstiger det beløb, som kan kræves  

 ifølge ovenstående, fordi:
 Det understreges, at de faktiske omkostninger ved den ovennævnte  

 gengivelse kun kan afkræves, hvis den pågældende på forhånd har  

 erklæret sig villig til at betale ekstraudgifterne ved fremskaffelsen af  

 gengivelsen.
B.
Der skal ikke opkræves betaling i følgende tilfælde:
C.
Tidspunkt for betaling og procedure i forbindelse med opkrævning af  

 beløbet:
 Fremover skal betaling for udlevering af fotokopier m.v. i  

 aktindsigtssager ske forud for at undgå, at der opstår behov for at  

 føre inkassosager.
 Dette indebærer, at en afgørelse om aktindsigt, hvor der skal afkræves et  

 beløb, sendes til vedkommende, uden at der samtidig vedlægges fotokopier af  

 sagsakterne.
I sådanne afgørelser om aktindsigt skal det derfor fremgå, at udlevering  

 af de pågældende fotokopier af sagsakter er betinget af, at der først sker  

 indbetaling af det beløb, som Arbejdstilsynet er berettiget til at opkræve af  

 den pågældende.
Beløbet samt udregningen af beløbet skal fremgå af  

 afgørelsen.
 Først når det er dokumenteret, at beløbet er indbetalt, kan fotokopier  

 m.v. af sagsakter udleveres.
 Dette indebærer, at sagsbehandleren skal holde sig orienteret om, hvornår  

 beløbet bliver indbetalt, ligesom sagsbehandleren skal orientere  

 tjenestestedets regnskabsafdeling om, at der er udsendt en regning på et  

 konkret beløb, som led i sagsbehandlingen.
 For regnsskabsafdelingen indebærer dette, at regnskabsafdelingen skal  

 kontrollere, at beløbet indgår, og at det indgåede beløb er det korrekte,  

 samt at det sikres, at sagsbehandleren bliver orienteret om indbetalingen, så  

 fotokopierne kan udleveres.
 Regnskabsafdelingen skal endvidere opbevare dokumentation for opkrævningen  

 og indbetalingen af beløbet i overensstemmelse med de almindelige  

 retningslinjer i Økonomihåndbogen for bogføring af sådanne beløb.
III.
Ikrafttræden 1. maj 1993.
