 Medlemmet anmodede ankenævnet om at tage stilling til, hvorvidt  

 Københavns Kommune, Socialdirektoratet, havde opfyldt sin pligt til at  

 underrette medlemmet om vilkårene for ansættelsesforholdet i forbindelse med,  

 at medlemmet omkring juni 1995 var flyttet fra Socialcenteret for Særlige  

 Opgaver til Socialcentret Amagerbro.
 Medlemmet var tjenestemandsansat fuldmægtig/afsnitsleder.
I sin afgørelse udtalte ankenævnet, at ifølge lovens § 5 afgøres  

 spørgsmålet om, hvorvidt arbejdsgiveren har opfyldt sin oplysningspligt, af  

 ankenævnet.
Ifølge lovens § 1, stk. 3, finder loven ikke anvendelse i det  

 omfang, en pligt for arbejdsgiveren til at give lønmodtageren oplysninger om  

 ansættelsesforholdet følger af kollektiv overenskomst, og denne indeholder  

 regler, der som minimum svarer til bestemmelserne i direktiv nr. 91/533 om  

 arbejdsgiverens pligt til at underrette arbejdstageren om vilkårene for  

 arbejdskontrakten eller ansættelsesforholdet.
Ankenævnet udtalte videre, at Social- og Sundhedsforvaltningen i  

 København til nævnet havde fremsendt aftale af om arbejdsgiverens pligt til  

 at underrette arbejdstageren om vilkårene for ansættelsesforholdet, der  

 blandt andre var indgået mellem Kommunale Tjenestemænd og Overenskomstansatte  

 og København Kommune.
Det var anført i aftalen, at overenskomstparterne ikke  

 havde været helt frit stillet ved indgåelsen af aftalen, idet det skulle  

 sikres, at implementeringen var i overensstemmelse med gældende EF-ret.
Ankenævnet fandt herefter, at arbejdsgiverens pligt til at give  

 medlemmeten oplysninger om ansættelsesforholdet fulgte af kollektiv  

 overenskomst.
Nævnet fandt ikke grundlag for at antage, at denne overenskomst  

 ikke indeholdt regler, der som minimum svarede til bestemmelserne i direktiv  

 nr. 91/533 om arbejdsgiverens pligt til at underrette arbejdsgiveren om  

 vilkårene for arbejdskontrakten eller ansættelsesforholdet.
Nævnet kunne  

 derfor ikke behandle sagen, jf. lovens § 1, stk. 3.
Medlemmet anmodede ankenævnet om at tage stilling til, hvorvidt Københavns  

 Kommune, Socialdirektoratet havde opfyldt sin pligt til at underrette  

 medlemmet om vilkårene for ansættelsesforholdet.
Medlemmet var flyttet til  

 anden kontoradresse med væsentligt ændret stillingsindhold og med lønvilkår,  

 som afveg fra den overenskomstmæssige løn for hendes stillingskategori.  

 Medlemmet var tjenestemandsansat fuldmægtig/afsnitsleder.
 Arbejdsgiveren meddelte ankenævnet, at medlemmets arbejdsvilkår i  

 forbindelse med flytningen i lovmæssig forstand var uændrede, hvorfor der  

 ikke var pligt til skriftligt at redegøre for vilkårene i arbejdsforholdet.  

 Det afvistes, at der var sket manglende overholdelse af oplysningspligten.
 Ankenævnet anmodede arbejdsgiveren om at oplyse, om der var indgået  

 kollektiv overenskomst vedrørende loven om arbejdsgiverens pligt til at  

 underrette lønmodtageren om vilkårene for ansættelsesforholdet.
Arbejdsgiveren meddelte ankenævnet, at medlemmet var omfattet af Vedtægt  

 for Københavns Kommunes Tjenestemænd.
Det fremgik af vedtægtens § 9, at  

 tjenestemanden modtog et ansættelsesbrev med angivelse af stillingsbetegnelse  

 og ansættelsesområde samt efter hvilken lønramme, han for tiden blev  

 aflønnet, og på hvilket tjenestested han indtil videre skulle forrette  

 tjeneste.
Arbejdsgiveren fremsendte til ankenævnet aftale om arbejdsgiverens pligt  

 til at underrette arbejdstageren om vilkårene for ansættelsesforholdet, der  

 bl. a. var indgået mellem Kommunale Tjenestemænd og Overenskomstansatte og  

 Københavns Kommune.
Det var anført i aftalen, at overenskomstparterne ikke  

 havde været helt frit stillet ved indgåelsen af aftalen, idet det skulle  

 sikres, at implementeringen var i overensstemmelse med gældende EF-ret.
 På forespørgsel fra ankenævnet meddelte arbejdsgiveren telefonisk, at  

 medlemmet var organiseret i Københavns Kommunalforening, der hørte under FTF.  

 Københavns Kommunalforening var endvidere tilsluttet Kommunale Tjenestemænd  

 og Overenskomstansatte.
 Ankenævnet havde til medlemmet fremsendt de bilag, som medlemmet ikke  

 tidligere var gjort bekendt med.
