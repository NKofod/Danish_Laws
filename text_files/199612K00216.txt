Nr LSF 216 Forslag til Lov om ændring af lov om arbejdsløshedsforsikring m.v.
Fremsat af Aage Frandsen (SF) Anne Baastrup (SF) Steen Gade (SF) Jes Lunde  

 (SF) den 4. april 1997 § 1 I lov om arbejdsløshedsforsikring, jf. lovbekendtgørelse nr. 27 af 13. januar 1997, foretages følgende ændring:
 1. I § 68 indsættes efter stk. 3 som nyt stykke:
»Stk. 4. Et deltidsforsikret medlem overflyttes til  

 fuldtidsforsikring, når medlemmet skriftligt over for kassen fremsætter  

 begæring herom.
Overflytning kan tidligst få virkning fra det tidspunkt, hvor  

 kassen modtager medlemmets begæring om overflytning.« § 2 Loven træder i kraft dagen efter bekendtgørelsen i Lovtidende.
Bemærkninger til lovforslaget Almindelige bemærkninger De i dag gældende regler vedrørende ret til optagelse som medlem af anerkendte arbejdsløshedskasser skelner ikke, for så vidt angår lønmodtageres ret til optagelse som henholdsvis fuldtids- eller deltidsforsikret, jf. lov om arbejdsløshedsforsikring m.v. § 41, stk.
3. Grundprincippet i den nuværende lovgivning er - modsat tidligere lovgivning på området - at der ikke stilles særlige, højere beskæftigelseskrav i forbindelse med optagelse som fuldtidsforsikret medlem end ved optagelse som deltidsforsikret medlem.
Princippet er, at de særlige beskæftigelseskrav alene knyttes til betingelserne for at opnå ret til dagpenge, jf. lov om arbejdsløshedsforsikring m.v.
 kapitel 10.
Da man indførte dette princip i lovgivningen, valgte man af en eller anden  

 grund ikke at fuldbyrde dette princip, for så vidt angår medlemmers ret til  

 at ændre forsikringsstatus fra deltids- til fuldtidsforsikring.
Formålet med  

 det foreliggende lovforslag er at fuldbyrde dette princip på det her nævnte  

 område.
Med den nuværende lovgivning er der skabt uønskede hindringer for skift af  

 forsikringsstatus.
Der er opstået den absurde situation, at der kan forekomme  

 deltidsforsikrede medlemmer, der forhindres i at opnå status som  

 fuldtidsforsikret, selv om de i dag opfylder betingelserne for nyoptagelse  

 som fuldtidsforsikret.
Det drejer sig bl.a. om medlemmer, der ikke på  

 optagelsestidspunktet var omfattet af de nugældende regler for optagelse, og  

 som på daværende tidspunkt kun opfyldte betingelserne for at søge optagelse  

 som deltidsforsikret, og som heller ikke i dag opfylder kriterierne for  

 overflytning, jf. § 68, stk. 3, men som ved nyoptagelse i dag vil kunne søge  

 optagelse som fuldtidsforsikret, og som i givet fald vil kunne opnå ret til  

 dagpenge som fuldtidsforsikret ved fortsat beskæftigelse på nuværende vilkår.
 Det forekommer uhensigtsmæssigt, at medlemmer af en a-kasse gives et  

 incitament til at udmelde sig for derefter at søge nyoptagelse for at opnå  

 den ønskede forsikringsstatus.
Administrativt indebærer den nuværende lovgivning en række unødvendige  

 administrative byrder for både arbejdsgiverne og a-kasserne.
Den foreslåede  

 ændring vil indebære, at arbejdsgivere ikke længere vil blive bedt om at  

 udfylde skemaer over arbejdstimer, sygdom, m.v. for ansatte, der har søgt om  

 overflytning til fuldtidsforsikring.
For a-kasserne vil den administrative lempelse bestå i, at de ikke længere  

 skal kontrollere, om forudsætningerne for overflytnig fra deltids- til  

 fuldtidsforsikring overholdes.
For kasser med mange medlemmer med skiftende  

 arbejdstider, måneds- og kvartalsnormer, rulleplanlægning m.v. er denne  

 kontrol ofte ganske ressourcekrævende.
Bemærkninger til lovforslagets enkelte bestemmelser Til § 1 Lovforslaget ligestiller skift fra deltids- til fuldtidsforsikring  

 med skift fra fuldtids- til deltidsforsikring.
Med bevarelsen af den  

 nuværende § 68, stk. 3, fastholdes den nuværende pligt til overflytning ved  

 mere varig beskæftigelse på fuld tid.
Men herudover gives der samme frihed  

 som ved nyindmeldelse, hvor § 68, stk. 3, i øvrigt også er umiddelbart  

 gældende for dem, der søger optagelse som deltidsforsikret.
 Til § 2 Det foreslås, at loven træder i kraft dagen efter  

 bekendtgørelsen i Lovtidende.
Skriftlig fremsættelse Aage Frandsen (SF):
 Som ordfører for forslagsstillerne tillader jeg mig herved at fremsætte:
 Forslag til lov om ændring af lov om arbejdsløshedsforsikring m.v.
(Lovforslag nr.
L 216).
 Jeg henviser i øvrigt til de bemærkninger, der ledsager lovforslaget, og  

 anbefaler det til Tingets velvillige behandling.
