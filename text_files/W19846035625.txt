 En elev, der havde påbegyndt uddannelsen som automekaniker, men i  

 øvrigt forladt uddannelsen, da han fandt, at han ikke lærte nok, havde ret  

 til at få refunderet udgiften til 10 køretimer med henblik på at erhverve  

 kørekort, idet det af reglerne for uddannelse som automekaniker fremgik, at  

 eleven inden udlæring skal have kørekort.
 Ikke tillagt betydning, at der ikke var indgået skriftlig  

 uddannelsesaftale.
I nævnet til behandling af tvistigheder mellem efg-elever og  

 praktikvirksomheder er den 13. marts 1984 i sag nr. 13/1983 efg-elev A mod  

 fa.
B (automekanikerfaget) afsagt sålydende KENDELSE: Først i juni 1982 traf klageren A, der er født den 1. juni 1964,  

 aftale med C, der er indehaver af det indklagede firma B, X-by om, at  

 klageren efter afslutning af basisåret på X-by's Tekniske Centralskole skulle  

 fortsætte efg-uddannelse hos indklagede.
Han begyndte den 21. juni 1982 i  

 firmaet.
Der blev ikke skrevet nogen uddannelsesaftale, hvilket muligt havde  

 forbindelse med, at C var på ferie, da A begyndte.
Eleven blev aflønnet med  

 lærlingeløn efter mindstebetaling med 22,85 kr. i timen.
I midten af august  

 1982 holdt eleven op, fordi han ikke syntes, at han lærte noget, idet hans  

 arbejde havde bestået i at klargøre biler til salg, afvaske forskellige  

 autodele, at gøre rent og at gå ærinder i byen for værkstedet.
Klageren har under denne sag påstået indklagede tilpligtet at betale for  

 køreundervisning og har ved personlig fremmøde for Tvistighedsnævnet til  

 støtte for sit krav forklaret følgende: Under parternes samtale i juni 1982  

 opfordrede C ham til at sørge for at få kørekort så hurtigt som muligt, idet  

 firmaet skulle betale de første 10 timer af køreundervisningen.
Klageren tog  

 derefter køretimer hos en kørelærer, men holdt op da han afbrød sit  

 ansættelsesforhold hos indklagede, idet han ikke havde råd til at fortsætte.  

 Han har ikke siden genoptaget køreundervisningen og har ikke fået kørekort.
Det er oplyst, at klageren af kørelærer D, Hillerød gennem en advokat er  

 blevet krævet for 1.484 kr. for køreundervisning.
Endvidere er der afkrævet  

 ham 310 kr. i incassosalær.
 Det følger af reglerne for uddannelse som automekaniker, at eleven inden  

 udlæringen skal have kørekort, og at læremesteren betaler udgifterne hertil,  

 herunder for indtil 10 timers køreundervisning hos en af ham godkendt  

 kørelærer.
 Indklagede har ikke afgivet svarskrift i sagen og har skønt lovligt  

 indkaldt ikke givet møde for Tvistighedsnævnet.
 Således som sagen herefter foreligger oplyst for Tvistighedsnævnet, findes  

 eleven at have krav på at få erstattet 1.484 kr. hos indklagede, idet beløbet  

 ikke kan anses for at overstige betaling for 10 timers køreundervisning.
 THI BESTEMMES:
 Indklagede firma B, betaler til klageren, efg-elev A, 1.484 kr.
 Beløbet udredes inden 14 dage efter, at denne afgørelse er meddelt  

 indklagede.
 Ingen af parterne betaler sagsomkostninger til den anden part.
