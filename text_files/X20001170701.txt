God revisorskik Kammeradvokaten ved advokat Thorbjørn Sofsrud  

 indgav den 12. oktober 1999 klage mod statsautoriseret revisor Niels  

 Trærup.
 Erhvervs- og Selskabsstyrelsen har oplyst, at Niels  

 Trærup har været beskikket som statsautoriseret revisor siden den  

 26. marts 1980.
 Sagen vedrører spørgsmålet, om  

 indklagede ved sine attestationer i forbindelse med en sag om tilskud fra  

 Strukturdirektoratet har tilsidesat god revisorskik.
 Sagens omstændigheder.
Indklagede var revisor for selskabet Friland Food A/S, der  

 i januar 1995 ansøgte Strukturdirektoratet om tilskud til projektet  

 "Økologisk forædlingsselskab" i henhold til lov om støtte  

 til jordbrugets strukturudvikling og til økologisk landbrug m.v.  

  (lovbkg. nr. 247 af 11. april 1994 som ændret ved lov nr. 284 af 27.  

 april 1994 og lov nr. 1105 af 21. december 1994) og bekendtgørelse om  

 tilskud til økologisk jordbrugsproduktion (bkg. nr. 250 af 11. april  

 1994). I medfør af disse regler er der administrativt fastsat  

 supplerende forskrifter dels i form af "Generelle vilkår for udbetaling  

 af tilskud til udviklingsprojekter, Økologisk Jordbrug", dels i form  

 af "Vejledning om tilskud til økologisk jordbrug", der begge var  

 gældende på bevillingstidspunktet.
I nævnte generelle  

 vilkår anføres bl.a.:
 "Afregning af tilskudet.
Tilskudet udbetales på grundlag af en  

 opgørelse over de afholdte omkostninger.
Opgørelsen udarbejdes  

 på vedlagte skema...
Sammen med opgørelsen sendes en  

 revisorerklæring.
Vedlagte formular anvendes.
 ...
 Revisionen skal udføres i overensstemmelse med  

 gældende lovgivning og anerkendte revisionsprincipper  og -metoder.
 ...
 Omkostningsopgørelsen.
 ...
 I opgørelsen specificeres udgiftsposterne i  

 henhold til ansøgningen og bevillingstilsagnet og eventuelt godkendt  

 revideret budget.
 ...
Omkostninger, der medtages i opgørelsen skal  

 være betalt og lønninger udbetalt.
Der må således  

 ikke forekomme skønnede beløb.
 Lønopgørelsen.
Lønudgifter skal specificeres på  

  særligt lønregnskab med angivelse af timesatser og tidsforbrug  

 i antal timer/måneder.
Den faktisk udbetalte timeløn  

 angives.
 Såfremt virksomheden allerede har etableret et  

tidsregistreringssystem, f.eks. som jobkort eller med uge- eller  

 månedstimesedler, der føres dagligt af den enkelte medarbejder,  

 kan dette anvendes på projektet.
 Såfremt virksomheden ikke allerede har et  

 tidsregistreringssystem skal der etableres et sådant, som opfylder  

 følgende minimumskrav:
Hver medarbejder, der arbejder under projekt fører  

 en dagbog, en uge- eller månedstimeseddel.
Heri noterer den  

 pågældende dagligt det antal timer, der arbejdes med  

 projektet.
 ...
 Der må ikke forekomme skønsmæssigt  

 fastsatte tidsangivelser, eller tidsangivelser beregnet som  brøk-  

 eller procentdele af tids- eller andet omkostningsforbrug.
 Hvis den faktiske lønsats er væsentlig  

 højere end den budgetterede, skal der afgives en redegørelse  

 herfor med henblik på eventuel revision af budgettet.
 ...
 Revision.
 Ansøger bør snarest efter modtagelse af  

 tilsagn om tilskud træffe aftale med revisor, således at regnskab  

 over projektomkostninger, dokumentation for afholdte udgifter og eventuelle  

 direkte lønomkostninger m.v. tilrettelægges  

 hensigtsmæssigt under hensyntagen til revision og udfærdigelse af  

 revisorattest.
..." Strukturdirektoratet bevilgede den 10. marts 1995 et 40%´s  

 tilskud, maksimalt kr. 468.000 til projektets meromkostninger.
I skrivelsen,  

 hvori der henvistes til lovgrundlaget, anførtes:
"En udbetalingsanmodning skal udarbejdes på  

 vedlagte skema: "Opgørelse over projektomkostninger" med udgifterne  

 hovedgrupperet i overensstemmelse med projektets budget.
Direkte  

 lønomkostninger skal endvidere specificeres på vedlagte skema:  

 "Lønregnskab".
En statsautoriseret eller registreret revisor skal  

 påse, at udgifterne er betalt, samt at de er omfattet af tilskuddet og  

 vilkårene herfor.
Den attestationsberettigede revisor skal samtidig  

 attestere opgørelsen på vedlagte "Revisorattest".
De nærmere regler for opgørelsen af  

 omkostningerne i forbindelse med udbetaling af tilskudsbeløbet og  

 indsendelse af slutrapport m.v. fremgår af vedlagte "Generelle  

 vilkår for udbetaling af tilskud til udviklingsprojekter,  

 Økologisk Jordbrug." Som svar på en af indklagede foranlediget  

 forespørgsel fra Friland Food A/S vedrørende beregning af  

 husleje og direkte lønomkostninger meddelte Strukturdirektoratet i  

 brev af 11. januar 1996 bl.a.:
 "...
Dette indebærer, at der kun kan medtages en  

 forholdsmæssig andel af omkostningerne til husleje.
Beregningen heraf  

 er den faktiske andel og ikke den budgetterede andel.
Med hensyn til beregningen af de direkte  

 lønomkostninger skal lønudgifter i henhold til generelle  

 vilkår specificeres på et særligt lønregnskab med  

 angivelse af timesats og tidsforbrug.
Angivelsen skal udgå af en  

 nøjagtig tidsregistrering, jf. vilkårerne.
 I periodeopgørelsen kan medtages direkte  

 lønomkostninger til en eller flere medarbejdere i det omfang  

 pågældende medarbejdere har arbejdet på projektet og  

 på grundlag af en nøjagtig tidsregistrering.
..." Den 19. februar 1996 fremsendte Friland Food  A/S  en  

 omkostningsopgørelse for perioden 1. marts - 31. december 1995 vedlagt  

 lønregnskab og revisorattest, underskrevet af indklagede.
Af  

 revisorattesten fremgik bl.a., at indklagede havde revideret  

 omkostningsopgørelsen "i henhold til vilkårene i  

 Jordbrugsdirektoratets tilsagnsskrivelse af 10. marts 1995" og bl.a.  

 attesterede:
" at omkostningerne vedrører projektet at omkostningerne er rekvireret og afholdt inden for den  

 aftalte tidsramme ...
 at tidsforbrug for alle projektets medarbejdere  

 registreres.
..." Strukturdirektoratet udbetalte på dette grundlag den  

 11. april 1996 det i brevet af 19. februar 1996 opgjorte tilskud på kr.  

 184.369. Direktoratet aflagde et kontrolbesøg på virksomheden  

 den 20. august 1996. Af referatet herfra fremgår, at projektets  

 delgennemførelse og delresultater ikke gav anledning til  

  væsentlige bemærkninger.
Friland Food A/S fremsendte den 11. februar 1997  

 slutopgørelse for projektet.
Der var vedlagt lønregnskab og  

 revisorattest  - på samme formular som tidligere - uden forbehold,  

 underskrevet af Bjørn Jakobsen.
Indklagede meddelte  

 efterfølgende - den 2. februar 1999 -  at revisorattesten blev  

 underskrevet af Bjørn Jakobsen i indklagedes fravær, og at  

 indklagede kunne indestå for revisorattestationen.
 I overensstemmelse med slutopgørelsens udvisende  

 udbetalte Strukturdirektoratet den 3. april 1997 yderligere tilskud med kr.  

 50.539.
Efter anmodning fra direktoratet afgav revisionsfirmaet  

 Deloitte & Touche den 20. april 1999 en revisionsrapport om  

 tilskudssagen.
Det anførtes bl.a.:
 "...
KONKLUSION ...
På baggrund af den foretagne gennemgang kan vi  

 konkludere, o at de medtagne lønomkostninger, i alt 333.187  

 kr., ikke opfylder kravene for medtagelse i tilskudsopgørelserne, idet  

 der ikke foreligger tidsregistrering vedrørende 800 timer, ligesom der  

 i øvrigt er foretaget skønsmæssig opgørelse af  

 timeforbruget, o at der ved opgørelsen af lønomkostninger  

 ikke er anvendt den faktiske timesats, men derimod en sats svarende til den  

 budgetterede, o at der i tilskudsopgørelserne er medtaget for  

 meget i husleje, som vi har estimeret til 33.000 kr., og o at der i tilskudsopgørelserne i et vist omfang  

 burde have været medtaget indtægter ved projektet, som vi  

 skønsmæssigt har ansat til 10.000 kr.
 ...
I forbindelse med udarbejdelsen af revisorattesterne  

 på tilskudsopgørelserne bør revisor have haft adgang til  

 bevillingstilsagnet inkl. særlige vilkår samt  

 Strukturdirektoratets generelle vilkår og korrespondance mellem Friland  

 Food A/S og Strukturdirektoratet.
På baggrund heraf er det vor  

 opfattelse, o at revisor burde have gjort anmærkning  

 vedrørende det medtagne tidsforbrug, dels i tilfælde hvor der  

 ikke foreligger ugesedler og dels i tilfælde, hvor der er foretaget  

 skønsmæsssig opgørelse af timeforbruget, o at revisor burde have gjort anmærkning  

 vedrørende den anvendte timesats, o at revisor, baseret på de oplysninger, der har  

 været tilgængelige for os, burde have gjort anmærkning  

 vedrørende størrelsen af de medtagne huslejeudgifter,  

 og o at revisor burde have gjort anmærkning  

 vedrørende opgørelsen af varesalg.
For revisor er det dog stort  

 set umuligt at kontrollere fuldstændigheden af det medtagne  

 salg.
 Da vi ikke har haft adgang til revisors arbejdspapirer  

 kan vi ikke udtale os om, hvorvidt revisor rent faktisk har overvejet  

 ovennævnte forhold, vedørende lønomkostninger, husleje og  

 varesalg, og i denne forbindelse er nået frem til en anden konklusion  

 end vor.
..." Rapporten, der blev forelagt for indklagede, førte  

 til, at Strukturdirektoratet ved brev af 7. oktober 1999 til Friland Food A/S  

 rejste krav om tilbagebetaling af kr. 79.905 af de udbetalte tilskud.
 Klagen:
 Klageren har rejst følgende klagepunkter:
 1. Indklagede har uden forbehold attesteret, at der var  

 foretaget tidsregistrering, selv om han var bekendt med, at tidsforbruget i  

 stedet var opgjort skønsmæssigt.
 2. Indklagede burde have gjort anmærkning, idet han  

 var bekendt med, at opgørelsen ikke var baseret på den faktisk  

 anvendte timesats.
 3. Indklagede burde have gjort anmærkning, idet  

 opgørelsen også omfattede tidsforbrug for direktører,  

 hvilket ikke var en tilskudsberettiget lønomkostning.
 4. Indklagede burde have gjort anmærkning om den  

 anvendte omkostningsandel på 55 % vedrørende husleje, som ikke  

 var korrekt beregnet.
 Parternes argumenter:
Klageren  har gjort gældende, at indklagede har  

 handlet i strid med god revisorskik ved uden forbehold at have attesteret, at  

 tidsforbrug blev registreret , uanset indklagede var bekendt med, at  

 opgørelsen af tidsforbruget var baseret på et skøn,  

 hvilket er i strid med de generelle vilkår.
Indklagede burde have gjort  

 anmærkning om det anvendte skønsprincip.
Det er i denne  

 forbindelse uden betydning, at indklagede var enig i selskabets skøn  

 over tidsforbrug.
Ligeledes burde indklagede have gjort anmærkning om  

 den anvendte timesats, som indklagede var bekendt med ikke var i  

 overensstemmelse med de faktisk anvendte timesatser.
Dette gælder  

 uanset, at det kun ville have medført en uvæsentlig afvigelse i  

 lønomkostningerne.
Indklagede burde endvidere have gjort anmærkning om,  

 at der i det skønnede tidsforbrug indgik et fast timetal for  

 selskabets direktører, idet dette tidsforbrug ikke var direkte  

 lønomkostninger.
Ifølge vejledningen er generelle drifts- og  

 serviceudgifter udtrykkeligt undtaget som tilskudsberettigede  

 omkostninger.
 Også vedørende husleje burde indklagede have  

 gjort anmærkning om den anvendte omkostningsandel på 55%.  

 Opgørelsen burde være sket på grundlag af den  

 forholdsmæssige andel af timeforbruget i samme perioder, som  

 huslejeudgifterne vedrørte: 1. marts-31. december 1995 og 1. januar -  

 30. april 1996.
Strukturdirektorates kontrolbesøg den 20. august  

 1996 havde det begrænsede formål at undersøge, om der  

 under projektet var afholdt udgifter, der efter sin karakter ikke var  

 omfattet af tilskudsgrundlaget.
Besøget havde ikke til formål at  

 foretage en revisionsmæssig gennemgang af udgiftsopgørelsen,  

 herunder de påklagede forhold.
Undersøgelsen blev udført  

 af direktoratets egne medarbejdere og uden revisorbistand.  

 Undersøgelsen var tilrettelagt under hensyn til, at indklagede den 19.  

 februar 1996 havde afgivet revisorattest uden bemærkninger.  

 Kontrolbesøget kan således ikke tillægges betydning i  

 nærværende sag, og for så vidt angår den  

 første revisorattest følger dette allerede af, at  

 besøget fandt sted 1/2 år efter afgivelsen.
Fastlæggelsen af indklagedes pligter må i  

 øvrigt ske uafhængigt af direktoratets egne  

 undersøgelser.
Indklagedes pligt til at tage forbehold og afgive  

 supplerende oplysninger beror alene på indholdet af den afgivne  

 erklæring og de almindelige krav i  

 erklæringsbekendtgørelsens §§ 15-16, jf. § 1. Indklagede har  

 således haft pligt til at gøre bemærkninger i  

 revisorattesten om forhold, som direktoratet ikke udtrykkelig har oplyst at  

 være bekendt med.
Et sådan kendskab fremgår ikke af  

 direktoratets rapport, ligesom det ikke fremgår, hvilke  

 undersøgelser der er foretaget.
 Det fastholdes derfor, at indklagede har  tilsidesat sine  

 pligter som statsautoriseret revisor.
Indklagede  har anført, at det er korrekt,  

 at der i forbindelse med opgørelsen af timeforbruget er foretaget et  

 skøn.
Indklagede vurderede, at selskabet under de givne forhold havde  

 forsøgt at registrere tidsforbruget så nøjagtigt som  

 muligt.
Der var kun 4-6 ansatte, der fandtes allerede et registreringssystem  

 med tids- og materialestyring, og der var tale om en blandet produktion.
En  

 yderligere opdeling af de ansattes tidsanvendelse ville også have  

 været forbundet med et skøn.
De anførte direktørtimer er anvendt til  

 projektstyring.
Et væsentlig antal timer vedrørende strategier,  

 markedsundersøgelser m.v. er ikke medtaget i opgørelserne.
Det anførte timetal på 7 timer pr. uge pr.  

 person er væsentligt mindre end det faktisk anvendte.
Der var ofte tale  

 om ad hoc problemstillinger, som er vanskelige at registrere  

 kontinuerligt.
Indklagede accepterede anvendelse af den budgetterede  

 timesats, da denne kun i uvæsentlig grad afveg fra den faktiske.  

 Afvigelsen var kun ca. 1.000 kr. i forhold til den samlede opgjorte  

 lønudgift på ca. 333.000 kr.
Hertil kommer usikkerheden  

 vedrørende procenttillæg for fravær og sociale  

 omkostninger.
I forbindelse med husleje er anvendt 55% generelt.
Tallet  

 er baseret efter bedste overbevisning på grundlag af timeforbruget de  

 første 10 måneder af 1995. Selskabet har ved sin  

 forespørgsel primo 1996 til Strukturdirektoratet vist vilje til at  

 foretage en opgørelse efter direktoratets retningslinier.
Den  

 afsluttende opgørelse er udarbejdet efter samme metode som den,  

 direktoratet havde godkendt for den tidligere periode.
Det er korrekt, at  

 huslejebeløbet fejlagtigt ikke er reguleret i forhold til det faktiske  

 antal timer på projektet.
Forskellen udgør imidlertid kun kr.  

 8.867, og med et tilskudsgrundlag på 40% er den økonomiske  

 konsekvens kr. 3.546.
Det bestrides, at der er begået fejl med hensyn til  

 varesalg.
Som anført i revisorrapporten er det stort set umuligt at  

 kontrollere fuldstændigheden af det medtagne salg.
Indklagede har henholdt sig til ledelsens udsagn om  

 projektets gennemførelse, herunder de skriftlige redegørelser  

 til Strukturdirektoratet.
Indklagede har på ingen måde  

 følt, at selskabet forsøgte at medtage "tvivlsomme"  

 omkostninger.
Under kontrolbesøget den 20. august 1996 gennemgik  

 repræsentanter for direktoratet selv den første  

 periodeopgørelse, uden at det gav anledning til væsentlige  

 bemærkninger.
Gennemgangen var detaljeret og omfattede alle bilag,  

 specifikationer og beregninger.
Det må derfor kunne konkluderes, at de  

 skønnede poster for tidsforbrug, husleje og anvendelsen af den  

 budgetterede timesats er godkendt af direktoratet.
Ved attestationen af 10.  

 februar 1997 af den endelige opgørelse tillagde indklagede  

 direktoratets rapport fra kontrolbesøget en ikke uvæsentlig  

 betydning for revisonen af den endelige opgørelse.
 Det bestrides således, at indklagede har tilsidesat  

 sine pligter.
 Disciplinærnævnet skal udtale:
For så vidt angår lønomkostninger  

 følger det af § 10, stk. 1, jf. § 9, stk. 1, i  

 tilskudsbekendtgørelsen (nr. 250/1994), at der kan ydes tilskud til  

 meromkostninger til direkte løn, der kan henføres til det  

 pågældende projekt.
I overensstemmelse hermed er det bestemt i de  

 generelle vilkår for tilskud, at lønomkostningen skal  

 opgøres dels på grundlag af det faktiske tidsforbrug som opgjort  

 efter et tidsregistreringssystem, dels på grundlag af den faktisk  

 udbetalte timeløn.
Det følger heraf, at opgørelse  

 på andet grundlag ikke måtte forekomme.
 Indklagede erklærede i begge revisorattestationer,  

 at han havde revideret omkostningsopgørelsen for projektet i henhold  

 til de gældende vilkår, og attesterede særskilt, at  

 tidsforbruget for alle projektets medarbejdere blev registreret.
Ved revisionsrapporten fra Deloitte & Touche blev det  

 påvist, at de omtalte vilkår ikke var overholdt.
Indklagede har i  

 sine kommentarer til rapporten bekræftet, at der i opgørelsen af  

 lønudgiften indgik et skøn over tidsforbruget, ligesom  

 opgørelsen var baseret på den budgetterede timesats i stedet for  

 den faktisk anvendte.
Der må således gives klageren medhold i de  

 to første klagepunkter.
Der indgik efter det oplyste et projektrelateret  

 tidsforbrug for direktørerne i omkostningsopgørelsen.
Klager  

 har gjort gældende, at dette tidsforbrug dog ikke var  

 tilskudsberettiget, fordi der ifølge tilskudsvejledningen ikke kan  

 ydes tilskud til "generelle drifts- og serviceudgifter og almindelige  

 afsætningsforanstaltninger". Dette må imidlertid sammenholdes  

 med, at de tilskudsberettigede udgifter efter § 10, stk. 1, i  

 tilskudsbekendtgørelsen (og vejledningen) - foruden udgifter til  

 direkte løn - tillige omfatter meromkostninger i form af "udgifter til  

 undersøgelse af markedsbehov og afsætningsmuligheder, udvikling  

 af markedsføringsstrategier, planlægning af  

 markedsføring, testmarkedsføring og lancering".
 Herefter kan det ikke med fornøden sikkerhed  

 udelukkes, at de omkostninger, der blev medtaget vedrørende  

 direktørerne, i hvert fald i nogen grad kunne være  

 tilskudsberettigede, og indklagede frifindes derfor for så vidt  

 angår klagepunkt 3. Der er herved lagt vægt på  

 oplysningerne om, at de her omtalte omkostninger angik projektstyring og  

 bl.a. møder med kunder og leverandører.
 Hvad endelig angår klagepunkt 4 om beregningen af  

 den tilskudsberettigede huslejeandel finder nævnet, at andelen burde  

 være opgjort som angivet i revisionsrapporten fra Deloitte &  

 Touche, hvorfor der må gives klageren medhold i dette klagepunkt.
 Det er af afgørende betydning for administrationen  

 af et tilskudssystem som det foreliggende, at det offentlige kan have tillid  

 til rigtigheden af de revisorattestationer, der afgives i den forbindelse.  

 Dette gælder også på de punkter, hvor attestationerne  

 går ud på at bekræfte, at de foreskrevne  

 opgørelsesmåder er benyttet, og det er herved uden betydning, at  

 afvigelser fra de foreskrevne fremgangsmåder alene måtte have  

 ført til uvæsentlige beløbsmæssige afvigelser.
Indklagede har med hensyn til klagepunkterne 1, 2 og 4  

 ikke påset, at tilskudsmodtagerens opgørelser var foretaget i  

 overensstemmelse med regelgrundlaget, skønt han attesterede dette.  

 Endvidere har han med hensyn til tidsforbrug og timesats (klagepunkt 1 og 2)  

 afgivet attestationer mod bedre vidende, idet han var bekendt med, at de  

 påbudte opgørelsesmetoder ikke var benyttet.
Indklagede har  

 således tilsidesat god revisorskik, hvorfor indklagede i medfør  

 af § 18 a, stk. 1, pålægges en bøde, der passende  

 fastsættes til 30.000 kr.
 Thi bestemmes:
 Indklagede statsautoriseret revisor Niels Trærup  

 pålægges en bøde på 30.000 kr.
 Afgørelsen offentliggøres, jf. § 18 a, stk.  

 6, i lov om statsautoriserede revisorer.
