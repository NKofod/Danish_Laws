§ 1 I bekendtgørelse nr. 465 af 27. juni 1989 om regulering af visse fiskerier  

 foretages følgende ændringer:
 1. § 67 affattes således:
 »§ 67.  Den disponible mængde opdeles tidsmæssigt  

 på følgende måde:
 Stk. 2.  Af den afsatte mængde i 4. kvartal 1989, er  

 2.000 tons forbeholdt fiskeri i Limfjorden i perioden 1. november til 31.  

 december 1989.
Stk. 3.  Kun fartøjer, der over for Fiskeriministeriet  

 er tilmeldt brislingefiskeriet i Nordsøen, må fiske, medbringe og lande  

 brisling hidrørende fra Nordsøen.
Et fartøj anses for tilmeldt, når de  

 betingelser, som er anført i bilag 3, er opfyldt.
 Stk. 4.  For fartøjer, der er tilmeldt  

 brislingefiskeriet i Nordsøen skal fartøjsføreren, efter reglerne i bilag 5,  

 give anmeldelse til Fiskerikontrollen om losning.
Stk. 5.  Det er forbudt at lande brisling fra Nordsøen i  

 andre havne end Esbjerg, Hvide Sande, Thyborøn og Hanstholm.
Losning må kun  

 finde sted i tidsrummet kl. 06.00-21.00 på hverdage.
 Stk. 6.  Fartøjer, hvis ejere er tilmeldt  

 brislingefiskeriet i Nordsøen må ikke fiske, medbringe og lande brisling fra  

 andre farvande end Nordsøen.
Stk. 7.  For perioden 1. oktober til 31. december 1989  

 kan fiskeri efter brisling i Nordsøen betinges af en tilladelse, udstedt af  

 Fiskeriministeriet.
I tilladelsen angives, hvilke mængder af brisling, som  

 højst må fiskes, medbringes og landes, samt de vilkår der gælder for  

 fiskeriet.
Kravene til ansøgning om tilladelse er angivet i bilag 2.« § 2 Bekendtgørelsen træder i kraft den 8. juli 1989.
