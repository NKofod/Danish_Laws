 1. Denne vejledning fastlægger retningslinier for:
 2. Afgrænsning af forbuddet i medfør af LFV § 142.
I henhold til LFV 142 må forsikringsselskaber ikke yde lån til eller  

 stille sikkerhed for aktionærer, garanter, bestyrelsesmedlemmer eller  

 direktører i selskabet eller i et moderselskab til dette.
Et selskab må  

 heller ikke yde lån til eller stille sikkerhed for den, der er knyttet til en  

 af ovennævnte personer, ved ægteskab eller ved slægtskab i ret op- eller  

 nedstigende linie, eller som på anden måde står den pågældende særligt nær.
Et selskab må endvidere ikke yde lån til finansiering af erhvervelse af  

 aktier eller garantiandele i selskabet eller aktier, anparter eller  

 garantiandele i dets moderselskab.
Et selskab må heller ikke stille midler  

 til rådighed eller sikkerhed i forbindelse med sådan erhvervelse.
 Forbuddet i LFV § 142 mod lån eller sikkerhedsstillelse omfatter ikke:
 3. Lån og sikkerhedsstillelse i medfør af LFV § 144.
 Det fremgår af LFV § 144, at i forhold, der ikke er omfattet af forbuddet  

 i LFV § 142, stk. 1, (og heller ikke af LFV § 143, stk. 1, jf. herom nedenfor  

 i afsnit 4) må et forsikringsselskab ikke uden tilladelse fra Finanstilsynet  

 yde lån eller stille sikkerhed for virksomheder eller personer, som direkte  

 eller indirekte har en afgørende indflydelse på selskabet, eller som er  

 domineret af virksomheder og personer med en sådan indflydelse.
Som hovedregel vil Finanstilsynet ikke give tilladelse til, at et forsikringsselskab direkte eller indirekte via sine datterselskaber,  

 yder lån eller stiller sikkerhed, således at et samlet engagement med en  

 enkelt debitor vil komme til at overstige basiskapitalen fratrukket  

 selskabets solvensmargin.
Ved basiskapitalen forstås selskabets egenkapital efter at enhver  

 påregnelig forpligtelse er fradraget.
Immaterielle værdier medregnes ikke, og  

 der skal foretages fradrag af datterselskabers beregnede solvenskrav.
 Engagementer med koncernforbundne selskaber uden for forsikringskoncernen  

 betragtes samlet som et engagement med en enkelt debitor (een risiko) og må  

 ikke sammenlagt overstige selskabets engagementsgrænse, jf. afsnittet ovenfor  

 (se bilag 1 og 2).
 Selvom et datterselskab, som ikke er et forsikringsselskab, ikke er  

 omfattet af LFV § 144, bliver det pågældende datterselskabs engagement dog  

 medtaget i beregningen af forsikringsmoderselskabets samlede engagement, da  

 der er tale om et indirekte engagement.
Ved et » engagement » forstås alle tilgodehavender og fordringer, f.eks.
- kapitalandele (f.eks. aktier), - udlån (bl.a. ansvarlig indskudskapital og indskud på konto i et  

 pengeinstitut), - indestående på mellemregningskonti - sikkerhedsstillelse, herunder garantier som følge af  

 forsikringsselskabers koncession til at drive skadesforsikringsvirksomhed i  

 klasserne 14 og 15 (kredit og kaution).
Disse »engagementer« vil alle udgøre en tabsrisiko for selskabet  

 og skal derfor medregnes ved afgørelsen af, om en tilladelse kan gives.
Dette  

 gælder, uanset at der efter LFV § 144 alene skal søges om tilladelse, når der  

 er tale om lån eller garantier, men ikke når der er tale om kapitalandele og  

 skyldforhold, der opstår ved almindelige forretningsmellemværender.
 Hovedreglen kan fraviges bl.a. i følgende tilfælde:
Opmærksomheden henledes på, at et forsikringsselskabs placering af midler  

 hos koncernforbundne selskaber herudover skal overholde administrations- og  

 placeringsreglerne i LFV, jf.
LFV §§ 87. stk. 4, 128 og 129, samt  

 placeringsreglerne i Finanstilsynets bekendtgørelse om  

 skadesforsikringsselskabers anbringelse af midler svarende til de  

 forsikringsmæssige hensættelser.
 Såfremt tilsynet har en begrundet formodning om, at tilladelse efter LFV §  

 144, stk. 1, er fornøden, og dette bestrides af vedkommende  

 forsikringsselskab, påhviler det selskabet at godtgøre, at det ikke er  

 tilfældet.
Ved ansøgning om ydelse af lån eller sikkerhedsstillelse omfattet af LFV § 144 vil Finanstilsynets afgørelse bl.a. afhænge af  

 følgende oplysninger, som derfor ønskes ved ansøgning:
a.
Medkontrahenten/medkontrahenterne (bilag: senest foreliggende  

 koncerndiagram).
b.
Lånet eller garantiens art og størrelse.
c.
Formål.
d.
Størrelsen af basiskapital og solvensmargin for det ansøgende selskab  

 samt datterselskabers solvenskrav.
e.
Regnskabsoplysninger vedrørende debitor, medmindre debitor er under  

 tilsyn af Finanstilsynet.
Der gives tilladelse i form af rammebeløb for engagementer med et enkelt  

 koncernselskab.
Rammebeløbene må samlet ikke overstige selskabets beregnede  

 engagementsgrænse, jf. hovedreglen side 3. Tilladelsen vil gælde for 1 år ad  

 gangen og kan i øvrigt tilbagekaldes til hver en tid.
Selskabet kan ændre  

 fordelingen af rammebeløbene på de enkelte selskaber under forudsætning af,  

 at den ændrede fordeling snarest indberettes til Finanstilsynet.
 Tilladelsen vil blive betinget af, at:
a.
Låneprovenuet ikke indgår som led i transaktioner, hvormed tilladelsen  

 reelt får værdi for et andet selskab i koncernen.
b.
Lånet eller sikkerhedsstillelsen ydes under iagttagelse af øvrige  

 bestemmelser i LFV, herunder kravene til midlernes placering.
c.
Tilsynet skal underrettes, såfremt der opstår væsentlige ændringer i de  

 oplysninger, som ligger til grund for tilladelsen.
d.
Aftalen indgås på markedsbaserede vilkår.
4. Lån og sikkerhedsstillelse i medfør af LFV § 143,  

 stk. 1. Lån eller sikkerhedsstillelse til et forsikringsmoderselskab kræver  

 ikke Finanstilsynets tilladelse, jf.
LFV § 143, stk. 1. Selvom et  

 forsikringsselskab således uden tilladelse fra Finanstilsynet kan yde lån til  

 eller stille sikkerhed for sit forsikringsmoderselskab, skal en sådan  

 disposition ske under hensyntagen til kravet om almindelig risikospredning,  

 jf.
LFV § 87, stk. 4.
Som udgangspunkt må en engagementsgrænse for et datterselskab i et sådant  

 tilfælde baseres på selskabets basiskapital fratrukket selskabets  

 solvensmargin.
Ved bedømmelsen skal indgå engagementer med eventuelle andre  

 selskaber i forsikringskoncernen, ekskl. eventuelle egne  

 forsikringsdatterselskaber.
 Et forsikringsselskab kan uden tilladelse gå ud over denne  

 engagementsgrænse, såfremt der er tale om et engagement med et  

 forsikringsmoderselskab, der er væsentligt større end forsikringsselskabet og  

 samtidig har en betydelig overdækning af basiskapital i forhold til  

 solvenskravet.
 5. Overgangsbestemmelser.
 Lån ydet eller sikkerhed stillet inden den 18. juni 1982 omfattes, jf. § 3  

 i lov nr. 284 af 9. juni 1982 om ændring af lov om forsikringsvirksomhed,  

 ikke af forbuddet i LFV § 142, men skal afvikles som oprindeligt aftalt, dog  

 senest inden den 1. januar 1993.
 6. Finanstilsynets cirkulære (vejledning) af 14.  

 februar 1983 om lån (eller sikkerhedsstillelse) til aktionærer, garanter,  

 bestyrelsesmedlemmer eller direktører i et forsikringsselskab bortfalder.
Finanstilsynet, den 19. maj 1992 Eigil Mølgaard /Niels Hagelberg Bilag 1 Som det ses af tegningen vil lån fra F2 til F1 (LFV § 143), lån fra F2 til  

 bank (LFV § 144) samt lån fra Datter 2 til F3 (§ 144) være omfattet af F2's  

 engagementsgrænse, selvom lån fra F2 til F1 ikke kræver en tilladelse, jf.  

 LFV § 143 (afsnit 4).
