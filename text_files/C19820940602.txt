 Indenrigsministeriet og Civilforsvars-Forbundet (CFF), herunder Danske  

 Kvinders Beredskab (DKB), har indgået følgende aftale om løsning af opgaver  

 inden for civilforsvaret og det civile beredskab.
 Aftalen er for så vidt angår de civilforsvarsmæssige opgaver indgået med  

 hjemmel i § 5 i civilforsvarsloven (lov nr. 253 af 27. maj 1981).
I.
ORGANISATION CFF er et landsforbund bestående af frivilligt personel i civilforsvaret,  

 andre personlige medlemmer samt organisationer, virksomheder og  

 institutioner.
 CFF er organiseret i Landsforbundet, regionsforbundet og kredsforbund.  

 Sidstnævntes område dækker normalt den pågældende kommunes område.
 DKB er en landsorganisation under CFF omfattende alle kvinder, der melder  

 sig som frivillige i civilforsvaret.
 CCF kan til støtte for og deltagelse i forbundets arbejde hverve  

 personlige medlemmer blandt det værnepligtige personel og i befolkningen i  

 øvrigt.
 De nærmere regler om CFF's organisation fastsættes i forbundets vedtægter,  

 der skal godkendes af indenrigsministeriet.
CFF står under tilsyn af indenrigsministeriet, der skal godkende valget af  

 CFF's præsident og udpegningen af chefen for DKB.
Indenrigsministeriet skal  

 endvidere godkende ansættelse af CFF's direktør.
II.
INFORMATION OG OPLYSNING CFF, herunder DKB, påtager sig AT varetage informationsvirksomhed over for befolkningen om  

 foranstaltninger vedrørende civilforsvaret og det civile beredskab, AT søge at få befolkningen til at forstå og støtte disse foranstaltninger, AT vejlede befolkningen om de foranstaltninger, den enkelte borger bør  

 træffe til egen beskyttelse.
 Informations- og oplysningsvirksomheden udøves gennem foredrags- og  

 kursusvirksomhed samt ved produktion og distribution af kortfilm,  

 udstillinger, publikationer o.lign. og koordineres med myndighedernes  

 virksomhed af tilsvarende art.
III.
FRIVILLIGT PERSONEL CFF, herunder DKB, påtager sig at tilvejebringe frivilligt personel til  

 civilforsvaret, jfr. civilforsvarslovens § 6, stk. 1, nr. 6, herunder til  

 løsning af forbundets informations- og oplysningsopgaver.
 Hvervning af frivilligt personel, herunder til løsning af opgaver inden  

 for det civile beredskab, sker i det omfang og tempo, som de respektive  

 myndigheder fremsætter ønske om.
 DKB hverver herudover kvindeligt frivilligt personel til egne  

 beredskabsforanstaltninger i henhold til de gældende retningslinier for denne  

 organisation.
IV.
KONTAKT MED DET FRIVILLIGE PERSONEL CFF, herunder DKB, påtager sig i videst muligt omfang at bevare kontakten  

 med såvel aktivt frivillige i civilforsvaret som med frivillige, der er  

 ophørt med aktiv deltagelse.
En tilsvarende virksomhed kan udstrækkes til  

 frivilligt personel uden for civilforsvaret, som udfører opgaver, der grænser  

 op til civilforsvarets.
V.
UDDANNELSE Den grundlæggende uddannelse af det kvindelige frivillige personel  

 tilrettelægges og forstås af DKB i overensstemmelse med de gældende  

 retningslinier for denne organisation.
 Endvidere påtager CFF, herunder DKB, sig at tilrettelægge og forestå  

 uddannelsesvirksomhed på områder, der fastlægges efter aftale med  

 myndighederne.
 De pågældende uddannelsesopgaver løses i samarbejde med myndighederne.
VI.
ANDRE OPGAVER CCF, herunder DKB, kan som støtteorgan for myndighederne efter aftale med  

 disse og under forudsætning af bevillingsmæssig dækning påtage sig andre  

 opgaver inden for civilforsvaret og det civile beredskab.
VII.
FORSKELLIGE BESTEMMELSER Indenrigsministeriet tilsiger sin støtte til løsning af de opgaver, der  

 påhviler CFF, herunder DKB, og sin medvirken til etablering og opretholdelse  

 af det nødvendige samarbejde herom med berørte myndigheder.
 Det er en forudsætning for løsningen af de nævnte opgaver, at CFF modtager  

 fornøden økonomisk støtte fra staten.
VIII.
IKRAFTTRÆDEN Denne aftale, der af hver af parterne kan opsiges med eet års varsel til  

 ophør med udgangen af et finansår, træder i kraft straks.
 Den mellem indenrigsministeriet og CFF den 27. september 1963 indgåede  

 aftale ophæves.
 København, den 23. juni 1982.
