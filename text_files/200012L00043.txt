Fremsat den 5. oktober 2000 af  

 undervisningsministeren (Margrethe Vestager) Forslag til Lov om ophævelse af lov om  

 fastlæggelse af regler om visse hverv m.v. ved erhvervsskolerne Lov nr. 372 af 6. juni 1991 om fastlæggelse af  

 regler om visse hverv m.v. ved erhvervsskolerne ophæves med virkning  

 fra den 1. januar 2001.
Bemærkninger til lovforslaget Lovforslagets baggrund I juni 1991 vedtog Folketinget loven om fastlæggelse  

 af regler om visse hverv m.v. ved erhvervsskolerne (jf.
Folketingstidende  

 1990-91, Folketingets forhandlinger spalte 5838, 5952, 6315, 6588,  

 Tillæg A spalte 6205, Tillæg B spalte 827, Tillæg C spalte  

 629). Lov nr. 372 af 6. juni 1991 er optrykt som bilag.
Loven havde sammenhæng med  

 overenskomstforhandlingerne i 1991 og indgik som forudsætning for  

 indgåelse af en ny arbejdstidsaftale for lærere ved  

 erhvervsskolerne.
Det indgik som forudsætning, at  

 undervisningsministeren fastsatte regler om anvendelse af ressourcer til  

 visse af de hverv, som lærerne skulle varetage (hverv som ledende  

 lærer og hverv som uddannelses- og erhvervsvejleder), samt regler om  

 arten, omfanget og antallet af skriftlige opgaver, der skulle stilles  

 eleverne ved erhvervsskolerne.
 Lovens hjemmel har ikke siden 1. juli 2000 været  

 udmøntet af undervisningsministeren.
Skolernes anvendelse af ressourcer til hverv som ledende  

 lærer og hverv som uddannelses- og erhvervsvejleder er i dag et  

 anliggende for skolernes ledelse og en del af den almindelige ledelsesret.  

 Krav til skolerne om udbud af uddannelses- og erhvervsvejledning  

 fastsættes af ministeriet med hjemmel i uddannelseslovene.
Eventuelle  

 regler om skriftlige opgaver, der skal stilles elever, fastsættes i dag  

 i de respektive uddannelsesbekendtgørelser med hjemmel i  

 uddannelseslovene.
 Loven har ikke længere praktisk betydning.
Økonomiske og administrative konsekvenser for det offentlige Forslaget har ingen økonomiske og administrative  

 konsekvenser for det offentlige.
Økonomiske og administrative konsekvenser for erhvervslivet Forslaget har ingen økonomiske og administrative  

 konsekvenser for erhvervslivet.
Miljømæssige konsekvenser Forslaget har ingen miljømæssige  

 konsekvenser.
Administrative konsekvenser for borgerne Forslaget har ingen administrative konsekvenser for  

 borgerne.
Forholdet til EU-retten Forslaget indeholder ikke EU-retlige aspekter.
Høring Forslaget har forinden fremsættelse været til  

 høring i Finansministeriet, Justitsministeriet, Kulturministeriet,  

 Arbejdsministeriet, Sundhedsministeriet, Erhvervsministeriet, Akademikernes  

 Centralorganisation, Statstjenestemændenes Centralorganisation II,  

 Handelsskolernes Forstander- og Inspektørforening, Foreningen af  

 skoleledere ved de tekniske skoler, Handelsskolernes Bestyrelsesforening,  

 Teknisk Skoleforening og Foreningen for Danske Landbrugsskoler.
Lovforslagets konsekvenser i hovedtræk Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og  

 amtskommuner Ingen Ingen Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Administrative konsekvenser for borgerne Ingen Ingen Miljømæssige konsekvenser Ingen Ingen Forholdet til EU-retten Forslaget indeholder ikke EU-retlige aspekter Bilag Lov nr. 372 af 6. juni 1991 Lov om fastlæggelse af regler om visse  

 hverv m.v.  

 ved erhvervsskolerne VI MAGRETHE DEN ANDEN, af Guds Nåde Danmarks Dronning, gør  

 vitterligt:
 Folketinget har vedtaget  og Vi ved Vort samtykke stadfæstet  

 følgende lov:
 § 1. Undervisnings- og forskningsministeren kan  

 fastsætte regler om det mindste antal hverv som ledende lærer ved  

 de enkelte erhvervsskoler samt om de enkelte skolers mindsteforbrug af  

 arbejdstid til hverv som ledende lærer og som uddannelses- og  

 erhvervsvejleder.
§ 2. Undervisnings- og forskningsministeren kan  

 fastsætte regler om antallet af de enkelte opgaver, der skal stilles  

 eleverne på erhvervsskolerne i fag og fagområder, hvori der  

 afholdes skriftlig eksamen eller fremlægges skriftlige arbejder til  

 bedømmelse ved eksamen, når disse eksamenskrav er fastsat af  

 ministeren.
Reglerne skal indeholde bestemmelser om opgavernes eller  

 besvarelsernes omfang til brug for beregningen af rettearbejdets omfang.
 Stk. 2. Undervisnings- og forskningsministeren bestemmer,  

 hvilke uddannelser der er omfattet af stk. 1.
 § 3. Undervisnings- og forskningsministeren kan efter  

 forhandling med vedkommende minister fastsætte, at bestemmelserne i §§  

 1 og 2 helt eller delvis finder tilsvarende anvendelse for godkendt  

 erhvervsuddannelse m.v. på skoler, institutioner og virksomheder, der  

 ikke er erhvervsskoler.
 § 4. Loven træder i kraft dagen efter  

 bekendtgørelsen i Lovtidende og har virkning fra den 1. august  

 1991.
 § 5. Loven gælder ikke for Færøerne og  

 Grønland.
Givet på Amalienborg, den 6. juni 1991 Under Vor Kongelige Hånd og Segl MAGRETHE R.
