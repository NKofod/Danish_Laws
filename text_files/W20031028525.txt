Kendelse afsagt af  

 Tvistighedsnævnet den 18. september 2003 i sag 19.2003 Elev A mod virksomhed B Mellem klageren, elev A, født den  

 10. august 1983, og indklagede, virksomhed B v/C, blev den 30. november 1999  

 indgået uddannelsesaftale, hvorefter klageren skulle uddannes som  

  

 struktør  

  

 med uddannelsesperiode fra den 1. november  

 1999  

    

  

 til den 27. juni 2003.
 Klageren har ved sin organisation,  

 Specialarbejderforbundet i Danmark, ved klageskrift modtaget den 24. marts  

 2003  

 indbragt sagen for Tvistighedsnævnet med påstand om, at indklagede tilpligtes  

 at betale  

    

  

 111.188,75 kr. til klageren  

 med tillæg af procesrente fra klagens indbringelse for nævnet.
 Beløbet er sammensat af løn fra den  

 16. december 2002 til og med uge 12 i 2003, 54.390,00 kr., feriepenge heraf,  

 6.798,75  

 kr. og 50.000 kr. i erstatning for ensidig ophævelse af læreforholdet.
 Indklagede har påstået  

    

  

 frifindelse.
 Parterne har givet personligt møde  

 for nævnet og afgivet forklaring.
 Sagens  

 omstændigheder:
 Den 16. december 2002 skrev  

 indklagede således til klageren:
 Vi betragter hermed din  

 ansættelse i B som ophørt d. 16-12-02 efter eget ønske.
Dette har vi meddelt  

 Tekniske Skole. I et brev af samme dato til  

 Tekniske  

    

  

 Skole hedder det:
 Under henvisning til  

 telefonsamtale d.d. skal det herved bekræftes at As ansættelsesforhold i B er  

 ophørt pr. d.d.
A har igennem længere tid  

 udvist manglende lyst og vilje til at samarbejde, samt haft mange sporadiske  

 sygedage.
Fredag d. 13-12-02 forlod han arbejdspladsen efter en  

 irettesættelse  

 og ønskede ikke at fortsætte. Den 23. december 2002 rettede SID  

 henvendelse om sagen til fællessekretariatet for bygge & anlæg og anførte  

 bl.a.:
 Ifølge A var der en  

 uoverensstemmelse mellem mester og ham, hvorefter mesteren bad ham om at  

 forsvinde.
A ønsker at fortsætte sit  

 læreforhold, da han har kort tid tilbage af sin læretid. Indklagede har i et brev af 7. juli  

 2003 til Tvistighedsnævnet anført bl.a.:
 Jeg er forundret over, at  

 der var en klage, da der her er tale om en ensidig ophævelse af kontrakten,  

 da  

 det var A selv der ønskede at stoppe.
 Fredag d. 13 december 2002  

 forlod A arbejdspladsen efter en irettesættelse og ønskede ikke at vende  

 tilbage, hvilket jeg tog til efterretning og meddelte Teknisk Skole pr. tlf.  

 samt pr. brev.
 Brevet til A d. 16 december  

 2002 er ikke en opsigelse, men en konstatering af at han ikke ønsker at  

 fortsætte.
Allerede i slutningen af  

 august 2002 kneb det meget med interessen og motivationen og A gav udtryk  

 for,  

 at han ville ophæve kontrakten grundet økonomiske årsager.
Vi blev i den  

 forbindelse enige om, at han kunne få 20 kr. mere i timen pr. d. 9 september  

 2002. Dette hjalp imidlertid ikke på interessen for arbejdsopgaverne, så  

 beklageligvis endte det så d. 13 december 2002.
 SID har i et brev af 28. juli 2002  

 til nævnet anført bl.a.:
A har ikke selv ønsket at  

 stoppe uddannelsen, idet han er interesseret i at gøre sin uddannelse færdig.  

 C  

 meddelte A, at  

    

  

 ønskede han ikke at  

 arbejde over, så kunne han betragte sig som fyret.   Klageren  

  

  

 har  

 forklaret bl.a., at han fredag den 13. december om eftermiddagen var i færd  

 med  

 at rette noget arbejde.
C kom til stede og flippede ud over hans arbejde og  

 rev  

 skovlen ud af hænderne på ham.
Han fik ikke at vide, hvad der var galt.
Der  

 var  

 20 minutter tilbage af arbejdstiden, så han besluttede sig for at gå hjem.
På  

 vej hjem blev han indhentet af C, der sagde, at han skulle komme tilbage og  

 tage en halv times overarbejde.
Det nægtede han, og C sagde så til ham,  

 så er  

 du fyret.
Da han kom hjem talte han med sin svigerfar om episoden.
Da  

 han fik  

 brevet af 16. december 2002, gik han til sin fagforening.
Det er ikke  

 rigtigt,  

 når det i indklagedes brev anføres, at han er ophørt efter eget ønske.
Han  

 blev  

 fyret.
Der har tidligere været mindre episoder mellem ham og  

    

  

 C, men ikke noget alvorligt.
Fra den 13.  

 januar til 14. februar var han på skole.
Han har ikke fået taget sin  

 uddannelse.
Efter skoleopholdet var han indtil medio maj på bistandshjælp,  

 siden har han haft arbejde, men ikke under uddannelse.
Indklagede  

  

  

 har  

 forklaret bl.a., at han ankom til den plads, hvor klageren arbejdede, fredag  

 den 13. december kl. 14. A var ved at tildække nogle kabler, men gjorde det  

 ikke rigtigt.
Han irettesatte A og sagde, hvordan arbejdet skulle udføres og  

 at  

 sådan skulle det bare være.
Derefter gik han videre til nogle af de andre  

 ansatte.
Pludselig opdagede han, at A var væk.
Han fik oplyst, at A havde  

 smidt  

 sin skovl og var gået.
Han besluttede sig for, at han ikke ville finde sig i  

 det, og kørte efter A.
Da han nåede ham, sagde han til ham, at han ikke kunne  

 acceptere, at A bare gik, at han ikke måtte forlade arbejdspladsen, at der  

 stadig var en times arbejde tilbage, og at A skulle komme med tilbage, så de  

 kunne tale tingene igennem.
Det nægtede A imidlertid, og han dukkede heller  

 ikke op den følgende uge.
Mandag den 16. december ringede han til teknisk  

 skole  

 og fortalte om episoden.
Skolen sagde til ham, at han skulle sørge for, at A  

 fik en skriftlig bekræftelse.
Derfor skrev han brevene af 16. december, men  

 brevet til A sendte han først torsdag eller fredag.
Det er muligt, at han  

 fredag til sidst har sagt til A, at hvis han ikke ville følge med tilbage,  

 kunne det hele være lige meget.
Klageren  

  

  

 har til  

 støtte for sin påstand anført, at han fredag den 13. december 2002 blev fyret  

 af indklagede.
Uanset hvordan man ser på episoden, var denne ikke graverende  

 nok til at begrunde en ensidig ophævelse af ansættelsesforholdet fra  

 indklagedes side.
Det skal herved også tages i betragtning, at der kun var  

 kort  

 tid til at klagerens uddannelse var gennemført.
Indklagede  

  

  

 har til  

 støtte for sin påstand anført, at klageren uberettiget forlod arbejdspladsen  

 den 13. december 2002 og uberettiget nægtede at komme tilbage.
Indklagede har  

 derfor med rette anset ansættelsesforholdet for ophævet af klageren.
I  

    

  

 sagens behandling  

 har som faste medlemmer af Tvistighedsnævnet deltaget Mogens Kroman (formand)  

 advokat Tine B.
Skyum, uddannelseskonsulent Simon Neergaard-Holm (begge Dansk  

 Arbejdsgiverforening), samt konsulent Astrid Dahl og konsulent Ane K.  

 Lorentzen  

 (begge Landsorganisationen i Danmark). Derudover har som særligt sagkyndigt  

 medlem deltaget konsulent Søren Lund Hansen, Dansk Byggeri og  

 forretningsfører  

 Ole Christensen, SiD.
 Tvistighedsnævnets  

 bemærkninger:
 4 medlemmer  

 af nævnet udtaler:
Det lægges til grund, at indklagede  

 på et rimeligt grundlag irettesatte klageren, hvorefter klageren uberettiget  

 forlod arbejdspladsen inden arbejdstidens ophør.
Det lægges endvidere til  

 grund, at indklagede opsøgte klageren mens denne var på vej hjem, og at  

 klageren nægtede at vende tilbage til arbejdet på trods af indklagedes  

 opfordring til ham herom.
Under disse omstændigheder finder vi, at klageren  

 har  

 gjort sig skyldig i grov misligholdelse.
Klageren har herefter ikke noget  

 erstatningskrav over for indklagede, uanset om klageren anses for at være  

 blevet afskediget af indklagede den 13. december 2002. Vi stemmer derfor for  

 at  

 frifinde indklagede.
 3 medlemmer  

 af nævnet udtaler:
Efter bevisførelsen må det lægges  

 til grund, at indklagede fredag den 13. december 2002 afskedigede klageren.  

 En  

 sådan ensidig ophævelse af uddannelsesforholdet er kun berettiget, hvis det  

 kan  

 lægges til grund, at klageren har gjort sig skyldig i grov misligholdelse.  

 Selvom det lægges til grund, at klageren i irritation forlod arbejdspladsen  

 og  

 ikke ville følge med tilbage, er dette ikke tilstrækkeligt graverende til at  

 kunne begrunde en ophævelse af ansættelsesforholdet.
Det må herved tillægges  

 betydning, at der kun var 20 minutter tilbage af arbejdsdagen og at  

 uddannelsesforholdet var tæt ved at være afsluttet.
Efter stemmeafgivningen  

 er  

 der ikke anledning til, at vi tager nærmere stilling til, i hvilket omfang  

 klagerens erstatningskrav kunne tages til følge.
 Der afsiges kendelse efter  

 stemmeflertallet, således at indklagede frifindes.
 T h i  

    

  

 b e s t e m  

  

 m  

  

 e s :
 Indklagede, virksomhed B v/C,  

 frifindes.
 Hver part bærer sine egne  

 omkostninger.
 Denne kendelse kan inden 8 uger  

 efter nævnets afgørelse indbringes for domstolene.
