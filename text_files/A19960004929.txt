 Herved bekendtgøres lov om privat byfornyelse, jf.  

 lovbekendtgørelse nr. 84 af 2. februar 1994, med de ændringer der følger af §  

 1 i lov nr. 1069 af 20. december 1995.
Lovens område § 1.  Boligministeren kan inden for den  

 investeringsramme, der fastsættes på de årlige bevillingslove, meddele  

 tilsagn om tilskud til gennemførelse af privat byfornyelse i Stk. 2.  Boligministeren fastsætter regler om fordeling  

 af den i stk. 1 nævnte investeringsramme.
§ 2.  Med henblik på at gennemføre privat byfornyelse  

 kan Stk. 2.  I lejemål omfattet af stk. 1, nr. 3, finder §  

 53, stk. 8, 1. og 2. pkt., i lov om leje eller § 15 a, stk. 5, 1. og 2. pkt.,  

 i lov om midlertidig regulering af boligforholdene ikke anvendelse.
 Stk. 3.  Boligministeren fastsætter regler om de  

 arbejder, der kan gennemføres i henhold til bestemmelserne i denne lov, og  

 herunder udarbejder boligministeren en vejledning om vilkårene for  

 iværksættelse af de nævnte arbejder.
 Stk. 4.  Flere ejerlejligheder, der henhører under samme  

 ejerforening, og som ejes af den samme udlejer, anses i denne lov som en  

 ejendom.
Stk. 5.  Er flere ejendomme, der ejes af samme ejer,  

 opført kontinuerligt som en samlet bebyggelse, og har disse ejendomme fælles  

 friarealer eller nogen form for driftsfællesskab, anses disse ligeledes i  

 denne lov som en ejendom.
Det samme gælder, hvor flere ejendomme er  

 samvurderet eller samnoteret i tingbogen.
 Stk. 6.  Bestemmelserne i denne lov finder ikke  

 anvendelse på ubeboede ejendomme, jf. dog stk. 1, nr. 2-4. Bestemmelserne i  

 denne lov finder endvidere ikke anvendelse på enkelte boliger, der er  

 ubeboede og uudlejede.
Private udlejningsejendomme § 3.  Arbejder og aftalte lejeforhøjelser uden fradrag  

 af tilskud, jf. § 6 a, der er omfattet af loven, kan i ejendomme med 12  

 beboelseslejemål eller derunder kun iværksættes, hvis ejeren og mindst 75  

 pct. af de lejere, der bebor ejendommen, skriftligt accepterer deres  

 gennemførelse.
I ejendomme med mere end 12 beboelseslejemål, finder 1. pkt.  

 anvendelse, hvis ejeren og mindst 60 pct. af de lejere, der bebor ejendommen,  

 skriftligt accepterer gennemførelsen.
Stk. 2.  Arbejder og aftalte lejeforhøjelser uden  

 fradrag af tilskud, jf. § 6 a, som er omfattet af § 6, stk. 1, 1. pkt., og  

 som den lejer, der har indgået aftalen, ikke har afvist, kan iværksættes for  

 denne lejer uanset bestemmelserne i stk. 1, 1. og 2. pkt.
Det er dog en  

 betingelse, at samtlige beboelseslejere har fået mulighed for skriftligt at  

 acceptere gennemførelse af de pågældende arbejder i deres lejemål.
 Stk. 3.  I ejendomme, hvor der er valgt  

 beboerrepræsentation, jf. § 64 i lov om leje, skal ejeren inddrage  

 beboerrepræsentanterne i projektet, forinden ejendommens øvrige lejere  

 inddrages. § 66 i lov om leje finder ikke anvendelse på arbejder omfattet af  

 denne lov.
Stk. 4.  Arbejder og aftalte lejeforhøjelser uden  

 fradrag af tilskud, jf. § 6 a, der er omfattet af loven, kan iværksættes,  

 hvis ejeren og beboerrepræsentanterne skriftligt accepterer deres  

 gennemførelse. 1. pkt. finder kun anvendelse, såfremt gennemførelsen af  

 privat byfornyelse vil medføre en lejeforhøjelse uden fradrag af tilskud, der  

 sammen med lejeforhøjelser for forbedringer, som beboerrepræsentanterne inden  

 for de sidste 3 år har tiltrådt efter denne bestemmelse, maksimalt vil udgøre  

 64 kr. pr. m2 bruttoetageareal.
Beboerrepræsentanterne skal, forinden de  

 tiltræder arbejderne, afholde beboermøde til drøftelse af de pågældende  

 arbejder, og der skal på beboermødet være flertal blandt de fremmødte beboere  

 for arbejdernes gennemførelse.
Efter beboermødet skal beboerrepræsentanterne  

 snarest skriftligt meddele samtlige beboere om beslutningen samt oplyse, at  

 såfremt 1/4 af beboerne inden 2 uger efter meddelelsen forlanger det, skal  

 beboerrepræsentanterne foranstalte urafstemning blandt ejendommens beboere.
§ 4.  Det er et vilkår for aftalens gyldighed, at  

 aftalen er indgået på en af Boligministeriet udarbejdet aftaleblanket.
Det er  

 endvidere et vilkår for aftalens gyldighed, at ejeren og lejerne af en i  

 fællesskab udpeget byggesagsrådgiver, jf. § 13 i, der er omfattet af en  

 sædvanlig rådgiverforsikring, modtager en skriftlig erklæring om, at de  

 påtænkte arbejder er omfattet af de i medfør af § 2, stk. 3, fastsatte  

 regler, og en skriftlig erklæring om de lejemæssige konsekvenser for det  

 enkelte lejemål i såvel huslejeoptrapningsperioden som senere som følge af  

 gennemførelsen af det samlede projekt, jf. § 5, stk. 1-4. Den skriftlige  

 erklæring skal endvidere indeholde oplysning om de lejemæssige konsekvenser  

 af, at der kan ydes tilskud efter § 6 a.
Det er endeligt et vilkår for  

 aftalens gyldighed, at de i medfør af § 2, stk. 3, fastsatte regler og  

 bestemmelserne i § 3 er opfyldt, at lejerne før antagelse af  

 byggesagsrådgiver, jf. § 13 i, modtager Boligministeriets vejledning, jf. §  

 2, stk. 3, at lejerne før aftalens indgåelse får underretning om, at de kan  

 afvise gennemførelsen af visse arbejder, jf. § 6, at de har ret til at få  

 tilbudt en anden passende bolig, jf. § 7, at ejerens meddelelse om aftalens  

 indgåelse er kommet frem til lejerne, samt at ejeren senest 6 uger efter, at  

 aftalen mellem ejendommens ejer og lejere skriftligt er indgået, jf. § 3,  

 stk. 1-2 og 4, på et særligt skema registrerer denne i Boligministeriet.
 Stk. 2.  For lejemål omfattet af § 2, stk. 1, nr. 1, som  

 er udlejet til såvel beboelse som erhvervsformål, er det endvidere et vilkår  

 for aftalens gyldighed, at lejeren inden aftalens indgåelse får udleveret den  

 samme afgørelse, som er vedlagt registreringen af aftalen, jf. § 9 a, stk. 1,  

 3. pkt.
§ 4 a.  I lejemål omfattet af § 2, stk. 1, nr. 2-4,  

 skal lejeren senest ved den første lejeaftales indgåelse have udleveret den  

 samme afgørelse, som er vedlagt ansøgning om tilsagn om tilskud, jf. § 9 d,  

 stk. 1, 1.-3. pkt.
Lejeren skal endvidere senest ved første lejeaftales  

 indgåelse have udleveret samme afgørelse, som er vedlagt ansøgning om  

 udbetaling af tilskud, jf. § 9 d, stk. 4.
§ 4 b.  Udlejer kan i forbindelse med gennemførelse af  

 privat byfornyelse antage konsulentbistand.
Tilsvarende kan et flertal af  

 lejerne i forbindelse med gennemførelse af privat byfornyelse antage  

 konsulentbistand.
 Stk. 2.  Udgiften til udlejers og lejers  

 konsulentbistand indgår som en del af de aftalte og dokumenterede udgifter,  

 der danner grundlag for beregning af lejeforhøjelsen, jf. § 5, stk. 1.
 Stk. 3.  Boligministeren fastsætter nærmere regler om  

 konsulentbistanden, herunder om med hvilket højestebeløb udgiften hertil kan  

 indgå enten i de udgifter, som udlejeren kan pålægge lejerne at betale, jf. §  

 51, stk. 4, i lov om leje, eller i de i stk. 2 nævnte udgifter.
 § 5.  Udlejer kan uanset §§ 58 og 59 i lov om leje og  

 § 27 i lov om midlertidig regulering af boligforholdene maksimalt forlange en  

 lejeforhøjelse uden fradrag af tilskud som følge af gennemførelsen af  

 forbedringsarbejder med hertil knyttede nødvendige følgearbejder, som er  

 omfattet af denne lov, der beregnes på grundlag af ydelsen på et 30-årigt  

 annuitetslån med et kontant provenu svarende til de aftalte og dokumenterede  

 udgifter, herunder flytteudgifter i forbindelse med midlertidig eller varig  

 genhusning.
 Stk. 2.  Den i stk. 1 nævnte ydelse fastsættes på  

 grundlag af en rente svarende til den gennemsnitlige effektive rente, der  

 beregnes af Københavns Fondsbørs for restløbetid 25-35 år for åbne  

 fastforrentede krone-obligationer på tidspunktet for aftalens indgåelse, jf.  

 § 3, stk. 1-2 og 4.
 Stk. 3.  Såfremt der til gennemførelsen af  

 forbedringsarbejder med hertil knyttede nødvendige følgearbejder, som er  

 omfattet af denne lov, anvendes beløb afsat efter §§ 18 og 18 b i lov om  

 midlertidig regulering af boligforholdene eller efter §§ 22 og 63 a i lov om  

 leje eller støtte efter anden lovgivning, kan den del af udgiften, som herved  

 dækkes, ikke medregnes ved beregning af lejeforhøjelse efter stk. 1 uden  

 fradrag af tilskud.
Stk. 4.  Ejere af ejendomme, der opnår fritagelse for  

 afgift efter § 3 b i lov om en realrenteafgift af visse pensionskapitaler  

 m.v., kan højst opkræve en lejeforhøjelse, der i 8 år efter den aftalte  

 lejeforhøjelses ikrafttræden udgør 85 pct. af den aftalte lejeforhøjelse uden  

 tilskud.
Lejen forhøjes herefter hvert år i 3 år med 5 pct. af den aftalte  

 lejeforhøjelse uden tilskud.
Forhøjelsen af lejen som nævnt i 2. pkt. kan ske  

 alene ved udlejerens skriftlige meddelelse herom til lejerne.
 Stk. 5.  Det påhviler ejere af ejendomme, hvortil der  

 ydes tilskud, jf. § 6 a, at sikre, at den opkrævede lejeforhøjelse beregnes  

 under hensyntagen til det bevilgede tilskud til hvert enkelt  

 beboelseslejemål.
Stk. 6.  Kravet om lejeforhøjelse med fradrag af tilskud  

 efter § 6 a, skal indeholde oplysning om lejerens adgang til at gøre  

 indsigelse og oplysning om fristen for at gøre indsigelse, jf. § 12, stk. 1  

 og 2. Modtager lejeren ikke disse oplysninger, løber fristen på 6 uger først  

 fra det tidspunkt udlejers oplysning om lejerens adgang til at gøre  

 indsigelse og oplysningen om fristen for at gøre indsigelse er kommet frem  

 til lejeren.
Senere lejeforhøjelser som følge af nedsættelse af tilskuddet  

 efter § 6 a kan gennemføres alene ved udlejerens skriftlige meddelelse herom  

 til lejerne.
Stk. 7.  Udlejeren kan kræve en foreløbig lejeforhøjelse  

 på grundlag af et overslag over udgifterne og forbeholde sig at fremsætte nyt  

 krav, når byggeregnskabet foreligger.
Lejen skal reguleres efter  

 byggeregnskabet, når det foreligger.
§ 5 a.  I lejemål omfattet af § 2, stk. 1, nr. 2-4,  

 kan udlejer uanset §§ 58 og 59 i lov om leje og § 27 i lov om midlertidig  

 regulering af boligforholdene maksimalt forlange en leje uden fradrag af  

 tilskud som følge af gennemførelsen af forbedringsarbejder med hertil  

 knyttede nødvendige følgearbejder, som er omfattet af denne lov, der beregnes  

 på grundlag af ydelsen på et 30-årigt annuitetslån med et kontant provenu  

 svarende til de dokumenterede udgifter.
Ydelsen efter 1. pkt. fastsættes på  

 grundlag af en rente svarende til den gennemsnitlige effektive rente, der  

 beregnes af Københavns Fondsbørs for restløbetid 25-35 år for åbne  

 fastforrentede kroneobligationer på den sidste børsdag, der ligger forud for  

 tidspunktet for meddelelse af tilsagn.
 Stk. 2.  § 5, stk. 3-5 og 6, 3. pkt. finder tilsvarende  

 anvendelse.
 Stk. 3.  Boligministeren kan inden for den årlige  

 investeringsramme, jf. § 1, meddele tilsagn om tilskud.
 Stk. 4.  § 6 a finder tilsvarende anvendelse.
§ 6.  Lejeren af et beboelseslejemål kan senest 6 uger  

 efter, at udlejers meddelelse om aftalens indgåelse er kommet frem til  

 lejeren, afvise gennemførelse af arbejder, der alene vedrører det pågældende  

 lejemål.
Lejeren kan dog ikke modsætte sig gennemførelsen af arbejder, der er  

 af almen betydning for boligens eller ejendommens forbedring.
Endvidere kan  

 lejeren ikke modsætte sig gennemførelsen af arbejder, som 100 pct. af de  

 lejere, der bebor ejendommen, skriftligt har accepteret gennemførelsen af.  

 Endelig kan lejeren ikke modsætte sig gennemførelsen af arbejder, som lejeren  

 skriftligt har accepteret gennemførelsen af efter § 3, stk. 2.
Stk. 2.  Vil udlejeren ikke godkende lejerens afvisning  

 af gennemførelse af arbejder efter stk. 1, 1. pkt., skal udlejeren indbringe  

 sagen for huslejenævnet senest 6 uger efter, at lejers afvisning er kommet  

 frem til udlejeren, såfremt udlejeren fastholder kravet om gennemførelse af  

 arbejderne.
I kommuner, hvor bestemmelserne i kapitel II-V i lov om  

 midlertidig regulering af boligforholdene ikke finder anvendelse, skal  

 indbringelse dog ske for boligretten.
Såfremt udlejer ikke gives medhold, kan  

 lejeforhøjelse for de af udlejer gennemførte arbejder i den omhandlede bolig  

 ikke gennemføres over for den lejer, der har afvist arbejdernes  

 gennemførelse, jf. § 6, stk. 1, 1. pkt.
Ved genudlejning finder § 11, stk. 1,  

 2. pkt., tilsvarende anvendelse.
 § 6 a.  Boligministeren kan yde tilskud til  

 nedsættelse af lejeforhøjelsen.
 Stk. 2.  Tilskud til de i § 5, stk. 4, nævnte ejere  

 udgør i 11 år 25 pct. af den aftalte lejeforhøjelse uden tilskud for de i  

 henhold til loven gennemførte arbejder, jf. § 2, stk. 3. Herefter nedsættes  

 tilskuddet hvert af de følgende 5 år med 5 pct. af den aftalte lejeforhøjelse  

 uden tilskud.
 Stk. 3.  Tilskuddet til andre ejere end de i § 5, stk.  

 4, nævnte udgør i 8 år 40 pct. af den aftalte lejeforhøjelse uden tilskud for  

 de i henhold til loven gennemførte arbejder, jf. § 2, stk. 3. Herefter  

 nedsættes tilskuddet i hvert af de efterfølgende 8 år med 5 pct. af den  

 aftalte lejeforhøjelse uden tilskud.
Stk. 4.  Tilskuddet kan højst udgøre 10.000 kr. årligt  

 pr. bolig.
Tilskud, der udgør mindre end 200 kr. pr. aftale pr.  

 betalingstermin, udbetales ikke.
 Stk. 5.  Boligministeren fastsætter nærmere regler om  

 administrationen af tilskudsordningen, herunder om tilskuddets beregning og  

 udbetaling samt om eventuelt bortfald af tilskud.
 § 7.  Lejere i beboelsesejendomme, som ikke skriftligt  

 har accepteret arbejdernes gennemførelse, og som samtidig ikke ønsker at  

 blive boende i ejendommen efter arbejdernes gennemførelse, har krav på at få  

 anvist en erstatningsbolig, såfremt gennemførelsen af privat byfornyelse vil  

 medføre en lejeforhøjelse uden fradrag af tilskud, der sammen med  

 lejeforhøjelser for forbedringer gennemført i de sidste 3 år vil udgøre mere  

 end 90 kr. pr. m2 bruttoetageareal.
Stk. 2.  Fremsætter lejeren senest 6 uger efter, at  

 udlejers meddelelse om aftalens indgåelse er kommet frem til lejeren, krav om  

 at få tilbudt en erstatningsbolig, skal udlejeren inden arbejdernes  

 iværksættelse tilbyde lejeren en passende erstatningsbolig.
For at en  

 erstatningsbolig skal kunne anses for passende, skal den mindst have samme  

 størrelse, kvalitet, udstyr og beliggenhed som den hidtidige bolig og en  

 beregnet nettoboligudgift, der ikke væsentligt overstiger den hidtidige  

 betalte nettoboligudgift.
 Stk. 3.  Tilbudet om erstatningsbolig skal indeholde  

 oplysning om lejerens adgang til at gøre indsigelse samt oplysning om fristen  

 for at gøre indsigelse, jf. stk. 4. Indeholder tilbudet om erstatningsbolig  

 ikke disse oplysninger, løber fristen på 6 uger først fra det tidspunkt,  

 udlejers oplysning om lejerens adgang til at gøre indsigelse og oplysningen  

 om fristen for at gøre indsigelse er kommet frem til lejeren.
Stk. 4.  Såfremt lejeren ikke kan godkende den  

 erstatningsbolig, som udlejeren tilbyder, skal lejeren gøre indsigelse herom  

 til udlejer senest 6 uger efter, at tilbudet er fremsat over for lejeren.
Vil  

 udlejeren ikke godkende lejerens afvisning af den tilbudte erstatningsbolig,  

 skal udlejeren indbringe sagen for huslejenævnet senest 6 uger efter, at  

 lejers afvisning er kommet frem til udlejeren, såfremt udlejeren fastholder,  

 at den tilbudte erstatningsbolig opfylder betingelserne for en passende  

 erstatningsbolig, jf. stk. 2, 2. pkt.
I kommuner, hvor reglerne i kapitel  

 II-V i lov om midlertidig regulering af boligforholdene ikke finder  

 anvendelse, skal indbringelse dog ske for boligretten. 1.-3. pkt. finder  

 tilsvarende anvendelse, såfremt kommunalbestyrelsen, jf. § 8, har overtaget  

 ejerens forpligtelse til at anvise en erstatningsbolig.
Såfremt der ikke  

 inden 12 måneder efter, at lejeren har fremsat krav herom, er anvist en  

 passende erstatningsbolig, kan kravet om lejeforhøjelse ikke gennemføres i  

 den bolig,hvori den lejer, som har fremsat kravet om erstatningsbolig, bor.  

 Ved genudlejning finder § 11, stk. 1, 2. pkt., tilsvarende anvendelse.
 § 8.  Kommunalbestyrelsen kan efter anmodning fra  

 ejeren overtage dennes forpligtelse efter § 7 til at anvise en  

 erstatningsbolig.
 § 9.  Hvis en bolig skal fraflyttes som følge af  

 arbejder i medfør af denne lov og lejeren ønsker at fortsætte lejemålet efter  

 arbejdernes gennemførelse, kan udlejeren ikke opsige lejeren efter  

 bestemmelserne i lov om leje.
§ 9 a.  Registrering af aftalen og ansøgning om  

 tilskud skal ske på et af Boligministeriet udfærdiget skema og indsendes til  

 Boligministeriet.
Ansøgningen skal indeholde en erklæring afgivet af en  

 byggesagsrådgiver, der er omfattet af en sædvanlig rådgiverforsikring, om, at  

 de påtænkte arbejder er omfattet af de i medfør af § 2, stk. 3, fastsatte  

 regler.
For lejemål omfattet af § 2, stk. 1, nr. 1, som er udlejet til såvel  

 beboelse som erhvervsmæssige formål, finder § 9 d, stk. 1, 1.-3. pkt.,  

 tilsvarende anvendelse.
 Stk. 2.  Boligministeren kan inden for den årlige  

 investeringsramme, jf. § 1, meddele tilsagn om tilskud.
 Stk. 3.  Tilskud kan kun bevilges, såfremt arbejdet ikke  

 er igangsat, inden tilsagn om tilskud meddeles.
 § 9 b.  Ansøgning om udbetaling af tilskud indsendes  

 til Boligministeriet på et af Boligministeriet udfærdiget skema efter udløbet  

 af den i § 12, stk. 2, angivne frist på 6 uger.
 Stk. 2.  Ansøgningen skal indeholde oplysning om de  

 aftalte og dokumenterede udgifter og lejestigninger og skal attesteres af en  

 registreret eller statsautoriseret revisor eller af Kommunernes  

 Revisionsafdeling.
§ 9 c.  Tilskuddet ydes med virkning fra datoen for  

 den aftalte lejeforhøjelses ikrafttræden.
Udbetalingen sker kvartalsvis bagud  

 til ejeren på grundlag af de i henhold til § 9 b afgivne oplysninger.  

 Kongeriget Danmarks Hypotekbank og Finansforvaltning varetager udbetalingen.
§ 9 d.  I lejemål omfattet af § 2, stk. 1, nr. 2-4,  

 skal ansøgning om tilsagn om tilskud vedlægges en afgørelse truffet af  

 huslejenævnet i medfør af § 25 b, stk. 1, 1. pkt., og stk. 2, i lov om  

 midlertidig regulering af boligforholdene.
I kommuner, hvor bestemmelserne i  

 kapitel II-V i lov om midlertidig regulering af boligforholdene ikke finder  

 anvendelse, skal ansøgningen dog vedlægges en afgørelse truffet af  

 byfornyelsesnævnet i medfør af § 59 b, stk. 1, 1. pkt., og stk. 2, i lov om  

 leje.
Afgørelsen, jf. 1. og 2. pkt., må på ansøgningstidspunktet ikke være  

 mere end 6 måneder gammel.
Ansøgningen skal ske på et af Boligministeriet  

 udfærdiget skema og indsendes til Boligministeriet.
 Stk. 2.  Tilskud kan kun bevilges, såfremt arbejdet ikke  

 er igangsat, inden tilsagn om tilskud meddeles.
 Stk. 3.  Ansøgning om udbetaling af tilskud indsendes  

 til Boligministeriet på et af Boligministeriet udfærdiget skema.
Stk. 4.  Ansøgning om udbetaling skal vedlægges en  

 afgørelse truffet af huslejenævnet i medfør af § 25 b, stk. 3, i lov om  

 midlertidig regulering af boligforholdene.
I kommuner, hvor bestemmelserne i  

 kapitel II-V i lov om midlertidig regulering af boligforholdene ikke finder  

 anvendelse, skal ansøgningen dog vedlægges en afgørelse truffet af  

 byfornyelsesnævnet i medfør af § 59 b, stk. 3, i lov om leje.
Stk. 5.  Tilskuddet ydes med virkning fra datoen for den  

 første lejeaftales ikrafttræden efter arbejdernes gennemførelse.
Udbetalingen  

 sker kvartalsvis bagud til ejeren på grundlag af de i stk. 3 og 4 afgivne  

 oplysninger.
Kongeriget Danmarks Hypotekbank og Finansforvaltning varetager  

 udbetalingen.
 § 10.  Boligministeren kan fastsætte nærmere regler om  

 lovens gennemførelse, herunder om opgørelse af beboelsesejendommens  

 etageareal, om beregning og gennemførelse af lejeforhøjelsen som følge af de  

 gennemførte arbejder, om de arbejder, lejeren ikke kan modsætte sig  

 gennemført, om tilbud om erstatningsbolig og om klagefrister.
§ 10 a.  (Ophævet) § 11.  Hvis en aftale om gennemførelse af byfornyelse  

 efter denne lov er eller bliver ugyldig eller ophæves, finder §§ 58-59 a i  

 lov om leje og § 27 i lov om midlertidig regulering af boligforholdene  

 anvendelse.
Er forbedringsarbejderne med hertil knyttede nødvendige  

 følgearbejder iværksat på tidspunktet for aftalens bortfald, finder §§ 59 a  

 og 66, stk. 1, litra b, i lov om leje og §§ 23-26 i lov om midlertidig  

 regulering af boligforholdene dog ikke anvendelse.
Stk. 2.  Hvis der i lejemål omfattet af § 2, stk. 1, nr.  

 2-4, ikke er udleveret de i § 4 a nævnte afgørelser til lejeren senest ved  

 den første lejeaftales indgåelse, kan lejen ikke overstige den leje, der er  

 fastslået efter § 59 b, stk. 1, 1. pkt., og stk. 2, i lov om leje eller § 25  

 b, stk. 1,1. pkt., og stk. 2, i lov om midlertidig regulering af  

 lejeforholdene.
Ved genudlejning finder stk. 1, 2. pkt., tilsvarende  

 anvendelse.
§ 12.  Klage over udlejers krav om lejeforhøjelse  

 efter § 5, stk. 1-5, kan indbringes af den enkelte lejer for huslejenævnet.  

 Det samme gælder klage over, at de af lejeren skriftligt accepterede arbejder  

 ikke opfylder reglerne i §§ 3 og 4 samt klage over, at de i medfør af § 2,  

 stk. 3, og § 10 fastsatte bestemmelser ikke er overholdt ved gennemførelse af  

 aftalen.
I kommuner, hvor bestemmelserne i kapitel II-V i lov om midlertidig  

 regulering af boligforholdene ikke finder anvendelse, skal indbringelse dog  

 ske for boligretten.
 Stk. 2.  Indbringelsen efter stk. 1, 1. pkt. skal ske  

 senest 6 uger efter, at kravet om lejeforhøjelse er kommet frem til lejeren,  

 jf. dog § 5, stk. 6.
 Stk. 3.  Hvis der ikke foreligger dokumentation for de  

 afholdte udgifter eller lejeforhøjelsen ikke er beregnet i overensstemmelse  

 med § 5, stk. 1-3, eller de i medfør af § 10 fastsatte bestemmelser ikke er  

 overholdt, bortfalder kravet om lejeforhøjelse helt eller delvist.
Kapitel 2 A Almennyttige boligselskaber § 12 a.  Boligministeren kan inden for den årlige  

 ramme, jf. § 1, meddele tilsagn om tilskud til gennemførelse af privat  

 byfornyelse i ejendomme ejet af almennyttige boligselskaber, jf. § 1, stk. 1,  

 nr. 2.
Stk. 2.  Tilskuddet udgør i 8 år 40 pct. af ydelsen på  

 et 30-årigt annuitetslån med et kontant provenu svarende til de dokumenterede  

 udgifter, herunder flytteudgifter i forbindelse med midlertidig genhusning  

 eller genhusning efter § 12 b.
Herefter nedsættes tilskuddet i hvert af de  

 efterfølgende 8 år med 5 pct. af den i 1. pkt. nævnte ydelse.
Ydelsen efter  

 1. pkt. fastsættes på grundlag af en rente svarende til den gennemsnitlige  

 effektive rente, der beregnes af Københavns Fondsbørs for restløbetid 25-35  

 år for åbne fastforrentede kroneobligationer på den sidste børsdag, der  

 ligger forud for tidspunktet for meddelelse af tilsagn.
 Stk. 3.  Såfremt der til gennemførelsen af  

 forbedringsarbejder med hertil knyttede nødvendige følgearbejder, som er  

 omfattet af denne lov, ydes støtte efter anden lovgivning eller anvendes  

 beløb henlagt efter § 12, stk. 4, i lov om boligbyggeri, kan den del af  

 udgiften, som herved dækkes, ikke medregnes ved beregning af ydelsen efter  

 stk. 2.
Stk. 4.  Tilskuddet kan højst udgøre 10.000 kr. årligt  

 pr. bolig.
Tilskud, der udgør mindre end 200 kr. pr. tilsagn pr.  

 betalingstermin, udbetales ikke.
 Stk. 5.  Boligministeren fastsætter nærmere regler om  

 administrationen af tilskudsordningen, herunder om tilskuddets beregning og  

 udbetaling samt om eventuelt bortfald af tilskud.
§ 12 b.  Kommunalbestyrelsen kan efter anmodning fra  

 boligselskabet anvise en passende erstatningsbolig.
For at en  

 erstatningsbolig skal kunne anses for passende, skal den mindst have samme  

 størrelse, kvalitet, udstyr og beliggenhed som den hidtidige bolig og en  

 beregnet nettoboligudgift, der ikke væsentligt overstiger den hidtidige  

 nettoboligudgift.
Anvisning af en erstatningsbolig skal ske inden arbejdernes  

 iværksættelse.
§ 12 c.  Ansøgning om tilsagn om tilskud skal  

 indeholde en erklæring afgivet af en af boligselskabet udpeget  

 byggesagsrådgiver, der er omfattet af en sædvanlig rådgiverforsikring, om, at  

 de påtænkte arbejder er omfattet af de i medfør af § 2, stk. 3, fastsatte  

 regler.
Ansøgningen skal ske på et af Boligministeriet udfærdiget skema og  

 indsendes til Boligministeriet.
 Stk. 2.  Tilskud kan kun bevilges, såfremt arbejdet ikke  

 er igangsat, inden tilsagn om tilskud meddeles.
 § 12 d.  Efter arbejdernes færdiggørelse indsendes  

 ansøgning om udbetaling af tilskud til Boligministeriet på et af  

 Boligministeriet udfærdiget skema.
 Stk. 2.  Ansøgningen skal indeholde oplysning om de  

 dokumenterede udgifter og skal attesteres af en registreret eller  

 statsautoriseret revisor eller af Kommunernes Revisionsafdeling.
Stk. 3.  Tilskuddet ydes med virkning fra datoen for  

 arbejdernes færdiggørelse.
Udbetalingen sker kvartalsvis bagud til det  

 almennyttige boligselskab på grundlag af de i stk. 1 og 2 afgivne  

 oplysninger.
Kongeriget Danmarks Hypotekbank og Finansforvaltning varetager  

 udbetalingen.
§ 13.  (Ophævet) § 13 a.  (Ophævet) Private andelsboligforeninger § 13.  Boligministeren kan inden for den årlige ramme,  

 jf. § 1, meddele tilsagn om tilskud til gennemførelse af privat byfornyelse i  

 ejendomme ejet af private andelsboligforeninger, omfattet af reglerne i  

 Kapitel II i lov om andelsboligforeninger og andre boligfællesskaber, som  

 ikke har modtaget støtte til opførelsen efter lov om boligbyggeri.
Stk. 2.  Tilskuddet udgør i 8 år 40 pct. af ydelsen på  

 et 30-årigt annuitetslån med et kontant provenu svarende til de dokumenterede  

 udgifter, herunder flytteudgifter i forbindelse med midlertidig genhusning  

 eller genhusning efter § 13 a.
Herefter nedsættes tilskuddet i hvert af de  

 efterfølgende 8 år med 5 pct. af den i 1. pkt. nævnte ydelse.
Ydelsen efter  

 1. pkt. fastsættes på grundlag af en rente svarende til den gennemsnitlige  

 effektive rente, der beregnes af Københavns Fondsbørs for restløbetid 25-35  

 år for åbne fastforrentede kroneobligationer på den sidste børsdag, der  

 ligger forud for tidspunktet for meddelelse af tilsagn.
 Stk. 3.  Såfremt der til gennemførelsen af  

 forbedringsarbejder med hertil knyttede nødvendige følgearbejder, som er  

 omfattet af denne lov, ydes støtte efter anden lovgivning, kan den del af  

 udgiften, som herved dækkes, ikke medregnes ved beregning af ydelsen efter  

 stk. 2.
Stk. 4.  Tilskuddet kan højst udgøre 10.000 kr. årligt  

 pr. bolig.
Tilskud, der udgør mindre end 200 kr. pr. tilsagn pr.  

 betalingstermin, udbetales ikke.
 Stk. 5.  Boligministeren fastsætter nærmere regler om  

 administrationen af tilskudsordningen, herunder om tilskuddets beregning og  

 udbetaling samt om eventuelt bortfald af tilskud.
§ 13 a.  Kommunalbestyrelsen kan efter anmodning fra  

 andelsboligforeningen anvise en passende erstatningsbolig.
For at en  

 erstatningsbolig skal kunne anses for passende, skal den mindst have samme  

 størrelse, kvalitet, udstyr og beliggenhed som den hidtidige bolig og en  

 beregnet nettoboligudgift, der ikke væsentligt overstiger den hidtidige  

 nettoboligudgift.
Anvisning af en erstatningsbolig skal ske inden arbejdernes  

 iværksættelse.
Stk. 2.  Såfremt andelshaveren ikke kan godkende den  

 erstatningsbolig, som kommunalbestyrelsen tilbyder, skal andelshaveren gøre  

 indsigelse herom til kommunalbestyrelsen senest 6 uger efter, at tilbudet er  

 fremsat over for andelshaveren.
Vil kommunalbestyrelsen ikke godkende  

 andelshaverens afvisning af den tilbudte erstatningsbolig, skal  

 kommunalbestyrelsen indbringe sagen for huslejenævnet senest 6 uger efter, at  

 andelshaverens afvisning er kommet frem til kommunalbestyrelsen, såfremt  

 kommunalbestyrelsen fastholder, at den anviste erstatningsbolig opfylder  

 betingelserne for en passende erstatningsbolig, jf. stk. 1, 2. pkt.
I  

 kommuner, hvor reglerne i kapitel II i lov om midlertidig regulering af  

 boligforholdene ikke finder anvendelse, skal indbringelse dog ske for  

 boligretten.
§ 13 b.  Ansøgning om tilsagn om tilskud skal  

 indeholde en erklæring afgivet af en af andelsboligforeningen udpeget  

 byggesagsrådgiver, der er omfattet af en sædvanlig rådgiverforsikring, om, at  

 de påtænkte arbejder er omfattet af de i medfør af § 2, stk. 3, fastsatte  

 regler.
Ansøgningen skal ske på et af Boligministeriet udfærdiget skema og  

 indsendes til Boligministeriet.
 Stk. 2.  Tilskud kan kun bevilges, såfremt arbejdet ikke  

 er igangsat, inden tilsagn om tilskud meddeles.
 § 13 c.  Efter arbejdernes færdiggørelse indsendes  

 ansøgning om udbetaling af tilskud til Boligministeriet på et af  

 Boligministeriet udfærdiget skema.
 Stk. 2.  Ansøgningen skal indeholde oplysninger om de  

 dokumenterede udgifter og skal attesteres af en registreret eller  

 statsautoriseret revisor eller af Kommunernes Revisionsafdeling.
Stk. 3.  Tilskuddet ydes med virkning fra arbejdernes  

 færdiggørelse.
Udbetalingen sker kvartalsvis bagud til andelsboligforeningen  

 på grundlag af de i stk. 1 og 2 afgivne oplysninger.
Kongeriget Danmarks  

 Hypotekbank og Finansforvaltning varetager udbetalingen.
Øvrige bestemmelser § 13 d.  Boligministeren kan yde statsgaranti til lån,  

 der optages til dækning af de dokumenterede udgifter som følge af  

 gennemførelse af privat byfornyelse inklusive låneomkostninger og eventuelt  

 kurstab.
Stk. 2.  Garantien omfatter lån ydet i medfør af § 28, §  

 29 eller § 30 i realkreditloven og realkreditlignende lån ydet af et  

 pengeinstitut.
Nettoprovenuet af lån, hvortil der ydes statsgaranti, må ikke  

 overstige de i stk. 1 nævnte udgifter.
Det er en betingelse for  

 garantistillelsen, at lånet er ydet mod pant i den byfornyede ejendom.
 Stk. 3.  Garantien dækker långivers tab på lån som nævnt  

 i stk. 1 med 80 pct. af forholdet mellem den aktuelle nominelle restgæld på  

 lånet og de i stk. 1 nævnte udgifter med fradrag af 40 pct. af forholdet  

 mellem det konstaterede tab på lånet, og de i stk. 1 nævnte udgifter, jf. dog  

 stk. 4.
 Stk. 4.  Er der tinglyst, flere lån til dækning af de i  

 stk. 1 nævnte udgifter, beregnes garantien efter stk. 3 for hvert enkelt lån,  

 således at der til den aktuelle nominelle restgæld på lånet tillægges den  

 aktuelle nominelle restgæld på foranstående lån ydet til udgifter som nævnt i  

 stk. 1 og omfattet af samme tilsagn, jf. § 9 a, stk. 2, § 12 a, stk. 1, og §  

 13, stk. 1.
 Stk. 5.  Forfaldne ikke betalte terminsydelser på de i  

 stk. 1 nævnte lån dækkes med samme procentsats, som er beregnet efter stk. 3  

 og 4 for det konstaterede tab.
 Stk. 6.  Garantierklæringen afgives overfor det  

 långivende institut af Kongeriget Danmarks Hyppotekbank og Finansforvaltning.
Stk. 7.  Når offentlig støtte er bevilget og endeligt  

 berigtiget, udfører Kongeriget Danmarks Hypotekbank og Finansforvaltning den  

 efterfølgende administration af tilskud og statslige garantier Stk. 8.  Boligministeren kan efter forhandling med  

 finansministeren fastsætte nærmere regler for Kongeriget Danmarks Hypotekbank  

 og Finansforvaltnings administration af sagerne.
 Stk. 9.  Klager over afgørelser truffet af Kongeriget  

 Danmarks Hypotekbank og Finansforvaltning fremsættes overfor  

 finansministeren.
 § 13 e.  Kongeriget Danmarks Hypotekbank og  

 Finansforvaltning kan med tillæg af renter og omkostninger inddrive  

 statskassens tilgodehavender på for meget udbetalt tilskud og regreskravet  

 efter indfrielse af en efter § 13 d ydet garanti ved indeholdelse i løn m.v.  

 efter reglerne for inddrivelse af personlige skatter i kildeskatteloven.
 Stk. 2.  Boligministeren fastsætter nærmere regler om  

 fremgangsmåden i forbindelse med lønindeholdelse.
 Stk. 3.  Kongeriget Danmarks Hypotekbank og  

 Finansforvaltning kan indhente de oplysninger hos skattemyndighederne og  

 andre offentlige myndigheder, som er nødvendige for at varetage inddrivelsen  

 af de i stk. 1 nævnte beløb, herunder oplysninger om indkomst- og  

 formueforhold.
 § 13 f.  Uudnyttet investeringsramme ved udgangen af  

 et finansår overføres til næste finansår.
 § 13 g.  De i lov om leje og lov om midlertidig  

 regulering af boligforholdene indeholdte bestemmelser for sagernes behandling  

 i boligret henholdsvis huslejenævn finder tilsvarende anvendelse ved  

 behandling af sager efter lov om privat byfornyelse.
 § 13 h.  Den, der giver urigtige eller vildledende  

 oplysninger eller fortier oplysninger af betydning i forbindelse med  

 ansøgning om tilsagn, udbetaling af tilskud eller bevilling af statsgaranti,  

 straffes med bøde eller hæfte, medmindre højere straf er forskyldt efter  

 anden lovgivning.
 Stk. 2.  I regler, der udstedes efter § 13 e, stk. 2,  

 kan der fastsættes straf af bøde.
 Stk. 3.  Er overtrædelsen begået af et aktieselskab,  

 andelsselskab eller lignende, kan der pålægges selskabet som sådant  

 bødeansvar.
 § 13 i.  Reglerne i forvaltningslovens § 3, stk. 1,  

 finder tilsvarende anvendelse ved antagelsen af den i § 4, stk. 1, 1. og 2.  

 pkt., § 9 a, stk. 1, 2. pkt., § 12 c, stk. 1, 1. pkt., og § 13 b, stk. 1, 1.  

 pkt., nævnte byggesagsrådgiver.
 § 13 j.  Boligministeren kan fra ansøgere afkræve  

 enhver oplysning om foranstaltninger, der gennemføres eller påtænkes  

 gennemført efter reglerne i denne lov.
 Stk. 2.  Såfremt en ansøger ikke efterkommer en  

 anmodning efter stk. 1, kan boligministeren undlade at iværksætte udbetaling  

 af tilskud, stoppe udbetalingen af tilskud eller kræve allerede udbetalt  

 tilskud tilbagebetalt.
 Stk. 3.  Boligministeren kan tilbagekalde meddelte  

 tilsagn, såfremt ansøgningen ikke opfylder lovens betingelser for at yde  

 tilskud.
§ 13 k.  Kommunalbestyrelsen kan oprette en kommunal  

 rådgivningstjeneste for privat byfornyelse.
Såfremt kommunalbestyrelsen i  

 henhold til 1. pkt. har oprettet en kommunal rådgivningstjeneste, skal denne  

 samtidig afgive de i § 4, stk. 1, 1.-2. pkt., nævnte erklæringer.
Reglerne i  

 forvaltningslovens § 3, stk. 2, finder ikke anvendelse ved afgivelse af en  

 erklæring efter 2. pkt.
 Stk. 2.  Staten refunderer 50 pct. af de udgifter, som  

 kommunalbestyrelsen har afholdt i medfør af stk. 1. Det er en betingelse for  

 refusion efter 1. pkt., at der foretages en overordnet planlægning og  

 prioritering af private byfornyelsesprojekter i kommunen, og at  

 boligministeren har berigtiget ansøgning om tilsagn om tilskud til det  

 konkrete projekt.
 Stk. 3.  Boligministeren kan fastsætte nærmere  

 bestemmelser om oprettelsen af en kommunal rådgivningstjeneste for privat  

 byfornyelse og om opgørelsen af refusionen.
§ 13 l.  Såfremt kommunalbestyrelsen træffer  

 beslutning om oprettelse af en kommunal rådgivningstjeneste efter § 13 k,  

 stk. 1, 1. pkt., skal beslutningen bekendtgøres i Statstidende og i øvrigt på  

 den måde, der er sædvanlig i kommunen.
Er andet ikke fastsat i beslutningen,  

 får den virkning fra og med datoen på det nummer af Statstidende, hvori den  

 er bekendtgjort.
§ 14.  (udelades) (* 1) § 15.  (udelades) (* 2) § 16.  Loven træder i kraft den 1. juli 1992.
 § 17.  Loven gælder ikke for Færøerne og Grønland. § 2  

 i lov nr. 1043 af 23. december 1992 er sålydende:
§ 2 Loven (* 3) træder i kraft den 1. januar 1993 og har virkning for aftaler,  

 der indgås efter den 31. december 1992. § 5 i lov nr. 1048 af 23. december  

 1992 er sålydende:
§ 5 Loven (* 4) træder i kraft den 1. januar 1993 og har virkning for aftaler,  

 der indgås efter den 31. december 1992. § 3 i lov nr. 443 af 30. juni 1993,  

 er sålydende:
§ 3 Loven (* 5) træder i kraft den 1. juli 1993. Dog finder § 13 d og § 13 e,  

 som affattet ved denne lovs § 1, nr. 9, anvendelse på lån til finansiering af  

 arbejdet omfattet af bestemmelserne i lov om privat byfornyelse, jf.  

 lovbekendtgørelse nr. 46 af 4. februar 1993. § 4 i lov nr. 1070 af 22.  

 december 1993, er sålydende:
§ 4 Stk. 1.  Loven (* 6) træder i kraft den 1. januar 1994.
 Stk. 2.  § 2, nr. 1, finder dog først ved genudlejning  

 anvendelse på lejemål, hvorom der før den 1. januar 1994 er indgået  

 lejeaftale. § 3 i lov nr. 1069 af 20. december 1995, er sålydende:
§ 3 Stk. 1.  Loven (* 7) træder i kraft den 1. januar 1996.
 Stk. 2.  En reservation af en investeringsrammeplads  

 bortfalder, medmindre der registreres en aftale eller indgives en ansøgning  

 om tilsagn om tilskud som nævnt i stk. 3. Tilsvarende gælder ansøgning om  

 reservation af en investeringsrammeplads, registrering af en aftale eller  

 ansøgning om tilsagn om tilskud, optaget på en venteliste.
 Stk. 3.  I ejendomme, omfattet af § 2 stk. 1, nr. 1, i  

 lov om privat byfornyelse, jf. lovbekendtgørelse nr. 84 af 2. februar 1994,  

 hvor der er registreret en indgået aftale mellem udlejer og lejerne senest  

 den 31. december 1995, og i ejendomme, omfattet af § 2, stk. 1, nr. 2-6, i  

 lov om privat byfornyelse, jf. lovbekendtgørelse nr. 84 af 2. februar 1994,  

 hvor der er ansøgt om tilsagn om tilskud senest den 31. december 1995,  

 færdigbehandles ansøgningen efter de hidtil gældende regler.
 Stk. 4.  § 13 d, stk. 7 og 8, som affattes ved denne  

 lovs § 1, nr. 18 og 19, og § 13 j, som affattet ved denne lovs § 1, nr. 22,  

 finder ligeledes anvendelse på ansøgninger, hvortil der er meddelt tilsagn om  

 tilskud efter de hidtil gældende regler.
Boligministeriet, den 1. februar 1996 Ole Løvig Simonsen / Hanne Victor Hansen (* 1) Bestemmelsen vedrører ændring af § 47, § 51 og § 58 i lov om leje.
 (* 2) Bestemmelsen vedrører ændring af § 5, § 8 og § 29 i lov om  

 midlertidig regulering af boligforholdene.
 (* 3) Lovændringen vedrører § 3, stk. 1.
(* 4) Lovændringen vedrører § 1, § 3, stk. 1, § 4, § 5, stk. 1 og stk.  

 3-6, § 6 a, § 9 a, § 9 b, § 9 c, § 10 a, § 12, stk. 1-2 og § 13 a.
Endvidere  

 vedrører lovændringerne § 47 i lov om leje, § 5 i lov om midlertidig  

 regulering af boligforholdene og § 7 F i lov om påligningen af indkomst- og  

 formueskat til staten (ligningsloven).
 (* 5) Lovændringen vedrører § 1, stk. 1-2, § 2, stk. 1, § 6 a, stk. 4-6, §  

 10 a og §§ 13-13 h.
 (* 6) Lovændringen vedrører § 1, § 2, § 3, stk. 2 og 3, § 4, stk. 1 og 2,  

 § 4 a, § 4 b, § 5 a, § 6, stk. 1 og 2, § 6 a, stk. 2 og 3, § 7, stk. 1, 2 og  

 4, § 9 a, stk. 1, § 9 d, § 11, stk. 2, § 12, stk. 1, § 12 a, § 12 b, § 12 c,  

 § 12 d, § 13, stk. 2, § 13 b, stk. 1, § 13 d, stk. 2 og 4, § 13 h, stk. 1 og  

 § 13 i.
 (* 7) Lovændringen vedrører § 1, stk. 1, § 2 indledningsvis, § 2, stk. 5,  

 § 2, stk. 6, 2. pkt., § 3, stk. 1, 3. pkt., § 3, stk. 3, § 3, stk. 4, § 4,  

 stk. 1, § 5, stk. 1, 2. og 3. pkt., § 5, stk. 2, § 5, stk. 3, § 5, stk. 7, §  

 5 a, stk. 2, § 6, stk. 1, 3. og 4. pkt., § 9 a, stk. 3, § 12 a, stk. 3, § 13,  

 stk. 1, § 13 d, stk. 2, 3. pkt., § 13 d, stk. 6-9, § 13 e, stk. 1, § 13 f, §§  

 13 j-13 l.
