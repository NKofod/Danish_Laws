Bekendtgørelse  

 om statsautoriserede og registrerede revisorers  

  

 erklæringer mv. (erklæringsbekendtgørelsen) I medfør af § 2, stk. 3, og § 27,  

 stk. 2, i lov om statsautoriserede og registrerede revisorer, jf. lov  

 nr.  

 302 af 30. april 2003, fastsættes:
Kapitel 1 Indledende bestemmelser § 1.  

  

 Revisor er offentlighedens  

 tillidsrepræsentant, når revisor afgiver erklæringer og rapporter, der kræves  

 i  

 henhold til lovgivningen, eller som ikke udelukkende er bestemt til  

 hvervgiverens  

 egen brug.
Stk. 2.  

  

 Revisor skal affatte de i  

 stk. 1 omhandlede erklæringer og rapporter uafhængigt af hvervgiver og  

 under hensyn til de forhold, som modtagerne må forventes normalt at tillægge  

 betydning,  

 når de træffer beslutninger.
Revisor skal derfor tage stilling til alle  

 forhold,  

 medmindre de er uvæsentlige for formålet med erklæringen eller rapporten, og  

 andet ikke fremgår af lovgivningen mv.
 Stk. 3.  

  

 Revisor skal affatte erklæringer  

 og rapporter i et entydigt og let forståeligt sprog.
 Stk. 4.  

  

 Modtagerne forudsættes i denne  

 bekendtgørelse at være de personer, virksomheder og offentlige myndigheder  

 mv.,  

 hvis beslutninger normalt må forventes at blive påvirket af erklæringerne  

 eller  

 rapporterne.
 § 2.  

  

 Ved et regnskab forstås i denne  

 bekendtgørelse:
1)  

 	  

 en årsrapport i  

 henhold til årsregnskabsloven, samt 2)  

 	  

 et andet regnskab  

 eller tilsvarende regnskabsopstilling, som ikke indgår i de regnskaber, der  

 er  

 nævnt i nr. 1, tillige med en eventuel ledelsesberetning eller lignende, der  

 er  

 knyttet hertil.
Kapitel 2 Afgivelse af erklæringer Revisionspåtegninger på reviderede regnskaber § 3.  

  

 En revisionspåtegning på et regnskab  

 er revisors erklæring om den udførte revision.
 Stk. 2.  

  

 I en årsrapport skal indgå en  

 revisionspåtegning, som omfatter alle de lovpligtige dele af årsrapporten,  

 jf.  

 årsregnskabslovens § 2, stk. 1.
Stk. 3.  

  

 I modervirksomheder, der  

 aflægger et regnskab som omhandlet i § 2, nr. 1, og som aflægger  

 koncernregnskab, skal der afgives en fælles revisionspåtegning for  

 årsregnskabet og koncernregnskabet.
Reglerne i §§ 5-8 finder tilsvarende  

 anvendelse.
§ 4.  

  

 Er det aftalt, at en eller flere  

 supplerende beretninger, der indgår i en årsrapport, skal revideres, kan  

 påtegningerne for beretningerne udarbejdes særskilt.
Sådanne påtegninger skal  

 indeholde de oplysninger, der følger af god revisionsskik, jf. § 20,  

 herunder i det mindste de i § 5, stk. 7, § 6, stk. 2 og  

 3,  

 § 7, stk. 3, og § 8 krævede oplysninger.
 § 5.  

  

 Revisionspåtegningen skal i det  

 mindste indeholde følgende i fast rækkefølge:
1)  

 	  

 en identifikation af  

 det regnskab, der er revideret og hvilken regnskabsmæssig begrebsramme, der  

 er  

 anvendt ved dets udarbejdelse, 2)  

 	  

 en omtale af, at det  

 af bestyrelsen og direktionen eller et tilsvarende ledelsesorgan (ledelsen)  

 eller af hvervgiveren udarbejdede regnskab er revideret, 3)  

 	  

 en omtale af den  

 udførte revision, jf. stk. 2, 4)  

 	  

 forbehold i henhold  

 til § 6, eller oplysning om, at påtegningen er uden forbehold, jf.  

 stk. 3, 5)  

 	  

 en konklusion  

 vedrørende den udførte revision, jf. stk. 4, og 6)  

 	  

 eventuelle  

 supplerende oplysninger i henhold til § 7.
Stk. 2.  

  

 I omtalen af den udførte  

 revision skal oplyses om revisionens formål og karakter.
Herunder skal  

 særskilt  

 oplyses, hvis revisionen omfatter andet end regnskabet og i det mindste,  

 hvilke  

 revisionsstandarder, der er anvendt ved revisionen.
 Stk. 3.  

  

 Er påtegningen uden forbehold,  

 skal revisor tydeligt og fremhævet angive: »Revisionen har ikke givet  

 anledning  

 til forbehold.«.
Stk. 4.  

  

 I konklusionen skal oplyses,  

 hvorvidt regnskabet er udarbejdet i overensstemmelse med lovgivningens og  

 eventuelle andre bestemmelsers krav til regnskabsaflæggelsen.
Herunder skal  

 det  

 oplyses, hvorvidt regnskabet, såfremt det er foreskrevet i lovgivningen eller  

 i  

 andre bestemmelser, giver et retvisende billede af virksomhedens aktiver og  

 passiver, finansielle stilling samt resultatet i overensstemmelse med den  

 angivne regnskabsmæssige begrebsramme eller opfylder andre tilsvarende,  

 generelle  

 kvalitetskrav.
 Stk. 5.  

  

 Konklusionen  

 skal være enten uden forbehold, med forbehold eller afkræftende, jf.  

 stk. 6. Hvis revisor ikke kan nå til en konklusion, skal dette angives i  

 et særskilt afsnit efter afsnittet om »Forbehold«, jf. § 6, stk. 2.
 Stk. 6.  

  

 En afkræftende konklusion  

 indeholder oplysning om, at regnskabet ikke opfylder kravet om, at det skal  

 give et retvisende billede af virksomhedens aktiver og passiver, finansielle  

 stilling samt resultatet i overensstemmelse med den angivne regnskabsmæssige  

 begrebsramme, eller ikke opfylder tilsvarende, generelle kvalitetskrav.
Stk. 7.  

  

 Revisionspåtegningen  

 skal dateres og underskrives af den eller de revisorer, der er valgt til at  

 foretage revisionen.
Hvor en revisionsvirksomhed er valgt, underskrives  

 revisionspåtegningen af den eller de revisorer, til hvem revisionen er  

 overdraget.
Revisionsvirksomhedens navn og revisors navn samt angivelse af,  

 om  

 vedkommende er statsautoriseret eller registreret revisor, skal tydeligt  

 fremgå  

 af påtegningen.
 § 6.  

  

 Revisor skal i revisionspåtegningen  

 tage forbehold, hvis:
1)  

 	  

 regnskabet ikke  

 opfylder krav om, at det skal give et retvisende billede af virksomhedens  

 aktiver og passiver, finansielle stilling samt resultatet i overensstemmelse  

 med den angivne regnskabsmæssige begrebsramme, eller det ikke opfylder andre  

 tilsvarende, generelle kvalitetskrav, 2)  

 	  

 regnskabet ikke  

 indeholder de krævede oplysninger eller ikke opfylder betingelserne for at  

 udelade krævede oplysninger, medmindre de manglende oplysninger er helt  

 ubetydelige, 3)  

 	  

 usikkerhed vedrørende  

 opgørelsen af regnskabet eller usædvanlige forhold, som har påvirket det,  

 ikke  

 er tilstrækkeligt oplyst, 4)  

 	  

 regnskabet er  

 behæftet med fejl eller mangler, 5)  

 	  

 regnskabet er aflagt  

 under forudsætning af fortsat drift, men revisor finder, at forudsætningen  

 ikke  

 er opfyldt, 6)  

 	  

 forhold af betydning  

 for regnskabet ikke er tilstrækkeligt oplyst for revisor, 7)  

 	  

 revisor ikke kan nå  

 til en konklusion vedrørende dele af regnskabet eller regnskabet som helhed,  

 eller 8)  

 	  

 regnskabet i øvrigt  

 ikke er aflagt i overensstemmelse med lovgivningens eller eventuelle andre  

 bestemmelsers krav til regnskabsaflæggelsen.
Stk. 2.  

  

 Tager revisor forbehold, skal dette  

 klart fremgå af revisionspåtegningen.
Forbeholdet skal angives i et særskilt  

 afsnit med overskriften: »Forbehold«.
 Stk. 3.  

  

 Revisor skal i revisionspåtegningen  

 tydeligt begrunde sine forbehold.
 Stk. 4.  

  

 Revisor skal oplyse, hvis et  

 forbehold er af så afgørende betydning, at det fører til, at  

 generalforsamlingen  

 ikke bør godkende regnskabet.
§ 7.  

  

 Revisor skal i revisionspåtegningen  

 give supplerende oplysninger om eventuelle forhold, som revisor påpeger uden  

 at  

 tage forbehold.
Revisor skal altid give supplerende oplysninger, hvis  

 lovgivningen om bogføring og opbevaring af regnskabsmateriale ikke er  

 overholdt.
Stk. 2.  

  

 Der skal særskilt gives  

 supplerende oplysninger om forhold, som revisor er blevet bekendt med under  

 sit  

 arbejde, og som giver en begrundet formodning om, at medlemmer af ledelsen  

 kan  

 ifalde erstatnings- eller strafansvar for handlinger eller undladelser, der  

 berører virksomheden, tilknyttede virksomheder, virksomhedsdeltagere,  

 kreditorer eller medarbejdere.
Herunder skal altid oplyses om overtrædelse  

 af:
1)  

 	  

 straffelovens kapitel  

 28 samt skatte-, afgifts- og tilskudslovgivningen, 2)  

 	  

 den for virksomheden  

 fastsatte selskabsretlige eller tilsvarende lovgivning, eller 3)  

 	  

 lovgivningen om  

 regnskabsaflæggelse, herunder om bogføring og opbevaring af  

 regnskabsmateriale.
Stk. 3.  

  

 Supplerende oplysninger må ikke  

 erstatte et forbehold.
Oplysningerne skal angives i et særskilt afsnit med  

 overskriften:  

 »Supplerende oplysninger«.
 § 8.  

  

 Er der i revisionspåtegningen henvist  

 til regnskabet, skal henvisningen foretages til konkrete poster eller noter i  

 regnskabet eller til konkrete afsnit i en eventuel ledelsesberetning.
Erklæringer om gennemgang (review) af regnskaber § 9.  

  

 Har  

 revisor udført gennemgang (review) af et regnskab, skal revisor forsyne  

 regnskabet med en erklæring.
 § 10.  

  

 Erklæringen skal i det mindste indeholde:
1)  

 	  

 en identifikation af  

 det gennemgåede regnskab, 2)  

 	  

 en omtale af  

 virksomhedsledelsens ansvar og revisors ansvar 3)  

 	  

 en omtale af  

 indholdet af den udførte gennemgang (review), herunder, at revision ikke er  

 foretaget, og 4)  

 	  

 en konklusion, jf.  

 stk. 3 Stk. 2.  

  

 Revisors konklusion skal fastslå, om  

 revisor ved sin gennemgang (review) er blevet opmærksom på forhold, der  

 afkræfter, at regnskabet giver et retvisende billede i overensstemmelse med  

 den  

 angivne regnskabsmæssige begrebsramme eller andre tilsvarende, generelle  

 kvalitetskrav (moderat grad af sikkerhed).
 Stk. 3.  

  

 K  

 onklusionen skal være enten uden  

 forbehold, med forbehold eller afkræftende, jf. § 5, stk. 6. Hvis  

 revisor ikke kan nå til en konklusion, skal dette angives i et særskilt  

 afsnit  

 efter afsnittet om »Forbehold«, jf. § 11, stk. 2.
Stk. 4.  

  

 Erklæringen  

 skal dateres og underskrives af revisor.
Revisionsvirksomhedens navn og  

 revisors  

 navn samt angivelse af, at vedkommende er statsautoriseret eller registreret  

 revisor, skal tydeligt fremgå.
 § 11.  

  

 Revisor skal i erklæringen  

 tage forbehold i de tilfælde, som følger af § 6, stk. 1.
Stk. 2.  

  

 Tager revisor forbehold, skal dette klart fremgå af  

 erklæringen.
Forbeholdet skal angives i et særskilt afsnit med overskriften:  

 »Forbehold«.
 Stk. 3.  

  

 Revisor skal i erklæringen tydeligt begrunde sine  

 forbehold.
 § 12.  

  

 Revisor skal i erklæringen give  

 supplerende oplysninger om eventuelle forhold, som revisor påpeger uden at  

 tage  

 forbehold.
Stk. 2.  

  

 Supplerende oplysninger må ikke  

 erstatte et forbehold.
Oplysningerne skal angives i et særskilt afsnit med  

 overskriften:  

 »Supplerende oplysninger«.
 § 13.  

  

 Er der i erklæringen henvist til  

 regnskabet, skal henvisningen foretages til konkrete poster eller noter i  

 regnskabet eller til konkrete afsnit i en eventuel ledelsesberetning.
Erklæringer om assistance med regnskabsopstilling § 14.  

  

 Udfører revisor, uden at foretage revision  

 eller udføre gennemgang (review), assistance med regnskabsopstilling, skal  

 revisor forsyne regnskabet eller de regnskabsmæssige oplysninger med en  

 erklæring.
 § 15.  

  

 Erklæringen skal i det mindste  

 indeholde:
1)  

 	  

 en identifikation af regnskabet  

 eller de regnskabsmæssige oplysninger med angivelse af, at de er baseret på  

 oplysninger afgivet af ledelsen, 2)  

 	  

 en omtale af, at det  

 er ledelsen, der har ansvaret for regnskabet eller de regnskabsmæssige  

 oplysninger,  

 som er opstillet af revisor, 3)  

 	  

 en omtale af, at der  

 hverken er foretaget revision eller udført gennemgang (review), og der derfor  

 ikke udtrykkes nogen grad af sikkerhed om regnskabet eller de  

 regnskabsmæssige  

 oplysninger, og 4)  

 	  

 hvis det er relevant,  

 et afsnit, der henviser til oplysningerne om væsentlige afvigelser fra den  

 regnskabsmæssige begrebsramme eller andre tilsvarende, generelle  

 kvalitetskrav.
Stk. 2.  

  

 Erklæringen  

 skal dateres og underskrives af revisor.
Revisionsvirksomhedens navn og  

 revisors  

 navn samt angivelse af, at vedkommende er statsautoriseret eller registreret  

 revisor, skal tydeligt fremgå.
 Stk. 3.  

  

 De af  

 revisor opstillede regnskabsmæssige oplysninger skal indeholde en angivelse  

 som  

 f.eks. »Opstillet uden revision eller gennemgang (review)« eller »Se  

 erklæring  

 om assistance med regnskabsopstilling« på hver side af de regnskabsmæssige  

 oplysninger eller på forsiden af det fuldstændige regnskab.
Øvrige erklæringer § 16.  

  

 Afgiver revisor erklæringer, der ikke  

 er omfattet af §§ 3, 9 eller 14, finder reglerne i §§ 17-19  

 anvendelse.
 § 17.  

  

 Erklæringen skal indeholde en omtale  

 af det udførte arbejde.
§ 18.  

  

 Revisor skal i erklæringen tage  

 forbehold, hvis de oplysninger, der er lagt til grund for det udførte  

 arbejde,  

 er behæftet med fejl eller mangler.
Desuden skal revisor tage forbehold, hvis  

 usikkerhed ikke er tilstrækkeligt oplyst.
 Stk. 2.  

  

 Tager revisor forbehold, skal  

 dette klart fremgå af erklæringen.
 Stk. 3.  

  

 Revisor skal i erklæringen  

 tydeligt begrunde sine forbehold.
 § 19.  

  

 Revisor skal i erklæringen give  

 nødvendige supplerende oplysninger.
 Stk. 2.  

  

 Supplerende oplysninger må ikke  

 erstatte et forbehold.
Kapitel 3 Arbejdets tilrettelæggelse, revisionsprotokol  

 og dokumentation Arbejdets tilrettelæggelse § 20.  

  

 Er det foreskrevet i lovgivningen,  

 vedtægter eller aftale, at et regnskab skal revideres, skal revisor  

 tilrettelægge og udføre revisionen i overensstemmelse med god revisionsskik,  

 herunder med henblik på at kunne tage stilling til, om regnskabet er  

 udarbejdet  

 i overensstemmelse med lovgivningens og eventuelle andre bestemmelsers krav  

 til  

 regnskabsaflæggelsen, jf. § 5. I forbindelse hermed skal revisor i  

 rimeligt omfang være opmærksom på forhold, der kan tyde på besvigelser og  

 andre  

 uregelmæssigheder, og som er af betydning for regnskabsbrugerne.
Er  

 virksomheden en modervirksomhed, skal revisionen tillige omfatte  

 koncernregnskabet og koncernvirksomhedernes indbyrdes regnskabsmæssige  

 forhold.
 § 21.  

  

 Revisor må ikke deltage i eller tage  

 medansvar for beslutninger, hvorved vedkommendes stilling som uafhængig  

 revisor  

 kan bringes i fare.
Revisionsprotokol § 22.  

  

 Revisor skal føre en revisionsprotokol  

 for udførelse af revision i henhold til §§ 3-8. Er det ikke foreskrevet,  

 til hvis brug protokollen skal føres, skal den udarbejdes til hvervgivers  

 brug.  

 Pligten til at indføre oplysninger i revisionsprotokollen kan ikke erstattes  

 af  

 andre meddelelser.
 Stk. 2.  

  

 Når der er foretaget revision,  

 skal der i protokollen i det mindste indføres oplysninger om:
1)  

 	  

 hvilke  

 revisionsarbejder der er udført og resultatet heraf, samt 2)  

 	  

 væsentlig usikkerhed,  

 fejl eller mangler vedrørende virksomhedens bogholderi, regnskabsvæsen eller  

 interne kontrol.
 Stk. 3.  

  

 Er der indgået aftaler om  

 udførelse af detaljeret kontrol eller om afgivelse af rapporter eller  

 erklæringer  

 i forbindelse med rådgivning og assistance, skal oplysning om opgavernes  

 udførelse indføres i protokollen.
 Stk. 4.  

  

 Protokollatet til regnskabet  

 skal yderligere indeholde oplysninger om forhold, som må forventes normalt at  

 være nødvendige for modtagerens eller hvervgiverens stillingtagen til  

 regnskabet.
 Stk. 5.  

  

 I modervirksomheder, der  

 aflægger koncernregnskab, skal protokollen tillige indeholde en omtale af  

 revisionen af koncernregnskabet.
Stk. 6.  

  

 Det skal i protokollatet til  

 årsrapporten eller til et regnskab, der ikke indgår i en sådan årsrapport,  

 jf.  

 denne bekendtgørelses § 2, oplyses, 1)  

 	  

 hvorvidt revisor  

 opfylder lovgivningens habilitetsbestemmelser, og 2)  

 	  

 hvorvidt revisor  

 under revisionen har modtaget alle de oplysninger, der er anmodet om.
Dokumentation § 23.  

  

 Selvstændigt praktiserende revisorer  

 og revisionsvirksomheder skal føre en efter forholdene afpasset oversigt over  

 revisions-, gennemgangs-, assistance- og rådgivningsarbejdernes formål og  

 udførelse, og opbevare denne oversigt samt genparter af de afgivne  

 erklæringer,  

 rapporter, revisionsprotokoller og regnskaber i 5 år.
Stk. 2.  

  

 Erhvervs- og Selskabsstyrelsen  

 kan forlange oversigten forelagt.
Indeholder oversigter oplysninger, om  

 hvilke  

 der påhviler revisor tavshedspligt, kan spørgsmålet om, hvorvidt oversigterne  

 skal forelægges, af revisor begæres indbragt for retten.
Retten kan bestemme,  

 at oversigter, med hensyn til hvilke der påhviler revisor tavshedspligt, ikke  

 skal forelægges, hvis hemmeligholdelse har væsentlig betydning for klienten.
Kapitel 4 Straffebestemmelser § 24.  

  

 Overtrædelse af § 1,  

 stk. 2, §§ 3-15, §§ 17-19, § 20, 2. pkt., §§ 21-22  

 og  

 § 23, stk. 1, straffes med bøde.
 Stk. 2.  

  

 Der kan pålægges selskaber m.v.  

 (juridiske personer) strafansvar efter reglerne i straffelovens 5. kapitel.
Kapitel 5 Ikrafttrædelsesbestemmelser § 25.  

  

 Bekendtgørelsen træder i kraft den 15.  

 januar 2005. Samtidig ophæves bekendtgørelse nr. 745 af 21. august 2003 om  

 statsautoriserede og registrerede revisorers erklæringer mv.
