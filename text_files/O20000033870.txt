Resumé  


  

 En forening klagede over myndighedernes beslutning om at flytte en meget  

 dement mand fra et pleje- og behandlingshjem til et almindeligt kommunalt  

 plejehjem.
Mandens pårørende var imod flytningen.
Manden afgik ved døden få  

 dage efter flytningen.
Foreningen mente at sagen rejste grundlæggende  

 spørgsmål  

 om personer som ikke er i stand til selv at protestere eller give samtykke.
 Ombudsmanden tog ikke stilling til om det på det pågældende  

 tidspunkt var tilrådeligt at flytte den demente mand da denne vurdering i  

 vidt  

 omfang hvilede på vurderinger af lægelig og sygeplejefaglig karakter som  

 ombudsmanden ikke har særlige forudsætninger for at tage stilling til.
Den Sociale Ankestyrelse gav under sagen udtryk for at der efter  

 styrelsens opfattelse ikke eksisterer et egentligt retskrav på at blive på en  

 specialinstitution når der efter en individuel vurdering ikke længere er  

 behov  

 herfor.
Ombudsmanden kunne ikke kritisere denne opfattelse.
Ombudsmanden forholdt sig endelig til et spørgsmål om  

 værgebeskikkelse.
I denne forbindelse udtalte ombudsmanden at det havde været  

 rigtigst at amtskommunen, da det blev klart at der var en interessemodsætning  

 mellem de pårørende og amtskommunen, havde vejledt de pårørende om  

 mulighederne  

 for at få beskikket en værge for den demente mand. (J.nr. 1998-1480-065).
Flytning af ældre dement fra et amtsligt plejehjem til et  

 almindeligt kommunalt plejehjem.
Vejledning om muligheden for værgemål En forening klagede over  

 myndighedernes beslutning om at flytte en dement mand, A, fra et pleje- og  

 behandlingshjem, X, til et almindeligt kommunalt plejehjem, Z.
Det fremgik af sagen at A  

 den 15. januar 1992 flyttede ind på plejehjemmet X i Y-by.
X er et pleje- og  

 behandlingshjem oprettet i henhold til den dagældende bistandslovs § 112,  

 stk.  

 2.
På et møde på X i marts 1997  

 blev det besluttet at udvisitere A til et kommunalt plejehjem.
Af referatet  

 fra  

 mødet fremgår følgende:
 (A) er efterhånden svært  

 invalideret af sin demens. (A) har faktisk ikke noget sprog mere, der kan  

 etableres kortvarig øjen- og følelsesmæssig kontakt med ham. (A) trættes  

 meget  

 hurtigt og kan kun holde sig vågen i kortere tid af gangen   

 almindeligvis op  

 til 20 min.  så blunder han igen.
 Da (A) trættes så hurtigt,  

 er han oppe at sidde i en stol i kortere og kortere tid og tilbringer mere  

 tid  

 i sengen. (A) bliver stresset af for mange indtryk, derfor er han næsten  

 altid  

 på sin stue, hvor han har glæde af 1:1 kontakt og ind imellem også af at se  

 fjernsyn.
 (A) har nu også mistet sin  

 gangfunktion og må forflyttes med lift og to personaler.
 (A) har udviklet meget  

 stive muskler derfor skal der være 2 personaler til at hjælpe (A)  

 med at  

 blive vendt i sengen og lignende.
 (A) har i det forløbne år  

 haft lungebetændelse og blærebetændelse flere gange.
 (A) kan stadig reagere med  

 uro og råben  og virke vred  ved nedre toilette, støj, sult,  

 tørst, hovedpine  

 m.m.
 (A) kan ind imellem have  

 svært ved at huske spiseprocessen og kan da fejlsynke.
 (A) har i dag ikke mere brug  

 for psykiatrisk sygepleje  men en god og omhyggelig sygepleje og (X)  

 vurderer,  

 at (A) kan bo på et almindeligt plejehjem med uddannet plejepersonale   

 og hvor  

 man følger en fastlagt døgnrytme, som selvfølgelig vil skulle ændres i takt  

 med  

 (A)s fortsatte demensudvikling.
 ( ) Kommune ser sig i stand  

 til at tilgodese (A)s plejebehov på (Z) plejehjem.
 Familien ønsker  

  

 ikke  

  

 at (A) udsættes for denne  

 udflytning, da de mener, det vil være en urimelig belastning for (A).
 Ved brev af 30. april 1997  

 meddelte Viborg Amt A at amtsvisitationsudvalget den 28. april 1997 havde  

 truffet beslutning om udvisitation til kommunalt plejehjem.
 As datter klagede herefter  

 til Den Sociale Ankestyrelse.
 Den Sociale Ankestyrelse  

 traf afgørelse i sagen den 11. februar 1998. Af afgørelsen fremgår bl.a.  

 følgende:
 Ankestyrelsen finder ikke  

 grundlag for at ændre Viborg Amts afgørelse, hvorefter Deres far (A)  

 udvisiteres fra pleje- og behandlingshjemmet (X), da det skønnes at Deres far  

 ikke længere har brug for psykiatrisk sygepleje, og at han derfor i stedet er  

 tilbudt plads på et almindeligt plejehjem, som kan tilgodese hans plejebehov.
Ankestyrelsen har ved  

 afgørelsen lagt vægt på, at Deres far er beskrevet som invalideret af sin  

 demens.
Han har ifølge det oplyste faktisk ikke noget sprog mere.
Der kan  

 etableres kortvarig øjen- og følelsesmæssig kontakt.
Deres far trættes meget  

 hurtigt og kan kun holde sig vågen i kortere tid ad gangen.
Ankestyrelsen vurderer, at  

 Deres far (A)s demens er så fremskreden, at det ikke længere skønnes  

 nødvendigt med ophold på et psykiatrisk plejehjem som institutionen  

 (X). Ved brev af 27. marts 1998  

 tilbød kommunen A en plads på Z Plejehjem i V-by.
 Den 1. april 1998 blev A  

 overført til Z Plejehjem og umiddelbart efter  den 5. april 1998   

 døde han.
 I et brev af 18. maj 1998  

 klagede en forening til mig på vegne af A.
I brev af 3. juni 1998  

 meddelte jeg foreningen at klagen ikke gav mig tilstrækkelig anledning til  

 undersøgelse.
Baggrunden for min beslutning var at jeg ikke kunne undersøge  

 og  

 tage stilling til spørgsmålet om det tilrådelige ved at gennemføre flytningen  

 den 1. april 1998. Jeg lagde endvidere vægt på at A var afgået ved døden.
 Foreningen henvendte sig til  

 mig igen ved brev af 8. juni 1998. Foreningen anførte bl.a. følgende:
 Nærværende sag rejser  

 således for os at se principielle spørgsmål af væsentlig betydning særligt  

 for  

 svært demente, da det grundlæggende spørgsmål er, hvorvidt en svært dement  

 ikke  

 har krav på retsbeskyttelse, når der er tale om beslutning om varigt  

 opholdssted.
Kan en udvisitering fra et §  

 112 plejehjem have som lovlig konsekvens, at en kommune uagtet reglerne om  

 værgemål, optager en person på et kommunalt plejehjem, når personen ikke er i  

 stand til at protestere/samtykke? Jeg bad herefter Den Sociale  

 Ankestyrelse om en udtalelse i anledning af klagen og om udlån af sagens  

 akter.  

 Jeg vedlagde en kopi af min udtalelse af 16. maj 1995 vedrørende en anden  

 sag.
 Den Sociale Ankestyrelse  

 svarede i et brev af 20. november 1998 følgende:
 Tillige vedlægges  

 Ankestyrelsens afgørelse i sagen, meddelt den 11. februar 1998. Det fremgår  

 heraf, at Ankestyrelsen i møde den 5. februar 1998 traf afgørelse om, at der  

 ikke fandtes grundlag for at ændre Viborg Amts afgørelse, hvorefter (A)  

 udvisiteres fra pleje- og behandlingshjemmet (X), da det skønnedes, at  

 pågældende ikke længere havde brug for psykiatrisk sygepleje, og at han  

 derfor  

 i stedet var tilbudt plads på et almindeligt plejehjem, som kunne tilgodese  

 hans plejebehov.
Ankestyrelsen lagde ved  

 afgørelsen vægt  

 på, at (A) var beskrevet  

 som invalideret af sin demens.
Han havde ifølge det oplyste faktisk ikke  

 noget  

 sprog mere.
Der kunne etableres kortvarig øjen- og følelsesmæssig kontakt.  

 (A)  

 trættedes meget hurtigt og kunne kun holde sig vågen kortere tid af gangen.
 Ankestyrelsen vurderede, at  

 pågældendes demens var så fremskreden, at det ikke længere skønnedes  

 nødvendigt  

 med ophold på et psykiatrisk plejehjem som institutionen (X).
 Ankestyrelsen tiltrådte  

 således Viborg Amts afgørelse.
 Under sagsbehandlingen i  

 Ankestyrelsen og på tidspunktet for Ankestyrelsens afgørelse den 5. februar  

 1998 forelå der ikke i sagen oplysninger om, at (A) var døende.
 Ifølge akt 11/1 af 22. juli  

 1998 fra Viborg Amt, Socialforvaltningen dør (A) af lungebetændelse 4 dage  

 efter flytningen den 1. april 1998 fra institutionen (X). (A) var ifølge  

 samme  

 akt ikke døende, da han flyttede fra (X).
 Det fremgår endvidere af  

 referat fra behandlingsmøde i marts 1997, at (A) i det forløbne år havde haft  

 lungebetændelse og blærebetændelse flere gange.
 Ankestyrelsen har i sagen  

 alene taget stilling til om pågældendes helbredsforhold  

 konkret begrundede fortsat ophold på en  

 specialinstitution for voksne, der på grund af bl.a. et vidtgående psykisk  

 handicap har et  

  

 særligt  

  

 behov for  

 pleje, behandling m.v., som  

  

 ikke  

  

 kan  

 dækkes gennem optagelse på sygehus eller ophold på anden institution, jf.  

 bistandslovens § 112, eller om (A)s behov for omsorg og pleje ville  

 blive  

 tilstrækkelig tilgodeset på et almindeligt plejehjem, som han var tilbudt.
 Ankestyrelsen vurderede ikke  

 i denne forbindelse  behov for ophold på specialinstitution contra  

 ophold på  

 almindeligt plejehjem  om det manglende samtykke fra (A) (der var  

 invalideret  

 af sin demens) eller fra de pårørende/evt. værge skulle bevirke, at (A) ikke  

 kunne udvisiteres fra specialinstitutionen til et mindre specialiseret  

 tilbud.
I foreningens brev af 8.  

 juni 1998 er det bl.a. anført: Nærværende sag rejser således for os at  

 se  

 principielle spørgsmål af væsentlig betydning særligt for svært demente, da  

 det  

 grundlæggende spørgsmål er, hvorvidt en svært dement ikke har krav på  

 retsbeskyttelse, når der er tale om beslutning om varigt opholdssted.
Kan en  

 udvisitering fra et § 112 plejehjem have som lovlig konsekvens, at en kommune  

 uagtet reglerne om værgemål, optager en person på et kommunalt plejehjem, når  

 en personen ikke er i stand til at protestere/samtykke?.
Endvidere er  

 der  

 bl.a. henvist til lov om social service, hvorefter spørgsmålene endnu ikke er  

 løst.
Ankestyrelsen skal hertil  

 bemærke, at der i § 83, stk. 5, i den dagældende bistandslov, er et krav om,  

 at  

 fraflytning af boligen for beboere i  

  

 plejehjem  

 og beskyttede boliger  

  

 kun kan gennemføres, såfremt kravet støttes på  

 forhold, der kan sidestilles med en af de i lejelovens kapitel XIII nævnte  

 opsigelsesgrunde.
Der er ikke en tilsvarende bestemmelse for §  

 112-institutionerne.  

 Det er således Ankestyrelsens opfattelse, at der ikke er et egentligt  

 retskrav  

 på forbliven på specialinstitution  når der efter en individuel  

 vurdering ikke  

 længere viser sig at være et behov herfor.
Der er således ikke den samme  

 udtrykkelige garanti for beboere med ophold i en specialinstitution, jfr.  

 bistandslovens § 112.
Endvidere har det hidtil  

 været Ankestyrelsens opfattelse, at der på trods af manglende hjemmel til  

 flytning uden samtykke kan ske udvisitation fra en specialinstitution uden  

 pågældendes (eller værges) samtykke.
Det må ligeledes anses at ligge i  

 forholdets natur, at en specialinstitution primært bør beboes af beboere der  

 til stadighed opfylder visitationsbetingelserne, og har de særlige behov som  

 specialinstitutionen er oprettet til at varetage.
Ankestyrelsen er dog enig  

 i,  

 at det må være et almindeligt gældende princip  også i disse  

 situationer  at  

 følge beboerens, de pårørendes eller værgens ønske i det omfang bl.a.  

 hensynet  

 til evt. andre personer på venteliste til den pågældende specialinstitution,  

 gør dette muligt, og ligeledes, at der naturligvis ikke sker en flytning,  

 såfremt den pågældende er i en fase, hvor det vurderes, at der kan være tale  

 om  

 at døden er nært forestående.
Det kan imidlertid ikke undgås, at der i visse  

 situationer kan være behov for at træffe beslutning imod den pågældendes  

 (eller  

 værgens) ønske, uden at der er en direkte hjemmel til en sådan (tvangsmæssig)  

 udflytning uden samtykke.
 Men forudsætningen vil i  

 givet fald være, at den bistand og pleje, der efter en konkret vurdering er  

 behov for, kan tilbydes og opfyldes på anden vis, f.eks. ved ophold på et  

 almindeligt plejehjem eller ved bistand i hjemmet.
Det bemærkes i den  

 forbindelse, at Ankestyrelsen har anset sig for kompetent til at træffe  

 afgørelser  

 i sager om både visitation til og visitation fra (udvisitering)  

 institutioner,  

 der er oprettet i medfør af bistandslovens § 112, jf. § 115, stk. 4. I sager  

 om  

 udvisitering kan klagen herover hidrøre fra kommune og/eller vedkommende  

 person, eventuelt dennes pårørende/værge.
I sidstnævnte tilfælde vil der i  

 sagens natur ikke foreligge et samtykke.
 Generelt finder  

 Ankestyrelsen, at det er betænkeligt, at der ikke er en udtrykkelig hjemmel  

 til  

 det indgreb i den personlige frihed, som det er at udvisitere fra et mere  

 specialiseret botilbud til et mindre specialiseret tilbud, uden samtykke.
 Da differentieringen af  

 tilbuddene i den sociale lovgivning bygger på forskellige grader af behov for  

 omsorg, bistand, behandling og pleje m.v., har Ankestyrelsen imidlertid anset  

 det for et lovligt ressourcemæssigt hensyn at udvisitere fra en mere  

 specialiseret foranstaltning, når der efter en konkret vurdering ville blive  

 tilbudt anden hjælp, svarende til det aktuelle behov.
 Ankestyrelsen finder ikke,  

 at herværende sag er parallel med den medsendte udtalelse af 16. maj 1995 fra  

 Ombudsmanden vedrørende en anden sag, der vedrører en tvangsmæssig  

 anbringelse  

 på et plejehjem (imod værgens ønske) idet der blev givet afslag på pleje og  

 bistand i hjemmet.
 Foreningen er ved brev af  

 23. november 1998 blevet gjort bekendt med Ankestyrelsens udtalelse.
Ombudsmandens udtalelse Jeg har i min undersøgelse  

 koncentreret mig om afgørelsen af 30. april 1997 fra socialforvaltningen i  

 Viborg Amtskommune og Den Sociale Ankestyrelses afgørelse af 11. februar  

 1998. Spørgsmålet om hvorvidt det var tilrådeligt at flytte (A) den 1. april  

 1998, har jeg derimod ikke taget stilling til.
Jeg henviser til  

 ombudsmandslovens § 16, stk. 1. Efter denne bestemmelse afgør ombudsmanden  

 selv om en klage giver tilstrækkelig anledning til undersøgelse.
 Afgørelsen af om det var tilrådeligt at flytte (A) på det pågældende  

 tidspunkt, afhænger for en stor del af vurderinger af lægelig og  

 sygeplejefaglig karakter.
Ifølge reglerne for ombudsmandens virksomhed kan jeg kun i begrænset omfang  

 tage stilling til afgørelser der helt eller delvis bygger på særlig fagkyndig  

 viden.
En kontrol af de lægelige og sygeplejefaglige vurderingers rigtighed  

  som er af væsentlig betydning for bedømmelsen af dette spørgsmål  

  kræver en fagkundskab som  

 ombudsmanden ikke har.
Hertil kommer at en  

 bedømmelse heraf i givet fald måtte omfatte bevismæssige spørgsmål som  

 ombudsmanden ikke er egnet til at afklare fordi ombudsmanden i almindelighed  

 ikke har mulighed for at foretage afhøringer i sagen, men behandler klager på  

 et skriftligt grundlag.
En endelig konstatering af om flytningen burde være  

 udsat på grund af (A)s helbredsmæssige tilstand den 1. april 1998, vil  

 ikke  

 kunne gennemføres inden for rammerne af min undersøgelse.
Afgørelsen af 27. april 1997 § 112  

 i den nu ophævede bistandslov havde følgende  

 ordlyd:
   

  

 § 112.  

  

 Amtsrådet skal sørge for, at der er det nødvendige antal  

 pladser på institutioner for voksne, der på grund af et vidtgående fysisk  

 eller  

 psykisk handicap har et særligt behov for pleje, behandling m.v., som ikke  

 kan  

 dækkes gennem optagelse på sygehus eller ophold på de øvrige i kapitel 16 og  

 17  

 nævnte institutioner.
 Stk. 2.  

  

 Amtsrådet skal endvidere sørge for, at der findes særlige  

 plejehjem for yngre og for personer med lidelser, der enten forudsætter en  

 bestemt indretning af plejehjemmet eller gør periodevis indlæggelse til  

 rekreation eller behandling påkrævet.
 Stk. 3.  

  

 Institutionerne kan oprettes og drives af en amtskommune,  

 en kommune eller som selvejende institution, med hvilken amtsrådet indgår  

 overenskomst.
Stk. 4.  

  

 Socialministeren kan fastsætte vejledende regler for  

 institutionernes ledelse og drift. Spørgsmålet om optagelse på  

 et almindeligt plejehjem blev reguleret i den dagældende bistandslovs § 83  

 som  

 havde følgende ordlyd:
 § 83.  

  

 Kommunalbestyrelsen træffer afgørelse om optagelse i et plejehjem eller en  

 beskyttet bolig.
Stk. 5.  

  

 Krav om fraflytning af boligen for beboere i plejehjem og  

 beskyttede boliger kan kun gennemføres, såfremt kravet støttes på forhold,  

 der  

 kan sidestilles med en af de i lejelovens kapitel XIII nævnte  

 opsigelsesgrunde. § 83, stk. 5, blev indsat i  

 bistandsloven med lov nr. 870 af 23. december 1987. Af bemærkningerne til  

 lovforslaget i Folketingstidende 1987-88, Tillæg A, sp. 1530, fremgår  

 følgende:
 Det er regeringens  

 opfattelse, at disse bestræbelser for at skabe ligestilling mellem ældre og  

 handicappede uanset boligform også bør omfatte retsbeskyttelsen mod  

 ufrivillig  

 fraflytning af boligen.
 Det foreslås derfor, at der  

 i bistandsloven indsættes en bestemmelse om, at krav om fraflytning af  

 beboere  

 i plejehjem og beskyttede boliger kun kan gennemføres, såfremt der foreligger  

 en situation, der kan sidestilles med de i lejelovens kapitel XIII nævnte  

 opsigelsesgrunde.
Heraf følger, at beboerne  

 har en retsbeskyttelse mod uønsket fraflytning af boligen, medmindre opholdet  

 på forhånd er tidsbestemt, eller der foreligger bestemte situationer.
En  

 række  

 af de situationer, der beskrives i lejelovens kapitel XIII, vil efter deres  

 natur være uden betydning i plejehjem og beskyttede boliger.
Men krav om  

 fraflytning kan gennemføres, hvis ejendommen afvikles som plejehjem, nedrives  

 eller ombygges  f.eks. som et led i kommunens omstilling til nye  

 ældreboligformer  hvis beboeren ved sin benyttelse af boligen ikke  

 iagttager  

 god skik og orden, og hvis vægtige grunde gør det særligt magtpåliggende for  

 kommunen at gennemføre en flytning.
En pligt til erstatningsbolig følger dog  

 allerede af, at den pågældende efter sin helbredstilstand opfylder  

 betingelserne  

 i bistandslovens § 79 for optagelse i et plejehjem eller en beskyttet bolig.
 Der var ikke til  

 bistandslovens § 112 knyttet en tilsvarende bestemmelse .
Østre Landsret tog i en dom  

 af 11. oktober 1988 (10. afd.
Sag nr. 76/1988) stilling til spørgsmålet om  

 lovligheden af at flytte en plejehjemsbeboer fra et kommunalt plejehjem i en  

 nabokommune til et ligeledes kommunalt plejehjem i den tidligere  

 opholdskommune.
Flytningen var sket uden den pågældendes samtykke og fandt  

 sted  

 inden § 83, stk. 5, blev indsat i bistandsloven med lov nr. 870 af 23.  

 december  

 1987.
Landsretten tilkendegav at  

 bistandslovens § 83, stk. 5, indebar en begrænsning i kommunernes kompetence  

 på  

 plejehjemsområdet som ikke fandtes før lovændringen.
Landsretten mente derfor  

 ikke at kommunen havde handlet ulovligt ved at gennemtvinge flytningen af den  

 pågældende.
Endvidere har Højesteret i  

 dommen i Ugeskrift for Retsvæsen 1990.916 H taget stilling til et spørgsmål  

 om  

 overførsel af en beboer fra et kommunalt plejehjem til et kommunalt  

 psykiatrisk  

 plejehospital.
Sagen drejede sig om en beboer der tidligere havde været  

 indlagt  

 på psykiatrisk sygehus.
Plejehjemsadministrationen overførte den pågældende  

 fordi vedkommende var til gene for de øvrige beboere og i øvrigt havde behov  

 for en mere specialiseret behandling og pleje end den der var mulighed for at  

 modtage på det kommunale plejehjem.
De pårørende protesterede mod  

 beslutningen  

 som alligevel  og uden magtanvendelse  blev gennemført.  

 Højesteret lagde vægt  

 på at flytningen var sagligt begrundet i forhold som det påhvilede  

 plejehjemsadministrationen at varetage, og at den blev iværksat uden  

 tvangsanvendelse.
 Ankestyrelsen har i sin  

 udtalelse anført at der ikke er et egentligt retskrav på forbliven på  

 specialinstitution, når der efter en individuel vurdering ikke længere viser  

 sig at være et behov herfor.
 Jeg kan på baggrund af de  

 nævnte domme ikke kritisere denne retsopfattelse.
Spørgsmålet om beskikkelse af værge Foreningen anfører i sit  

 brev af 8. juni 1998 at der burde være beskikket en værge for (A).
 Reglerne om værgemål findes  

 i lov nr. 388 af 14. juni 1995 (værgemålsloven). Lovens § 5 lyder således:
 Der kan iværksættes  

 værgemål for den, der på grund af sindssygdom, herunder svær demens, eller  

 hæmmet psykisk udvikling eller anden form for alvorligt svækket helbred er  

 ude  

 af stand til at varetage sine anliggender, hvis der er behov for det.
Stk. 3.  

  

 Værgemålet kan begrænses til at angå økonomiske forhold,  

 herunder bestemte aktiver eller anliggender.
Det kan også begrænses til at  

 angå  

 personlige forhold, herunder bestemte personlige anliggender.
Stk. 4.  

  

 For så vidt ikke andet særlig er bestemt, handler værgen på  

 den pågældendes vegne i anliggender, der er omfattet af værgemålet. På baggrund af den  

 beskrivelse der er af (A)s tilstand på tidspunktet for overvejelserne  

 og  

 beslutningen om at flytte ham fra (X) til (Z) Plejehjem, er der ikke tvivl om  

 at han opfyldte de retlige og medicinske betingelser for at der kunne  

 iværksættes et værgemål.
Det fremgår endvidere af værgemålslovens § 5, stk.  

 1,  

 at det er en yderligere betingelse for at der kan iværksættes værgemål at der  

 er behov for det.
Det fremgår også af  

 betænkning nr. 1247 om værgemål og bemærkningerne til lovforslaget  

 (Folketingstidende 1994-95, Tillæg A, sp. 2430 ff) at det vil være for  

 omfattende og vidtrækkende altid at skride til værgemål når blot de retlige  

 og  

 medicinske kriterier for at iværksætte værgemål er opfyldt.
Værgemålsudvalget  

 har (betænkningen s. 134) peget på at familiemedlemmer eller  

 institutionspersonale i praksis på uformel vis træder til og træffer  

 beslutningerne og handler på den svages vegne.
Dette rejser imidlertid en  

 række  

 retssikkerhedsspørgsmål, bl.a. at sådanne personer uden beskikkelse som værge  

 er uden legale beføjelser, f.eks. i relation til tavshedspligt og opnåelsen  

 af  

 partsbeføjelser.
 Udvalget har derfor anført  

 at tvivl om interessevaretagelsen, dybere uenighed blandt de nærtstående  

 eller  

 manglende tillid i samarbejdet mellem familien og institutionen taler for at  

 der tages initiativ til værgemål.
 Af bemærkningerne til  

 forslaget til værgemålsloven (Folketingstidende 1994-95, Tillæg A, sp. 3438)  

 fremgår følgende:
 Justitsministeriet kan i  

 øvrigt tilslutte sig udvalgets opfattelse, hvorefter der ikke nødvendigvis i  

 alle tilfælde skal beskikkes en værge for en inhabil, for at der kan tages  

 stilling til anbringelse på  

  

 plejehjem  

 eller anden institution  

  

 , eller for at der kan træffes vigtigere  

 beslutninger under institutionsanbringelsen.
Er den pågældende så dement, at  

 det er umuligt at få en tilkendegivelse fra vedkommende, kan det i de  

 situationer, hvor pågældende har nærtstående familie, overvejes, om det  

 tjener  

 noget rimeligt formål at beskikke en værge, medmindre den pågældende i øvrigt  

 har brug for en sådan.
Et generelt krav om værgesamtykke til  

 plejehjemsanbringelse  

 ville i sådanne tilfælde få formel karakter og snarere tjene som sikkerhed  

 for  

 de medvirkende myndigheder end hensyntagen til den, det drejer sig om.
Selv  

 om  

 der således ofte ikke kan antages at være et reelt repræsentationsbehov, vil  

 interessemodsætninger og retssikkerhedshensyn, herunder behovet for at opnå  

 legal legitimation, dog kunne bevirke, at der alligevel er behov for at  

 beskikke en værge.
 Det må således efter  

 Justitsministeriets opfattelse efterhånden fastlægges i praksis, i hvilke  

 tilfælde  

 og med hensyn til hvilke spørgsmål der vil være grundlag for at iværksætte  

 værgemål med hensyn til personlige spørgsmål.
Ved afgørelsen heraf må det  

 bl.a. få betydning, om der foreligger interessemodsætninger og uenighed  

 blandt  

 familiemedlemmer.
Endvidere kan der være behov for en egentlig legal  

 legitimation i forbindelse med opgaver i forhold til myndigheder, der f.eks.  

 ikke imødekommer en anmodning om at tilbyde en plejehjemsplads, og hvor  

 sikkerheden for, at der sker en reel drøftelse med inddragelse af  

 beslutningstagerne og om muligt også den svage, kan forbedres ved beskikkelse  

 af en værge.
Hertil kommer, at en værgebeskikkelse medfører, at den  

 pågældende  

 værge som legal partsrepræsentant er omfattet af forvaltningslovens regler om  

 partsoffentlighed, partshøring m.v. og dermed står stærkere over for  

 institutioner og andre myndigheder.
 Anmodning om værgemål (eller  

 om ændring eller ophævelse af værgemål) kan fremsættes af den pågældende  

 selv,  

 dennes ægtefælle, børn, forældre, søskende eller andre blandt de nærmeste,  

 værgen eller en særlig værge, kommunalbestyrelsen, amtsrådet eller  

 politimesteren, jf. lovens § 16, stk. 1.
 Af betænkning nr. 1247 om  

 værgemål, s. 179 f, fremgår følgende:
 De ovennævnte regler angår  

 kompetencen til at rejse umyndiggørelsessag.
Der er  

  

 ikke  

  

 i dansk ret regler om  

  

 pligt  

  

 for myndigheder til at  

  

 gribe ind  

  

 eller til selvstændigt at tage noget initiativ.
Politiet vil normalt alene  

 rejse sag på grundlag af en henvendelse udefra i anledning af et konkret  

 opstået problem, f.eks. en aktuel arvesag, en skilsmisse eller en  

 plejehjemsanbringelse.
Udvalget finder  

  

 ikke  

  

 , at der er anledning til at  

  

 indføre  

  

 en lovbestemmelse om  

  

 handlepligt  

  

 for offentlige myndigheder.  

 Noget sådant kunne medføre en unødig forøgelse af sagerne og dermed af  

 antallet  

 af personer under værgemål, samtidig med at det kan være vanskeligt for  

 udenforstående myndigheder at skønne over behovet på et område, de ikke har  

 erfaring og indsigt i.
Samtidig må det antages, at offentlige myndigheder  

 handler ansvarligt og tager fornødne initiativer, hvis der er behov herfor.
 På baggrund af det der er  

 anført i forarbejderne til værgemålsloven, er det særligt i tilfælde hvor der  

 f.eks. er interessemodsætninger mellem pårørende og en offentlig myndighed at  

 værgemål bliver relevant.
Herved opnår værgen en formelt set stærkere  

 position  

 i forhold til myndighederne til at varetage den svages interesser.
Som det fremgår, består der  

 ikke en egentlig handlepligt for offentlige myndigheder til at tage initiativ  

 til at få beskikket en værge.
Og i en situation som den foreliggende anser  

 jeg  

 det også for naturligst at overlade til de tilsyneladende ganske  

 ressourcestærke pårørende at afveje om de ønsker at indgive ansøgning til  

 statsamtet om værgemål.
 Jeg mener imidlertid at det  

 havde været rigtigst hvis amtskommunen da det blev klart at der var en  

 interessemodsætning mellem de pårørende og amtskommunen, havde vejledt de  

 pårørende om mulighederne for at få beskikket en værge.
Jeg er opmærksom på at de  

 pårørende (som formentlig i tilfælde af værgemål ville være den gruppe inden  

 for hvilken en værge ville blive udpeget) i den foreliggende sag blev  

 inddraget  

 i sagens behandling.
De pårørendes indsigelser mod flytningen indgik i  

 amtskommunens behandling af spørgsmålet om udvisitering af (A). Endvidere  

 blev  

 de pårørendes klager over amtskommunens afgørelse behandlet af Den Sociale  

 Ankestyrelse, og først efter at Ankestyrelsens afgørelse forelå, blev  

 udvisiteringen gennemført.
Dette ændrer imidlertid ikke på at jeg mener det  

 havde været rigtigst at vejlede om mulighederne for at få den formelt set  

 forbedrede retsstilling gennem en værgebeskikkelse.
Jeg henviser til  

 princippet  

 om offentlige myndigheders vejledningspligt i forvaltningslovens § 7.
 Jeg har ikke taget stilling  

 til om det er i overensstemmelse med de grundlæggende partsregler at tillægge  

 en pårørende der ikke er beskikket som værge, partsbeføjelser.
 Jeg har gjort Viborg  

 Amtskommune bekendt med min opfattelse.
