ratificeret en den 28. januar 1981 i Strasbourg udfærdiget europæisk konvention om beskyttelse af det enkelte menneske i forbindelse med elektronisk databehandling af personoplysninger.
 Konventionens ordlyd er som følger:
Oversættelse KONVENTION OM BESKYTTELSE AF DET ENKELTE MENNESKE I FORBINDELSE MED  

 ELEKTRONISK DATABEHANDLING AF PERSONOPLYSNINGER Præambel Undertegnede medlemsstater af Europarådet har, i betragtning af at Europarådets sigte er at opnå større enhed blandt dets  

 medlemsstater, især med hensyn til respekt for lov og ret, for  

 menneskerettighederne og for de grundlæggende frihedsrettigheder; i betragtning af det ønskelige i at styrke beskyttelsen af den enkeltes  

 grundlæggende frihedsrettigheder og andre rettigheder, især den enkeltes ret  

 til privatlivets fred, og i erkendelse af den voksende grænseoverskridende  

 strøm af personoplysninger, der gennemgår elektronisk databehandling; idet de samtidigt bekræfter deres tilslutning til princippet om  

 informationsfrihed uanset landegrænser; og i erkendelse af at det er nødvendigt at forene de grundlæggende værdier  

 bag respekten for privatlivets fred med den frie udveksling af informationer  

 landene imellem, indgået følgende aftale:
Almindelige bestemmelser Artikel 1 Genstand og formål Denne konvention har til formål inden for de kontraherende staters  

 territorier, uanset statsborgerskab og bopæl at sikre det enkelte menneske  

 respekt for dettes grundlæggende rettigheder og andre rettigheder, især for  

 retten til privatlivets fred, i forbindelse med elektronisk databehandling af  

 personoplysninger om den pågældende (»databeskyttelse«).
Artikel 2 Definitioner I denne konvention betyder:
a. »personoplysninger«: enhver oplysning vedrørende en fysisk  

 person hvis identitet er fastslået eller kan fastslås (»den  

 registrerede«); b. »elektronisk register«: enhver samling af oplysninger som  

 behandles elektronisk; c. »elektronisk databehandling« (foretaget helt eller delvist  

 elektronisk: lagring af oplysninger, logisk og/eller aritmetisk behandling af  

 lagrede oplysninger, ændring, sletning, genfinding og videregivelse eller  

 spredning af lagrede oplysninger; d. »den registeransvarlige«: den fysiske eller juridiske person,  

 offentlige myndighed, institution eller anden instans, som i henhold til  

 landets gældende lov bestemmer, hvilke formål det elektroniske register skal  

 anvendes til, hvilke arter af personoplysninger, der skal lagres, og hvordan  

 de skal behandles.
Artikel 3 Anvendelsesområde 1. De kontraherende parter forpligter sig til i den  

 offentlige og den private sektor at anvende konventionen på elektroniske  

 registre med personoplysninger og på elektronisk behandling af  

 personoplysninger.
 2. Enhver stat kan ved konventionens undertegnelse  

 eller ved deponeringen af sit ratifikations-, accept-, godkendelses-, eller  

 tiltrædelsesinstrument eller senere i en erklæring stilet til Europarådets  

 generalsekretær meddele:
a. at den ikke vil anvende denne konvention på visse arter af elektroniske  

 registre med personoplysninger, over hvilke en liste vil blive deponeret.  

 Listen må dog ikke omfatte elektroniske registre af en art, som ifølge  

 landets gældende lov er underkastet databeskyttelse.
Den skal derfor ændre  

 listen ved en ny erklæring, hver gang landets gældende bestemmelser om  

 databeskyttelse bringes til anvendelse på nye arter elektroniske registre med  

 personoplysninger; b. at den vil anvende konventionen også på data vedrørende persongrupper,  

 foreninger, stiftelser, selskaber, sammenslutninger og enhver anden form for  

 institutioner, som direkte eller indirekte består af fysiske personer, uanset  

 om sådanne institutioner har rets- og handleevne; c. at den vil anvende konventionen også på personoplysninger, der ikke  

 behandles elektronisk.
 3. Enhver stat, der har udvidet konventionens  

 anvendelsesområde ved en erklæring i henhold til stk. 2, b eller c, kan i  

 erklæringen meddele, at udvidelsen kun omfatter visse arter elektroniske  

 registre med personoplysninger, over hvilke en liste vil blive deponeret.
 4. En kontraherende stat, som ved erklæring i henhold  

 til stk. 2, a, har undtaget visse arter elektroniske registre med  

 personoplysninger fra konventionens anvendelsesområde, kan ikke kræve, at en  

 anden kontraherende stat, som ikke har udelukket dem, skal anvende  

 konventionen på disse arter.
 5. En kontraherende part, som ikke har foretaget nogen  

 af de ved stk. 2, b og c, muliggjorte udvidelser kan tilsvarende ikke over  

 for en kontraherende part, som har foretaget sådanne udvidelser, kræve  

 konventionen anvendt på disse punkter.
6. De i stk. 2 anførte erklæringer har virkning fra  

 den dato konventionen træder i kraft for den stat, som har afgivet dem, hvis  

 de er afgivet ved undertegnelsen eller ved deponeringen af dens  

 ratifikations-, accept-, godkendelses-, eller tiltrædelsesinstrument eller,  

 hvis erklæringerne er afgivet på et senere tidspunkt, tre måneder efter at  

 Europarådets generalsekretær har modtaget dem.
Erklæringerne kan  

 tilbagekaldes helt eller delvis ved meddelelse stilet til Europarådets  

 generalsekretær.
Tilbagekaldelse træder i kraft tre måneder efter at  

 meddelelse derom er modtaget.
Grundprincipper for beskyttelsen Artikel 4 De kontraherende parters pligter 1. Hver kontraherende part skal i deres nationale  

 lovgivning træffe de nødvendige foranstaltninger for at gennemføre de  

 grundprincipper for databeskyttelse, som opstilles i dette kapitel.
 2. Disse foranstaltninger skal træffes senest, når  

 konventionen træder i kraft for den pågældende kontraherende part.
Artikel 5 Oplysningernes beskaffenhed Personoplysninger som behandles elektronisk skal:
a. indsamles og behandles rimeligt og lovligt; b. lagres til nærmere bestemte og lovlige formål, og må ikke anvendes på  

 en måde, som er uforenelig med disse formål; c. være relevante og tilstrækkelige, og ikke omfatte mere end, hvad der  

 kræves til opfyldelsen af de formål, de er lagret til; d. være nøjagtige og, om nødvendigt føres ajour; e. opbevares i en form, som ikke muliggør identifikation af de  

 registrerede personer længere end nødvendigt til det formål, de er lagret  

 til.
Artikel 6 Særlige typer af oplysninger Personoplysninger vedrørende race, politisk overbevisning, religiøs eller  

 anden trosbekendelse, såvel som personoplysninger om helbred og seksuelle  

 forhold, må ikke behandles elektronisk, medmindre national gældende  

 lovgivning yder fornøden beskyttelse.
Det samme gælder personoplysninger  

 vedrørende straffedomme.
Artikel 7 Sikkerhedsforanstaltninger Elektroniske registre med personoplysninger skal sikres i fornødent omfang  

 mod uagtsom eller uautoriseret ødelæggelse og tab ved uagtsomhed såvel som  

 mod uautoriseret adgang, ændring og spredning.
Artikel 8 Yderligere beskyttelse af den registrerede Enhver skal have mulighed for:
a. at få kendskab til tilstedeværelsen af et elektronisk register med  

 personoplysninger og dets hovedformål, samt hvem den registeransvarlige er,  

 dennes faste bopæl eller hovedforretningssted; b. med passende mellemrum og uden unødig forsinkelse eller omkostning at  

 få bekræftet, om der i det elektroniske register er lagret personoplysninger  

 vedrørende den pågældende selv, samt til at blive underrettet om disse data i  

 en forståelig form; c. at få rettet, henholdsvis slettet, disse oplysninger, hvis de er blevet  

 behandlet i strid med de bestemmelser i national lovgivning, der omhandler de  

 i artikel 5 og 6 anførte grundlæggende principper; d. klageadgang, hvis anmodning om bekræftelse, underreting, rettelse eller  

 sletning, som anført i litra b og c ikke imødekommes.
Artikel 9 Undtagelser og begrænsninger 1. Artikel 5, 6 og 8 må kun fraviges inden for de i  

 denne artikel anførte grænser.
 2. Artikel 5, 6 og 8 kan fraviges, når den  

 kontraherende parts gældende lovgivning hjemler det og undtagelsen er en  

 nødvendig forholdsregel i et demokratisk samfund for at:
a. beskytte statens sikkerhed, offentlighedens sikkerhed, statens  

 økonomiske interesser eller for at bekæmpe strafbare forhold; b. beskytte den registrerede eller andres frihedsrettigheder og andre  

 rettigheder.
 3. Udøvelsen af de i artikel 8, b, c og d, fastlagte  

 rettigheder kan ved lov begrænses for elektroniske registre med  

 personoplysninger, der benyttes til statistiske eller forskningsmæssige  

 formål, når der ikke åbenbart er fare for, at de registreredes  

 retsbeskyttelse og ret til privatlivets fred herved krænkes.
Artikel 10 Sanktioner og retsmidler Enhver kontraherende part forpligter sig til at indføre de fornødne  

 sanktioner og retsmidler mod krænkelse af de bestemmelser i national  

 lovgivning, der gennemfører de grundlæggende principper om databeskyttelse,  

 der er anført i dette kapitel.
Artikel 11 Videregående beskyttelse Ingen bestemmelser i dette kapitel kan fortolkes således, at de begrænser  

 eller på anden måde indvirker på en kontraherende parts adgang til at yde de  

 registrerede større beskyttelse end den, der er foreskrevet i denne  

 konvention.
International overførsel af  

 personoplysninger Artikel 12 Overførsel mellem landene af personoplysninger og national  

 lovgivning 1. Følgende bestemmelser gælder for enhver form for  

 international overførsel - uanset, hvilket medium, der anvendes - af  

 personoplysninger, der undergives elektronisk databehandling eller er  

 indsamlet med henblik på elektronisk databehandling.
 2. En kontraherende part må ikke, med det ene formål  

 at beskytte privatlivets fred, forbyde overførsel af personoplysninger til en  

 anden kontraherende parts territorium eller gøre sådan overførsel betinget af  

 særlig tilladelse.
 3. Enhver kontraherende part kan dog fravige  

 bestemmelsen i stk. 2:
a. i det omfang dens lovgivning indeholder udtrykkelige bestemmelser for  

 visse kategorier af personoplysninger eller elektroniske registre med  

 personoplysninger på grund af disses særlige karakter, medmindre den anden  

 kontraherende parts lovgivning yder tilsvarende beskyttelse; b. for at undgå, at overførsler resulterer i en omgåelse af dens  

 lovgivning, som følge af, at overførslen sker gennem en kontraherende part  

 til en part, der ikke er medunderskriver af konventionen.
Gensidig bistand Artikel 13 Samarbejde mellem de kontraherende parter 1. De kontraherende parter er enige om at bistå  

 hinanden med konventionens gennemførelse.
 2. Med dette formål skal:
a. hver kontraherende part udpege en eller flere myndigheder og meddele  

 Europarådets generalsekretær disse myndigheders betegnelse og adresse; b. hver kontraherende part, der har udpeget mere end en myndighed, angive  

 hver enkelt myndigheds kompetenceområde i den i litra a nævnte meddelelse.
 3. En myndighed, der er udpeget af en kontraherende  

 part, skal efter anmodning fra en myndighed udpeget af en anden kontraherende  

 part:
a. give oplysninger om landets gældende lovgivning og administrative  

 praksis vedrørende databeskyttelse; b. i overensstemmelse med den nationale lovgivning og med det ene formål  

 at beskytte privatlivets fred, træffe egnede foranstaltninger med henblik på  

 at tilvejebringe faktiske oplysninger om en bestemt elektronisk  

 databehandling, der udføres på den pågældende parts territorium, dog med  

 undtagelse af oplysninger om de behandlede personoplysninger.
Artikel 14 Bistand til registrerede der er bosat i udlandet 1. Enhver kontraherende part skal bistå personer bosat  

 i udlandet i udøvelsen af rettigheder, de nyder ifølge den kontraherende  

 parts gældende lovgivning, som gennemfører de grundlæggende principper, der  

 er anført i denne konventions artikel 8.
 2. Personer bosat i en anden kontraherende part kan  

 valgfrit lade deres anmodninger formidle gennem den myndighed, der er udpeget  

 af denne kontraherende part.
 3. Anmodning om bistand skal indeholde alle nødvendige  

 oplysninger, herunder især oplysninger om:
a. navn, adresse og andre oplysninger, der er nødvendige for at  

 identificere den person, som anmoder om bistand; b. det elektroniske register med personoplysninger, som anmodningen angår,  

 eller den registeransvarlige; c. formålet med anmodningen.
Artikel 15 Sikkerhedsforanstaltninger i forbindelse med bistand, der er ydet af  

 de udpegede myndigheder 1. En myndighed, der er udpeget af en kontraherende  

 part, som i anledning af en anmodning om bistand eller som svar på  

 myndighedens egen anmodning modtager oplysninger fra en myndighed, der er  

 udpeget af en anden kontraherende part, må kun anvende disse oplysninger til  

 de formål, der er anført i anmodningen om bistand.
 2. Enhver kontraherende part skal sørge for, at de  

 personer, der er tilknyttet den udpegede myndighed eller som handler på  

 dennes vegne, er underkastet den fornødne tavshedspligt med hensyn til de i  

 stk. 1 nævnte oplysninger.
 3. En udpeget myndighed må under ingen omstændigheder  

 på eget initiativ anmode om bistand i henhold til artikel 14, stk. 2, for en  

 registreret person bosat i udlandet uden den pågældendes udtrykkelige  

 samtykke.
Artikel 16 Afvisning af anmodninger om bistand En udpeget myndighed, der modtager en anmodning om bistand i henhold til  

 artikel 13 eller 14, må ikke afvise at efterkomme anmodningen, medmindre:
a. anmodningen falder uden for de beføjelser på databeskyttelsesområdet,  

 som er tillagt de myndigheder, der er ansvarlige for besvarelsen; b. anmodningen ikke er i overensstemmelse med bestemmelserne i denne  

 konvention ; c. efterkommelse af anmodningen ville være uforenelig med den udpegede  

 kontraherende parts suverænitet, sikkerhed eller ordre public, eller med de  

 grundlæggende frihedsrettigheder og andre rettigheder som tilkommer de  

 personer, der er undergivet denne kontraherende parts jurisdiktion.
Artikel 17 Omkostninger og fremgangsmåde i forbindelse med bistand 1. For den gensidige bistand, som de kontraherende  

 parter yder hinanden i henhold til artikel 13, eller den bistand, som de yder  

 registrerede personer i udlandet i henhold til artikel 14, kan der ikke  

 kræves betaling af omkostninger eller gebyrer, medmindre der er tale om  

 udgifter til eksperthjælp og tolkning.
Sidstsnævnte udgifter afholdes af den  

 kontraherende part, der har udpeget den myndighed, der har fremsat  

 anmodningen om bistand.
 2. En registreret må ikke afkræves omkostninger eller  

 gebyrer i forbindelse med de foranstaltninger, der er truffet for hans skyld  

 af en anden kontraherende part på dennes territorium, bortset fra hvad  

 personer bosat i denne anden kontraherende part lovligt kan afkræves.
 3. Øvrige enkeltheder i forbindelse med bistand, især  

 med hensyn til form og fremgangsmåde samt med hensyn til hvilke sprog, der  

 skal anvendes, fastlægges direkte mellem de berørte kontraherende parter.
Rådgivende komite Artikel 18 Komiteens sammensætning 1. Efter denne konventions ikrafttræden nedsættes en  

 rådgivende komite.
2. Enhver kontraherende part udpeger en repræsentant  

 og en stedfortræder for denne til komiteen.
Enhver af Europarådets  

 medlemsstater, der ikke har tilsluttet sig denne konvention, kan lade sig  

 repræsentere i komiteen ved en observatør.
 3. Den rådgivende komite kan ved enstemmighed opfordre  

 en part, der ikke er medlem af Europarådet og som ikke har tilsluttet sig  

 konventionen, til at lade sig repræsentere ved en observatør på et nærmere  

 bestemt møde.
Artikel 19 Komiteens opgaver Den rådgivende komite:
a. kan stille forslag med henblik på at lette eller forbedre konventionens  

 anvendelse; b. kan i overensstemmelse med artikel 21 stille forslag til ændring af  

 konventionen; c. skal udtale sig om ethvert forslag om ændring af konventionen, som den  

 får forelagt i henhold til artikel 21, stk. 3; d. kan efter anmodning fra en kontraherende part udtale sig om ethvert  

 spørgsmål angående konventionens anvendelse.
Artikel 20 Procedure 1. Den rådgivende komite indkaldes af Europarådets  

 generalsekretær.
Dens første møde afholdes senest tolv måneder efter  

 konventionens ikrafttræden.
Derefter holder komiteen møde mindst en gang  

 hvert andet år, og i øvrigt når en tredjedel af de kontraherende parters  

 repræsentanter anmoder derom.
 2. Den rådgivende komite er beslutningsdygtig, når et  

 flertal af de kontraherende parters repræsentanter er til stede på mødet.
 3. Efter hvert møde afgiver den rådgivende komite en  

 beretning til Europarådets ministerkomite om sit arbejde, og om hvordan  

 konventionen virker.
 4. I overensstemmelse med bestemmelserne i denne  

 konvention fastlægger den rådgivende komite selv sin forretningsorden.
Ændringer Artikel 21 Ændringer 1. Forslag til ændring af denne konvention kan  

 fremsættes af en kontraherende part, Europarådets ministerkomite, eller den  

 rådgivende komite.
 2. Ethvert forslag til ændring sendes af Europarådets  

 generalsekretær til Europarådets medlemsstater og desuden til enhver part,  

 der ikke er medlem af Europarådet, som i henhold til artikel 23 har tiltrådt  

 eller er blevet opfordret til at tiltræde denne konvention.
 3. Endvidere sendes ethvert ændringsforslag, der  

 fremsættes af en kontraherende part eller af ministerkomiteen, til den  

 rådgivende komite, der skal afgive en udtalelse til ministerkomiteen om den  

 foreståede ændring.
 4. Ministerkomiteen behandler den foreslåede ændring  

 og udtalelsen fra den rådgivende komite og vil kunne godkende ændringen.
 5. Enhver ændring, som ministerkomiteen har godkendt i  

 henhold til stk. 4, forelægges de kontraherende parter med henblik på deres  

 tiltrædelse.
 6. Enhver ændring, som er godkendt i henhold til stk.  

 4, træder i kraft den 30. dag efter, at alle kontraherende parter har meddelt  

 generalsekretæren deres tiltrædelse.
Afsluttende bestemmelser Artikel 22 Ikrafttræden 1. Denne konvention er åben for undertegnelse af  

 Europarådets medlemsstater.
Den er betinget af ratifikation, accept eller  

 godkendelse.
Ratifikations-, accept-, eller godkendelsesinstrumenter  

 deponeres hos Europarådets generalsekretær.
 2. Konventionen træder i kraft den første dag i den  

 måned, der følger efter udløbet af tre måneder fra den dag, da fem af  

 Europarådets medlemsstater i henhold til stk. 1 har tilkendegivet at ville  

 være bundet af konventionen.
 3. For medlemsstater, der på et senere tidspunkt  

 tilkendegiver at ville være bundet af konventionen, træder denne i kraft den  

 første dag i den måned, der følger efter udløbet af tre måneder, fra den dag  

 ratifikations-, accept-, eller godkendelsesinstrumentet er blevet deponeret.
Artikel 23 Ikke-medlemsstaters tiltrædelse 1. Efter denne konventions ikrafttræden kan  

 Europarådets ministerkomite ved en beslutning truffet med det i artikel 20,  

 d, i vedtægten for Europarådet fastsatte flertal og med enstemmig tilslutning  

 fra repræsentanterne for de kontraherende parter, der har ret til en plads i  

 komiteen, opfordre enhver part, som ikke er medlem af Europarådet, til at  

 tiltræde konventionen.
 2. For enhver part, som tiltræder konventionen, træder  

 denne i kraft den første dag i den måned, der følger efter udløbet af tre  

 måneder, fra den dag tiltrædelsesinstrumentet er blevet deponeret hos  

 Europarådets generalsekretær.
Artikel 24 Geografisk gyldighedsområde 1. Enhver part kan ved undertegnelsen eller ved  

 deponeringen af sit ratifikations-, accept-, godkendelses- eller  

 tiltrædelsesinstrument nærmere angive det territorium eller de territorier,  

 for hvilke denne konvention finder anvendelse.
 2. Enhver part kan til enhver tid derefter ved en  

 erklæring til Europarådets generalsekretær udvide anvendelsen af denne  

 konvention til et hvilket som helst territorium, der er anført i erklæringen.  

 For et sådant territorium træder konventionen i kraft den første dag i den  

 måned, der følger efter udløbet af tre måneder, fra den dag en sådan  

 erklæring er modtaget af Europarådets generalsekretær.
 3. Enhver erklæring, der er afgivet i henhold til stk.  

 1 og stk. 2, kan, hvad angår de territorier, der er anført i erklæringen,  

 tilbagekaldes ved en meddelelse til Europarådets generalsekretær.  

 Tilbagekaldelsen har virkning fra den første dag i den måned, der følger  

 efter udløbet af seks måneder, fra den dag meddelelse derom er modtaget af  

 generalsekretæren.
Artikel 25 Forbehold Der kan ikke tages forbehold over for konventionens bestemmelser.
Artikel 26 Opsigelse 1. Enhver kontraherende part kan til enhver tid opsige  

 denne konvention ved en meddelelse til Europarådets generalsekretær.
 2. Opsigelsen har virkning fra den første dag i den  

 måned, der følger efter udløbet af seks måneder, fra den dag meddelelse derom  

 er modtaget af Europarådets generalsekretær.
Artikel 27 Meddelelser Europarådets generalsekretær giver Europarådets medlemsstater og enhver  

 part, der har tiltrådt denne konvention, meddelelse om:
a. enhver undertegnelse; b. enhver deponering af ratifikations-, accept-, godkendelses- eller  

 tiltrædelsesinstrumenter; c. enhver ikrafttrædelsesdato for denne konvention i henhold til artikel  

 22, 23 og 24; d. enhver anden handling eller meddelelse som vedrører denne konvention.
 Til bekræftelse heraf har undertegnede, som er behørigt befuldmægtiget  

 dertil, underskrevet denne konvention.
Udfærdiget i Strasbourg den 28. januar 1981, med engelsk og fransk tekst,  

 som begge har samme gyldighed, i eet eksemplar, som skal opbevares i  

 Europarådets arkiver.
Europarådets generalsekretær skal fremsende bekræftede  

 genparter til hver af Europarådets medlemsstater og til hver af de parter,  

 som er blevet opfordret til at tiltræde denne konvention.
Europarådets  

 konvention om beskyttelse af det enkelte menneske i forbindelse med  

 elektronisk databehandling af personoplysninger trådte i medfør af art. 22 i  

 kraft den 1. oktober 1985 for følgende lande: Frankrig, Forbundsrepublikken  

 Tyskland, Norge, Spanien og Sverige.
 Danmarks ratifikationsinstrument deponeredes hos Europarådet den 23.  

 oktober 1989, og konventionen trådte i medfør af art. 22, stk. 2, i kraft for  

 Danmark den 1. februar 1990.
 Endvidere har følgende lande med virkning fra de anførte datoer  

 ratificeret, accepteret eller godkendt konventionen:
Storbritannien 1. december 1987 Luxembourg 1. juni 1988 Østrig 1. juli 1988 Irland 1. august 1990 Idet bemærkes at betegnelse og adresse for den ansvarlige myndighed i  

 henhold til art. 13, stk. 2, a, kun er angivet for Danmarks vedkommende, har  

 nedennævnte lande ved ratifikationen, accepten eller godkendelsen afgivet  

 erklæringer som følger:
Danmark Konventionsforpligtelsen i henhold til art. 13, stk. 2, a, vil blive  

 varetaget af Registertilsynet, Christians Brygge 28, 4. sal, 1559 København  

 V.
 I henhold til art. 24 er angivet, at konventionen ikke gælder for Færøerne  

 og Grønland.
Frankrig I henhold til den franske oversættelse af konventionens art. 9, stk. 2, a,  

 fortolkes ordene »Securite d'Etat« som betydende »Surete de  

 l'Etat« og ordene »Surete publique« som betydende  

 »Securite publique«.
 I henhold til bestemmelsen i art. 3, stk. 2, c, vil Frankrig tillige  

 anvende nærværende konvention på personregistre, som ikke behandles  

 elektronisk.
Forbundsrepublikken Tyskland Ved konventionens art. 8, b, forudsættes, at en forespørgsel om  

 personoplysninger ikke kan efterkommes, såfremt den registrerede er ude af  

 stand til fyldestgørende at beskrive sin anmodning.
 Med henvisning til konventionens forarbejder antages det, at konventionens  

 art. 12, stk. 2, giver den kontraherende stat adgang til i dens nationale lov  

 om databeskyttelse at indarbejde regler, der i særlige tilfælde forbyder  

 overførsel af personoplysninger under hensyntagen til den registreredes  

 interesser, der berettiger beskyttelse.
 I henhold til art. 24, finder konventionen tillige anvendelse for Land  

 Berlin med virkning fra den dato, hvor konventionen træder i kraft for  

 Forbundsrepublikken Tyskland.
Luxembourg Inden for rammerne af art. 3, stk. 2, a, forbeholdes retten til ikke at  

 lade konventionen finde anvendelse på a) databanker, der i kraft af en lov  

 eller anden bestemmelse er tilgængelige for offentligheden, b) databanker,  

 som udelukkende indeholder data i forbindelse med databankens ejerskab, c)  

 databanker, der er etableret for folkeretlige institutioner.
Norge I henhold til art. 3, stk. 2, a, meddeles, at konventionen ikke skal finde  

 anvendelse på private personregistre, som hverken bruges af den private  

 sektor eller foreninger eller stiftelser.
 I henhold til art. 3, stk. 2, b, meddeleles, at konventionen tillige vil  

 finde anvendelse på informationer vedrørende foreninger og stiftelser.
 I henhold til konventionens art. 24, stk. 1, vil konventionen ikke være  

 anvendelig for Svalbard.
Storbritannien I henhold til art. 3, stk. 2, a, vil konventionen ikke finde anvendelse på  

 følgende kategorier af elektroniske personregistre: a) lønninger og  

 pensioner: personoplysninger, som udelukkende opbevares med henblik på at  

 udregne arbejdsvederlag eller pension eller betaling af fradrag fra samme, b)  

 regnskabs- og overførselsesfortegnelser: personoplysninger, som udelukkende  

 opbevares med henblik på at føre regnskab eller fortegnelser over  

 overførelser, c) informationer, der er offentligt tilgængelige i henhold til  

 lov: personoplysninger, som skal være offentligt tilgængelige i henhold til  

 lovbestemmelse.
 I henhold til art. 24 vil konventionen tillige finde anvendelse inden for  

 Jerseys og Guernseys retsområder.
Østrig For så vidt angår formuleringen i art. 2, c, antages, at udtrykket  

 »spredning« omfatter udtrykket »kommunikation« samt  

 »gøre tilgængeligt« som anvendt i afsnit 3, stk. 9 og 10, i  

 tillægget til den østrigske lov om databeskyttelse, nr. 370/1986.
 Med hensyn til art. 5, e, antager Østrig, at denne betingelse fuldt ud  

 imødekommes ved bestemmelsen i den østrigske lov om databeskyttelse angående  

 slettelse af oplysninger efter ansøgning fra den registrerede.
 Østrig antager, at betydningen af ordene »når den kontraherende parts  

 gældende lovgivning hjemler det« indeholdt i den første sætning i  

 konventionens art. 9, stk. 2, svarer til betydningen af ordene »i  

 overensstemmelse med loven« som anført i den europæiske  

 menneskerettighedskonventions art. 8, stk. 2, og at det derfor er i  

 overensstemmelse med konventionen, såfremt det under den østriske lov om  

 databeskyttelse kun er tilladt at begrænse den fundamentale ret til  

 databeskyttelse når hjemlet ved loven.
 Endvidere antager Østrig, at begrænsningen i konventionens art. 9, stk. 2,  

 a, vedrørende »statens økonomiske interesser« sammenholdt med stk.  

 2, b, svarer til begrænsningen i art. 8, stk. 2, i den europæiske  

 menneskerettighedskonvention af hensyn til »landets økonomiske  

 velfærd«.
 I henhold til art. 3, stk. 2, b, har Østrig meddelt, at konventionen  

 tillige vil finde anvendelse på oplysninger om grupper af personer,  

 foreninger, stiftelser, selskaber, sammenslutninger eller enhver anden form  

 for institutioner, som direkte eller indirekte består af fysiske personer,  

 uanset om disse institutioner er retssubjekter.
Irland I henhold til art. 3, stk. 2, a, vil konventionen ikke finde anvendelse på  

 følgende kategorier af elektroniske personregistre, opført i paragraf 1 (4) i  

 databeskyttelsesloven fra 1988: a) personoplysninger, som ifølge  

 justitsministeren eller forsvarsministeren er eller har været registreret med  

 det formål at beskytte statens sikkerhed; b) personoplysninger i form af  

 oplysninger som den, der opbevarer de pågældende data ved lov er forpligtet  

 til at gøre tilgængelige for offentligheden; c) personoplysninger, som  

 opbevares af en enkeltperson, og som alene har at gøre med dennes personlige,  

 familie- eller husholdningsmæssige forhold, eller som opbevares af en  

 enkeltperson alene for rekreative formål.
