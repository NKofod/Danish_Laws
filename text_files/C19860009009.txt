 I henhold til stempellovens § 38, fastsættes følgende:
§ 1.  De kommunale ejendomsskattekontorer forsyner  

 dokumenter om overdragelse af fast ejendom med den i stempellovens § 38  

 foreskrevne påtegning.
Er ejendommen særskilt vurderet, skal påtegningen  

 indeholde oplysning om ejendomsværdien ved den seneste almindelige vurdering,  

 årsomvurdering eller vurdering i henhold til vurderingslovens § 4 eller § 4  

 A.
Er værdien reguleret i henhold til vurderingslovens § 2 A, anføres denne  

 værdi.
Tidspunktet for vurderingens eller reguleringens foretagelse oplyses i  

 påtegningen.
 Stk. 2.  Ved påtegningen benyttes den tidligere  

 foretagne vurdering eller årsregulering, såfremt det må antages, at ejeren på  

 tidspunktet for dokumentets oprettelse ikke har modtaget underretning om den  

 nye værdiansættelse.
 Stk. 3.  Er der inden ejeren har modtaget underretning  

 om en ny værdiansættelse oprettet en slutseddel, og er denne ikke stemplet,  

 kan der ikke ved påtegningen tages hensyn til tidspunktet for slutsedlens  

 oprettelse.
§ 2.  Er den overdragne ejendom ikke selvstændigt  

 vurderet på tidspunktet for dokumentets oprettelse, eller er der i perioden  

 mellem den seneste vurdering og dokumentets oprettelse sket forandringer med  

 ejendommen som nævnt i vurderingslovens § 2, stk. 2, nr. 1-9 eller 11, skal  

 parterne angive værdien af ejendommen efter bedste skøn.
Værdiangivelsen, der  

 skal være anført i dokumentet, anvendes ved stempelberegningen.
Stk. 2.  Med hensyn til værdiangivelsen finder reglerne  

 i stempellovens § 16, stk. 2, tilsvarende anvendelse.
Hvis disse regler fører  

 til, at værdien må ansættes af vurderingsmænd udmeldt af retten, kan  

 stempelmyndigheden bestemme, at en vurdering i henhold til vurderingsloven  

 skal træde i stedet for en § 16, stk. 2-vurdering.
Sådan bestemmelse træffes,  

 når en almindelig vurdering eller årsomvurdering er foretaget, men endnu ikke  

 meddelt ejeren på tidspunktet for dokumentets oprettelse, eller når en  

 vurdering skal foretages inden 1 måned efter dokumentets oprettelse.
Der  

 gives i så fald den nødvendige forlængelse af stemplingsfristen.
§ 3.  Begærer parterne i forbindelse med overdragelsen  

 vurdering efter vurderingslovens § 2, stk. 2, nr. 10 eller § 4, skal den  

 værdi, der ansættes ved (om)vurderingen, danne grundlag for  

 stempelberegningen, såfremt denne overstiger den aftalte købesum.
Der gives i  

 så fald den nødvendige forlængelse af stemplingsfristen.
Stk. 2.  Begæring om vurdering efter de i stk. 1 nævnte  

 bestemmelser skal være fremsat inden stemplingsfristens udløb.
Når særlige  

 omstændigheder taler derfor, kan resultatet af en omvurdering lægges til  

 grund, såfremt begæring er fremsat inden 3 måneder efter dokumentets  

 oprettelse.
§ 4.  Stempelmyndigheden skal, hvor de i §§ 2 og 3  

 fastsatte regler gør det nødvendigt at forlænge stemplingsfristen, inden  

 udleveringen forsyne dokumentet med følgende påtegning:  

 »Stemplingsfristen er forlænget til . . . . . . . . . dato . . . . . . .  

 .« Stk. 2.  Når den forlængede frist er udløbet, skal  

 dokumentet stemples af stempelmyndigheden.
 § 5.  Ved overdragelsen af ideel anpart af en fast  

 ejendom anvendes reglerne i §§ 1-4 tilsvarende.
Stk. 2.  Overdrages der ved et dokument både fast  

 ejendom og løsøre, og har parterne angivet, hvorledes vederlaget fordeler sig  

 på fast ejendom og løsøre, jfr. stempellovens § 44, anvendes reglerne i §§  

 1-4 på den del af vederlaget, som vedrører den faste ejendom.
Indeholder  

 dokumentet ingen angivelse af fordelingen, betragtes hele vederlaget som  

 vedrørende fast ejendom.
Ved gaveoverdragelser træder gavens værdi i stedet  

 for vederlaget.
 § 6.  Cirkulæret træder i kraft den 1. april 1986.  

 Samtidig ophæves § 29, stk. 2, og §§ 30-32 i cirkulære nr. 159 af 31. juli  

 1969.
