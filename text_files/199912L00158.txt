Fremsat den 15. december 1999 af miljø-  

 og energiministeren (Svend Auken) Forslag til Lov om ændring af lov om beskyttelse af  

 havmiljøet (Aflevering af affald fra skibe og anmeldelse  

 vedrørende strandsanering) § 1 I lov nr. 476 af 30. juni 1993 om beskyttelse af havmiljøet, som  

 ændret senest ved lov nr. 902 af 16. december 1998, foretages  

 følgende ændringer:
» Stk. 3. Miljø- og energiministeren kan  

 fastsætte regler om skibes pligt til at benytte de anlæg, der er  

 nævnt i stk. 1, samt regler om skibes anmeldelsespligt.
 Stk. 4. Miljø- og energiministeren kan  

 fastsætte regler for kontrol med skibenes benyttelse af de anlæg,  

 der er nævnt i stk. 1.«.
» Stk. 2. Forsvarsministeren kan endvidere  

 pålægge kommunalbestyrelser og amtsråd at tilvejebringe  

 oplysninger til brug for en vurdering af ansøgninger om refusion af  

 udgifter i forbindelse med strandsaneringer, herunder krav om kommunal  

 revisionspåtegning af ansøgningerne.«.
» » 5. I § 61 ændres § 2 Loven træder i kraft den 1. juni 2000.
Bemærkninger til lovforslaget Almindelige bemærkninger 1. Baggrund for lovforslaget Formålet med forslaget om ændring af § 24 og § 55 i lov nr.  

 476 af 30. juni 1993 om beskyttelse af havmiljøet  

 (havmiljøloven) er at give miljø- og energiministeren hjemmel  

 til at udstede nærmere regler vedrørende implementering af fire  

 anbefalinger fra Helsingfors-kommissionen (HELCOM).
 Formålet med forslaget om indsættelse af § 35a i  

 havmiljøloven er at etablere en hjemmel i havmiljøloven til at  

 fastsætte regler om anmelde- og kontrolforanstaltninger i relation til  

 strandsaneringer.
 På HELCOM s møde den 26. marts 1998 blev følgende fire  

 anbefalinger blandt andet vedtaget: nr. 19/7, nr. 19/8, nr. 19/11 og nr.  

 19/12.
HELCOM-anbefaling 19/7 er en ændring af bilag IV i konventionen af  

 1974 om beskyttelse af havmiljøet i  

 Østersøområdet, hvor det blandt andet anbefales, at  

 affald fra skibene skal afleveres til en modtageordning inden afgang fra en  

 havn.
Undtagelse kan gøres, hvis der for eksempel er tale om en fast  

 færgerute i Østersø- eller Nordsøområdet, og  

 rederiet kan dokumentere, at færgen selv har arrangeret bortskaffelse  

 af affald med et kvalificeret firma.
I øjeblikket findes der i Danmark  

 regler om aflevering af kemikalierester fra skibets last før afgang  

 fra havn.
Danmark bør implementere reglerne om afleveringspligten for  

 det øvrige affald fra skibene senest den 1. juli 2000.
HELCOM-anbefaling 19/8 vedrører indførelse af et "no  

 special fee"-system. "No special fee"-systemet er i  

 HELCOM-anbefaling 19/8 defineret som et afgiftssystem, hvor udgifterne til  

 modtagelse, håndtering og bortskaffelse af affald, bortset fra affald,  

 der stammer fra lasten, er inkluderet i havneafgiften uanset om skibet har  

 afleveret affald eller ej.
Fristen for implementering af HELCOM-anbefaling  

 19/8 er 1. januar 2000, dog kun hvad angår skibenes olieholdige affald.  

 For det øvrige affald fra skibenes drift er der ikke fastsat nogen  

 ikrafttræden.
HELCOM-anbefaling 19/11 vedrører pligt for større skibe til  

 inden anløb af en havn at indberette til havnen, hvor stor en  

 mængde affald, der skal afleveres.
HELCOM-anbefaling 19/12  

 vedrører havnenes pligt til at udarbejde affaldsplaner.
Der er ikke  

 fastsat nogen frist for implementering af anbefalingerne 19/11 og 19/12.
Det skal i øvrigt oplyses, at det også fremgår af  

 HELCOM-anbefaling 19/7, at lystbåde, fiskerbåde m.v., der er  

 forsynet med toilet, kun må udtømme kloakspildevand gennem et  

 godkendt anlæg eller mindst 12 sømil fra nærmeste kyst.  

 Desuden fremgår det af HELCOM-anbefaling 19/7, at lystbåde,  

 fiskerbåde m.v. med toiletfaciliteter skal have monteret  

 opsamlingstanke for kloakspildevand.
Disse regler kan implementeres med  

 hjemmel i gældende lovgivning og vedrører således ikke  

 dette lovforslag.
 De ovenfor beskrevne HELCOM-anbefalinger er hovedelementerne i den  

 såkaldte "baltiske strategi" til nedbringelse af den  

 skibsskabte forurening af Østersøen.
I bekendtgørelse nr. 607 af 19. juli 1999 om fordeling af udgifter  

 til beredskab og bekæmpelses- og saneringsforanstaltninger  

 vedrørende olie- og kemikalieforurening  

 (Strandsaneringsbekendtgørelsen) er der indført anmeldelses- og  

 kontrolforanstaltninger for at give forsvarsministeren mulighed for at  

 føre tilsyn med, at de af kommunernes og amtskommunernes  

 strandsaneringsarbejder, der skal finansieres af staten, tilrettelægges  

 omkostningseffektivt og for at sikre, at ordningen alene medgår til  

 finansiering af det tilsigtede formål.
Anmeldelses- og  

 kontrolforanstaltningerne er indført på baggrund af, at der  

 mellem kommunerne og staten pr. 1. januar 1999 er aftalt en 100 %´s refusion  

 af kommunernes udgifter i forbindelse med olieforurening af strande.  

 Før 1. januar 1999 refunderede staten de kommunale udgifter i  

 forbindelse med olieforurening af strande med 50 %.
Den nævnte bekendtgørelse om anmeldelses- og  

 kontrolforanstaltninger blev udstedt under henvisning til en midlertidig  

 hjemmel i et aktstykke, der blev tiltrådt af Finansudvalget den 14.  

 april 1999. Pr. 1. januar 2000 er tekstanmærkningen anført under  

 Forsvarsministeriet (tekstanmærkning nr. 108 ad 12.21.01) som led i  

 ressortoverførslen af ansvaret for den statslige  

 forureningsbekæmpelse til søs, og herunder også ansvaret  

 for strandsaneringsforanstaltningerne.
Med dette lovforslag indføres  

 der i havmiljøloven den nødvendige hjemmel til, at  

 forsvarsministeren kan fastsætte regler om anmelde- og  

 kontrolforanstaltninger i relation til strandrensninger.
Herefter vil  

 tekstanmærkningen kunne slettes i forslag til finanslov for 2001.
2. Gældende regler I følge bekendtgørelse nr. 429 af 7. september 1983 om  

 modtageordninger for rester og blandinger af olie, kloakspildevand samt  

 affald i danske havne skal alle havne etablere ordninger til at modtage alle  

 typer affald fra skibenes drift, dog bortset fra olieblandet ballast og  

 tankskyllevand.
Havnene er forpligtede til at drage omsorg for, at der  

 etableres modtageordninger, der har tilstrækkelig kapacitet til at  

 opfylde behovet for aflevering, uden at skibene forsinkes unødigt.
En  

 række havne, der f.eks. anløbes af olietankskibe, er endvidere  

 forpligtet til at etablere ordninger til modtagelse af olieblandet ballast og  

 tankskyllevand.
 Ifølge bekendtgørelse nr. 167 af 1. april 1987 om  

 modtageordninger i danske havne for rester og blandinger af skadelige  

 flydende stoffer, der transporteres i bulk, skal havne, der normalt  

 anløbes af skibe, der transporterer disse stoffer, etablere ordninger  

 til at modtage rester og blandinger af disse stoffer.
Ovennævnte betyder, at havnene i dag skal have modtageordninger for  

 alle typer affald fra de skibe, som anløber havnen.
Reglerne omfatter  

 imidlertid ikke en pligt for skibene til at benytte havnenes  

 modtageordninger, bortset fra reglerne om aflevering af kemikalierester, hvor  

 reglerne er anført i bekendtgørelse nr. 166 af 1. april 1987 om  

 klassifikation og kategorisering samt udtømning af flydende stoffer,  

 der transporteres i bulk.
 Modtageordningerne vedrørende olieaffald fungerer generelt set  

 tilfredsstillende, hvilket er dokumenteret i Miljøstyrelsens rapport  

 "Modtagefaciliteter i danske havne for olieaffald fra skibe -  

 mængder, typer og problemer, november 1997". Der har ikke  

 været foretaget tilsvarende undersøgelser for de øvrige  

 affaldstyper og de øvrige havne, herunder lystbådehavne.
I henhold til havmiljøloven, må der på dansk  

 søterritorium ikke ske udtømning af olie, skadelige flydende  

 stoffer, eller øvrigt affald.
Udtømning af kloakspildevand fra  

 større skibe på dansk søterritorium og i  

 Østersøområdet må kun finde sted, såfremt det  

 udledes i henhold til reglerne i havmiljølovens § 20, stk. 1, det vil  

 sige udtømning skal ske gennem et godkendt anlæg eller mindst 12  

 sømil fra nærmeste kyst.
For de mindre skibe er der i dag intet  

 forbud mod udtømning af kloakspildevand.
Uden for dansk søterritorium må der kun ske udtømning  

 af olie og skadelige flydende stoffer, når udtømningen sker i  

 henhold til de fastsatte regler.
I Østersø- og i  

 Nordsøområdet må udtømning af affald, bortset fra  

 levnedsmiddelaffald, ikke finde sted.
Levnedsmiddelaffald må kun  

 udtømmes, såfremt det sker mindst 12 sømil fra  

 nærmeste kyst.
 De danske regler for udtømninger fra skibe har alle  

 baggrund i internationale vedtagelser, først og fremmest i HELCOM  

 eller MARPOL (konventionen om forebyggelse af forurening fra skibe).
 Som beskrevet ovenfor er havnene i dag forpligtede til at  

 modtage det olieaffald, som et skib måtte ønske at aflevere.
"No special fee"-systemet, der i praksis  

 anvendes af havnene i Danmark, indebærer, at skibene har ret til at  

 aflevere olieaffald til havnenes modtageordninger uden en særskilt  

 betaling, når der er tale om rimelige mængder affald, både  

 med hensyn til skibets størrelse og dets normale fart.
Desuden skal  

 aflevering finde sted inden for havnens normale åbningstid.
Det fremgår af ovennævnte rapport, at  

 aflevering af andet affald fra skibenes drift, herunder kloakspildevand, i  

 Danmark også sker under "no special fee"-systemet - det vil  

 sige uden særskilt betaling - hvis ovenstående betingelser er  

 opfyldt.
Der er i de nuværende regelsæt - nationalt såvel  

 som internationalt - ikke fastsat nærmere kvantitative bestemmelser  

 for, hvad der skal forstås med "rimelige mængder".
Modtagelse af ballastvand og tankskyllevand er ikke  

 omfattet af "no special fee"-systemet.
Modtagelse kan finde sted,  

 hvis aflevering sker med et varsel på indtil 24 timer før  

 ankomst og aflevering.
Desuden må affaldet kun indeholde olie og vand.
Med hensyn til refusion af kommunernes og amtskommunernes  

 udgifter til strandsanering så refunderer staten i dag de kommunale og  

 amtskommunale udgifter til saneringsforanstaltninger i forbindelse med olie-  

 og kemikalieforurening af kyststrækninger i en kommune med 100 %. Det  

 er dog en forudsætning, at der er tale om dokumenterede udgifter og  

 ikke mindst skal saneringsforanstaltningen anmeldes til  

 Miljøstyrelsen, inden den påbegyndes.
Begæringen om  

 refusion af udgifter skal desuden være påtegnet af den kommunale  

 revision samt indeholde nærmere angivne oplysninger, jf.  

 bekendtgørelse nr. 607 af 19. juli 1999 om fordeling af udgifter til  

 beredskab og bekæmpelses- og saneringsforanstaltninger  

 vedrørende olie- og kemikalieforurening  

 (Strandsaneringsbekendtgørelsen).
3. Hovedindholdet i lovforslaget Lovforslaget indebærer, at miljø- og energiministeren  

 får hjemmel til at pålægge skibene før afgang fra en  

 dansk havn at aflevere alt affald til en modtageordning.
Ministeren får  

 endvidere hjemmel til at pålægge skibene forud for anløb  

 af havnen at anmelde, hvor stor en mængde affald, der skal afleveres.  

 Ministeren får desuden hjemmel til at pålægge havnene at  

 udfærdige planer om affaldshåndtering.
Den eksisterende hjemmel  

 til at fastsætte gebyrer til dækning af havnenes udgifter ved  

 driften af modtageanlæg udvides til også at omfatte  

 etableringsomkostninger.
Endelig bliver der skabt hjemmel til at etablere  

 kontrolforanstaltninger i forbindelse med skibenes benyttelse af  

 modtageordningerne.
De nævnte bestemmelser er udformet som  

 bemyndigelsesbestemmelser, hvilket er begrundet i, at de bagvedliggende  

 HELCOM-anbefalinger indeholder meget udførlige reguleringer, som bedst  

 udmøntes i bekendtgørelser.
Når bemyndigelserne  

 udmøntes, vil alt affald fra skibe skulle afleveres til havnenes  

 modtageordninger.
Udmøntningen af hjemlen udvider ikke havnenes eksisterende  

 forpligtelse med hensyn til modtageordninger for affald.
I praksis vil  

 skibenes afleveringspligt dog skabe behov for udbygning af havnenes  

 modtageordninger.
 Det skal i øvrigt oplyses, at det er hensigten, at  

 bekendtgørelserne - i overensstemmelse med praksis vedrørende  

 implementering af beslutninger fra HELCOM - vil omfatte alle danske havne.  

 Det vil sige også havne, der ligger ved den jyske vestkyst, og  

 således ikke er omfattet af HELCOM s regler.
Lovforslaget indebærer yderligere, at der i havmiljøloven  

 skabes varig hjemmel til at etablere anmeldelses- og kontrolforanstaltninger  

 i forbindelse med, at kommuner og amtskommuner iværksætter  

 strandsaneringsforanstaltninger ved olie- og kemikalieforureninger, herunder  

 krav om revisionspåtegning i forbindelse med begæring om refusion  

 af udgifterne til strandsanering.
Der er allerede en tilsvarende hjemmel i  

 det af Finansudvalget tiltrådte aktstykke af 14. april 1999. Hjemlen i  

 aktstykket er anvendt i bekendtgørelse nr. 607 af 19. juli 1999 om
fordeling af udgifter til beredskab og bekæmpelses- og  

 saneringsforanstaltninger vedrørende olie- og kemikalieforurening  

 (Strandsaneringsbekendtgørelsen). Foranstaltningerne er etableret som  

 led i styringen af de statslige udgifter i forbindelse med refusionen af de  

 kommunale udgifter som følge af olie- og kemikalieforurening på  

 strandene.
4. Skøn over omkostningerne ved modtageordningen for skibenes  

 affald Miljøstyrelsen har udarbejdet et skøn over investerings- og  

 driftsomkostningerne ved en udbygget afleveringsordning for skibenes affald.  

 Skønnet er baseret på Lloyd s statistik over skibstrafikken for  

 1998, samt statistiske oplysninger om antal lystbåde, fiskerbåde,  

 fiskeritrafik m.m.
Desuden har der været foretaget en  

 spørgeskema-undersøgelse hos et udsnit af havnene.
Skønnet er udarbejdet med det forbehold, at alle regler om den  

 tvungne aflevering ikke er fastsat endnu.
Desuden vil en del mobile  

 anlæg sandsynligvis blive ændret til stationære  

 anlæg, ligesom der sandsynligvis udvikles en teknik, der vil lette  

 modtageordningernes funktion.
Ved beregning af investeringsbehovet er det  

 generelt forudsat, at skibene ikke afleverer alt affald ved hvert  

 anløb, idet den nødvendige modtagekapacitet i modsat fald  

 skulle være meget høj.
De fleste erhvervshavne forventes at have det  

 nødvendige udstyr til at modtage skibenes affald.
I erhvervshavnene  

 vil der i alt være en engangsomkostning på 7,5 mill. kr., samt  

 årlige driftsomkostninger på godt 9 mill. kr., når det  

 forventes, at mindstemængden for affaldsaflevering fastsættes  

 relativt højt.
Under forudsætning af en kalkulationsrente  

 på 7 pct. p.a. samt en forventet levetid på 15 år, svarer  

 anlægsudgiften til en årlig udgift på godt 0,8 mill. kr.,  

 således at de samlede årlige udgifter til drift og anlæg  

 andrager ca. 10 mill. kr.
Beregningen er baseret på 35.000 anløb  

 i 1998. Når udgifterne overvæltes på skibsfarten bliver  

 merudgiften pr. anløb i gennemsnit 300 kr.
Fiskerihavnene vil formentlig skulle udbygge deres  

 modtagefaciliteter med hensyn til kloakspildevand og olieholdigt affald.
Den  

 nødvendige investering for alle fiskerihavnene  skønnes at  

 være af størrelsesordenen 21 mill. kr.
De årlige  

 driftsomkostninger forventes at udgøre ca. 12 mill. kr.
Under  

 ovennævnte forudsætninger om en rente på 7 pct. og levetid  

 på 15 år vil de årlige udgifter til drift og anlæg  

 udgøre i alt godt 14 mill. kr.
Det kan oplyses, at der er omkring 285  

 fiskerihavne i Danmark.
 Hvis den årlige udgift til drift og anlæg  

 overvæltes direkte på de ca. 4.500 fiskerbåde, der  

 skønnes at være i Danmark, vil den årlige gennemsnitlige  

 merudgift blive ca. 3.000 kr. per fiskerbåd.
Lystbådehavnene vil kun skulle udbygge deres  

 modtagefaciliteter med hensyn til kloakspildevand, da den mængde  

 olieholdigt affald, lystbådene frembringer, er begrænset.
Under  

 forudsætning af at lystbådene ikke skal aflevere ved hvert  

 anløb, men først når en vis mængde affald er  

 akkumuleret, vil den nødvendige anlægsudgift for alle  

 lystbådehavnene være af størrelsesordenen 190 mill. kr.,  

 mens den årlige driftsudgift vil være på ca. 1 mill. kr.  

 Under ovennævnte forudsætninger om en rente på 7 pct. og  

 levetid på 15 år andrager de årlige udgifter til både  

 drift og anlæg ca. 20 mill. kr.
Det kan oplyses, at der er omkring 300  

 lystbådehavne i Danmark.
 Hvis den årlige udgift til drift og anlæg  

 overvæltes direkte på de ca. 50.000 lystbåde, der  

 skønnes at være i Danmark, vil den årlige gennemsnitlige  

 merudgift andrage ca. 400 kr. per lystbåd.
 Det skal supplerende oplyses, at fiskerbåde og  

 lystbåde med toilet skal have installeret opsamlingstanke ifølge  

 den ovenfor beskrevne HELCOM-anbefaling nr. 19/7. Disse investeringer er ikke  

 medtaget i ovennævnte beskrivelse af omkostningerne, da hjemmel til  

 implementering ikke er indeholdt i dette lovforslag, men kan ske via  

 gældende lovgivning.
Økonomiske og administrative konsekvenser for det offentlige Lovforslaget har ikke i sig selv økonomiske eller administrative  

 konsekvenser for stat og kommuner, fordi lovforslaget alene indeholder  

 bemyndigelser.
Udmøntningen af den i lovforslaget fastlagte hjemmel  

 vedrørende aflevering af affald fra skibe kan i begrænset omfang  

 medføre meromkostninger samt øgede administrative opgaver for  

 staten, hvilket er begrundet i statens gennemførelse af tilsyns- og  

 kontrolforanstaltninger med skibenes aflevering af affald og tilsyn med  

 modtageordningerne i havnene.
Såfremt det besluttes, at kontrollen  

 eller en del af kontrollen skal foretages i kommunalt regi vil der blive  

 forhandlet kompensation efter det udvidede totalrammeprincip.
Der er dog  

 mulighed for, at udgifterne kan finansieres med gebyrer, hvad der er hjemmel  

 til i § 55 i gældende havmiljølov.
Udover eventuelle tilsyns- og kontrolforanstaltninger forventes det ikke,  

 at bekendtgørelserne giver anledning til kommunaløkonomiske  

 konsekvenser.
Eventuel udbygning og drift af modtageordningerne forventes at  

 blive finansieret via havneafgifterne.
Der må forventes mindre  

 administrative konsekvenser for de kommunalt ejede havne i forbindelse med  

 for eksempel udarbejdelse af planer om affaldshåndtering.
De samlede  

 anlægsudgifter for alle havne - privatejede og offentligt ejede -  

 skønnes til ca. 220 mill. kr.
De samlede årlige omkostninger,  

 incl. forrentning og afskrivning for alle havne, skønnes til ca. 45  

 mill. kr.
Omkostningerne forventes overvæltet på skibsfarten.
Der  

 henvises i øvrigt til den undersøgelse, der er beskrevet i  

 punkt 4.
 Udmøntning af den del af lovforslaget, der vedrører  

 strandsanering, skønnes ikke at have økonomisk/administrative  

 konsekvenser for kommunerne, idet anmeldeordningen allerede findes med  

 hjemmel i et aktstykke.
Økonomiske konsekvenser for erhvervslivet Lovforslaget har ikke i sig selv økonomiske konsekvenser for  

 erhvervslivet, fordi lovforslaget alene indeholder bemyndigelser.
Når  

 den i lovforslaget fastlagte hjemmel vedrørende modtageordninger  

 udmøntes i praksis kan dette umiddelbart medføre  

 meromkostninger for havnene.
Udmøntningen af benyttelsespligten kan  

 nødvendiggøre, at de eksisterende modtageordninger udbygges.
De  

 endelige regler om blandt andet benyttelsespligt, herunder  

 modtageordningernes indretning og kapacitet, vil blive fastlagt på  

 baggrund af drøftelser blandt alle Østersølande i  

 HELCOM.
Disse drøftelser forventes afsluttet i maj 2000.  

 Udmøntning af den i lovforslaget fastlagte hjemmel vedrørende  

 affaldsplaner må forventes at medføre mindre merudgifter for  

 havnene.
De skønnede øgede udgifter for alle havne i Danmark er  

 anført ovenfor.
Merudgifterne for havnene finansieres via  

 havneafgifterne.
Det er skønnet, at stigningen i havneafgift pr.  

 anløb i en erhvervshavn vil være ca. 300 kr. mens den  

 øgede årlige udgift pr. fiskerbåd vil være ca. 3.000  

 kr.
Der henvises i øvrigt til den undersøgelse, der er  

 beskrevet i punkt 4.
Administrative konsekvenser for erhvervslivet Lovforslaget har i sig selv ingen administrative konsekvenser for  

 erhvervslivet, fordi lovforslaget alene indeholder bemyndigelser.
Når  

 der udstedes bekendtgørelser om modtageordninger i medfør af  

 lovforslaget, vil det have administrative konsekvenser for erhvervslivet,  

 idet havnene for eksempel skal udarbejde affaldsplaner, og større  

 skibe skal underrette havnene om, hvor store mængder affald der skal  

 afleveres i land til en modtageordning.
Økonomiske konsekvenser for borgerne Lovforslaget har ikke i sig selv økonomiske konsekvenser for  

 borgerne, fordi lovforslaget alene indeholder bemyndigelser.
I det omfang de  

 efterfølgende bekendtgørelser indebærer, at  

 havneafgifterne øges, vil borgernes udgifter ved at anløbe en  

 dansk havn imidlertid stige.
Det er beregnet, at den årlige  

 udgiftsstigning pr. lystbåd er 400 kr.
Der henvises i øvrigt til  

 den undersøgelse, der er beskrevet i punkt 4.
6. Miljømæssige konsekvenser Lovforslaget har i sig selv ingen miljømæssige konsekvenser,  

 fordi lovforslaget alene indeholder bemyndigelser.
Udstedelse af  

 bekendtgørelser om aflevering af affald fra skibe i medfør af  

 lovforslaget forventes at have en positiv miljømæssig effekt,  

 idet den obligatoriske aflevering af affald kombineret med "no special  

 fee"-systemet vil motivere de skibe, som anløber danske havne,  

 til at aflevere deres affald, i stedet for i nogle tilfælde at  

 udlede/dumpe det i havet.
Der forventes derfor, at der i fremtiden afleveres  

 større mængder både drifts- og lastaffald fra skibe til  

 danske havne, hvorfra der kan sørges for miljømæssig  

 forsvarlig behandling af affaldet.
Udmøntning af hjemlen i  

 lovforslaget vil således være et vigtig skridt i retning af at  

 iværksætte "den baltiske strategi" til nedbringelse af  

 den skibsskabte forurening af Østersøen.
7. Forholdet til EU-retten Et forslag til et direktiv om havnemodtageordninger for  

 drifts- og lastaffald fra skibe forventes vedtaget i løbet af 2000.  

 Reglerne skal ifølge forslaget være gennemført senest 24  

 måneder efter vedtagelsen.
Bestemmelserne i det foreliggende  

 direktivforslag vil være opfyldt med udmøntningen af dette  

 lovforslags hjemmel vedrørende aflevering af affald fra skibe.
Sammenfatning af lovforslaget økonomiske og  

 administrative konsekvenser Positive konsekvenser- /mindreudgifter (hvis ja, angiv omfang) Negative konsekvenser- /merudgifter (hvis ja, angiv omfang) Økonomiske konsekvenser for staten Ingen Ingen, jf. dog nedenfor Administrative konsekvenser for stat, kommuner og  

 amtskommuner Ingen Ingen, jf. dog nedenfor Økonomiske konsekvenser for erhvervslivet Ingen Ingen, jf. dog nedenfor Administrative konsekvenser for erhvervslivet Ingen Ingen, jf. dog nedenfor Miljømæssige konsekvenser Ingen, jf. dog nedenfor Ingen Administrative konsekvenser for borgerne Ingen Ingen, jf. dog nedenfor Forholdet til EU-retten Et forslag til et direktiv om havnemodtageordninger for  

 drifts- og lastaffald fra skibe forventes vedtaget i løbet af 2000.  

 Reglerne skal ifølge forslaget være gennemført senest 24  

 måneder efter vedtagelsen.
Bestemmelserne i det foreliggende  

 direktivforslag vil være opfyldt med udmøntningen af hjemlen om  

 aflevering af affald fra skibe i dette lovforslag.
Det skal bemærkes, at på det tidspunkt hvor  

 lovforslagets bemyndigelsesbestemmelser udmøntes i  

 bekendtgørelser, vil der være økonomiske og/eller  

 administrative konsekvenser for staten, kommunerne, borgerne og  

 erhvervslivet, samt miljømæssige konsekvenser.
Med hensyn til et  

 talmæssigt skøn over de økonomiske konsekvenser henvises  

 til den undersøgelse, der er beskrevet i punkt 4.
8. Hørte myndigheder  og organisationer Advokatrådet, Amtsrådsforeningen i Danmark,  

 Arbejderbevægelsens Erhvervsråd, Bilfærgernes  

 Rederiforening, By- og Boligministeriet, Centralorganisationen af  

 Industriansatte i Danmark, Danmarks Fiskeriundersøgelser, Danmarks  

 Fiskeriforening, Danmarks Naturfredningsforening, Danmarks Rederiforening,  

 Danmarks Sportsfiskerforbund, Dansk Arbejdsgiverforening, Dansk Industri,  

 Dansk Navigatørforening, Dansk Ornitologisk Forening, Dansk Sejlunion,  

 Danske Vognmænd, Energistyrelsen, Entreprenørforeningen,  

 Erhvervsministeriet, Farvandsvæsenet, Finansministeriet,  

 Forbrugerrådet, Foreningen af Danske Privathavne, Foreningen af Danske  

 Ral- og Sandsugere, Forskningsministeriet, Forsvarsministeriet, Frederiksberg  

 Kommune, Friluftsrådet, Færøernes Landsstyre, Greenpeace  

 Danmark, Grønlands Hjemmestyre, Indenrigsministeriet,  

 Ingeniørforeningen i Danmark, Justitsministeriet, Kommunernes  

 Landsforening, Kystinspektoratet Lemvig, Københavns Kommune,  

 Landsorganisationen i Danmark, Maskinmestrenes Forening, Metal Søfart,  

 Miljøklagenævnet, Miljø- og Energiministeriets  

 Landsplanafdeling, Ministeriet for Fødevarer, Landbrug og Fiskeri,  

 Mærsk Olie og Gas A/S, Oliebranchens Fællesrepræsentation,  

 Rederiet A.P.
Møller, Rederiforeningen af 1895, Rederiforeningen  for  

 Mindre Skibe, Rigsombudsmanden i Grønland, Rigsombudet på  

 Færøerne, Rådet for Større Badesikkerhed,  

 Sammenslutningen af Danske Havne, Skov- og Naturstyrelsen,  

 Specialarbejderforbundet i Danmark (SID), Statshavneadministrationen Esbjerg,  

 Statshavneadministrationen Frederikshavn, Statsministeriet,  

 Sundhedsministeriet, Sundhedsstyrelsen, Søfartsstyrelsen, Told- og  

 Skattestyrelsen, Trafikministeriet, Udenrigsministeriet, WWF  

 Verdensnaturfonden.
Bemærkninger til lovforslagets enkelte  

 bestemmelser Til § 1 Til nr. 1 Til § 24, stk. 2 Efter denne bestemmelse bemyndiges miljø- og energiministeren til  

 at fastsætte nærmere regler om havnenes pligt til at udarbejde  

 affaldsplaner.
Ifølge HELCOM-anbefaling 19/12 skal affaldsplanerne  

 blandt andet indeholde en detaljeret beskrivelse af procedurerne for havnens  

 modtagelse og indsamling af skibenes driftsaffald og en generel information  

 om havnens opbevaring, behandling og endelige bortskaffelse af det modtagne  

 affald.
Planen skal dække alle kategorier af affald, herunder  

 såvel driftsaffald som lastaffald.
Til § 24, stk. 3 Med bestemmelsen bemyndiges miljø- og energiministeren til at  

 fastsætte regler om obligatorisk aflevering af alt affald ved skibes  

 anløb af danske havne og om forudgående anmeldelsespligt.
 Ifølge HELCOM-anbefaling nr. 19/7 kan den obligatoriske aflevering  

 af affald kun undgås, hvis det drejer sig om mindre mængder  

 affald, der forefindes om bord, hvis der er tale om skibe i fast rutefart  

 eller hvis det kan dokumenteres, at modtageordningen i havnen ikke har  

 kapacitet nok.
Større skibe skal senest 24 timer inden anløb af en havn  

 underrette havnen om mængden af affald om bord på skibet.
Denne  

 underretning skal foregå efter regler fastsat i HELCOM-anbefaling  

 19/11.
Til § 24, stk. 4 Med denne bestemmelse bemyndiges miljø- og energiministeren til at  

 fastsætte nærmere regler for kontrol af skibenes aflevering af  

 affald.
Bestemmelsen er udvidet sammenlignet med de generelle  

 tilsynsbestemmelser i kapitel 14 i havmiljøloven, idet der kan  

 fastsættes regler om kontrollen med skibenes aflevering af affald.
Den  

 konkrete fastsættelse af hvorledes kontrollen skal finde sted, herunder  

 hvilke myndigheder der får ansvaret for udførelse af kontrollen,  

 er endnu ikke fastsat.
Både dokumentkontrol og fysisk tilsyn kan komme  

 på tale.
I den sammenhæng skal oplyses, at der i  

 havmiljølovens § 10 er fastsat regler om oliejournal for større  

 skibe.
Denne journal kan f.eks. sammenholdes med affaldsanmeldelser, jf. den  

 foreslåede nye § 24, stk. 3. Desuden beror endelig fastsættelse  

 på hvorledes kontrol- og håndhævelsesreglerne i  

 EU-direktivet om modtageordninger endeligt udformes.
I den foreliggende  

 udgave af forslaget til direktiv er det anført, at der skal foretages  

 stikprøvekontrol.
Såfremt det besluttes, at kontrollen eller en del af kontrollen skal  

 foretages i kommunalt regi vil der blive forhandlet kompensation efter det  

 udvidede totalrammeprincip.
Bemyndigelsen vil i øvrigt blive udnyttet  

 under iagttagelse af folkerettens regler om uhindret passage af det danske  

 territorialfarvand.
Til nr. 2 Til § 35 a Bestemmelsen bemyndiger forsvarsministeren til at pålægge  

 amtsrådene og kommunalbestyrelserne at anmelde olie- og  

 kemikalieforureninger til Forsvarsministeriet forud for  

 iværksættelse af enhver saneringsforanstaltning, der kan  

 medføre refusion af udgifter til strandsaneringsforanstaltninger.  

 Anmeldelsespligten er indført for at give forsvarsministeren mulighed  

 for at føre tilsyn med, at strandsaneringsarbejder, der skal  

 finansieres af staten, tilrettelægges omkostningseffektivt og for at  

 sikre, at ordningen alene medgår til finansiering af det tilsigtede  

 formål.
Miljø- og energiministeren har i bekendtgørelse  

 nr. 607 af 19. juli 1999 fastsat nærmere bestemmelser om form- og  

 indholdskrav til anmeldelsen.
Denne bekendtgørelse har hjemmel i det  

 af Finansudvalget tiltrådte aktstykke af 14. april 1999.
Til nr. 3 og 4 Til § 55 I gældende lov er der hjemmel til, at miljø- og  

 energiministeren kan fastsætte regler om gebyrer til dækning af  

 havnenes udgifter til driften af modtageordninger.
For at implementere  

 "no special fee"- systemet, jf.
HELCOM-anbefaling 19/8, vurderes  

 det, at hjemlen til at opkræve betaling skal udvides til også at  

 dække etablering af modtageordningerne, idet nogle havne formentlig  

 må udbygge deres ordninger.
Under etablering og drift henregnes  

 også udgifter til udarbejdelse af affaldsplaner, jf. det under punkt 1  

 beskrevne vedrørende § 24, stk. 2.
 "No special fee"-systemet svarer som nævnt i vidt omfang  

 til den ordning, som efter havnenes praksis allerede eksisterer i dag.  

 På baggrund af lovændringen vil det i en bekendtgørelse  

 blive fastlagt, at havnene har pligt til at anvende "no special  

 fee"-systemet for affald, der stammer fra skibenes drift.
Til nr. 5 Til § 61 Bestemmelsen udvides, så der kan fastsættes straf for  

 overtrædelse af regler udstedt i medfør af havmiljølovens  

 § 55, stk. 2, således, at havne der ikke overholder de regler  

 ministeren udsteder med hensyn til finansiering af modtageordningerne, kan  

 straffes med bøde.
Bestemmelsen er ikke med det foreliggende forslag  

 tiltænkt udvidet til at give hjemmel til at straffe skibe for manglende  

 betaling af havneafgifterne.
Til § 2 Lovens ikrafttræden foreslås til den 1. juni 2000.  

 Bekendtgørelsen om benyttelsespligten skal ifølge  

 HELCOM-anbefalingerne træde i kraft 1. juli 2000. Reglerne om "no  

 special fee"-systemet for olieholdigt affald skulle træde i kraft  

 1. januar 2000. Da "no special fee"-systemet i praksis anvendes i  

 danske havne, og implementering via administrativ praksis er i  

 overensstemmelse med HELCOM s regler, har Danmark opfyldt sin forpligtigelse,  

 selv om de formelle regler til gennemførsel af HELCOM-anbefalingen,  

 nemlig udsendelse af en bekendtgørelse om "no special  

 fee"-systemet, først forventes at træde i kraft pr. 1. juli  

 2000.
Bilag Lovforslaget sammenholdt med gældende  

 bestemmelser Gældende formulering Lovforslaget § 24 § 1 I lov nr. 476 af 30. juni 1993 om beskyttelse  

 af havmiljøet, som ændret senest ved lov nr. 902 af 16. december  

 1998, foretages følgende ændringer:
 I § 24 indsættes som stk. 2 - 4:
» Stk. 3. Miljø- og energiministeren kan  

 fastsætte regler om skibes pligt til at benytte de anlæg, der er  

 nævnt i stk. 1, samt regler om skibes anmeldelsespligt.
Stk. 4. Miljø- og energiministeren kan  

 fastsætte regler for kontrol med skibenes benyttelse af de anlæg,  

 der er nævnt i stk. 1.« § 35 Stk. 2. Kommunalbestyrelsen tilvejebringer en  

 beredskabsplan for iværksættelse af sanering af  

 kyststrækninger i tilfælde af væsentlige forureninger af  

 kyster i kommunen og for bekæmpelse af forurening i havne i kommunen.
 Stk. 3. Kommunalbestyrelsen kan pålægge  

 havnebestyrelsen at udarbejde en beredskabsplan for bekæmpelse af  

 forurening i havnen og at drage omsorg for, at det nødvendige materiel  

 er til rådighed.
 Stk. 4. Kommunalbestyrelsen underretter  

 amtsrådet og miljøministeren om indholdet af beredskabsplanerne  

 og ændringer og tillæg til disse.
 Stk. 5. Amtsrådet samordner de kommunale  

 beredskabsplaner efter forhandling med de berørte kommuner og  

 opstiller på grundlag af de kommunale beredskabsplaner et samlet  

 beredskab samt forestår og koordinerer indsatsen i forbindelse med  

 alvorlige og omfattende forureninger.
 Stk. 6. I tilfælde af særlig alvorlige  

 og omfattende forureninger kan miljøministeren bestemme, at sanering  

 af kyststrækninger og bekæmpelse af forurening i havne skal ledes  

 af miljøministeren.
 Efter § 35 indsættes:
» Stk. 2. Forsvarsministeren kan endvidere  

 pålægge kommunalbestyrelser og amtsråd at tilvejebringe  

 oplysninger til brug for en vurdering af ansøgninger om refusion af  

 udgifter i forbindelse med strandsaneringer, herunder krav om kommunal  

 revisionspåtegning af ansøgningerne.« § 55.
 I § 55 ændres "loven og til  

 dækning af havnenes udgifter ved driften af modtageanlæg, jf. §  

 24." til: "loven.".
 I § 55 indsættes som stk. 2:
"Miljø- og energiministeren kan  

 fastsætte regler om havnenes opkrævning af gebyrer til  

 dækning af deres  udgifter til etablering og drift af  

 modtageanlæg, jf. § 24." § 2.
 Loven træder i kraft den 1. juni  

 2000.
