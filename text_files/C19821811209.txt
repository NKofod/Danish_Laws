Privat ansatte, der forflyttes under samme arbejdsgiver, kan fratrække  

 flytteudgifter, uanset om arbejdsgiveren yder flyttegodtgørelse.
Modtaget  

 flyttegodtgørelse skal medregnes ved indkomstopgørelsen.
 Følgende udgifter kan fratrækkes efter dokumentation:
 1. Flytning af bohave.
 2. Rejseudgifter for husstanden.
 3. Udgifter til nødvendige installationer.
 4. Huslejetab.
 Udgifter til advokat- og mæglersalær i forbindelse med køb og salg af fast  

 ejendom kan efter praksis ikke fradrages.
 Herudover kan foretages et skønsmæssigt fradrag for supplerende  

 flytteudgifter på 3.000 - 6.000 kr. afhængigt af bohavet og husstandens  

 størrelse.
 Offentlige ansatte modtager flyttegodtgørelse efter reglerne i cirkulære  

 nr. 244 af 1. december 1977 om flyttegodtgørelse m.v. til tjenestemænd i  

 staten, folkeskolen og folkekirken, herunder en supplerende godtgørelse, der  

 ydes med et fast beløb, der bl.a. er afhængigt af den pågældendes  

 lønrammeplacering.
 De modtagne godtgørelser skal medregnes til den skattepligtige indkomst,  

 men anses efter praksis for medgået til dækning af fradragsberettigede  

 udgifter, dog at godtgørelse til dækning af rentetab vedrørende ejerbolig  

 ikke tillades fradraget.
 Med henblik på at tilvejebringe overensstemmelse mellem offentligt og  

 privat ansattes fradrag for flytteudgifter har ligningsrådet med virkning for  

 indkomståret 1983 vedtaget at ændre reglerne for offentligt ansattes fradrag  

 således, at den supplerende godtgørelse ikke længere kan fradrages fuldt ud,  

 men erstattes af et skønsmæssigt fradrag svarende til det, der gælder for  

 privat ansatte.
