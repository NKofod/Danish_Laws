 I tilslutning til udenrigsministeriets bekendtgørelse nr. 30 af 15. marts  

 1974 og efterfølgende bekendtgørelser, senest nr. 55 af 21. august 1980,  

 Lovtidende C, meddeles det, at der ved noteveksling i Dar es Salaam den 23.  

 og 26. juni 1982 er indgået en overenskomst mellem Danmark og Tanzania,  

 ifølge hvilken den danske regering yder et beløb på 60 millioner kroner som  

 fortsat støtte til Tanzanias bank for udvikling af landdistrikter.
Banken har til formål at yde lån til finansiering af produktionsmidler,  

 redskaber og maskiner samt lagerbygninger, mindre fabriksanlæg o.l.
Herudover  

 kan banken foretage indskud af ansvarlig kapital i virksomheder og medvirke  

 til opkøb og videresalg af produktionsmidler og landbrugsprodukter samt  

 rådgive låntagere.
Den overvejende del af lånene ydes i form af leverancer af  

 produktionsmidler direkte til brugerne.
