Cirkulære om kontrol ved import af ikke-animalsk foder med særlige restriktioner og om godkendelse af midlertidige kontrolsteder 1) (Til fødevarekontrolenhederne) I henhold til bekendtgørelse om import af foder med særlige restriktioner og om straffebestem-melser for overtrædelse af diverse EU-retsakter skal visse ikke-animalske foderstoffer fra tredjelande underkastes særlig kontrol til sikring af, at foderet opfylder EU-lovgivningen, inden det frigives.
Afsnit I Omfang og definitioner Kapitel 1 Omfang og definitioner § 1. Cirkulæret omfatter Fødevarestyrelsens kontrol af ikke-animalsk foder, som er omhandlet i afsnit V i bekendtgørelse om indførsel af foder med særlige restriktioner og om straffebestemmelser for overtrædelse af relaterede EU-retsakter (foderrestriktionsbekendtgørelsen).
 Stk. 2. I henhold til:
1) forordning (EF) nr. 669/2009 skal visse ikke-animalske foderprodukter, jf. forordningens bilag I, fra tredjelande underkastes en mere intensiv offentlig kontrol, 2) forordning (EF) nr. 1135/2009 skal ammoniumbicarbonat og ikke-animalsk foder fra Kina, med indhold af soja eller sojaprodukter, underkastes kontrol for indhold af melamin, 3) forordning (EF) nr. 1151/2009 skal solsikkeolie fra Ukraine underkastes kontrol for indhold af mineralsk olie, 4) forordning (EF) nr. 258/2010 skal guargummi fra Indien underkastes kontrol for indhold af pentachlorphenol, 5) afgørelse 2011/884/EU skal ris og risprodukter fra Kina underkastes kontrol for indhold af ikke tilladte genetisk modificerede organismer, 6) forordning (EU) nr. 91/2013 skal jordnødder fra Ghana og Indien kontrolleres for tilstedeværelse af aflatoxin, og 7) forordning (EU) nr. 322/2014 skal ikke-animalske foderprodukter fra Japan kontrolleres for tilstedeværelse af radioaktivt cæsium.
 .
 § 2. I dette cirkulære gælder definitionerne i foderrestriktionsbekendtgørelsens § 4 med de naturlige begrænsninger, der følger af, at denne bekendtgørelse også gælder andet end ikke-animalsk foder.
Afsnit II Generelt Kapitel 2 Forhåndsanmeldelse § 3. Fødevarekontrolenheden kan modtage forhåndsanmeldelser elektronisk, men skal for produkter under forordning (EF) nr. 669/2009, forordning (EU) nr. 91/2013 og afgørelse 2011/884/EU, have det originale CED til rådighed i forbindelse med kontrollen.
Ligeledes skal fødevarekontrolenheden for produkter under forordning (EF) nr. 322/2014 have den ledsagende erklæring til rådighed i forbindelse med kontrollen.
Kapitel 3 Kontrolredskaber § 4. En oversigt over kontrolredskaber til importvagten findes på følgende link: »http://fvst-intranet/Fagligt/Sider/Importrestriktioner.aspx«.
 Stk. 2 . En liste over underskriftberettigede myndigheder i andre lande findes på følgende drevplacering: »M:\Faelles\Intranettet\Faglige vaerktoejer\Import, eksport\Koordinering af importprøver«.
 Stk. 3. Lister over officielle kontrolmyndigheder i andre samhandelslande findes på følgende EU-hjemmeside: »http://ec.europa.eu/food/food/controls/increased_checks/national_links_en.htm«.
 § 5. Et parti må ikke opdeles, før fødevarekontrolenheden har gennemført kontrollen, jf. dog stk. 2.
Stk. 2. I de tilfælde, hvor en del af et parti er blevet transportskadet, kan fødevarekontrolenheden bedømme og træffe afgørelse om den transportskadede del af partiet og den resterende del af partiet hver for sig.
Det oprindelige parti betragtes herefter som to partier.
I det tilfælde kræves et selvstændigt CED og eventuelt ledsagedokumenter til hvert af de to partier.
§ 6. Dokumentkontrollen omfatter kontrol af alle dokumenter, som ledsager partiet, f.eks.
CED, analyserapport, sundhedscertifikat, erklæring eller handelsdokument, dog ikke transportdokumenter.
Fødevarekontrolenheden skal kontrollere 1) om importpartiet er omfattet af en importrestriktion ved sammenhold af angivet KN-kode, land m.m., 2) at CEDet indeholder alle nødvendige oplysninger og er underskrevet, og 3) at importøren er registreret til import fra 3. lande i KOR, jf. § 26, stk. 5.
 Stk. 2. I det omfang der er krav om originale dokumenter i EU lovgivningen, skal Fødevarekontrolenhedens dokumentkontrol være af de originale dokumenter.
Stk. 3. Når EU-lovgivningen foreskriver, at et parti skal være ledsaget af en erklæring, et særligt sundhedscertifikat og/eller en analyserapport, skal fødevarekontrolenheden kontrollere 1) at disse dokumenter er udformet og udfyldt i overensstemmelse med modellen i den respektive EU-lovgivning, og 2) at dokumenterne er underskrevet og stemplet af den kompetente myndighed i oprindelsestredjelandet, hvis der er krav om det i EUs restriktionslovgivning.
 § 7. Når der skal foretages identitetskontrol, skal fødevarekontrolenheden kontrollere, om der er overensstemmelse mellem partiet og ledsagedokumenterne.
 § 8. Fødevarekontrolenhedernes udvælgelse af partier til fysisk kontrol skal ske i henhold til skemaerne på følgende link: »M:\Faelles\Intranettet\Faglige vaerktoejer\Import, eksport\Koordinering af importprøver«.
 Stk. 2 . Alle partier omfattet af cirkulæret skal ved partiets fysiske ankomst skrives ind i prøveudtagningsskemaerne, jf. stk. 1.
 Stk. 3. Ved udtagning af prøver til kontrol, herunder laboratorieanalyser, skal retningslinjerne i det gældende prøveprojekt følges.
 Stk. 4. Ved udtagning af prøver til kontrol, herunder laboratorieanalyser, skal fødevarekontrolenheden udfylde en prøveudtagningsskabelon i LIMS efter den relevante projektbeskrivelse.
 Stk. 5. Fødevarekontrolenheden skal sikre, at den fysiske kontrol af partier gennemføres hurtigst muligt.
 Stk. 6. Prøvetagningsbakker og prøvenumre til foderprøver kan rekvireres hos FødevareNordjylland (Aalborg).
 § 9. Fødevarekontrolenheden skal genlukke al emballage, der har været åbnet i forbindelse med kontrollen, og tydeligt mærke emballagen, så det fremgår, at den har været åbnet af Fødevarestyrelsen.
§ 10. Fødevarekontrolenheden skal sikre, at foderkontrollen er afsluttet inden for de tidsfrister, som restriktionslovgivningen foreskriver.
Hvis SKATs frister for gennemførelse af kontrollen overskrides, skal fødevarekontrolenheden, på anmodning fra virksomheden, orientere SKAT om overskridelsen.
Kapitel 4 Frigivelse eller videresendelse til fysisk kontrol på kontrolsted § 11. Fødevarekontrolenheden må kun frigive et parti efter dokumentkontrollen, hvis partiet er ankommet til Danmark.
For partier, der ankommer med fly, må fødevarekontrolenheden dog afslutte dokumentkontrollen efter flyets afgang fra tredjelandet, eller når der er udstedt et »air way bill« for partiet med destination Danmark.
 Stk. 2. Hvis partiet skal til fysisk kontrol, og den fysiske kontrol ikke foretages på et udpeget indgangssted (DPE), skal fødevarekontrolenheden om nødvendigt inden videresendelse sikre sig, at modtagevirksomheden er opført som kontrolsted på Fødevarestyrelsens hjemmeside, jf. liste over kontrolsteder i § 26, stk. 4.
Stk. 3. Fodervareprøver, der ikke er beregnet til fodring, kan frigives uden CED.
I tvivlstilfælde skal importøren kunne sandsynliggøre over for SKAT, at partiet ikke vil blive anvendt til fodring eller som fødevare.
Kapitel 5 Dokumentation af kontrollen § 12. Fødevarekontrolenheden skal for hvert parti dokumentere den foretagne kontrol.
 Stk. 2. Den dokumentation, som Fødevarestyrelsen beholder, skal for hvert parti bestå af mindst følgende:
1) En kopi af CEDet, 2) originale erklæringer og andre påkrævede dokumenter: sundhedscertifikat, analyserapport o.l., og 3) resultaterne af den gennemførte kontrol, herunder originalt laboratorieanalysebevis.
 Stk. 3. Der skal ikke udarbejdes kontrolrapport for kontrol omfattet af dette cirkulære, medmindre der konstateres uregelmæssigheder i forbindelse med kontrollen.
Kapitel 6 Manglende overholdelse § 13. Fødevareenheden skal tilbageholde et parti, hvis 1) den offentlige kontrol har afsløret, at partiet ikke overholder reglerne, 2) partiet er toldbehandlet og overgået til fri omsætning, uden at partiet er forhåndsanmeldt, eller 3) partiet på anden vis ikke forevises til offentlig kontrol.
Stk. 2. Fødevarekontrolenheden skal give importøren påbud om, at 1) partiet returneres inden en fastsat tidsfrist, 2) partiet destrueres inden for en fastsat tidsfrist, eller 3) partiet inden for en fastsat tidsfrist underkastes særlig behandling, hvis den relevante lovgivning giver mulighed for dette, jf. artikel 19, stk. 1, litra a, i forordning (EF) nr. 882/2004 (kontrolforordningen).
 Stk. 3. Særlig behandling, jf. stk. 2, nr. 3, kan omfatte:
1) Behandling eller forarbejdning, hvorved partiet bringes i overensstemmelse med fællesskabslovgivningen eller med kravene i et tredjeland, som partiet afsendes til igen, herunder evt. dekontaminering, men ikke fortynding, eller 2) andre relevante former for forarbejdning til andre formål end foder eller menneskeføde, f.eks. til industrielt formål.
 Stk. 4. Fødevarekontrolenheden sikrer, at den særlige behandling udføres i virksomheder under fødevarekontrolenhedens eller en anden kompetent myndigheds kontrol.
 Stk. 5. Hvis det i stk. 1 nævnte parti er nået ud i senere omsætningsled, påbyder Fødevarekontrolenheden importøren at trække foderet tilbage, hvorefter Fødevarekontrolenheden tilbageholder dette.
 Stk. 6. Fødevarekontrolenheden fastsætter de nærmere vilkår for returnering, særlig behandling eller destruktion, herunder den dokumentation, som importøren skal fremlægge.
 Stk. 7. Returnering skal ske i overensstemmelse med bestemmelserne i artikel 21 i kontrolforordningen.
§ 14. Fødevarekontrolenheden skal straks underrette SKAT 1) når partier afvises som ulovlige til import, 2) når returnering, særlig behandling eller destruktion er effektueret, 3) når fødevarekontrolenheden fremsender en modtaget klage over fødevarekontrolenhedens afgørelse til Fødevareministeriets Klagecenter, eller 4) når fødevarekontrolenheden modtager afgørelsen fra Fødevareministeriets Klagecenter.
Stk. 2. Underretningen skal ske til den afdeling af SKAT, der er ansvarlig for toldbehandlingen af partiet.
SKAT underrettes via CEDets Del III, i situationer nævnt under stk. 1, nr. 1 og 2.
 § 15. Fødevarekontrolenheden skal genlukke al emballage, der har været åbnet i forbindelse med kontrollen, og tydeligt mærke emballagen, så det fremgår, at den har været åbnet af Fødevarestyrel-sen.
Stk. 2. Fødevarekontrolenheden skal sikre, at de tilbageholdte partier oplagres fysisk adskilt fra andre foderprodukter/fødevareprodukter.
Et tilbageholdt parti skal være under fødevarekontrolenhedens kontrol, indtil fødevarekontrolenheden frigiver partiet eller træffer afgørelse i overensstemmelse med § 13, stk. 2.
Kapitel 7 Indberetning § 16. Når fødevarekontrolenheden konstaterer, at et parti ikke-animalsk foder indebærer en direkte eller indirekte risiko for dyre- eller folkesundheden, skal fødevarekontrolenheden straks udarbejde en Rapid Alert notifikation.
 Stk. 2. Fødevareenheden skal kontakte Fødevareberedskabsenheden, inden en Rapid Alert notifikation afsendes.
§ 17. Fødevarekontrolenheden skal hvert kvartal kvalitetssikre de indtastede data i de fælles prøveudtagningsskemaer på M-drevet.
Kvalitetssikringen skal her være gennemført henholdsvis senest den 10. januar, den 10. april, den 10. juli og den 10. oktober i et givet år.
I kvartalsindberetningen til International Handel skal fødevarekontrolenheden bekræfte, at kvalitetssikringen er gennemført.
 Stk. 2. Kravene til indberetning for hver importrestriktion findes på følgende link: »http://fvst-intranet/Fagligt/Sider/Indberetning-af-ikke-animalske-fødevarer-under-restriktion-eller-intensiveret-kontrol.aspx«.
 Stk. 3. Ulovlige partier skal også indberettes via prøveudtagningsskemaerne.
Kapitel 8 Betaling § 18. Iflg. bekendtgørelse om betaling for kontrol af fødevarer, foder og levende dyr m.v. (beta-lingsbekendtgørelsen) skal virksomheder betale for inspektion i forbindelse med lovpligtig import-kontrol, herunder forberedelse og sagsopfølgning på denne.
Der faktureres således for tid brugt til dokumentkontrol, fysisk kontrol, frigivelse samt sagsbehandling.
Afsnit III Særlige regler for enkelte af restriktionerne Kapitel 9 Særligt for foderprodukter omfattet af forordning (EF) nr. 669/2009 (mere intensiv offentlig kontrol) - Videreforsendelse i afventning af analyseresultat § 19. Fødevarekontrolenheden kan tillade, at et parti, hvoraf der er udtaget prøver til laboratorieanalyse, videresendes til modtagevirksomheden i afventning af analyseresultatet, jf. artikel 8, stk. 2, tredje afsnit, i forordning (EF) nr. 669/2009.
Stk. 2. Hvis partiet er prøvetaget på et udpeget indgangssted (DPE) og skal afvente analyseresultat på et midlertidigt godkendt kontrolsted, skal Fødevarekontrolenheden på CEDéts rubrik II.5 krydse af, at sendingen kan godkendes til videre transport og ikke må frigives.
CEDet sendes til importøren og toldekspeditionsstedet.
 Stk. 3. Fødevarekontrolenheden skal inden videresendelse sikre sig, at modtagevirksomheden er godkendt som kontrolsted på Fødevarestyrelsens hjemmeside, jf. liste over kontrolsteder i § 26, stk. 4.
Stk. 4. Den i stk. 1 nævnte videresendelse skal ske i transportmidler eller beholdere, der er forseglet af den myndighed, som har foretaget prøveudtagningen.
Forseglingen må kun brydes af tilsynsmyndigheden på modtagevirksomheden.
Stk. 5. Stk. 1 og 2 gælder også for partier, der er kontrolleret i Danmark, og som videresendes til et andet EU-land i afventning af analyseresultatet.
Der skal i dette tilfælde gives besked til kontrolmyndigheden i modtagelandet om, at partiet er på vej.
Kapitel 10 Særligt for foderprodukter omfattet af forordning (EF) nr. 669/2009 (mere intensiv offentlig kontrol) - Manglende overholdelse § 20. Fødevarekontrolenheden skal påbyde et parti returneret eller destrueret hvis partiet ikke forevises til fødevarekontrolenhedens kontrol.
Kapitel 11 Særligt for foderprodukter omfattet af gennemførelsesafgørelse 2011/884/EU (GMO-ris fra Kina) - Videreforsendelse i afventning af analyseresultat § 21. Fødevarekontrolenheden kan tillade, at et parti, hvoraf der er udtaget prøver til laboratorieanalyse, videresendes til modtagevirksomheden i afventning af analyseresultatet, jf. artikel 5, stk. 4, i afgørelse 2011/884/EU.
Stk. 2. Hvis partiet er prøvetaget på et udpeget indgangssted (DPE) og skal afvente analyseresultat på et midlertidigt godkendt kontrolsted, skal Fødevarekontrolenheden på CEDéts rubrik II.5 krydse af, at sendingen kan godkendes til videre transport og ikke må frigives.
CEDet sendes til importøren og toldekspeditionsstedet.
 Stk. 3. Fødevarekontrolenheden skal inden videresendelse sikre sig, at modtagevirksomheden er godkendt som kontrolsted på Fødevarestyrelsens hjemmeside, jf. liste over kontrolsteder i § 26, stk. 4.
Stk. 4. Den i stk. 1 nævnte videresendelse skal ske i transportmidler eller beholdere, der er forseglet af den myndighed, som har foretaget prøveudtagningen.
Forseglingen må kun brydes af tilsynsmyndigheden på modtagevirksomheden.
Stk. 5. Stk. 1 og 2 gælder også for partier, der er kontrolleret i Danmark, og som videresendes til et andet EU-land i afventning af analyseresultatet.
Der skal i dette tilfælde gives besked til kontrolmyndigheden i modtagelandet om, at partiet er på vej.
Kapitel 12 Særligt for foderprodukter omfattet af gennemførelsesafgørelse 2011/884/EU (GMO-ris fra Kina) - Opsplitning af partiet § 22. Kravet i artikel 7 i gennemførelsesafgørelse 2011/884/EU, om at attesterede kopier af sundhedscertifikat og analyserapport skal følge de enkelte dele af et opdelt parti, gælder kun til og med en gros-leddet.
Kapitel 13 Særligt for foderprodukter omfattet af gennemførelsesafgørelse 2011/884/EU (GMO-ris fra Kina) - Manglende overholdelse § 23. Fødevarekontrolenheden skal påbyde et parti returneret til oprindelseslandet eller destrueret, hvis partiet ikke ledsages af analyserapporten og sundhedscertifikat.
 Stk. 2. Stk. 1 gælder ikke for partier, der ledsages af en erklæring fra den ansvarlige for partiet, hvoraf det fremgår, at partiet ikke indeholder, består af eller er fremstillet af ris.
 § 24. For partier, der ikke er forevist til kontrol, men er ledsaget af de krævede certifikater og analyserapporter, kan den særlige behandling nævnt i § 13, stk. 2, nr. 3, f.eks. bestå i analyse af partiet efter tilbagetrækningen.
 Stk. 2. I de i stk. 1 nævnte tilfælde skal fødevarekontrolenheden foretage prøveudtagning og analyse af partiet.
 Stk. 3. Partiet frigives, hvis analysen viser, at partiet overholder grænseværdierne.
 Stk. 4. Partiet skal frigives ved en afgørelse, f.eks. i en kontrolrapport.
Kapitel 14 Særligt for foderprodukter omfattet af gennemførelsesforordning (EU) nr. 322/2014 (Fukushima) - Manglende overholdelse § 25. Fødevarekontrolenheden skal påbyde et parti returneret eller destrueret, hvis partiet ikke ledsages af de i artikel 5 og 6 til forordning (EU) nr. 322/2014 omhandlede dokumenter, jf. dog stk. 2, eller hvis partiet ikke overholder maksimalgrænseværdierne fastsat i bilag II til gennemførelsesforordning (EU) nr. 322/2014.
 Stk. 2. Fødevareenheden kan dog give den ansvarlige for partiet mulighed for at fremskaffe mang-lende dokumenter inden for en fastsat tidsfrist.
Afsnit IV Midlertidige kontrolsteder Kapitel 15 Godkendelse af midlertidige kontrolsteder § 26. Retningslinjerne for godkendelse af midlertidige kontrolsteder for foder fremgår af følgende hjemmeside: »http://www.foedevarestyrelsen.dk/Leksikon/Sider/Import-af-foder.aspx« § 27. Ansøgninger om godkendelse af midlertidige kontrolsteder modtages centralt i Fødevarestyrelsen, hvorfra de vil blive sendt videre til FødevareMidtjylland, der kontrollerer, at:
1) Kontrolstedet og importørfirmaet hver især er registreret som foderstofvirksomhed, 2) kontrolstedet eller importørfirmaet er registreret som foderstofimportør, og 3) kontrolstedet er godkendt af SKAT som toldoplag eller har lignende toldgodkendelse til håndtering og oplagring af ikke-toldbehandlede foderprodukter på den adresse, som de søger om at få godkendt som midlertidigt kontrolsted.
Stk. 2. Er ovenstående krav opfyldt, mailer de personer, der er ansvarlige for godkendelse af midlertidige kontrolsteder for foder, importørens ansøgning om godkendelse som kontrolsted til den relevante fødevarekontrolenhed med anmodning om kontrol.
Når kontrolbesøget er afsluttet, mailer den fodertilsynsførende kontrolresultatet til FødevareMidtjylland.
 Stk. 3 . Ansvarlig tilsynsførende i FødevareMidtjylland skal herefter gøre følgende:
1) Indlægge kontrolresultatet i Captia, 2) skrive godkendelsesbrev til virksomheden.
Det registrerings- / godkendelsesnummer, som virksomheden allerede har fået tildelt, anvendes som godkendelsesnummer, 3) registrere virksomheden som » godkendt kontrolsted« i KOR.
Hvis det godkendte kontrolsted ikke har en importørregistrering, noteres det i bemærkningsfeltet i KOR, hvilken af virksomhedens øvrige adresser, der har den krævede importørregistrering, og 4) give International Handel besked om at registrere virksomheden på listen over godkendte kontrolsteder på Fødevarestyrelsesn hjemmeside.
Stk. 4. Det fremgår af nedenstående hjemmeside, hvilke kontrolsteder der er godkendt: »http://www.foedevarestyrelsen.dk/Leksikon/Sider/Udpegede-importsteder---ikke-animalsk-foder.aspx« Stk. 5. Det fremgår af KOR om virksomheden er registreret, herunder til import, se desuden Fødevarestyrelsens hjemmeside: »http://www.foedevarestyrelsen.dk/Leksikon/Sider/Lister-over-registrerede-fodervirksomheder.aspx« Afsnit V Ikrafttrædelse Kapitel 16 Ikrafttrædelse § 28. Cirkulæret træder i kraft den 20. juni 2014 Fødevarestyrelsen, den 18. juni 2014 Troels Vensild / Jan Thiele 1) Dette cirkulære indeholder bestemmelser, som er nødvendige for anvendelsen af diverse EU-retsakter med eventuelle senere ændringer.
Det drejer sig om følgende retsakter: Kommissionens forordning (EF) nr. 669/2009 af 24. juli 2009 om gennemførelse af Europa-Parlamentets og Rådets forordning (EF) nr. 882/2004 for så vidt angår en mere intensiv offentlig kontrol af visse foderstoffer og foder af ikke-animalsk oprindelse og om ændring af beslutning 2006/504/EF, EU-Tidende 2009, nr.
L 194, side 1121, Kommissionens forordning (EF) nr. 1135/2009 af 25. november 2009 om særlige importbetingelser for visse produkter, der har oprindelse i eller er afsendt fra Kina, og om ophævelse af beslutning 2008/798/EF, EU-Tidende 2009, nr.
L 311, side 35, Kommissionens forordning (EF) nr. 1151/2009 af 27. november 2009 om fastsættelse af særlige betingelser for import af solsikkeolie med oprindelse i eller afsendt fra Ukraine på grund af risiko for forurening med mineralsk olie og om ophævelse af beslutning 2008/433/EF, EU-Tidende 2009, nr.
L 313, side 3639, Kommissionens forordning (EU) nr. 258/2010 af 25. marts 2010 om særlige betingelser vedrørende import af guargummi med oprindelse i eller afsendt fra Indien som følge af risikoen for forurening med pentachlorphenol og dioxiner og om omhævelse af beslutning 2008/352/EF, EU-Tidende 2010, nr.
L 80, side 2831, Kommissionens gennemførelsesafgørelse 2011/884/EU af 22. december 2011 om beredskabsforanstaltninger vedrørende ikke tilladt genetisk modificeret ris i risprodukter med oprindelse i Kina og om ophævelse af beslutning 2008/289/EF, EU-Tidende 2011, nr.
L 343, side 140-148, Kommissionens gennemførelsesforordning (EU) Nr. 91/2013 af 31. januar 2013 om særlige betingelser for import af jordnødder fra Ghana og Indien, okra og karryblade fra Indien og vandmelonfrø fra Nigeria og om ændring af Kommissionens forordning (EF) nr. 669/2009 og (EF) nr. 1152/2009, EU-tidende 2013, nr.
L 33, side 2-10, og Kommissionens gennemførelsesforordning (EU) nr. 322/2014 af 28. marts 2014 om særlige importbetingelser for foder og fødevarer, der har oprindelse i eller er afsendt fra Japan efter ulykken på atomkraftværket i Fukushima, EU-Tidende 2014, nr.
L 95, side 111.
