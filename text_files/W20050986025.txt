VEU-godtgørelse.  

 Tab af indtægt arbejdsmulighed i forbindelse med uddannelse.
Vedrørende  

 deltidsbeskæftiget førtidspensionist tilmeldt Arbejdsformidlingen som  

 fuldtidssøgende Ankenævnet har på møde den 16. marts 2005 behandlet  

 Deres klage om VEU-godtgørelse og befordringstilskud i forbindelse med Deres  

 deltagelse i den grundlæggende pædagoguddannelse (PGU-merit) i perioden 4.  

 august 2004 til 31. maj 2005.
Nævnet traf denne A F G Ø R E L S E Vedr.: VEU-godtgørelse Ankenævnet er enig i AFs vurdering af, at De ikke har  

 haft et tab af indtægt eller arbejdsmulighed, svarende til 37 timer, således  

 at  

 De er berettiget til VEU-godtgørelse for de yderligere 7 timer, der ligger  

 udover Deres sædvanlige timeantal på 30 timer som De arbejdede før  

 uddannelsen.
B E G R U N D  

 E L S E Ankenævnet finder på trods af Deres tilmelding til AF  

 som fuldtidssøgende, at det ikke er tilstrækkeligt sandsynliggjort, at De kan  

 anses for reelt arbejdssøgende til fuldtidsarbejde svarende til 37 timer  

 ugentlig, hvorfor der ikke er tab af arbejdsmulighed for timerne op til 37  

 timer.
Ankenævnet har ved denne vurdering lagt vægt på, at De forud for  

 kurset arbejdede 30 timer ugentlig.
Endvidere, at det samtidigt med Deres  

 tilmelding  

 til AF som fuldtidssøgende blev noteret, at De skulle afmeldes ved kursets  

 ophør den 31. maj 2004.
 Ankenævnet har ved vurderingen tillige lagt vægt på, at De er  

 tilkendt den mellemste førtidspension, som forudsætter en nedsat erhvervsevne  

 svarende til 2/3.
Vedr.: Befordringstilskud Arbejdsmarkedets Ankenævn er enig med AF i, at De ikke  

 er berettiget til dækning af udgifter til befordring i forbindelse med  

 omhandlede merituddannelse for omsorgsmedhjælpere mv.
 Nævnet har herved lagt vægt på, at den omhandlede merituddannelse  

 ikke er en AMU-uddannelse (arbejdsmarkedsuddannelse). Merituddannelsen er  

 derimod en UvM-uddannelse (uddannelse i Undervisningsministeriets regi)  

 hvortil  

 der kun er mulighed for at bevilge VEU-godtgørelse (voksen- og  

 efteruddannelsesafgørelse).
 Ankenævnet tiltræder således AFs afgørelse af 9. juli 2004.
 Ankenævnet henviser til §§ 1, 3 stk. 1, nr. 7 og 4, i  

 lov om godtgørelse ved deltagelse i erhvervsrettet voksen- og efter  

 uddannelse,  

 jf. lovbekendtgørelse nr. 106 af 18. februar 2004 samt 7, stk. 1 og  

 §§ 15-17,  

 i Undervisningsministeriets bekendtgørelse nr. 1255 af 29. december 2003 om  

 godtgørelse ved deltagelse i erhvervsrettet voksen- og efteruddannelse.
 Hvad angår  

  

 befordringstilskud  

  

 henvises til § 21, stk. 1 i lov nr. 446 af 10. juni 2003 om  

 arbejdsmarkedsuddannelser mv.
På ankenævnets vegne XXX  

  

 fuldmægtig De kan læse om afgørelsens faktiske og retlige grundlag  

 på de følgende sider.
 Kopi til:
 Arbejdsformidlingen  

  

 i Y Amt.
1. Sagsforløb Det fremgår af sagen, at De var ansat som omsorgsmedhjælper/pædagogmedhjælper  

 30 timer ugentlig, da De 5. maj 2004 søgte VEU-godtgørelse og  

 befordringstilskud i forbindelse med deltagelse i den grundlæggende  

 pædagoguddannelse i form af UvM-kurset PGU-merit til  

 dagplejer/omsorgsmedhjælper,  

 som finder sted på Social-og Sundhedsskolen i xxx by.
 Uddannelsesperioden går fra den 2. august 2004 til 31. maj 2005 i  

 hvilken forbindelse De er blevet bevilget tjenestefrihed uden løn.
 Den 2. juli 2004 tilmeldte De Dem Arbejdsformidlingen som  

 fuldtidsarbejdssøgende.
2. Arbejdsformidlingens  

 afgørelse AF i Århus Amt traf den 9. juli 2004 denne afgørelse:
 Den  

 grundlæggende pæd. udd - pgu merit AF-Regionskontoret har modtaget din ansøgning om  

 VEU-godtgørelse i forbindelse med ovennævnte kursus på Social- og  

 sundhedsskolen fra 2. august 2004 til 31. maj 2005.
Der gives afslag på din telefoniske henvendelse af 8. juli 2004 om  

 at få udbetalt VEU-godtgørelse for tab af arbejdsmulighed fra dine normale 30  

 timer  

 op til 37 timer.
At du har fået oplyst af din fagforening, at du ved at  

 tilmelde dig AF kan få suppleret op til 37 timer for tab af arbejdsmulighed  

 er  

 vi ikke enig i.
Til § 7, stk. 1 i vejledning nr. 11 af 09.02.04 til bekendtgørelse  

 nr. 1255 af 29. december 2003 (om godtgørelse ved deltagelse i erhvervsrettet  

 voksen- og efteruddannelse VEU) står, at der vil foreligge tab af  

 arbejdsmulighed, når deltageren er deltidsbeskæftiget og tilmeldt  

 Arbejdsformidlingen som fuldtids arbejdssøgende.
Du har tilmeldt dig AF som  

 fuldt ledig den 2. juli 2004, og står som sådan indtil 31. maj 2005, hvor din  

 uddannelse afsluttes, og bl.a. derfor mener vi du er tilmeldt AF proforma.
Du har som omsorgsmedhjælper/pædagogmedhjælper hidtil fået  

 udbetalt løn for 30 timer ugentligt, og vi har også bevilget dig  

 VEU-godtgørelse for 30 timer pr. uge.
Vi mener derfor du under uddannelsen  

 får  

 udbetalt VEU-godtgørelse for det antal timer du hidtil har fået udbetalt løn  

 for.
Jf. § 1, stk. 1 i bekendtgørelse nr. 1254 af 29.  

 december 2003 om tilskud til befordring, kost og logi ved deltagelse i  

 arbejdsmarkedsuddannelser og enkelt fag optaget i en fælles  

 kompetencebeskrivelse, har deltagere, der opfylder betingelserne i § 21  

 i  

 lov om arbejdsmarkedsuddannelser hvis den daglige transport mellem bopæl i  

 Danmark og uddannelsessted og retur er mere end 24 km.
Eftersom uddannelsen  

 ikke er en AMU uddannelse er der ikke ret til befordringstilskud, hvorfor vi  

 giver afslag på din ansøgning om befordringstilskud.
Klagevejledning.  

  

 (som ikke medtages) 3. Klagen til  

 ankenævnet De skrev i brev af 3. august 2004:
 Hermed anker jeg afgørelsen om ikke at bevilge VEU-godtgørelse  

 for de timer, der ligger ud over mine 30 ansættelsestimer.
Det vil sige fra  

 30  

 timer til 37 timer.
 Jeg mener § 7, stk. 1 vedrørende tab af arbejdsmulighed  

 netop tilgodeser mig, da jeg som deltidsansat ikke har den  

 daglige mulighed  

 for at tage vikararbejde, og således supplere min faste løn.
 Jeg deltager i en fuldtidsstudieuddannelse og ifølge vedlagte  

 vejledning er betingelsen en tilmelding til AF (tolkning: i  

 udbetalingsperioden). Den kræver ikke tilmelding til AF hverken før eller  

 efter.
 Men jeg er fuldtidssøgende og tager gerne vikartimer, når det kan  

 lade sig gøre.
Det kan det ikke under mit studie. 4. AF s  

 bemærkninger til klagen AF skrev i brev af 30. august 2004:
 AF-Regionskontoret har modtaget Ks klage vedrørende afslag på  

 VEU-godtgørelse for tab af arbejdsmulighed fra sine normale 30 timer til 37  

 timer.
Vi mener ikke der er tale om tab af arbejdsmulighed, da K får  

 udbetalt VEU-godtgørelse for 30 timer, og hidtil også har fået løn for 30  

 timer.
Efter råd fra sin fagforening, er K blevet tilmeldt AF fra den 2. juli  

 indtil 31. maj 2005, hvor hendes uddannelse slutter, og bl.a. derfor mener  

 vi,  

 at Mona er tilmeldt AF proforma.
Vi fastholder vort afslag, og sender Ks klage videre til  

 Arbejdsmarkedets Ankenævn. 5. Nyt efter  

 klagen De skrev i brev af 25. februar 2005:
 Vedrørende min sag hos jer fremsender jeg herved papirer, der  

 omhandler PGU-Merituddannelsen, løn, om og hvad PMF har lavet af aftaler  

 herom  

 samt hvad der ellers er på nettet om PGU-uddannelseslønnen, VEU-godtgørelsen  

 svarer til højeste dagpengesats.
Der står ligeledes, at de fleste  

 deltidsansatte  

 vil få en lønfremgang under uddannelsen.
Som I kan se af den lønseddel jeg  

 har  

 vedlagt er jeg ikke på noget tidspunkt nær dagpengesatsen, hvorfor ved jeg  

 ikke.
Håber snart på en afgørelse, da det er strengt, at skal kæmpe  

 sideløbende  

 med at gå i skole. 6. Regler Lovbekendtgørelse  

 nr. 106 af 18. februar 2004 om godtgørelse ved deltagelse i erhvervsrettet  

 voksen- og efter uddannelse.
 § 1.  

  

 Loven har til formål at skabe  

 økonomisk grundlag for, at voksne fortrinsvis kortuddannede, kan deltage i  

 erhvervsrettet voksen- og efteruddannelse til og med  

 erhvervsuddannelsesniveau.  

 Dette formål sikres ved, at deltagerne under uddannelsen kan opnå godtgørelse  

 for tab af indtægt eller arbejdsmulighed.
 § 3.  

  

 Der kan opnås ydelser efter § 1,  

 jf. dog § 5, ved deltagelse i følgende uddannelser til og med  

 erhvervsuddannelsesniveau, i det omfang udbuddet, dog undtaget de i nr. 9  

 nævnte forløb, udløser tilskud efter lov om åben uddannelse (erhvervsrettet  

 voksenuddannelse) m.v.:
 1)  

 	  

 Arbejdsmarkedsuddannelser  

 (AMU) efter lov om arbejdsmarkedsuddannelser m.v., dog undtaget  

 Træningsskolens  

 arbejdsmarkedsuddannelser (TAMU).
 2)  

 	  

 Enkeltfag på  

 erhvervsuddannelserne (EUD) efter lov om åben uddannelse.
 3)  

 	  

 Deltidsuddannelser  

 efter lov om åben uddannelse på niveau med erhvervsuddannelse (EUD) og  

 enkeltfag herfra.
 4)  

 	  

 Enkeltfag på  

 landbrugsuddannelserne efter lov om åben uddannelse.
 5)  

 	  

 Enkeltfag på  

 fodterapeutuddannelsen efter lov om åben uddannelse.
 6)  

 	  

 Enkeltfag på social-  

 og sundhedsuddannelserne (SOSU) og deltidsuddannelse ved social- og  

 sundhedsuddannelserne efter lov om åben uddannelse, og enkeltfag herfra.
 7)  

 	  

 Merituddannelsen på  

 pædagogisk grunduddannelse (PGU-merit-uddannelsen) under lov om åben  

 uddannelse.
 8)  

 	  

 Individuel  

 kompetenceafklaring efter lov om arbejdsmarkedsuddannelser m.v. og  

 kompetenceafklarende forløb m.v. efter lov om erhvervsrettet grunduddannelse  

 og  

 videregående uddannelse (videreuddannelsessystemet) for voksne.
 9)  

 	  

 Uddannelsesforløb,  

 der udbydes med tilskud fra danske myndigheder i overensstemmelse med  

 bestemmelser fastsat i henhold til lov om administrationen af Den Europæiske  

 Socialfond.
 Stk. 2. Der kan ligeledes opnås ydelser efter § 1,  

 jf. dog § 5, ved deltagelse i grundlæggende voksenuddannelse (GVU), i  

 det  

 omfang disse forløb er sammensat af uddannelser som nævnt i stk. 1.
Stk. 3. Der kan endvidere opnås ydelser efter § 1,  

 jf. dog stk. 5, ved deltagelse i erhvervsuddannelse plus (eud+), i det  

 omfang disse forløb er sammensat af uddannelser som nævnt i stk. 1,  

 skoleundervisning i erhvervsuddannelse og svendeprøve eller anden afsluttende  

 prøve.
Deltagere i eud+ kan endelig opnå ydelser efter § 1, jf. dog  

 § 5,  

 under intensiv værkstedstræning i en periode på højst 1 måned på  

 uddannelsesinstitutionen eller i en virksomhed efter aftale med institutionen  

 samt i en periode på højst 1 måned på deltagerens arbejdsplads.
 ..
Kapitel 2 Godtgørelse § 4.  

  

 Under deltagelse i uddannelse,  

 der er omfattet af § 3, kan beskæftigede lønmodtagere, selvstændige  

 erhvervsdrivende og ledige med ret til selvvalgt uddannelse, jf. § 2,  

 stk. 1, nr. 3, opnå godtgørelse for tab af indtægt eller arbejdsmulighed  

 som følge af deres deltagelse, jf. dog stk. 2.
 Stk. 2.  

  

 Der kan  

 ikke opnås godtgørelse efter stk. 1 i følgende tilfælde:
 1)  

 	  

 Hvis der er ret til  

 løn fra en arbejdsgiver under uddannelsen som følge af en uddannelsesaftale,  

 indgået i henhold til lov.
 2)  

 	  

 Hvis der er adgang  

 til at opnå godtgørelse fra andre godtgørelsesordninger.
 Stk. 3.  

  

 God  

 Godtgørelsen udgør ved fuldtidsundervisning pr. undervisningsuge et beløb  

 svarende til dagpengenes højeste beløb for en uge, jf. § 47 i lov om  

 arbejdsløshedsforsikring m.v.
 Stk. 4.  

  

 Ved  

 deltidsundervisning beregnes godtgørelsen i forhold til antallet af  

 undervisningstimer.
Stk. 5.  

  

 For  

 deltagere, der har et delvist tab af indtægt eller arbejdsmulighed, nedsættes  

 godtgørelsen forholdsmæssigt.
Det er en betingelse for at oppebære  

 godtgørelse,  

 at deltagerens tab af indtægt eller arbejdsmulighed vedrører den pågældende  

 beskæftigelse.
 Stk. 6.  

  

 Undervisningsministeren kan fastsætte nærmere regler om godtgørelse.
Undervisningsministeriets  

 bekendtgørelse nr. 1255 af 29. december 2003 om godtgørelse ved deltagelse i  

 erhvervsrettet voksen- og efteruddannelse (VEU) Afsnit II Ret til godtgørelse Kapitel 3 Godtgørelse til deltagere for tab af indtægt eller  

 arbejdsmulighed § 7.  

  

 Beskæftigede lønmodtagere,  

 selvstændige erhvervsdrivende og ledige med ret til selvvalgt uddannelse, jf.  

 § 2,  

 som deltager i uddannelse efter § 1, stk. 2, har ret til  

 godtgørelse  

 for tab af indtægt eller arbejdsmulighed som følge af deltagelsen, jf. dog  

 § 3  

 og § 8.
 Stk. 2.  

  

 Som indtægt efter stk. 1  

 regnes arbejdsfortjeneste som lønmodtager eller selvstændig erhvervsdrivende.
Afsnit III Størrelse og beregning af godtgørelse Kapitel 6 Fuld godtgørelse § 15.  

  

 For deltagere i  

 fuldtidsundervisning udgør godtgørelsen pr. undervisningsuge et beløb  

 svarende  

 til det højeste ugentlige dagpengebeløb, jf. § 47 i lov om  

 arbejdsløshedsforsikring m.v.
 Stk. 2.  

  

 Fuldtidsundervisning er  

 undervisning, der er tilrettelagt som heltidsundervisning i henhold til  

 reglerne om de pågældende uddannelser.
 Stk. 3.  

  

 Godtgørelsen kan pr. dag  

 maksimalt udbetales med 1/5 af højeste ugentlige dagpengebeløb.
Deltidsundervisning § 16.  

  

 For deltagere i  

 deltidsundervisning beregnes godtgørelsen i forhold til antallet af  

 undervisningstimer.
Kapitel 7 Fællesbestemmelser § 17.  

  

 Godtgørelse kan kun udbetales for  

 den tid, som deltageren har deltaget i undervisningen, jf. dog stk. 2-7.
 Stk. 2.  

  

 En deltager, som har ret til  

 godtgørelse efter reglerne i kapitel 3, 4 eller 5, har ret til godtgørelse,  

 hvis uddannelsen afbrydes på grund af uforudsete forhold på  

 uddannelsesstedet.  

 Godtgørelse kan alene udbetales for den første dag, undervisningen har været  

 indstillet.
Stk. 3.  

  

 En deltager i et længerevarende  

 uddannelsesforløb, som har ret til godtgørelse efter reglerne i kapitel 3, 4  

 eller 5, har også ret til godtgørelse, når uddannelsesstedet er lukket på  

 grund  

 af ordinære ferieperioder på arbejdsmarkedet.
Retten til godtgørelse gælder  

 ligeledes i perioder med uddannelsespraktik.
Det er en betingelse, at  

 uddannelsesforløbet  

 har en varighed af normalt mindst 6 uger, og at der ligger undervisningsdage  

 både før og efter ferieperioden.
 Stk. 4.  

  

 Godtgørelse efter stk. 3  

 fratrækkes hævet feriegodtgørelse, feriedagpenge eller godtgørelse for  

 særlige  

 feriefritimer.
 Stk. 5.  

  

 Holder uddannelsesstedet lukket  

 for undervisning den 1. maj, Grundlovsdag eller fredagen efter Kr.  

 Himmelfartsdag, har dagpengeberettigede ledige deltagere, som har ret til  

 godtgørelse efter reglerne i kapitel 3, 4 eller 5, ret til godtgørelse for  

 disse dage.
 Stk. 6.  

  

 Til en ledig dagpengeberettiget  

 deltager, som har ret til godtgørelse efter reglerne i kapitel 3, 4 eller 5,  

 og  

 som på grund af deltagelsen mister indtægt for søgnehelligdage i  

 uddannelsesperioden, udbetales der godtgørelse for sådanne dage.
 Stk. 7.  

  

 En deltager, der har ret til  

 godtgørelse efter reglerne i kapitel 3, 4 eller 5, har ret til godtgørelse,  

 hvis deltageren ikke har deltaget i undervisningen på grund af indkaldelse  

 til  

 en jobsamtale eller lægeundersøgelse eller indkaldelse til session.  

 Godtgørelse  

 udbetales for den dag, samtalen, lægeundersøgelsen eller sessionen har fundet  

 sted.
 § 18.  

  

 For deltagere, der har et delvist  

 tab af indtægt eller arbejdsmulighed, fordi de er i delvis beskæftigelse  

 under  

 uddannelsen, reduceres godtgørelsen med det antal timer, i hvilke  

 beskæftigelsen udføres.
Kapitel 8 Refusion til arbejdsgiver § 19.  

  

 Arbejdsgivere, der efter aftale  

 med deltageren udbetaler sædvanlig løn under uddannelsen, har ret til  

 refusion.  

 Refusionen svarer til den godtgørelse, som deltageren ville have været  

 berettiget til efter kapitlerne 3, 4, 5, 6 og 7. Refusionen kan dog ikke være  

 højere end den løn, arbejdsgiveren udbetaler under uddannelsen.
 Stk. 2.  

  

 Hvis godtgørelsen er højere end  

 lønnen, udbetales forskellen til deltageren.
 Stk. 3.  

  

 Arbejdsgivere, der udbetaler løn  

 for fuld arbejdstid til deltagere, der ellers er deltidsbeskæftigede, har ret  

 til refusion efter stk. 1 og 2.
Lov om  

 Arbejdsmarkedsuddannelser m.v., jf. lov nr. 446 af 10. juni 2003 § 21.  

  

 Beskæftigede  

 lønmodtagere, selvstændige erhvervsdrivende og ledige med ret til selvvalgt  

 uddannelse samt personer, der hverken er berettigede til dagpenge eller  

 ydelser  

 efter lov om arbejdsløshedsforsikring m.v. eller modtager kontanthjælp eller  

 starthjælp efter lov om aktiv socialpolitik eller introduktionsydelse efter  

 lov  

 om integration af udlændinge i Danmark, kan opnå tilskud til kost og logi ved  

 indkvartering og til dækning af udgifter til befordring ved deltagelse i  

 arbejdsmarkedsuddannelser og enkeltfag, der er optaget i en fælles  

 kompetencebeskrivelse.
 .
