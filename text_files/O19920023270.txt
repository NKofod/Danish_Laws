Resumé  


  

 A klagede over Told- og Skattestyrelsens (TOS) afgørelse, hvorved TOS ikke  

 fandt anledning til at kritisere en lønindeholdelse foretaget for K Kommune  

 for  

 A's skatterestance, idet A bl.a. bestred skatteopgørelsernes rigtighed og  

 gjorde gældende, at der burde være sket partshøring af ham, inden TOS traf  

 afgørelse.
A klagede endvidere over, at lønindeholdelsen var iværksat uden  

 samtidig underretning af A, ligesom A klagede over TOS's sagsbehandlingstid.
 Ombudsmanden udtalte, at TOS burde have forelagt A nogle  

 skatteopgørelser, som ikke kunne antages at være A bekendt, forinden TOS traf  

 afgørelse, jf. forvaltningslovens § 19.
 Endvidere udtalte ombudsmanden, at det fulgte af almindelige  

 regler om god forvaltningsskik, at den skattemyndighed, der havde  

 foranlediget  

 lønindeholdelse, samtidig burde have givet A underretning herom.
 Ombudsmanden henstillede desuden, at A fra K Kommune fik tilsendt  

 en sammenhængende og udførlig redegørelse for A's samlede mellemværende med  

 skattemyndighederne for en bestemt periode.
 Endelig fandt ombudsmanden det særdeles kritisabelt, at TOS  

 undlod at underrette A om, hvorpå sagen beroede, at TOS ikke straks besvarede  

 nogle rykkerskrivelser fra A, samt at rykkerskrivelser fra ombudsmanden  

 heller  

 ikke blev besvaret straks. (J. nr. 1990-987-222 og 1990-1412-222).
 Manglende partshøring, underretning om lønindeholdelse,  

 besvarelse af rykkerskrivelser m.v.
 A klagede i skrivelse af 22.  

 juni 1990 over, at han ikke havde modtaget svar fra Told- og Skattestyrelsen  

 på  

 sin klage af 8. december 1989 til Statsskattedirektoratet, nu Told- og  

 Skattestyrelsen, over en af K Kommune iværksat skatteinddrivelse.
Efter at jeg i skrivelse af  

 6. juli 1990 havde anmodet Told- og Skattestyrelsen om en udtalelse, herunder  

 om de ekspeditioner, der havde været foretaget i sagen, besvarede styrelsen  

 ved  

 skrivelse af 15. august  

 1990 A  

 's  

 klage af 8. december 1989, idet styrelsen efter at have gennemgået sagen  

 intet  

 havde at indvende imod den af K Kommune iværksatte skatteinddrivelse.  

 Styrelsen  

 beklagede samtidig sin langvarige sagsbehandlingstid.
Kopi af skrivelsen blev  

 sendt til mig.
 I skrivelse af 28. august  

 1990 klagede A dernæst over Told- og Skattestyrelsens afgørelse af 15. august  

 1990, idet han i sin skrivelse præciserede 4 nærmere anførte klagepunkter.
I anledning af denne nye  

 klage anmodede jeg i skrivelse af 21. september 1990 Told- og Skattestyrelsen  

 om en udtalelse efter forud indhentet erklæring fra skatteforvaltningen i K  

 Kommune samt om udlån af sagens akter.
Jeg anmodede samtidig på ny om at  

 modtage oplysning om de i sagen foretagne ekspeditioner.
Efter at jeg den 3. januar og  

 den 18. februar 1991 havde rykket Told- og Skattestyrelsen for svar, modtog  

 jeg  

 ved skrivelse af 6. marts 1991 en del af sagens akter, ligesom Told- og  

 Skattestyrelsen ved skrivelse af 12. marts 1991 redegjorde for de  

 ekspeditioner, som havde været foretaget i sagen.
I skrivelsen anførtes bl.a.  

 følgende:
 "Grundet en fejl i  

 journalsystemet bliver sagen først taget op til ekspedition i januar 1990, da  

 (A) ved skrivelse af 31. januar 1990 forespørger til sin sag, idet (A)  

 vedlægger kopi af sin skrivelse af 8. december 1989.
 Ved skrivelse af 26. februar  

 1990 blev sagen sendt til udtalelse i (K) Kommune.
 Udtalelse i sagen modtages  

 uden bilag den 6. marts 1990, skrivelse af 28. februar 1990 fra (K) Kommune.  

 Bilag i sagen bliver styrelsen tilsendt den 29. juni 1990.
Ved skrivelse af 15. august  

 1990 besvarer Told- og Skattestyrelsen (A's) skrivelse af 8. december 1989,  

 med  

 kopi af skrivelsen til Ombudsmanden Ved en forglemmelse vedlægges  

 ikke oplysninger om de ekspeditioner, der er foretaget i sagen til  

 Ombudsmanden, ligeledes ej heller kopi af sagens akter.
Journalsystemfejlen bevirker,  

 at Ombudsmandens rykkere ikke besvares." Styrelsen besvarede ikke min  

 høringsskrivelse af 21. september 1990, hvorimod jeg modtog kopi af en  

 skrivelse af 20. marts 1991 med bilag fra styrelsen til A vedrørende hans  

 klage  

 over styrelsens afgørelse af 15. august 1990. Denne skrivelse besvaredes af A  

 ved skrivelse af 9. april 1991, ligeledes med kopi til mig.
 Ved skrivelse af 11. april  

 1991 rykkede jeg Told- og Skattestyrelsen for svar på min høringsskrivelse af  

 21. september 1990, idet jeg samtidig bad om at få oplyst, hvorvidt de  

 journaliseringsfejl, som styrelsen havde omtalt i sin skrivelse af 12. marts  

 1991, var udtryk for enkeltstående konkrete fejl, eller om der var tale om  

 egentlige fejl ved opbygningen og driften af styrelsens journal.
 Ved skrivelse af 15. maj 1991  

 til Told- og Skattestyrelsens direktør orienterede jeg denne om den  

 stedfundne  

 korrespondance, idet jeg oplyste, at jeg endnu ikke havde modtaget den  

 udbedte  

 udtalelse.
Ved skrivelse af 27. maj 1991  

 besvarede Told- og Skattestyrelsen min høringsskrivelse af 21. september  

 1990,  

 idet udtalelsen dog blev afgivet uden en forud indhentet erklæring fra  

 skatteforvaltningen i (K) Kommune.
Det oplystes samtidig vedrørende  

 journalsystemet, at der alene var tale om enkeltstående fejl.
 Efter en yderligere  

 korrespondance imellem A og Told- og Skattestyrelsen, hvoraf jeg fik tilsendt  

 kopi, anførte A herefter i skrivelse af 5. oktober 1991, at hans klage over  

 Told- og Skattestyrelsens afgørelse af 15. august 1990 nu var præciseret til  

 at  

 angå følgende 3 forhold:
At Told- og Skattestyrelsen ved afgørelsen havde  

 tilsidesat høringsreglen i forvaltningslovens § 19, stk. 1, at der af skatteforvaltningen i K Kommune var sket  

 fremsendelse af en begæring om lønindeholdelse til A's arbejdsgiver, uden at  

 han samtidig blev orienteret herom, og at skattemyndighederne havde inddrevet 21.025 kr. for  

 meget i restskatter for indkomstårene 1979-1984, hvilket beløb A gjorde krav  

 på  

 at få tilbagebetalt.
 Efter at være blevet anmodet  

 om en udtalelse over A's skrivelse af 5. oktober 1991 samt om fremsendelse af  

 de resterende akter i sagen, herunder A's klage af 8. december 1989 til  

 Statsskattedirektoratet, afgav Told- og Skattestyrelsen en udtalelse af 26.  

 marts 1992. Denne udtalelse kommenterede A i skrivelse af 27. april 1992 til  

 mig.
 Baggrunden for A's klage af  

 8. december 1989 til Statsskattedirektoratet var følgende:
 Efter at han havde vundet en  

 retssag mod sit tidligere pengeinstitut vedrørende pengeinstituttets  

 renteberegninger, opstod der en tvist imellem ham og skattevæsenet om  

 beregningen af hans restskat for indkomstårene 1979-1984.
Efter at A havde påklaget  

 skatteansættelserne for disse indkomstår, ansøgte han i skrivelse af 25.  

 november 1986 K Kommunes skatteforvaltning om henstand med betalingen af  

 retsskatterne for de pågældende år.
A havde på dette tidspunkt samtidig en  

 skatterestance på 14.487 kr. for indkomståret 1985.
 Ansøgningen blev behandlet på  

 et møde i ligningskommissionen den 17. december 1986, hvor man i medfør af  

 bekendtgørelse nr. 189 af 17. marts 1986 vedtog at indrømme A henstand med  

 restskatterne for 1979-1984 opgjort til kr. 76.325 på betingelse af, at  

 restskatten for 1985 blev betalt senest 31. marts 1987.
 Ligningskommissionen  

 orienterede A om afgørelsen i skrivelse af 19. december 1986, idet han  

 samtidig  

 blev bedt om senest den 31. december 1986 at give pantefogeden besked om,  

 hvorvidt  

 han var indforstået med ligningskommissionens afgørelse.
 Ved skrivelse af 14. maj 1987  

 meddelte pantefogeden A følgende:
 "Ligningskommissionen  

 har indrømmet Dem henstand med betaling af restskatter vedr. indkomstårene  

 1979-84 på betingelse af, at De betalte restskatten for indkomståret 1985,  

 kr.  

 14.487,- inden 31.03.
Vi har endnu ikke modtaget  

 beløbet.
Derfor agter vi at fremsende lønindeholdelse til Deres arbejdsgiver,  

 hvis vi ikke har modtaget beløbet inden 8 dage fra dato." Pantefogeden fremsendte  

 herefter den 25. maj 1987 en begæring om lønindeholdelse til A's arbejdsgiver  

 vedrørende restskatten for 1985.
 Den 26. november 1987  

 fremsendte pantefogeden en begæring om lønindeholdelse til A's arbejdsgiver  

 vedrørende restskatter for indkomstårene 1979-1984 og 1986 opgjort til i alt  

 kr. 99.221.
 Ved skrivelse af 7. marts  

 1988 meddelte Amtsligningsrådet for Y Amtsskattekreds A, at man havde ændret  

 de  

 tidligere foretagne indkomstansættelser for 1979-1984 således, at  

 indkomstansættelserne for disse år totalt set var blevet nedsat med kr.  

 37.085.
 Der syntes herefter at være  

 opstået uenighed imellem A og pantefogeden vedrørende opgørelsen af A's  

 skattemellemværende, hvilket resulterede i, at A i skrivelse af 8. december  

 1989 klagede til Statsskattedirektoratet over den stedfundne  

 skatteinddrivelse  

 og beregning af morarenter.
 Det fremgik af sagen, at A  

 ved skrivelser af 31. januar 1990 og 4. april 1990 rykkede Told- og  

 Skattestyrelsen for svar på hans klage.
 Told- og Skattestyrelsen  

 anførte i sin skrivelse af 27. maj 1991 til mig følgende vedrørende A's  

 klager  

 over styrelsens manglende overholdelse af høringsreglen i forvaltningslovens  

 §  

 19 og pantefogedens undladelse af at give ham underretning om iværksættelse  

 af  

 lønindeholdelse:
 "Told- og  

 Skattestyrelsen modtog i forbindelse med (K) Kommunes udtalelse i sagen,  

 kopier  

 af skrivelser fra kommunen til (A) samt kopier af begæring om  

 lønindeholdelser.  

 Kommunen henviste i sin udtalelse til den omhandlede korrespondance.
 Styrelsen skal udtale, at da  

 man i sagen ikke har modtaget nye oplysninger eller er i besiddelse af nye  

 oplysninger om sagens faktiske omstændigheder, som (A) ikke kan antages at  

 være  

 bekendt med, foreligger der efter styrelsens opfattelse ikke en  

 tilsidesættelse  

 af reglerne om kontradiktion, der medfører styrelsens afgørelse af 15. august  

 1990 for ugyldig.
 ....
 Told- og Skattestyrelsen skal  

 henvise til det i sin skrivelse af 20. marts 1991 til (A) anførte vedrørende  

 meddelelse om lønindeholdelse.
 I øvrigt kan det anføres, at  

 der på alle indbetalingskort er fortrykt en bestemmelse om, at eventuelle  

 restancer vil blive opkrævet af bopælskommunen ved udlæg eller ved  

 indeholdelse  

 i løn m.v., ligesom styrelsens rykkerskrivelser og kommunens tilsigelser  

 vedrørende skatterestancer indeholder underretning herom.
 Hvad angår det af (A) i sin  

 skrivelse anførte, at en skatteyder burde underrettes om  

 lønindeholdelsesbegæring ved fremsendelse af kopi af denne, samtidig med  

 begæringens fremsendelse til den indeholdelsespligtiges arbejdsgiver, skal  

 Told- og Skattestyrelsen meddele, at der intet krav fra lovgivningens side  

 foreligger til at følge denne fremgangsmåde.
..." I Told- og Skattestyrelsens  

 skrivelse til mig af 26. marts 1992 anførtes bl.a. følgende vedrørende A's  

 klage over, at der var inddrevet for meget i restskat for årene 1979-1984:
 "...
 Styrelsen har på baggrund af  

 den af (K) Kommune udfærdigede opgørelse påvist, at skatterestancen for  

 indkomstårene 1979-84, efter regulering i overensstemmelse med  

 Amtsligningsrådets afgørelse af 7. marts 1988, var reduceret med kr. 21.025,  

 således at restancen reelt var nedbragt fra 76.325 til kr. 55.300.
 Det fremgår af sagen, at  

 klageren er enig heri, men at den pågældende stadig mener at have et krav på  

 tilbagebetaling af kr. 21.025.
(A) er af den opfattelse, at  

 der er inddrevet et for stort beløb i restskat for de pågældende indkomstår, ...
 Efter styrelsens opfattelse  

 er (A) blevet tilgodeset i overensstemmelse med Amtsligningsrådets afgørelse  

 af  

 7. marts, idet de skattepligtiges indkomster for årene 1979-1984 er blevet  

 ændret,  

 og skattetilsvaret tilsvarende reguleret.
Imidlertid medfører  

 nedbringelse af skattetilsvaret ikke nødvendigvis, at skatteyder skal have  

 differencen udbetalt.
For (A's) vedkommende er regulering sket via udløsning  

 af  

 overskydende skatter, der er blevet modregnet i restskatterne, hvorved  

 skatterestancen er nedbragt.
 Styrelsen fastholder derfor,  

 at der ikke er noget beløb til udbetaling.
 Årsopgørelser,  

 modregningserklæringer samt diverse bilag vedlægges.
..." I et brev af 23. juni 1992  

 til A udtalte jeg følgende:
"1. Vedr.
Told- og Skattestyrelsens sagsbehandlingstid.
 I Justitsministeriets  

 vejledning fra 1986 om forvaltningsloven er i punkterne 206-208 anført  

 følgende:
 "  

  

 206.  

  

 Hvis en forvaltningsmyndighed som følge af sagens karakter  

 eller den almindelige sagsbehandlingstid for den pågældende myndighed ikke  

 kan  

 træffe afgørelse inden kortere tid efter sagens modtagelse, bør myndigheden  

 give den, der er part i sagen, underretning om, hvorpå sagen beror, og så  

 vidt  

 muligt oplysning om, hvornår myndigheden regner med, at afgørelsen kan  

 foreligge.
 207.  

  

 Myndigheden bør endvidere give den, der er part i sagen,  

 underretning, når behandlingen af den konkrete sag på grund af særlige  

 omstændigheder vil tage længere tid end sædvanligt.
208. Rykkerskrivelser fra den, der er part i sagen, og som er  

 rimeligt begrundet i sagsbehandlingstiden, bør i almindelighed besvares med  

 det  

 samme.
Besvarelsen bør indeholde oplysning om, hvorpå sagen beror og så vidt  

 muligt oplysning om, hvornår myndigheden regner med, at afgørelsen kan  

 foreligge." Jeg finder det under  

 henvisning hertil særdeles kritisabelt, at Told- og Skattestyrelsen ikke  

 straks  

 besvarede Deres rykkerskrivelser af 30. januar 1990 og 4. april 1990, og  

 heller  

 ikke i øvrigt orienterede Dem om, hvorpå Deres sag beroede, uanset at der gik  

 mere end 8 måneder, førend De modtog et svar på Deres klage af 8. december  

 1989.
 Jeg finder det ligeledes  

 særdeles kritisabelt, at Told- og Skattestyrelsen ikke straks har besvaret  

 mine  

 rykkerskrivelser af 21. december 1990, 3. januar 1991 og 11. april 1991, samt  

 at styrelsen først ved skrivelser af henholdsvis 12. marts 1991 og 27. maj  

 1991  

 besvarede mine høringsskrivelser af 6. juli 1990 og 21. september 1990.
 Jeg har gjort Told- og  

 Skattestyrelsen bekendt med min opfattelse, idet jeg samtidig har anmodet  

 styrelsen om at give mig en nærmere redegørelse for, hvad der i styrelsen er  

 gjort af foranstaltninger for at sikre, at de citerede punkter i  

 Justitsministeriets vejledning løbende bliver overholdt af styrelsens  

 sagsbehandlere, og for at sikre, at styrelsens erindringssystem er effektivt.
 2. Vedr. forvaltningslovens § 19.
 Forvaltningslovens § 19, stk.  

 1, er sålydende:
"  

  

 § 19.  

  

 Kan en part i en sag ikke antages at være bekendt med, at  

 myndigheden er i besiddelse af bestemte oplysninger vedrørende sagens  

 faktiske  

 omstændigheder, må der ikke træffes afgørelse, før myndigheden har gjort  

 parten  

 bekendt med oplysningerne og givet denne lejlighed til at fremkomme med en  

 udtalelse.
Det gælder dog kun, hvis oplysningerne er til ugunst for den  

 pågældende  

 part og er af væsentlig betydning for sagens afgørelse.
Myndigheden kan  

 fastsætte en frist for afgivelsen af den nævnte udtalelse." I § 19, stk. 2, er fastsat en  

 række undtagelser fra bestemmelsen i stk. 1, herunder at bestemmelsen ikke  

 gælder, hvis det efter oplysningernes karakter og sagens beskaffenhed må  

 anses  

 for ubetænkeligt at træffe afgørelse i sagen på det foreliggende grundlag.
 I Deres henvendelse af 8.  

 december 1989 til Statsskattedirektoratet havde De bl.a. klaget over, at  

 inddrivelsen af Deres skatterestancer for 1979-84 skete på et ufyldestgørende  

 og uklart grundlag, idet De i den forbindelse havde anført, at  

 beregningsgrundlaget og det underliggende forhold flere gange var ændret  

 væsentligt, ligesom De havde henvist til, at de kontoudtog af henholdsvis 11.  

 april 1989 og 16. november 1989, som De havde modtaget, efter Deres  

 opfattelse  

 afveg betydeligt fra hinanden.
 I Told- og Skattestyrelsens  

 afgørelse af 15. august 1990 tages ikke stilling til det af Dem anførte  

 vedrørende de hidtil modtagne kontoudtog, idet styrelsen med hensyn til  

 opgørelsen af det skyldige beløb henholder sig til en kontoudskrift udvisende  

 Deres skatterestance pr. 1. august 1990 samt en samlet oversigt vedrørende  

 morarenteberegningen for de omhandlende år.
 Under hensyn til, at De i  

 Deres klage havde betvivlet rigtigheden af de hidtil foretagne  

 skatteopgørelser, og til, at De ikke kunne antages at være bekendt med, at  

 Told- og Skattestyrelsen var i besiddelse af senere opgørelser, er det min  

 opfattelse, at styrelsen i medfør af forvaltningslovens § 19, stk. 1, burde  

 have forelagt Dem dette materiale, forinden styrelsen traf afgørelse i sagen.
 Jeg har gjort Told- og  

 Skattestyrelsen bekendt med min opfattelse.
 3. Vedr. underretning om iværksættelse af lønindeholdelse.
 Har en skatteyder ikke betalt  

 sine skatter m.v. inden det tidspunkt, da udlæg kan begæres, kan vedkommende  

 skattemyndighed i medfør af kildeskattelovens § 73 give den pågældendes  

 arbejdsgiver et skriftligt pålæg om at foretage lønindeholdelse i  

 skatteydernes  

 løn m.v.
 Kildeskattelovens § 73  

 pålægger kun skattemyndigheden at give skatteyderen skriftlig underretning om  

 det meddelte pålæg i de særlige tilfælde, som er omfattet af  

 kildeskattelovens  

 § 73, stk. 6.
Efter kildeskattelovens § 73,  

 stk. 10, sammenholdt med lovens § 84 påhviler det den indeholdelsespligtige  

 (arbejdsgiveren) skriftligt at holde skatteyderen underrettet om foretagne  

 lønindeholdelser efter regler, der fastsættes af skatteministeren.
Regler  

 herom  

 er senest fastsat ved skatteministerens bekendtgørelse nr. 685 af 11. oktober  

 1990 om opkrævning m.v. af indkomst- og formueskat, men der er hverken heri  

 eller i andre administrativt fastsatte regler taget stilling til, hvorvidt  

 skattemyndigheden har pligt til at give skatteyderen underretning om, at der  

 er  

 eller vil blive afgivet et lønindeholdelsespålæg.
 Uanset der ikke er fastsat  

 regler herom, følger det imidlertid efter min opfattelse af almindelige  

 regler  

 om god forvaltningsskik, at en afgørelse normalt bør meddeles ikke alene  

 afgørelsens adressat, men tillige andre parter i sagen, som afgørelsen  

 berører.
Det er derfor min opfattelse,  

 at en skattemyndighed, som vil skride til lønindeholdelse, bør give  

 skatteyderen meddelelse herom, således at skatteyderen får mulighed for at  

 varetage sine interesser.
Dette gælder efter min opfattelse, uanset om  

 skatteyderen gennem fortrykte tekster på diverse skattemeddelelser og  

 incassoskrivelser er blevet advaret om, at skattemyndigheden har denne  

 inddrivelsesmulighed, såfremt rettidig betaling ikke finder sted.
 Heller ikke det forhold, at  

 skatteyderens arbejdsgiver har pligt til at holde skatteyderen underrettet om  

 foretagne lønindeholdelser, fritager efter min opfattelse skattemyndigheden  

 for  

 at underrette skatteyderen om, at der er eller vil blive truffet beslutning  

 om  

 lønindeholdelse, idet skatteyderen bør gives mulighed for at afværge  

 lønindeholdelsen ved betaling, ligesom skatteyderen bør have mulighed for så  

 tidligt som muligt at indrette sig økonomisk på, at der fremover vil finde  

 lønindeholdelse sted.
 Der kan i denne forbindelse  

 tillige henvises til § 13, stk. 2, i Justitsministeriets cirkulære nr. 217 af  

 29. november 1978 til kommunerne m.fl. om inddrivelse af underholdsbidrag,  

 hvorefter skyldneren skal have underetning om et lønindeholdelsespålæg, som  

 sker til inddrivelse af underholdsbidrag.
 Jeg finder det på denne  

 baggrund kritisabelt, at pantefogeden for (K) Kommune den 26. november 1987  

 fremsendte begæring om lønindeholdelse vedrørende skatterestancer for årene  

 1979-84 til Deres arbejdsgiver uden at underrette Dem herom.
 Pantefogedens skrivelse af  

 14. maj 1987, citeret ovenfor under sagsfremstillingen, kan i den forbindelse  

 alene anses for en underretning om, at skatterestancen for indkomståret 1985  

 ville blive inddrevet ved lønindeholdelse, medmindre beløbet blev betalt  

 inden  

 8 dage.
De blev i pantefogedens  

 skrivelse af 14. maj 1987 samtidig underrettet om, at den af  

 ligningskommissionen bevilligede henstand med betaling af restskatterne for  

 indkomstårene 1979-84 var bortfaldet, da De ikke havde opfyldt betingelsen om  

 at betale restskatten for 1985 inden 31. marts 1987. Dette giver mig  

 anledning  

 til at bemærke, at jeg finder det tvivlsomt, om der havde været hjemmel til  

 at  

 betinge henstanden med betaling af restskatter for 1979-84, mens  

 skatteansættelserne for disse år var under påklage, af, at De betalte  

 skatterestancen for 1985 inden en bestemt frist.
Da dette spørgsmål  

 imidlertid  

 ikke ses at have givet anledning til tvist under sagen, har jeg ikke fundet  

 fuldt tilstrækkeligt grundlag for at tage spørgsmålet op af egen drift.
 Jeg har gjort (K) Kommune og  

 Told- og Skattestyrelsen bekendt med min opfattelse.
 4. Vedr. størrelsen af inddrevne restskatter for 1979-84.
Jeg har forstået Deres klage  

 vedrørende dette punkt således, at De bestrider rigtigheden af  

 skattemyndighedernes  

 oplysning om, at restancenedsættelsen i 1988 på 21.025 kr. for indkomstårene  

 1979-1984 er blevet regnet Dem til gode.
De har samtidig henvist til, at de  

 opgørelser og kontoudtog, som De har modtaget fra skattemyndighederne, har  

 været selvmodsigende og uforståelige.
 Jeg har på denne baggrund  

 henstillet til (K) Kommune at sørge for, at De får tilsendt en sammenhængende  

 og udførlig redegørelse for Deres samlede mellemværende med  

 skattemyndighederne  

 for indkomstårene 1979-84 og for de senere foretagne modregninger, således at  

 De bliver i stand til at forstå, hvorledes skattevæsenet har afskrevet de hos  

 Dem inddrevne restskatter.
Det bemærkes herved, at det  

 følger af dansk rets almindelige regler, at skattemyndighederne er berettiget  

 til at modregne overskydende skat i en skatteyders skatterestancer.
Det  

 forhold, at De ikke har fået overskydende skat udbetalt, fordi der har fundet  

 en sådan modregning sted, kan derfor ikke give mig anledning til at udtale  

 kritik." I skrivelse af 16. juli 1992  

 kom Told- og Skattestyrelsen med følgende bemærkninger til min udtalelse:
 "...
 Styrelsen skal beklage de lange sagsbehandlingstider,  

 der kendetegner behandlingen af denne sag.
Styrelsen vil over for sagsbehandlerne påny indskærpe,  

 at der skal afgives kvitteringsskrivelse ved modtagelsen af en henvendelse,  

 medmindre sagen kan afsluttes umiddelbart.
Af kvitteringsskrivelsen skal det  

 fremgå, hvornår der kan forventes svar.
 Modtages der rykkerskrivelser  

 i en sag, besvares disse hurtigst muligt med oplysning om, hvorpå sagen  

 beror,  

 medmindre sagens afslutning er umiddelbart forestående.
 Told-Skat vil i øvrigt i  

 forbindelse med indførelse af et nyt journalsystem skærpe sagsstyringen.
Told-Skat's nye  

 edb-journalsystem, som blev taget i brug i april måned 1992, indeholder bl.a.  

 en erindringsfunktion.
Det er således muligt i systemet at indsætte  

 erindringsdatoer og udskrive lister over sager, hvorpå der er indsat  

 erindringsdato.
Det vil blive indskærpet, at der mindst én gang om måneden  

 skal  

 udskrives erindringslister over disse sager til sagsbehandlere og chefer.
 Det vil i øvrigt blive  

 indskærpet, at der også efter iværksættelsen af det nye journalsystem hver  

 måned skal udskrives restancelister over alle sager, som er uafsluttede.  

 Listerne fordeles til berørte sagsbehandlere og chefer.
Siden korrespondancen i  

 Ombudsmandens sag journal nr. 1990-1446-224 og 1990-622-222, jf.
Told- og  

 Skattestyrelsens brev af 23. april 1991, j.nr. 210/8507-49, er det styrelsens  

 opfattelse, at Told-Skat's sagsbehandlingstider er reduceret væsentligt.
 For så vidt angår spørgsmålet om overholdelse af  

 Forvaltningslovens § 19 i forbindelse med afgørelsen af 15. august 1990, er  

 det  

 styrelsens opfattelse, at der ikke er lagt oplysninger til grund herfor, som  

 klageren ikke var bekendt med.
 Den opgørelse pr. 1. august  

 1990, der omtales i afgørelsen, og som ved en beklagelig fejl ikke var  

 vedlagt,  

 selvom der blev henvist til den i afgørelsen, var en statusopgørelse over  

 klagerens restance pr. august 1990 efter delvis betaling (ved  

 lønindeholdelse)  

 og morarentetilskrivning i perioden fra november 1989 til august 1990.
 Det vil sige, at der ikke fra  

 november 1989 til august 1990 er sket ændringer i de grundlæggende  

 skyldforhold  

 (restskatter) for de omhandlede indkomstår.
 Den morarenteoversigt, der  

 fremgik af afgørelsen af 15. august 1990, blev medtaget som svar på klagerens  

 bemærkning om differencen mellem de to kontoudtog af henholdsvis 11. april og  

 16. november 1989.
 Styrelsen er enig i, at der ikke er lovgrundlag for at  

 betinge henstand med betaling af restskat under ligningsmæssig påklage af  

 ansættelserne for et eller flere indkomstår med, at restskat vedrørende et  

 ikke-påklaget indkomstår betales inden en given frist.
 Imidlertid indgik dette  

 spørgsmål ikke som en del af skatteyderens klage, og styrelsen vurderede, at  

 man ikke af egen drift ville tage det op.
Med hensyn til spørgsmålet om særskilt underretning til  

 borgerne, forinden en varslet lønindeholdelse iværksættes, kan det oplyses,  

 at  

 styrelsen på baggrund af Ombudsmandens opfattelse atter vil drøfte  

 spørgsmålet  

 med kommunerne med henblik på at etablere en ensartet praksis på området  

 under  

 iagttagelse af god forvaltningsskik.
Styrelsen vil i den forbindelse rette  

 henvendelse til Skatteministeriets departement med henblik på ændring af  

 bekendtgørelsen om opkrævning m.v. af indkomst- og formueskat.
 For så vidt angår  

 lønindeholdelse, der kan iværksættes af told- og skatteregionerne, sker der  

 allerede i dag særskilt underretning til borgerne, inden lønindeholdelsen  

 iværksættes.
Told- og Skattestyrelsen har nu af (K) Kommune udbedt  

 sig en orientering om sagens videre forløb samt en kopi af redegørelsen for  

 det  

 samlede mellemværende." Jeg meddelte Told- og  

 Skattestyrelsen, at jeg havde taget styrelsens svar til efterretning, idet  

 jeg  

 dog bemærkede, at det i min udtalelse af 23. juni 1992 anførte vedrørende  

 forvaltningslovens § 19 i det hele fastholdtes.
