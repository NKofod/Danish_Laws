 Landbrugsministeriet fastsætter i medfør af § 35 i lov nr. 221 af 3. juni  

 1967 om jagt og vildtforvaltning som ændret ved lov nr. 294 af 9. juni 1982  

 (* 1) nedennævnte bestemmelser for Hejlsminde Nor vildtreservat i  

 Sønderjyllands amt.
 § 1.
 Vildtreservatet omfatter:
a.
Matr. nr. 21 a , 21 g , 22 a , 24 ad og 26 m , Hejls By, Hejls.  

 Samtlige matr. nr., der er beliggende syd for matr. nr. 21 a og 21  g i Hejls  

 By, Hejls mellem Hejlsminde Nor og Lille Bælt.
b.
De dele af matr. nr. 2, 3 og 19, Skovhuse, Aller og matr. nr. 8, 9, 10,  

 18, 99 og 143, Stubbum, Aller samt matr. nr. 23 a , 21 e , 21 f , 24 n , 24 a  

 , 26 a , 27 a og 27 b , Hejls By, Hejls, der er beliggende inden for en  

 afstand af 100 m fra højeste, daglige vandstandslinie i Hejlsminde Nor.
c.
Samtlige arealer, der er beliggende nord fra Hejlsminde-Meng vejen (vej  

 nr. 226) mellem Hejlsminde Nor og Lille Bælt og øst for skellet mellem matr.  

 nr. 10 og den østlige del af matr. nr. 8, Stubbum, Aller.
Samtlige arealer,  

 der er beliggende mellem Hejlsminde-Fjelstrup vejen (vej nr. 534) og Lille  

 Bælt nord for sydskellet af matr. nr. 133, Stubbum, Aller og nord for en ret  

 linie fra det sydøstlige hjørne af matr. nr. 133 smst. mod øst til det  

 nordøstlige hjørne af matr. nr. 97 smst.
d.
Tilvækstarealer til de under a, b og c nævnte områder.
e.
Vandarealet i Hejlsminde Nor, udløbet fra Noret til Lille Bælt samt den  

 del af Lille Bælt, der er beliggende vest for en ret linie fra det  

 nordøstlige hjørne af matr. nr. 21 g Hejls By, Hejls, til det nordøstlige  

 hjørne af matr. nr. 97, Stubbum, Aller.
 § 2.
 På de i § 1 nævnte områder er det forbudt at udøve jagt på eller på anden  

 måde at ombringe, indfange eller forjage svømme- og vadefugle.
 Stk. 2.
 På de i § 1, litra e, nævnte områder er færdsel med ladt skydevåben  

 forbudt.
 § 3. Det er forbudt at ødelægge og indsamle æg.
 § 4.
 På de i § 1, litra e, nævnte vandområder er sejlads med motordrevet fartøj  

 med højere hastighed end 5 knob (ca. 9 km/t) forbudt.
 Stk. 2.
 På den del af de i § 1, litra e, nævnte vandområder, der omfatter  

 Hejlsminde Nor er brætsejlads (wind-surfing) samt trænings- og  

 konkurrencesejlads med sejl- og robåde forbudt.
 § 5.
 Landbrugsministeriets Vildtforvaltning kan, når særlige forhold taler  

 derfor, dispensere fra bestemmelserne i §§ 2, 3 og 4 efter nærmere af  

 Landbrugsministeriet fastsatte retningslinier.
 § 6.
 Overtrædelse af bestemmelserne i §§ 2, 3 og 4 straffes i medfør af § 51,  

 stk. 4, med bøde, for så vidt strengere straf ikke er forskyldt efter den  

 øvrige lovgivning.
 § 7.
 Bekendtgørelsen træder i kraft den 1. oktober 1984 og gælder til og med  

 den 30. september 1994.
 Landbrugsministeriet, den 27. september  

 1984.
