Frakendelse af førerretten her i landet efter straf i udlandet for  

 færdselslovsovertrædelser Ved lov nr. 385 af 20. maj 1992 om anklagemyndighedens struktur blev  

 straffelovens § 11 ændret.
Anlæggelse af sag med påstand om  

 førerretsfrakendelse i anledning af, at en dansker eller en i Danmark  

 bosiddende udlænding i fremmed stat er straffet for en  

 færdselslovsovertrædelse, der efter dansk ret ville kunne medføre frakendelse  

 af førerretten, forudsætter herefter ikke længere Rigsadvokatens påbud.
 Sagerne behandles efter følgende retningslinierr:
 1. Det fremgår af RM nr. 7/1992, pkt. 1.1.1. at en  

 sag, hvori der er spørgsmål om at nedlægge påstand om frakendelse af  

 førerretten i medfør af straffelovens § 11 skal forelægges for statsadvokaten  

 forinden tiltalerejsning og fremme til strafferetlig afgørelse.
2. Tiltale rejses kun, hvis tiltalebeslutning kan  

 foreligge inden et år fra det tidspunkt, da forholdet er begået; i modsat  

 fald anses sagen for »forældet«.
I tilfælde af gentagen  

 spirituskørsel rejses frakendelsessag dog normalt inden for den almindelige  

 forældelsesfrist, som er 2 år.
 3. Mod danske statsborgere, der på gerningstiden og  

 resolutionstidspunktet er fast bosiddende i udlandet, rejses frakendelsessag  

 kun, når der er særlig grund dertil.
 4. I sager, hvor politiet finder grundlag for  

 midlertidig inddragelse af førerretten i medfør af færdselslovens § 130, bør  

 inddragelsen ikke ske, før statsadvokatens tiltalebeslutning foreligger.
 RAcis af 7. november 1969 om førerretsfrakendelse i anledning af straf,  

 pålagt i fremmed stat, og RM nr. 3/1976 ophæves.
