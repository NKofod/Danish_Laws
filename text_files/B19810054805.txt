I henhold til § 9, stk. 1 og 2, i lov nr. 100 af 14. marts 1979 om  

 kliniske tandteknikere skal kliniske tandteknikere føre ordnede optegnelser  

 over deres virksomhed efter nærmere af sundhedsstyrelsen fastsatte regler.
De  

 nævnte optegnelser skal opbevares i mindst 10 år.
 I medfør heraf fastsætter sundhedsstyrelsen følgende regler:
 § 1.  Pligten til at føre ordnede optegnelser  

 (journaler) over virksomheden gælder enhver klinisk tandtekniker.
 Stk. 2.  Det påhviler den kliniske tandtekniker, som er  

 ansvarlig for medhjælperes udøvelse af klinisk tandteknikervirksomhed, at  

 drage omsorg for, at den virksomhed, der udøves af medhjælpere, journalføres.
 § 2.  Der skal for hver undersøgt eller behandlet  

 patient føres en journal indrettet efter kartotekssystem.
 Stk. 2.  Hen- og tilbagevisningsblanketter vedrørende  

 samarbejde med tandlæge er en del af journalen.
 § 3.  Optegnelser i journalen skal dateres.
Stk. 2.  Optegnelser skal foretages i permanent skrift  

 og være let læselige.
Når der anvendes forkortelser, skal de umiddelbart  

 kunne forstås af fagfæller.
 Stk. 3.  Optegnelser om tænder og tandflader skal  

 foretages med anvendelse af Haderup's nomenklatur eller FDI's (Federation  

 Dentaire Internationale) to-ciffer nummereringssystem.
§ 4.  Journalen skal indeholde oplysning om § 5.  Journalen, herunder de tilhørende  

 henvisningsblanketter jfr. § 2, stk. 2, skal opbevares i mindst 10 år, regnet  

 fra tidspunktet for den senest foretagne optegnelse.
 Stk. 2.  Bestemmelsen i stk. 1 er ikke til hinder for,  

 at journalen overdrages til en anden klinisk tandtekniker eller tandlæge, der  

 har taget vedkommende patient i behandling, til fortsat opbevaring.
 § 6.  Ophører en klinisk tandtekniker med at  

 praktisere, bortfalder samtidig hans pligt til at opbevare journaler, ligesom  

 der ikke er pligt til for en klinisk tandteknikers arvinger (boet efter den  

 kliniske tandtekniker) til fortsat opbevaring.
 Stk. 2.  Opbevaringspligtens ophør efter stk. 1 er ikke  

 til hinder for, at den kliniske tandteknikers journaler overdrages til en  

 anden klinisk tandtekniker, som har overtaget vedkommendes klinik eller som  

 tager dennes tidligere patienter i behandling.
 Stk. 3.  Hvis en journal overdrages i medfør af stk. 2,  

 finder bestemmelsen i § 5 om opbevaringspligt anvendelse.
 § 7.  Overtrædelse af denne bekendtgørelse straffes  

 med bøde i hendhold til § 15, stk. 3 i lov nr. 100 af 14. marts 1979 om  

 kliniske tandteknikere.
 § 8.  Bekendtgørelsen træder i kraft den 1. april  

 1982.
SUNDHEDSSTYRELSEN, DEN 10. NOVEMBER 1981 P.D.V.
