Fremsat den 5. oktober 2005 af indenrigs‑ og sundhedsministeren (Lars  

 Løkke Rasmussen) Forslag til Lov  

 om ændring af lov om sygehusvæsenet og sundhedsloven (Frit sygehusvalg til RCT i København) § 1 I lov om sygehusvæsenet, jf. lovbekendtgørelse nr. 766  

 af 28. august 2003, som ændret ved § 1 i lov nr. 441 af 9. juni 2004,  

 lov  

 nr. 1432 af 22. december 2004 og lov nr. 546 af 24. juni 2005, foretages  

 følgende ændring:
 1.  

  

 I  

  

 § 5, stk. 3,  

  

 indsættes efter  

 »rehabiliteringscentrene for traumatiserede flygtninge, OASIS«: », RCT i  

 København«.
§ 2 I sundhedsloven, jf. lov nr. 546 af 24. juni 2005,  

 foretages følgende ændring:
 1.  

  

 I  

  

 § 79, stk. 2,  

  

 indsættes efter  

 »rehabiliteringscentrene for traumatiserede flygtninge OASIS«: », RCT i  

 København«.
§ 3 Stk. 1  

.  

 § 1 træder i kraft den 1. januar 2006.
 Stk. 2.  

  

 § 2  

 træder i kraft den 1. januar 2007.
Bemærkninger til lovforslaget Almindelige bemærkninger Med lovforslaget foreslås, at det frie sygehusvalg også  

 kommer til at omfatte det private rehabiliteringscenter for traumatiserede  

 flygtninge  RCT i København (Rehabiliterings- og Forskningscenter for  

 Torturofre).
 Forslaget er en opfølgning på Folketingets vedtagelse af  

 forslag om at indføre frit sygehusvalg til de to private  

 rehabiliteringscentre  

 for traumatiserede flygtninge  OASIS (Center for behandling og  

 rådgivning for  

 flygtninge i København) og  

 RCT-Jylland  

 (Rehabiliteringscenter for Torturofre i Haderslev), hvor det blev besluttet  

 at  

 RCT i København omfattes af reglerne om frit sygehusvalg fra 1. januar 2006.
Med forslaget pålægges amtskommunerne at betale for  

 behandling på RCT i København inden for en årlig økonomisk ramme på 13,5 mio.  

 kr. (2006 pris- og lønniveau). Centret bliver således sidestillet med de  

 øvrige  

 private specialsygehuse m.fl., hvortil der er frit valg efter sygehusloven  

 inden for en nærmere fastsat økonomisk ramme.
Amtskommunerne modtager  

 kompensation  

 som følge af dette lovforslag om frit valg til centret.
 Lovforslaget indebærer, at beliggenhedsamtskommunen skal  

 forhandle en driftsoverenskomst med behandlingsstedet, på samme måde som det  

 også er tilfældet med de private specialsygehuse m.fl., som er nævnt i  

 § 5, stk. 3.
Økonomiske og administrative konsekvenser for stat,  

 kommuner og amtskommuner Amtskommunerne pålægges efter forslaget at betale for  

 behandling på RCT i København inden for en årlig ramme på 13,5 mio. kr. (2006  

 pris- og lønniveau).
Centret har fortsat mulighed for at søge private fonde m.v.  

 om støtte til specifikke udviklingsprojekter m.v. samt for at levere  

 behandling  

 mod betaling fra f.eks.
Dansk Røde Kors/Udlændingestyrelsen.
 De årlige udgifter for amtskommunerne vil være 13,5 mio.  

 kr. (2006 pris- og lønniveau), som kompenseres amtskommunerne fra og med  

 2006.
 Beløbsrammen reguleres årligt på tilsvarende måde som de  

 amtskommunale bloktilskudsbeløb.
 Forslaget indebærer en beskeden administration for  

 amtskommunerne i forbindelse med opkrævning af betaling og indgåelse af  

 overenskomster med centret.
Miljømæssige og erhvervsmæssige konsekvenser Lovforslaget medfører ikke miljømæssige eller erhvervsmæssige  

 konsekvenser.
Administrative konsekvenser for borgerne Lovforslaget har ingen administrative konsekvenser for  

 borgerne.
EU-retlige aspekter Lovforslaget indeholder ikke EU-retlige aspekter.
Høring Lovforslaget er sendt i høring hos følgende myndigheder,  

 organisationer og foreninger m.v.:
Amtsrådsforeningen Bornholms Regionskommune Hovedstadens Sygehusfællesskab Københavns Kommune Frederiksberg Kommune Kommunernes Landsforening Dansk Handel og Service De Samvirkende Invalideorganisationer Patientforeningen i Danmark Patientforum Forbrugerrådet Den Almindelige Danske Lægeforening Praktiserende Lægers Organisation Foreningen af Speciallæger Dansk Sygeplejeråd Forbundet af Offentligt Ansatte RCT i København OASIS RCT-Jylland Dansk Psykolog Forening Landsforeningen LEV Institut for Menneskerettigheder Udlændingestyrelsen Rådet for Etniske Minoriteter Dansk Flygtningehjælp Mellemfolkeligt Samvirke Dansk Røde Kors Red Barnet Lovforslaget har været forhandlet med RCT i København, der  

 har oplyst, at man ønsker at blive omfattet af lovforslaget.
Samlet  

 vurdering af konsekvenser af lovforslaget Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og amtskommuner Ingen Forslaget om frit valg til RCT i København vil give  

 amterne en merudgift på 13,5 mio. kr. (2006 pris- og lønniveau), som  

 overføres til amtskommunerne via bloktilskuddet Administrative konsekvenser for stat, kommuner og amtskommuner Ingen En beskeden administration i amtskommunerne i forbindelse  

 med indgåelse af overenskomster med RCT i København og betaling for ydelser.
Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget indeholder ikke EU-retlige aspekter.
Bemærkninger til de enkelte bestemmelser Til § 1 Med den foreslåede ændring til § 5, stk. 3,  

 udvides det frie sygehusvalg til at omfatte behandling på det private  

 behandlingscenter for traumatiserede flygtninge  RCT i København, som  

 hidtil  

 har modtaget driftstilskud fra Udenrigsministeriet.
Med forslaget pålægges  

 amtskommunerne at betale for behandling ved behandlingsstedet inden for en  

 økonomisk  

 ramme på 13,5 mio. kr.
 Det forudsættes, at behandlingstilbuddet svarer til det  

 tilbud, som i rapport fra arbejdsgruppen om rehabilitering af traumatiserede  

 flygtninge anbefales stillet til rådighed for den i rapporten omhandlede  

 personkreds.
Da der er tale om et specialiseret tilbud, er det på samme  

 måde som ved henvisning til OASIS og RCT-Jylland væsentligt, at de henvisende  

 myndigheder er opmærksomme på, at nogle af de personer, som overvejes  

 henvist,  

 i stedet bør henvises til andre tilbud som f.eks. socialpædagogiske tilbud  

 eller tilbud i psykiatrien.
På samme måde vurderer det særlige  

 behandlingstilbud, om der findes passende behandlings- eller  

 hjælpeforanstaltninger  

 i kommunalt eller amtskommunalt regi, som opfylder behovet for  

 hjælp/behandling.
I givet fald henvises hertil i stedet.
 Det særlige behandlingstilbud omfatter ikke opgaver, som  

 klart ligger i kommunalt regi.
 Det forudsættes, at kommunen indgår i et samarbejde med  

 behandlingsstedet med henblik på at gennemføre en hensigtsmæssig integration.  

 Den henviste forventes således fortsat at være klient i sin hjemkommunes  

 socialforvaltning, der, når det findes hensigtsmæssigt, kan organisere  

 erhvervsrettede forløb, danskundervisning m.v.
 Det forudsættes derfor, at der er et nært samarbejde mellem  

 behandlingstilbuddet og kommunerne dels med henblik på at give den enkelte  

 det  

 optimale tilbud, dels for at sætte kommunerne i stand til at foretage en  

 vurdering af, hvem der eventuelt kan have gavn af at modtage  

 behandlingstilbuddet.
Ved at etablere behandlingstilbuddet under sygehuslovens  

 rammer vil tilbuddet blive vederlagsfrit for personer med ret til  

 vederlagsfri  

 sygehusydelser.
Der vil endvidere være frit valg til tilbud i andre  

 amtskommuners  

 sygehusvæsen.
Det frie valg til RCT i København er begrænset til den  

 fastsatte økonomiske ramme.
Centret fastlægger et årsbudget svarende til  

 denne  

 ramme.
Rammen er fastsat under den forudsætning, at centret har et  

 omkostningsniveau  

 for behandlingsdelen, som svarer til de to andre behandlingssteder for  

 traumatiserede flygtninge - OASIS og  

 RCT-Jylland,  

 og at behandlingskapaciteten modsvarer dette.
Centret må tilrettelægge  

 behandlingskapaciteten,  

 så budgettet ikke bliver opbrugt inden årets udgang.
Centret har mulighed for  

 ud over den fastsatte økonomiske ramme at tilbyde amtskommunerne at modtage  

 yderligere patienter mod særskilt amtskommunal betaling.
 I øvrigt bemærkes, at det særlige behandlingstilbud til  

 traumatiserede flygtninge må anses som et psykiatritilbud, og derfor ikke er  

 omfattet af det udvidede frie sygehusvalg.
Til § 2 Der henvises til bemærkningerne til §§ 1 og 3.
Til § 3 Sundhedsloven træder I kraft den 1. januar 2007, hvor lov  

 om sygehusvæsenet ophæves.
Bilag 1 Lovforslaget sammenholdt med gældende lov Gældende formulering Lovforslaget Sygehusloven § 1 I lov om sygehusvæsenet, jf. lovbekendtgørelse nr.  

 687 af 16. august 1995, som ændret senest ved lov nr. 1432 af 22. december  

 2004, foretages følgende ændring:
§ 5.- - - Stk. 3.  

  

 Amtskommunen yder endvidere vederlagsfri behandling til personer, der har  

 bopæl i amtskommunen, ved følgende private specialsygehuse m.fl.: Sankt Lukas  

 Hospice, Diakonissestiftelsens Hospice, Sct.
Maria Hospice,  

 rehabiliteringscentrene  

 for traumatiserede flygtninge, OASIS og RCT-Jylland, Epilepsihospitalet i  

 Dianalund, Sclerosehospitalet i Haslev, Sclerosehospitalet i Ry, Polio-,  

 Trafik- og Ulykkesskadedes Fysiurgiske Ambulatorium, Dronning Alexandrines  

 Gigtsanatorium, Gigtsanatoriet Hans Jansens Hjem, Gigtsanatoriet i Skælskør,  

 Muskelsvindfondens Vejlednings- og Behandlingscenter, Vejlefjord og Center  

 for Hjerneskade.
 1.  

  

 I  

  

 § 5, stk. 3,  

  

 indsættes efter  

 »rehabiliteringscentrene for traumatiserede flygtninge, OASIS«: », RCT i  

 København«.
Sundhedsloven § 2 I sundhedsloven, jf. lov nr. 546 af 24. juni 2005,  

 foretages følgende ændring:
§ 79.- - - Stk. 2.  

  

 Regionsrådet  

 yder endvidere behandling til personer, der har bopæl i regionen, ved  

 følgende private specialsygehuse m.fl.: Sankt Lukas Hospice,  

 Diakonissestiftelsens Hospice, Sct.
Maria Hospice, rehabiliteringscentrene  

 for traumatiserede flygtninge OASIS og RCT-Jylland, Epilepsihospitalet i  

 Dianalund,  

 Sclerosecenter Haslev, Sclerosecenter Ry, Polio-, Trafik- og Ulykkesskadedes  

 Fysiurgiske Ambulatorium, Dronning Alexandrines Gigtsanatorium,  

 Gigtsanatoriet  

 Hans Jansens Hjem, Gigtsanatoriet i Skælskør, RehabiliteringsCenter for  

 Muskelsvind,  

 Vejlefjord og Center for Hjerneskade.
 1.  

  

 I  

  

 § 79, stk. 2,  

  

 indsættes efter  

 »rehabiliteringscentrene for traumatiserede flygtninge OASIS«: », RCT i  

 København«.
