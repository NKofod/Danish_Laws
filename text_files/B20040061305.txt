Bekendtgørelse om dørmænd I medfør af § 15 b, stk. 3, og § 37,  

 stk. 4, i lov om restaurations- og hotelvirksomhed m.v., jf.  

 lovbekendtgørelse nr. 163 af 11. marts 2003 som ændret ved lov nr. 366 af 19.  

 maj 2004, fastsættes:
 § 1.  

  

 Autorisation som dørmand er betinget af, at ansøgeren opfylder kravene i  

 lovens  

 § 15 a, stk. 1. Kravet i § 15 a, stk.1, nr. 2, om uddannelse  

 er  

 opfyldt, hvis ansøgeren har fremlagt dokumentation for bestået dørmandskursus  

 ved uddannelsen efter lov om arbejdsmarkedsuddannelser mv. efter de herom af  

 Undervisningsministeriet fastsatte regler.
 Stk. 2.  

  

 En anden  

 uddannelse, som i kvalitet svarer til uddannelsen nævnt i stk. 1, kan  

 også  

 danne grundlag for en autorisation som dørmand.
§ 2.  

  

 Politiet kan meddele en midlertidig autorisation til en person, som ikke  

 opfylder uddannelseskravet i § 1, stk. 1 eller 2. I den  

 midlertidige  

 autorisation fastsattes frister for tilmelding til samt for gennemførelse af  

 uddannelsen.
Der er mulighed for forlængelse af en midlertidig autorisation,  

 hvis personen optages på venteliste til dørmandskurset ved uddannelse efter  

 lov  

 om arbejdsmarkedsuddannelser mv.
Stk. 2.  

  

 Den  

 midlertidige autorisation bortfalder, hvis den pågældende ikke har tilmeldt  

 sig  

 uddannelsen som dørmand inden udløbet af den i autorisationen fastsatte frist  

 herfor.
Det samme gælder, hvis den pågældende ikke har gennemført uddannelsen  

 inden udløbet af den i autorisationen fastsatte frist herfor.
 § 3.  

  

 Under udførelsen af arbejdet som dørmand skal restaurationens navn tydeligt  

 fremgå af dørmandens beklædning, eller det skal fremgå af beklædningen,  

 eventuelt ved et skilt med angivelse af DØRMAND, at vedkommende  

 er dørmand.
 Stk. 2.  

  

 Varetages  

 arbejdet som dørmand af en person, som er autoriseret i henhold til lov om  

 vagtvirksomhed, finder denne lovgivnings regler om uniformering m.v.  

 anvendelse.
 § 4.  

  

 Medmindre højere straf er forskyldt efter anden lovgivning, straffes med bøde  

 den, der overtræder § 3, stk. 1.
 § 5.  

  

 Bekendtgørelsen træder i kraft den 1. juli 2004.
