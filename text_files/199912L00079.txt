Fremsat den 4. november 1999 af indenrigsministeren  

 (Thorkild Simonsen) Forslag til Lov om ændring af lov om udligning af  

 visse kommunale og amtskommunale udgifter til merværdiafgift og om det  

 kommunale momsfond (Indførelse af forældelsesfrist,  

 nedlæggelse af Det Kommunale Momsnævn) § 1 I lov nr. 212 af 16. maj 1984 om udligning af visse kommunale og  

 amtskommunale udgifter til merværdiafgift og om det kommunale momsfond,  

 som senest ændret ved § 5 i lov nr. 355 af 2. juni 1999, foretages  

 følgende ændringer:
 1. I § 2 indsættes som stk. 2 og 3:
» Stk. 3. Indenrigsministeren bemyndiges til i ganske  

 særlige tilfælde at lade udgifter efter § 1 refundere,  

 uanset at de er afholdt i regnskabsår, der ligger forud for den i  

 stk. 2 nævnte frist. « 2. § 4 ophæves.
§ 2 Loven træder i kraft den 1. januar 2000.
Bemærkninger til lovforslaget Almindelige bemærkninger 1. Lovforslagets formål Lovforslaget indebærer, at der fastsættes en  

 forældelsesfrist for kommunernes og amtskommunernes anmeldelse af moms  

 til refusion fra den mellemkommunale momsudligningsordning for kommuner og  

 amtskommuner.
Hermed begrænses kommunernes og amtskommunernes mulighed  

 for at anmelde moms til udligning, som er afholdt et vist antal år  

 forud for anmeldelsen. Ændringen skal sikre, at der ikke af en  

 kommunalbestyrelse eller af et amtsråd vil kunne stilles krav om at  

 få udlignet moms, der gennem en årrække kunne eller burde  

 have været anmeldt til refusion i ordningen.
 Endvidere foreslås det, at Det Kommunale  

 Momsnævn, som der i praksis ikke har været behov for at indkalde  

 i en længere årrække, nedlægges.
2. Lovforslagets indhold Momsudligningsordningen er en mellemkommunal  

 udligningsordning, hvorigennem kommunerne og amtskommunerne som udgangspunkt  

 kan få refunderet afholdte udgifter til moms.
Ordningen hviler i sig  

 selv, idet kommunerne og amtskommunerne under ét selv finansierer  

 udligningsordningen med bidrag fastsat ud fra beskatningsgrundlaget.  

 Formålet med ordningen er at tilstræbe lige  

 konkurrencevilkår mellem det private erhvervsliv og kommunernes og  

 amtskommunernes fremstilling af ydelser til eget brug.
 Lovforslaget indeholder forslag om nedlæggelse af  

 Det Kommunale Momsnævn, og forslag om en forældelsesfrist for  

 anmeldelse af moms til refusion.
 Da momsudligningsordningen blev etableret, blev Det  

 Kommunale Momsnævn oprettet med henblik på at rådgive om  

 afgrænsningen af de udgifter, der ikke skulle være omfattet af  

 ordningen. Årsagen til, at det nu foreslås at nedlægge  

 nævnet, er, at rammerne for udligningsordningen efter knap 15 års  

 forløb er så fast funderede, at der ikke længere er behov  

 for nævnets rådgivning.
Forældelsesfristen for anmeldelse af afholdte  

 momsbetalinger foreslås fastsat til senest fem år efter udgangen  

 af det regnskabsår, hvori momsudgifterne er afholdt.
Denne frist er  

 foreslået for, at der under ét for kommunerne og amtskommunerne  

 inden for det pågældende regnskabsår bliver større  

 overensstemmelse mellem de udlignede momsudgifter og bidrag til udligningen,  

 og for at der tidsmæssigt gives en mulighed for, at bl.a. den kommunale  

 revision efterfølgende kan nå at opfange eventuelle  

 opståede fejl og lignende i forbindelse med bogføringen af  

 momsbetalingen.
3. Økonomiske og administrative konsekvenser Som følge af at momsudligningsordningen hviler i  

 sig selv, er lovforslaget statsfinansielt neutralt.
I det omfang der er kommuner eller amtskommuner, der ikke  

 får anmeldt deres momsbetalinger til udligning inden for den fastsatte  

 frist, vil der kunne være kommunaløkonomiske konsekvenser af  

 lovforslaget.
Idet udligningsordningen er mellemkommunal, vil det dog alene  

 være de kommuner og amtskommuner, der ikke anmelder momsbetalinger  

 inden for den fastsatte frist, der økonomisk taber ved lovforslaget.  

 Landets øvrige kommuner og amtskommuner vil samlet opnå en  

 tilsvarende økonomisk gevinst ved lovforslaget.
Omfanget heraf kan i  

 sagens natur ikke kendes, men forventes dog at være meget beskedent,  

 idet kommunerne og amtskommunerne må forventes at tage højde for  

 den nye forældelsesfrist.
 Lovforslaget har ingen administrative konsekvenser.
4. Miljømæssige og erhvervsmæssige konsekvenser Lovforslaget har ingen miljømæssige  

 konsekvenser.
5. Forholdet til EU-retten Lovforslaget indeholder ikke EU-retlige aspekter.
Vurdering af konsekvenser af  

 lovforslaget Positive konsekvenser /  

 mindreudgifter Negative konsekvenser /  

 merudgifter Økonomiske konsekvenser for stat, kommuner og  

 amtskommuner Næppe nogle nævneværdige konsekvenser Næppe nogle nævneværdige  

 konsekvenser Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget indeholder ikke EU-retlige aspekter.
6. Udtalelser over lovforslaget Et udkast til lovforslag er sendt til høring hos  

 Kommunernes Landsforening, Amtsrådsforeningen i Danmark,  

 Københavns Kommune, Frederiksberg Kommune, Kommunernes  

 Revisionsafdeling, Foreningen af Statsautoriserede Revisorer,  

 Justitsministeriet, Skatteministeriet og Finansministeriet.
Bemærkninger til de enkelte bestemmelser Til § 1 Til nr. 1 Med den foreslåede tilføjelse til lovens  

 § 2 indføres der for anmeldelse af momsrefusion en  

 forældelsesfrist på fem år efter udløbet af det  

 regnskabsår, hvori momsudgiften er afholdt.
 Der gælder i dag ikke nogen særskilt  

 forældelsesfrist for anmeldelse af momsrefusion efter loven, hvilket  

 har givet risiko for anmeldelse af ønsker om momsudligning et  

 betydeligt antal år efter det år, hvori udgifterne er afholdt,  

 med en tilhørende risiko for usikkerhed i det skøn over  

 momsrefusionen i det kommende regnskabsår, der ligger til grund for den  

 årlige bidragsfastsættelse.
Indenrigsministeren bemyndiges ifølge lovforslaget  

 til i ganske særlige tilfælde at tillade, at momsudgifter der er  

 afholdt i regnskabsår forud for den fastsatte frist, kan refunderes i  

 ordningen.
Der er forudsat en ret snæver anvendelse af  

 beføjelsen, og det er således ikke hensigten, at administrative  

 forglemmelser eller lignende i kommunerne alene skal kunne begrunde en  

 dispensation.
Til nr. 2 Forslaget om ophævelse af lovens § 4  

 indebærer, at reglerne om Det Kommunale Momsnævn ophæves.  

 Det blev ved etablering af momsudligningsordningen i 1984 forudsat, at der  

 kunne opstå en række fortolkningsproblemer med hensyn til  

 afgrænsning af de udgifter, der ikke skulle være omfattet af  

 ordningen, og der blev derfor fastsat regler om et rådgivende  

 nævn.
Det har imidlertid i praksis vist sig, at der ikke i  

 nævneværdigt omfang er opstået sådanne  

 fortolkningsproblemer, og nævnet har derfor ikke været indkaldt i  

 en længere årrække.
Som konsekvens heraf foreslås  

 nævnet nedlagt.
Til § 2 Det foreslås at loven træder i kraft den 1.  

 januar 2000. Dette indebærer, at kommunalbestyrelser og amtsråd  

 fra denne dato ikke længere har krav på at få refunderet  

 momsudgifter, der er afholdt i regnskabsåret 1994 eller tidligere  

 regnskabsår.
Bilag 1 Lovforslaget sammenholdt med gældende lov.
Gældende formulering Lovforslaget § 1 I lov nr. 212 af 16. maj 1984 om udligning af visse  

 kommunale og amtskommunale udgifter til merværdiafgift og om det  

 kommunale momsfond, som senest ændret ved § 5 i lov nr. 355 af 2.  

 juni 1999, foretages følgende ændringer:
 § 2. Gennem udligningsordningen modtager kommunerne og  

 amtskommunerne beløb, der svarer til de enkelte kommuners og  

 amtskommuners udgifter efter § 1.
 1. I § 2 indsættes som stk. 2 og 3:
» Stk. 3. Indenrigsministeren bemyndiges til i  

 ganske særlige tilfælde at lade udgifter efter § 1  

 refundere, uanset at de er afholdt i regnskabsår, der ligger forud for  

 den i stk. 2 nævnte frist.« § 4. Indenrigsministeren nedsætter et nævn, der  

 rådgiver ministeren om afgrænsningen af de udgifter, der ikke  

 skal være omfattet af udligningsordningen.
 2. § 4 ophæves.
Stk. 2. Nævnets medlemmer udnævnes af  

 indenrigsministeren. 6 af medlemmerne skal repræsentere et alsidigt  

 kendskab til administrations- og erhvervsforhold. 4 af medlemmerne skal  

 være sagkyndige vedrørende amtskommunale og kommunale  

 anliggender.
Indenrigsministeren udpeger herudover en formand.
 Stk. 3. De nærmere regler om nævnets  

 sammensætning og virksomhed fastsættes af indenrigsministeren.
