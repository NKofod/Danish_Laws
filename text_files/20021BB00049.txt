Fremsat den 29. november 2002 af  

 Anders Samuelsen (RV) og Marianne Jelved (RV) Forslag til folketingsbeslutning om lønmodtagernes ret til egne feriepenge m.v.
Folketinget opfordrer regeringen til snarest at  

 fremsætte lovforslag, der sikrer, at feriegodtgørelse og  

 renterne heraf tilfalder den enkelte lønmodtager.
Udbetalingen af  

 feriegodtgørelsen skal ske gennem et enkelt, gennemskueligt system,  

 som sikrer, at lønmodtagernes opsparede feriegodtgørelse ender  

 i lønmodtagernes lommer og hverken hos staten, hos arbejdsgiverne  

 eller i feriefonde.
Lovforslaget skal tage udgangspunkt i følgende  

 retningslinjer:
 1.	Ferieåret ændres for alle lønmodtagere,  

 således at det følger kalender- og opsparingsåret.
2.	Feriegodtgørelsen indbetales af arbejdsgiverne til en  

 særlig konto hos én udbyder, f.eks.
ATP, som skal forestå  

 administrationen og forrente de indbetalte midler.
 3.	Feriegodtgørelsen og de påløbne renter skal  

 kunne hæves fra den 1. januar i året, der følger efter  

 optjeningsåret, ved at feriekortet indsendes til den valgte  

 udbyder.
4.	Feriegodtgørelse, der ikke er afhentet, udbetales ved  

 slutningen af ferieåret.
I forbindelse med udbetalingen samkøres  

 registre med henblik på at undgå socialt bedrageri.
 5.	Støtte til ferie for lønmodtagere gennem  

 Arbejdsmarkedets Feriefond og private feriefonde vil fremover skulle ske fra  

 fondenes opsparede formue.
Bemærkninger til forslaget Forslagsstillerne finder, at der er behov for  

 at ændre ferieloven på flere punkter.
Forslaget skal sikre, at  

 feriegodtgørelse (populært kaldet feriepengene) og renterne  

 heraf tilfalder de enkelte lønmodtagere.
Feriegodtgørelsen er  

 en del af lønnen og bør derfor udbetales af arbejdsgiverne  

 sammen med denne.
Det er derfor urimeligt, at arbejdsgiverne skal have  

 rentefordelen af feriepengene.
Forslaget vedrører ikke ferie med  

 løn.
Beslutningsforslaget skal ses i lyset af et længere  

 parlamentarisk forløb.
Senest fremsatte forslagsstillerne i  

 folketingsåret 2001-02 (2. samling) beslutningsforslag  nr.
B 86, der  

 pålagde regeringen at komme med en redegørelse inden den 1.  

 september 2002 med konkrete forslag til, hvordan feriepengesystemet kan  

 indrettes således, at ikkehævede feriepenge og renter af  

 opsparede feriepenge i så høj grad som muligt bliver udbetalt  

 direkte til lønmodtagerne.
Se Folketingstidende 2001-02 (2. samling),  

 forhandlingerne side 5945 og 7990, tillæg A side 4775 og 4776 og  

 tillæg B side 1549.
Forslaget blev først i betænkningen over  

 forslaget tiltrådt af medlemmerne fra følgende partier: S, DF,  

 SF, EL og KRF.
Imidlertid ændrede Dansk Folkeparti standpunkt  

 umiddelbart før 2. behandling af beslutningsforslaget, hvorfor  

 beslutningsforslaget faldt.
Regeringen erkendte imidlertid vigtigheden af at  

 få de problemstillinger, som beslutningsforslaget rejser, belyst og  

 indvilligede som led i en aftale med Dansk Folkeparti i at udarbejde en  

 redegørelse, der I dag står det imidlertid klart, at den af  

 regeringen udarbejdede redegørelse ikke anviser konkrete forslag til,  

 hvordan feriepengesystemet kan indrettes på en måde, der er mere  

 enkel og retfærdig end det nuværende system.
Redegørelsen  

 er en opsummering af velkendte problematikker, men tilvejebringer ikke et  

 beslutningsgrundlag, der kan hjælpe de politiske partier eller  

 arbejdsmarkedets parter til at finde nye løsninger.
Som sådan  

 har embedsmandsudvalgets arbejde med en redegørelse til Folketinget  

 udskudt snarere end fremskyndet fornyelsen af feriepengesystemet.
På den baggrund har forslagsstillerne følt  

 det nødvendigt at fremsætte et detaljeret beslutningsforslag,  

 der anviser veje til et forbedret feriepengesystem.
Forslagsstillerne  

 håber på Folketingets velvillige behandling og mener, at der er  

 gode grunde hertil.
Forslagsstillerne har noteret sig, at flere af  

 Folketingets partier tidligere har udtrykt samme holdning som  

 forslagsstillerne.
Bl.a. har Venstres forhenværende  

 arbejdsmarkedsordfører, Eva Kjer Hansen, opfordret til at  

 nedlægge Feriefonden og i stedet oprette individuelle konti til  

 lønmodtagerne, så de derved kunne få deres  

 retmæssige feriepenge og renterne heraf.
Dansk Folkeparti,  

 Socialdemokratiet og Socialistisk Folkeparti har også udtrykt  

 ønske om, at feriepengene og renterne heraf ubeskåret skal  

 gå i lønmodtagernes lommer.
Bemærkninger til forslagets enkelte  

 bestemmelser Ad punkt 1: Forslagsstillerne finder, at det vil  

 være meget nemmere for alle lønmodtagere, hvis man ændrer  

 ferieåret således, at det følger kalender- og  

 opsparingsåret.
Denne ændring af ferieåret, således  

 at det følger umiddelbart efter optjeningsåret, vil også  

 betyde, at lønmodtagerne kan få godtgørelsen udbetalt 4  

 måneder tidligere end efter den nuværende ordning.
For  

 lønmodtagere, som har ferie med løn, medfører  

 beslutningsforslaget kun denne ene ændring.
Ad punkt 2: Forslagsstillerne finder, at arbejdsgiverne  

 skal indbetale godtgørelsen til en særlig konto, f.eks. hos ATP,  

 som skal administrere og forrente pengene.
Indbetalingen kan ske sammen med  

 indeholdte skatter til Told og Skat, som derefter kan videresende pengene til  

 ATP.
Dette betyder, at ordningen ikke bliver vanskelig at administrere for  

 arbejdsgiverne, idet de kun skal indbetale ét sted.
Ad punkt 3: Det foreslås, at feriepengene og  

 renterne heraf kan udbetales ved ferieårets begyndelse, når  

 lønmodtageren indsender et feriekort til f.eks.
ATP.
Det skal sikres,  

 at der ikke sker udbetaling af dagpenge, kontanthjælp, efterløn  

 eller pension m.v., mens man afholder ferie med feriegodtgørelse.
Hvis  

 det bliver ATP, der skal administrere ordningen, vil ATP derfor skulle have  

 mulighed for at samkøre afholdte ferieperioder med f.eks. kommuner og  

 arbejdsløshedskasser.
Derved ville man undgå problemerne med  

 fiktive arbejdsgivere, som findes i det nuværende system.
At ATP  

 administrerer alle feriepenge, vil også være en lettelse for alle  

 lønmodtagere med flere samtidige ansættelsesforhold.
Det foreslås, at feriepenge, som ikke er udbetalt i  

 årets løb, udbetales automatisk til lønmodtagerne ved  

 ferieårets afslutning.
Oplysning om denne udbetaling skal herefter  

 gives til de pågældenes arbejdsløshedskasse og kommune.  

 Disse vil herefter skulle opkræve eventuelle uretmæssigt  

 udbetalte overførsler svarende til de udbetalte feriepenge.
Beslutningsforslaget berører ikke Feriefonden, som  

 p.t. har en egenkapital på ca. 500 mio. kr.
Renterne af denne formue  

 burde efter forslagsstillernes opfattelse være tilstrækkelige til  

 at sikre, at der kan udbetales støtte på samme niveau som i  

 2000, i alt 45 mio. kr.
De private feriefonde vil ligeledes kunne  

 fortsætte deres virksomhed på grundlag af den formue, disse  

 allerede har opbygget.
Skriftlig fremsættelse Anders Samuelsen Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om  

 lønmodtagernes ret til egne feriepenge m.v. .
(Beslutningsforslag nr.
B 49).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
