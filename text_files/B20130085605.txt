Bekendtgørelse om ændring af bekendtgørelse om beskyttelse af pelsdyr1) (Krav om hylde og rør i minks miljø) § 1 I bekendtgørelse nr. 1734 af 22. december 2006 om beskyttelse af pelsdyr, som ændret ved bekendtgørelse nr. 383 af 24. april 2007 og bekendtgørelse nr. 614 af 25. juni 2009, foretages følgende ændringer:
 1. § 20 affattes således:
 »§ 20. Minks, ilderes og fritters miljø skal beriges med passende stimuli til beskæftigelse.
 Stk. 2. Ildere og fritter skal som minimum have permanent adgang til halm og enten en hylde eller et rør.
Stk. 3. Mink skal som minimum have permanent adgang til halm, en hylde og et rør.
I bure, hvori der indhuses avlstæver med hvalpe og som er udstyret med hvalpenet, kan rør dog udelades i perioden fra hvalpene bliver født og indtil hvalpenettet fjernes, dog senest 1. juli.« 2. § 51, stk. 2, ophæves.
 Stk. 3, 4 og 5 bliver herefter stk. 2, 3 og 4.
§ 2 Bekendtgørelsen træder i kraft den 1. juli 2013. Kravet om stimuli til mink i § 20, stk. 3, i bekendtgørelse om beskyttelse af pelsdyr som affattet ved denne bekendtgørelses § 1, nr. 1, vil dog indtil den 30. juni 2014 kunne opfyldes ved, at mink har permanent adgang til halm og enten en hylde eller et rør.
Fødevarestyrelsen, den 27. juni 2013 Per S.
Henriksen / Heidi Tange 1) Bekendtgørelsen har som udkast været notificeret i overensstemmelse med Europa-Parlamentets og Rådets direktiv 98/34/EF (informationsproceduredirektivet), som ændret ved direktiv 98/48/EF.
