§ 1 I bekendtgørelse nr. 391 af 5. august 1983 om datanomkursus foretages  

 følgende ændringer:
 1. § 9 affattes således:
 »§ 9.  Hvert datanomkursus afsluttes med en  

 mundtlig prøve, der under medvirken af ekstern censor bedømmes efter  

 13-skalaen i henhold til bekendtgørelse om karaktergivning i handelsskolerne.
 Stk. 2.  For at bestå en prøve kræves det, at den  

 studerende mindst har opnået karakteren 6.
Stk. 3.  Direktoratet fastsætter nærmere regler for  

 tilmelding til prøverne, prøvernes afholdelse og bedømmelse samt for  

 udformningen af prøvebeviset.« 2. § 10, stk. 3, affattes således:
»Stk. 3.  Bedømmelsen af det afsluttende projekt  

 foretages af to censorer, som repræsenterer henholdsvis erhvervslivet og  

 uddannelsessektoren.
Bedømmelsen sker på grundlag af det skriftlige projekt  

 og et mundtligt forsvar heraf.
Bedømmelsen sker efter 13-skalaen i henhold  

 til bekendtgørelse om karaktergivning i handelsskolerne.« 3. I § 10 indsættes som stk. 4 og 5:
 »Stk. 4.  For at bestå den afsluttende eksamen  

 kræves det, at den studerende mindst har opnået karakteren 6.
Stk. 5.  Bevis for afsluttende eksamen affattes i en af  

 direktoratet fastsat form.
Beviset udstedes og underskrives af skolens  

 leder.« 4. I § 16, stk. 1, ændres »3 fra Dansk  

 Arbejdsgiverforening« til: »2 fra Dansk Arbejdsgiverforening«.
 5. § 16, stk. 2, affattes således:
»Stk. 2.  1 repræsentant for Dansk  

 Databehandlingsforening samt 1 repræsentant for Landssammenslutningen af  

 Handelsskoleelever, udpeget blandt eleverne ved edb-assistentuddannelsen  

 eller datanomkursus, deltager uden stemmeret i nævnets møder.« 6. Efter § 16 indsættes:
»Klageadgang § 16 a.  Klager over skolens afgørelser efter denne  

 bekendtgørelse kan indbringes for Undervisningsministeriet, Direktoratet for  

 Erhvervsuddannelserne.
 Stk. 2.  Fristen for klager er 4 uger fra den dag,  

 afgørelsen er meddelt den pågældende.
Stk. 3.  Direktoratets afgørelser vedrørende denne  

 bekendtgørelse, bortset fra afgørelser om lærernes tjenstlige forpligtelser,  

 kan ikke indbringes for højere administrativ myndighed.« § 2 Bekendtgørelsen har virkning fra og med undervisningsåret 1988-89.
Undervisningsministeriet, den 27. juli  

 1988 P.M.V.
 E.B.
