Klage  

 over behandling i forbindelse med anlæggelse af permanent karadgang med  

 henblik  

 på hæmodialysebehandling Nævnet fandt ikke grundlag for at kritisere 1.  

 reservelægen for hans behandling af patienten i forbindelse med operationen  

 den  

 26. september 2000 på kirurgisk afdeling.
 Det var nævnets opfattelse, at 1. reservelægen i  

 henhold til operationsbeskrivelsen af den 26. september 2000 udførte  

 operationen i overensstemmelse med almindelig anerkendt faglig standard.
 Nævnet fandt videre ikke grundlag for at kritisere  

 overlægen for hans behandling af patienten i forbindelse med operationen den  

 26. februar 2001 på kirurgisk afdeling.
 Det er nævnets opfattelse, at overlægen i henhold til  

 operationsbeskrivelsen af den 26. februar 2001 udførte operationen i  

 overensstemmelse med almindelig anerkendt faglig standard.
 Nævnet fandt endvidere ikke grundlag for at kritisere  

 de læger på kirurgisk og medicinsk afdeling, der var involveret i  

 behandlingen  

 af patienten i perioden fra den 18. juli 2000 til den 12. marts 2001.
 Nævnet oplyste, at en kronisk immundæmpende behandling  

 med Prednisolon på 12,5-15 mg dagligt, som uundgåelig bivirkning giver  

 patienten en øget risiko for pådragelse af infektioner.
Nævnet oplyste videre, at det sædvanligvis tager nogen  

 tid, inden en arterio-venøs fistel er tilstrækkeligt udviklet til, at den er  

 egnet til hæmodialyse, og det er lægerne fra medicinsk afdeling, der  

 vurderer,  

 hvornår dette er tilfældet.
I denne periode kontrolleres en arterio-venøs  

 fistel almindeligvis ikke af lægerne fra kirurgisk afdeling.
Kirurgisk  

 ekspertise tilkaldes kun i tilfælde af, at den arterio-venøse fistel ikke  

 fungerer tilfredsstillende.
 Nævnet oplyste endvidere, at opståelsen af en  

 forsnævring (stenose) svarende til en fistel forekommer af og til, uden at  

 man  

 kan påpege nogen enkelt årsag, og dette er efter nævnets opfattelse en  

 hændelig  

 komplikation.
 Det var nævnets opfattelse, at det var i  

 overensstemmelse med almindelig anerkendt faglig standard at tilbyde  

 reoperation, da det blev kendt, at der var opstået en forsnævring svarende  

 til  

 fistlen.
 Nævnet oplyste desuden, at der i Danmark ikke findes  

 gældende retningslinier for, hvor længe det er forsvarligt at lade en  

 midlertidig adgangsvej (dobbeltløbet dialysekateter anlagt med direkte  

 indstik  

 gennem huden til blodkarret - enten vena jugularis interna eller vena  

 subclavia) ligge, uden at det vil påføre patienten øget risiko for infektion.  

 Nævnet kan videre oplyse, at et forsøg med 128 hæmodialysepatienter i Canada  

 har vist, at mere end tre ugers anbringelse af et midlertidigt dialysekateter  

 medfører signifikant øget risiko for infektion (bakteriæmi).
 Det var dog nævnets opfattelse, at to måneders brug af  

 en midlertidig adgangsvej i den konkrete situation ikke kan kritiseres.
