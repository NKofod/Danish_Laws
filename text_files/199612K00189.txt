Nr LSF 189 Forslag til Lov om ophævelse af lov om tjenestemænd m.fl. i folkeskolen på  

 Færøerne Fremsat af undervisningsministeren (Ole Vig Jensen) den 12. marts 1997 Vedtaget ved tredjebehandling den 16. maj 1997 Lov nr. 474 af 10/06/1997 § 1. Lov nr. 65 af 8. marts 1972 om tjenestemænd m.fl. i  

 folkeskolen på Færøerne ophæves med virkning fra den 1. juli 1997.
 § 2. Tjenestemænd i folkeskolen på Færøerne, som er ansat pr. 30.  

 juni 1997, overgår til ansættelse som tjenestemænd under Færøernes  

 hjemmestyre efter lovgivningen om landets tjenestemænd.
 Stk. 2. Bestemmelserne om løn- og andre ansættelsesvilkår, der er  

 fastsat i henhold til §§ 33-35 i lov om tjenestemænd m.fl. i folkeskolen på  

 Færøerne, finder anvendelse, indtil de afløses af løn- og andre  

 ansættelsesvilkår, der er fastsat i henhold til lovgivningen om landets  

 tjenestemænd.
 Stk. 3. Regler om vikarer, vandrelærere og timelærere, der er  

 fastsat i og i henhold til § 41 i ovennævnte lov, finder fortsat anvendelse,  

 indtil de afløses af regler, der er fastsat af Færøernes hjemmestyre.
 § 3. Tjenestemænd i folkeskolen på Færøerne, der har tjenestebolig  

 i henhold til § 14 i lov om tjenestemænd m.fl. i folkeskolen på Færøerne,  

 bevarer retten til tjenestebolig efter de hidtidige regler.
 Stk. 2. Bestemmelser angående tjenesteboliger, der er fastsat i  

 henhold til § 14, stk. 2, 1. pkt., i ovennævnte lov, finder anvendelse,  

 indtil de afløses af bestemmelserne, der er fastsat i henhold til  

 lovgivningen om landets tjenestemænd.
§ 4. Lov om tjenestemandspension og lov om pensioner efter  

 tidligere tjenestemandslove m.v. gælder for tjenestemænd m.v., der den 30.  

 juni 1997 var pensioneret fra folkeskolen på Færøerne.
Tilsvarende gælder for  

 efterladte efter sådanne tjenestemænd m.v.
Stk. 2. Hjemmestyret afholder fortsat udgifterne til pension og  

 efterindtægt af pension for tjenestemænd m.v., der den 30. juni 1997 var  

 pensioneret fra folkeskolen på Færøerne.
Tilsvarende gælder udgifter til  

 efterindtægt og pension til efterladte efter sådanne tjenestemænd m.v.
 Stk. 3. I det omfang udbyttet af den pensionsfond, der blev  

 oprettet ved lov om pensionering af lærere og lærerinder ved  

 almueskolevæsenet på Færøerne, forøget ved tilskud efter lov om pension og  

 efterindtægt for lærere og lærerinder i folkeskolen på Færøerne overstiger  

 pensionsfondens forpligtelser, kan hjemmestyret anvende udbyttet til dækning  

 af udgifter efter stk. 2.
Stk. 4. Staten refunderer 80 pct. af pensionsudgifter til  

 tjenestemænd m.v., der den 31. december 1987 var pensioneret fra folkeskolen  

 på Færøerne.
Ved udbetaling af pension til de pr. 31. december 1987 ansatte  

 tjenestemænd, timelærere m.v. i folkeskolen på Færøerne deles udgifterne  

 hertil i forhold til pensionsalder, der er optjent den 31. december 1987, og  

 pensionsalder, der er optjent efter denne dato.
Staten refunderer 80 pct. af  

 pensionsudgifterne for pensionsalder, der var optjent den 31. december 1987.
 Stk. 5. Udgifter til efterindtægt af pension fordeles efter samme  

 regler, jf. stk. 4, som den ydelse, hvoraf efterindtægten beregnes.
 Stk. 6. Færøernes landsstyre skal give Finansministeriet de  

 nødvendige oplysninger med henblik på statens budgettering og kontrol af  

 pensionsalderoptjeningen og pensionsudbetalingen, så længe staten har  

 pensionsforpligtelser.
Oprindeligt fremsat forslag § 1. Lov nr. 65 af 8. marts 1972 om tjenestemænd m.fl. i  

 folkeskolen på Færøerne ophæves med virkning fra den 1. maj 1997.
 § 2. Tjenestemænd i folkeskolen på Færøerne, som er ansat pr. 30.  

 april 1997, overgår til ansættelse som tjenestemænd under Færøernes  

 hjemmestyre efter lovgivningen om landets tjenestemænd.
 Stk. 2. Bestemmelserne om løn- og andre ansættelsesvilkår, der er  

 fastsat i henhold til §§ 33-35 i lov om tjenestemænd m.fl. i folkeskolen på  

 Færøerne, finder anvendelse, indtil de afløses af løn- og andre  

 ansættelsesvilkår, der er fastsat i henhold til lovgivningen om landets  

 tjenestemænd.
 Stk. 3. Regler om vikarer, vandrelærere og timelærere, der er  

 fastsat i og i henhold til § 41 i ovennævnte lov, finder fortsat anvendelse,  

 indtil de afløses af regler, der er fastsat af Færøernes hjemmestyre.
 § 3. Tjenestemænd i folkeskolen på Færøerne, der har tjenestebolig  

 i henhold til § 14 i lov om tjenestemænd m.fl. i folkeskolen på Færøerne,  

 bevarer retten til tjenestebolig efter de hidtidige regler.
 Stk. 2. Bestemmelser angående tjenesteboliger, der er fastsat i  

 henhold til § 14, stk. 2, 1. pkt., i ovennævnte lov, finder anvendelse,  

 indtil de afløses af bestemmelserne, der er fastsat i henhold til  

 lovgivningen om landets tjenestemænd.
§ 4. Lov om tjenestemandspension og lov om pensioner efter  

 tidligere tjenestemandslove m.v. gælder for tjenestemænd m.v., der den 30.  

 april 1997 var pensioneret fra folkeskolen på Færøerne.
Tilsvarende gælder  

 for efterladte efter sådanne tjenestemænd m.v.
Stk. 2. Hjemmestyret afholder fortsat udgifterne til pension og  

 efterindtægt af pension for tjenestemænd m.v., der den 30. april 1997 var  

 pensioneret fra folkeskolen på Færøerne.
Tilsvarende gælder udgifter til  

 efterindtægt og pension til efterladte efter sådanne tjenestemænd m.v.
 Stk. 3. I det omfang udbyttet af den pensionsfond, der blev  

 oprettet ved lov om pensionering af lærere og lærerinder ved  

 almueskolevæsenet på Færøerne, forøget ved tilskud efter lov om pension og  

 efterindtægt for lærere og lærerinder i folkeskolen på Færøerne, overstiger  

 pensionsfondens forpligtelser, kan hjemmestyret anvende udbyttet til dækning  

 af udgifter efter stk. 2.
Stk. 4. Staten refunderer 80 pct. af pensionsudgifter til  

 tjenestemænd m.v., der den 31. december 1987 var pensioneret fra folkeskolen  

 på Færøerne.
Ved udbetaling af pension til de pr. 31. december 1987 ansatte  

 tjenestemænd, timelærere m.v. i folkeskolen på Færøerne deles udgifterne  

 hertil i forhold til pensionsalder, der er optjent den 31. december 1987, og  

 pensionsalder, der er optjent efter denne dato.
Staten refunderer 80 pct. af  

 pensionsudgifterne for pensionsalder, der var optjent den 31. december 1987.
 Stk. 5. Udgifter til efterindtægt af pension fordeles efter samme  

 regler, jf. stk. 4, som den ydelse, hvoraf efterindtægten beregnes.
 Stk. 6. Færøernes Landsstyre skal give Finansministeriet de  

 nødvendige oplysninger med henblik på statens budgettering og kontrol af  

 pensionsalderoptjeningen og pensionsudbetalingen, så længe staten har  

 pensionsforpligtelser.
Bemærkninger til lovforslaget Almindelige bemærkninger Regeringen finder, at lov nr. 65 af 8. marts 1972 om tjenestemænd m.fl. i folkeskolen på Færøerne bør søges ophævet, og at tjenestemænd i folkeskolen på Færøerne i det hele bør overgå til ansættelse under Færøernes hjemmestyre efter lovgivningen om landets tjenestemænd.
 Ophævelsen af loven medfører, at ansatte tjenestemænd i folkeskolen på  

 Færøerne overgår fuldt ud til ansættelse under Færøernes hjemmestyre med de  

 overgangsbestemmelser, der følger af lovforslaget.
 Hermed vil der være tilvejebragt en egentlig decentralisering til  

 Færøernes hjemmestyre fsva. lærere i folkeskolen på Færøerne.
 Lovinitiativet er således en opfølgning af den udlægning af  

 forhandlingskompetencen angående tjenestemænd i den primær- og den  

 amtskommunale folkeskole, der med virkning fra henholdsvis 1. april og 1. maj  

 1993 overgik til primærkommunerne og amtskommunerne, jf. lov nr. 382 af 20.  

 maj 1992 om tjenestemænd i primærkommunerne som ændret ved lov nr. 208 af 28.  

 april 1993.
Endvidere henvises til, at der i Undervisningsministeriets beretning fra  

 10. februar 1977 vedr.
Færøernes overtagelse af administrationen af  

 undervisningsvæsenet på Færøerne er anført, at »den mest naturlige  

 konsekvens af hjemmestyrets overtagelse af administrationen og  

 regeludstedelsen . . . ville være, at lærere og andre ansatte . . . blev  

 ansat under landsstyret, således at deres løn- og ansættelsesvilkår blev  

 fastsat og reguleret efter færøske regler« (p. 4). Lovforslaget er en  

 realisering af beretningens konklusion.
Regeringens forslag understøttes dertil af, at aftaler om løn- og andre  

 ansættelsesforhold i en årrække faktisk er blevet forhandlet og indgået af  

 Færøernes Landsstyre.
Denne udvikling er sket ud fra det forhold, at de  

 stedlige parter besad det fornødne faktiske kendskab til løn- og  

 prisudviklingen på Færøerne.
I kraft af denne udvikling har lovens § 33, stk.  

 1, mistet sin betydning. § 33, stk. 1, lyder således: »For tjenestemænd  

 i folkeskolen på Færøerne gælder de løn- og andre ansættelsesvilkår, der er  

 eller måtte blive aftalt eller fastsat i henhold til kapitel 10, jf. kapitel  

 12, i lov om tjenestemænd i staten, folkeskolen og kommunerne, for så vidt  

 ikke andet er bestemt ved nærværende lov.« Færøernes Landsstyres selvstændige varetagelse af indgåelse af  

 overenskomster m.v. vedr. løn- og andre ansættelsesvilkår skal endvidere ses  

 i sammenhæng med finansministerens mulighed for at delegere kompetencen til  

 at indgå overenskomster og aftaler til andre myndigheder.
 Vedtagelsen af lovforslaget vil medføre, at hele arbejdsgiverkompetencen  

 vedrørende løn- og andre ansættelsesvilkår tillægges Færøernes Landsstyre  

 efter lovgivningen om landets tjenestemænd.
 Høring Lovforslaget har været fremsendt med henblik på høring af  

 det færøske Hjemmestyre, da lovudkastet er et regeringslovforslag, der  

 indeholder bestemmelser, der udelukkende vedrører Færøerne, jf. § 7 i lov om  

 Færøernes hjemmestyre.
 Færøernes Landsstyre har den 30. oktober 1996 fremsat lovforslag i  

 Lagtinget om en ændret tjenestemandspension, og lovforslaget er vedtaget ved  

 3. behandling den 11. februar 1997.
 Lovforslaget er blevet forhandlet med Færøernes Lærerforening.
Økonomiske konsekvenser Det vedtagne lovforslag i Lagtinget om en  

 ændret pensionsberegning for landets tjenestemænd indebærer en væsentlig  

 tilnærmelse mellem det færøske og det danske tjenestemandspensionsniveau.
De  

 økonomiske konsekvenser vil i første række afhænge af udviklingen i det  

 færøske tjenestemandspensionsniveau.
Fsva. pensionsudgifter refunderer staten  

 som hidtil 80% af udgiften vedr. pensionsalder optjent før 1. januar 1988.  

 Pensionsudgifter vedr. pensionsalder optjent efter 31. december 1987 indgår i  

 Færøernes bloktilskud.
Pensionen for tjenestemænd, der er pensioneret senest  

 31. marts 1997, beregnes som hidtil i henhold til lov om  

 tjenestemandspension.
Pensionering efter denne dato sker i henhold til den  

 færøske tjenestemandspensionslovgivning.
 Statslig administration Forslagets gennemførelse påregnes ikke at  

 have personalemæssige konsekvenser for den statslige administration.
 Erhvervsøkonomiske- og miljømæssige konsekvensvurderinger  

 Lovforslaget har ingen erhvervsøkonomiske eller miljømæssige konsekvenser.
 EU-retlige konsekvenser Lovforslaget indeholder ingen EU-retlige  

 aspekter.
Bemærkninger til lovforslagets enkelte bestemmelser Til § 1 Færøernes Landsstyre er indforstået med ikrafttrædelsestidspunktet  

 1. april 1997.
Lovforslaget vedrører alene Færøerne, hvorfor lovforslaget er fremsendt  

 til Færøernes Landsstyre via Rigsombudsmanden på Færøerne med henblik på  

 forelæggelse og vedtagelse i Lagtinget.
I overensstemmelse med praksis bliver  

 lovforslaget fremsat sideløbende i Lagtinget og Folketinget.
 Hensynet til lærergruppen og Færøernes Landsstyre taler for at der  

 herefter snarest sker den fornødne afklaring af lærergruppens status og af  

 forhandlingskompetencen.
 Efter først Lagtingets og siden Folketingets vedtagelse af lovforslaget  

 skal loven kundgøres på Færøerne i henhold til lov nr. 735 af 6. december  

 1989, men får virkning fra lovens ikrafttrædelsestidspunkt.
Til § 2, stk. 1 Ad stk. 1 Personkredsen omfatter alle tjenestemænd, der den 30. april 1997 er ansat  

 i den færøske folkeskole.
Ved tjenestemænd i folkeskolen på Færøerne forstås  

 personer, der er ansat efter reglerne i lov om tjenestemænd m.fl. i  

 folkeskolen på Færøerne, herunder varigt ansatte tjenestemænd, tjenestemænd  

 ansat på prøve og tjenestemænd, der har tjenestefrihed.
 Landstyret har oplyst, at der pr. 25. februar 1996 er ansat ca. 650  

 personer i folkeskolen på Færøerne, der opfylder disse ansættelseskriterier.
 Gennemførelse af denne lov indebærer ikke i sig selv forflyttelse af  

 tjenestemændene, idet den færøske lagtingslov om landets tjenestemænd i det  

 væsentlige svarer til reglerne i den gældende lov om tjenestemænd m.fl. i  

 folkeskolen på Færøerne.
Tjenestemandsstillingerne i folkeskolen på Færøerne, herunder  

 arbejdsopgaverne, ændrer således ikke karakter.
Heller ikke det forhold, at  

 landsstyret og en stedlig arbejdstagerorganisation skal forhandle løn- og  

 andre ansættelsesvilkår for de her omhandlede tjenestemænd, indebærer i sig  

 selv forflyttelse af tjenestemændene.
Tjenestemændene vil derfor ikke have  

 ret til at kræve sig afskediget med rådighedsløn/ventepenge og pension som  

 følge af gennemførelsen af denne lov.
 Gennemførelsen af denne lov giver ikke adgang til at foretage sådanne  

 ændringer i de pågældende tjenestemænds løn- og andre ansættelsesvilkår, som  

 vil have karakter af forflyttelse, uden at de pågældende vil kunne kræve sig  

 afskediget med rådighedsløn/ventepenge og pension efter de herom gældende  

 regler.
Lagtingslov om landets tjenestemænd adskiller sig fra lov om tjenestemænd  

 m.fl. i folkeskolen på Færøerne ved, at den færøske tjenestemandslov ikke  

 indeholder regler om tjenesteboliger.
Dette er reguleret i § 3.
 Tjenestemændenes overgang til ansættelse som tjenestemænd under Færøernes  

 hjemmestyre efter lovgivningen om landets tjenestemænd vil give  

 tjenestemændene mulighed for at kunne indbringe spørgsmål for den færøske  

 Voldgiftsret.
Ad stk. 2 Tjenestemændene er i dag omfattet af overenskomst mellem Færøernes  

 Lærerforening og Færøernes Landsstyre af 13. juli 1995, som udløber den 1.  

 marts 1997.
Til § 3 Ad stk. 1 Bestemmelsen vedrører de pågældende tjenestemænds adkomst til  

 tjenestebolig efter den 30. april 1997.
Indtil ikrafttrædelsen af lov om tjenestemænd m.fl. i folkeskolen på  

 Færøerne kunne tjenestemænd tillægges tjenestebolig i henhold til § 25, stk.  

 1 og 2, i lov nr. 210 af 18. maj 1960 om lønninger m.m. til lærere ved  

 folkeskolen på Færøerne.
Tjenestemænd, der var tillagt tjenestebolig ved  

 ikrafttrædelsen af lov om tjenestemænd m.fl. i folkeskolen på Færøerne,  

 bevarede retten hertil for deres tjenestetid i den pågældende stilling.
Det  

 svarer til den nyordning, der blev gennemført for de danske folkeskolelærere  

 ved tjenestemandsreformen i 1969, jf. § 38 i tjenestemandsloven.
 Tjenestemænd, der efter lovens ikrafttræden 1. juli 1972 er blevet tillagt  

 tjenestebolig, er omfattet af gældende lov eller bestemmelser, der er udstedt  

 med hjemmel i gældende lov, jf. endvidere bemærkningerne til stk. 2.
Ad stk. 2 Henvisningen til § 14, stk. 2, 1. pkt., i lov om tjenestemænd m.fl. i  

 folkeskolen på Færøerne vedrører bestemmelser om indretning og  

 vedligeholdelse af og om ind- og udflytning af tjenestebolig.
Regler herom  

 fastsættes i dag af den færøske skoledirektion.
Til § 4 Ad stk. 1 Den foreslåede bestemmelse svarer med den fornødne tillempelse til  

 bestemmelsen i den gældende lovs § 36, som foreslås videreført i denne lov  

 fsva. tjenestemænd m.v., der den 30. april 1997 var pensioneret fra  

 folkeskolen på Færøerne, samt deres efterladte.
Ad stk. 2 Den foreslåede bestemmelse svarer med den fornødne tillempelse til  

 bestemmelsen i den gældende lovs § 46, stk. 1. Hjemmestyret har således  

 fortsat ansvaret for udbetaling af de pensioner, der er anlagt efter de  

 hidtidige regler forud for lovens ikrafttræden den 1. maj 1997.
Ad stk. 3 Den foreslåede bestemmelse svarer til bestemmelsen i den gældende lovs §  

 46, stk. 2, som foreslås videreført i denne lov.
Ad stk. 4 I følge loven om bloktilskud til Færøerne indgår pensionsudgifter vedr.  

 tjenestemænd m.fl. i folkeskolen på Færøerne med virkning fra 1. januar 1988  

 i Bloktilskuddet.
Statens refusionsforpligtelse er i bestemmelsen i  

 overensstemmelse hermed begrænset til udgifter vedr. pensionsalder optjent  

 før den 1. januar 1988.
 Bestemmelsen i stk. 3 træder i stedet for den hidtidige tekstanmærkning  

 nr. 73 ad § 36.22.21.30 i finansloven for finansåret 1997. Tekstanmærkningen  

 har følgende ordlyd:
 »For tjenestemænd på Færøerne gælder følgende pensionsbyrdefordeling:
 Stk. 2. De pr. 31. december 1987 pensionerede tjenestemænd: Staten  

 refunderede 80 pct. af pensionsudgifterne til tjenestemænd, der den 31.  

 december 1987 var pensioneret fra folkeskolen på Færøerne.
 Stk. 3. De pr. 31. december 1987 ansatte aktive tjenestemænd:  

 Udgifterne til pension til tjenestemænd i folkeskolen på Færøerne, der var  

 ansat den 31. december 1987, deles mellem staten og Færøernes Hjemmestyre,  

 således at staten skal betale 80 pct. af pensionsudgiften vedrørende  

 pensionsalder optjent pr. 31. december 1987, og Færøernes Landsstyre skal  

 betale 20 pct. af pensionsudgiften vedrørende pensionsalder optjent pr. 31.  

 december 1987 og den fulde pensionsudgift vedrørende pensionsalder optjent  

 efter den 31. december 1987 (på baggrund af de siden 1. januar 1988 modtagne  

 bloktilskud til dækning af denne pensionsoptjening).
Stk. 4. Statens ovennævnte refusionsbeløb på 80 pct. af  

 tjenestemandspensionen beregnes på basis af lønnen på pensionstidspunktet for  

 tilsvarende tjenestemænd i folkeskolen i Danmark, men som nævnt alene i  

 forhold til pensionsalder optjent indtil den 31. december 1987.« For opsatte pensioner gælder den samme delingsnorm som for aktuelle  

 pensioner.
 Det forhold, at anlæggelse af nye pensioner efter 30. april 1997 vil  

 skulle ske i henhold til lovgivningen om landets tjenestemænd, medfører ingen  

 ændring i, at pensionsalder optjent efter 1. maj 1997 skal medtages i den  

 samlede opgørelse af pensionsalder, som danner grundlag for fordelingen af  

 pensionsudgifterne mellem staten og Færøernes hjemmestyre efter den  

 foreslåede § 4, stk. 4.
Ad stk. 5 Den foreslåede bestemmelse svarer med den fornødne tillempelse til  

 bestemmelsen i den gældende lovs § 46, stk. 4, som foreslås videreført i  

 denne lov.
Skriftlig fremsættelse Undervisningsministeren (Ole Vig Jensen):
 Jeg tillader mig herved for det høje Ting at fremsætte:
 Forslag til lov om ophævelse af lov om tjenestemænd m.fl. i  

 folkeskolen på Færøerne.
(Lovforslag nr.
L 189).
 Formålet med lovforslaget er at overdrage forhandlingskompetencen angående  

 løn- og andre ansættelsesvilkår vedr. tjenestemænd i folkeskolen på Færøerne  

 til Færøernes Landsstyre.
 Lovforslaget er den 5. marts 1997 fremsat af Færøernes Landsstyre i  

 Lagtinget.
 Efter lovforslaget overgår tjenestemænd i folkeskolen på Færøerne til  

 ansættelse som tjenestemænd under Færøernes hjemmestyre fra den 1. maj 1997.
 Der har været ført drøftelser med Færøernes Landsstyre om lovforslaget i  

 flere år, og hensynet til lærergruppen og Færøernes Landsstyre taler for, at  

 der nu sker den fornødne afklaring af lærergruppens status og af  

 forhandlingskompetencen.
 Grundlaget for udlægningen foreligger nu, da Færøernes Lagting ved 3.  

 behandlingen den 11. februar 1997 har vedtaget et færøsk lovforslag, der  

 bringer de færøske tjenestemandspensioner på et niveau, der i det  

 væsentligste svarer til det danske tjenstemandspensionsniveau.
 Idet jeg i øvrigt henviser til lovforslagets bemærkninger, tillader jeg  

 mig at anbefale en hurtig og velvillig behandling i det høje Ting.
Bilag 1 Teknisk sammenskrivning af lov om tjenestemænd m.fl. i folkeskolen på Færøerne Sammenskrivningen omfatter lov nr. 65 af 8. marts 1972 om tjenestemænd  

 m.fl. i folkeskolen på Færøerne med de ændringer, der følger af lov nr. 311  

 af 26. juni 1975 og lov nr. 723 af 18. november 1987 Kapitel 1 Lovens område § 1. Som tjenestemand i folkeskolen på  

 Færøerne anses enhver, der er ansat i den færøske folkeskoles tjeneste efter  

 reglerne i denne lov, jf. dog stk. 2.
 Stk. 2. Timelærere, vikarer og vandrelærere er ikke tjenestemænd.
Kapitel 2 Ansættelse § 2. Ansættelse som tjenestemand sker i  

 følgende former:
 1) Varig ansættelse.
 2) Ansættelse på prøve med senere varig ansættelse for øje.
 3) Ansættelse på åremål.
 § 3. Tjenestemænd udnævnes enten af kongen eller af Færøernes  

 skoledirektion(* 1) i overensstemmelse med reglerne i lov om folkeskolen på  

 Færøerne.
§ 4. Ansættelse som tjenestemand forudsætter, at vedkommende efter  

 sin alder, helbredstilstand og uddannelse er i stand til at bestride  

 tjenesten i den pågældende stilling.
Hvor betingelser med hensyn til alder,  

 helbredstilstand og uddannelse ikke er fastsat i den øvrige lovgivning eller  

 i medfør af denne, kan sådanne betingelser fastsættes af  

 undervisningsministeren efter forhandling med finansministeren.
 § 5. Ansættelse som tjenestemand sker efter offentligt opslag,  

 medmindre den pågældende ansættes efter forudgående ansættelse på prøve.
 Stk. 2. Opslaget skal angive ansættelsesområdet og stillingens  

 betegnelse samt den for tiden for stillingen gældende lønramme og det for  

 tiden gældende tjenestested.
 Stk. 3. Efter anmodning meddeles der ansøgere og organisationer,  

 hvis medlemmer er naturlige ansøgere til stillingen, oplysning om ansøgernes  

 navne.
 Stk. 4. Hvor ikke ganske særlige forhold er til stede, må  

 ansøgningsfristen ikke være mindre end 14 dage.
 Stk. 5. Hvis ansættelsesmyndigheden skønner, at ingen af de  

 ansøgere, der rettidigt har meldt sig til en opslået stilling, er  

 tilstrækkeligt egnet til stillingen, eller at man ved fornyet opslag kan  

 fremskaffe ansøgning fra mere kvalificerede ansøgere, skal stillingen opslås  

 på ny.
 Stk. 6. Skoledirektionen fastsætter nærmere regler om  

 fremgangsmåden ved opslag og kan fastsætte undtagelser fra reglerne i stk. 1  

 og 2.
 § 6. Første varige ansættelse sker efter forudgående ansættelse på  

 prøve.
 Stk. 2. Undervisningsministeren kan fastsætte undtagelser fra  

 reglen i stk. 1.
 Stk. 3. Skoledirektionen fastsætter nærmere regler om  

 prøveansættelsen.
 § 7. Det bestemmes ved lov, hvilke stillinger der kan besættes på  

 åremål, samt åremålets længde.
 § 8. Når en tjenestemand søger en ledig stilling, skal hans  

 hidtidige nærmeste overordnede chef afgive en skriftlig bedømmelse af  

 tjenestemanden til ansættelsesmyndigheden, og tjenestemanden skal have  

 udleveret en afskrift af bedømmelsen.
 Stk. 2. Undervisningsministeren kan efter forhandling med  

 Færøernes Landsstyre fastsætte regler om forfremmelsessagers behandling.
 § 9. Tjenestemanden modtager et ansættelsesbrev med angivelse af  

 stillingsbetegnelse og ansættelsesområde.
 Stk. 2. Samtidig meddeles det tjenestemanden, efter hvilken  

 lønramme han for tiden aflønnes, og på hvilket tjenestested han indtil videre  

 skal forrette tjeneste.
 Stk. 3. Ingen kan samtidig være varigt ansat i mere end en  

 tjenestemandsstilling.
Kapitel 3 Tjenestemandens pligter § 10. Tjenestemanden skal samvittighedsfuldt overholde de regler,  

 der gælder for hans stilling, og såvel i som uden for tjenesten vise sig  

 værdig til den agtelse og tillid, som stillingen kræver.
Stk. 2. Tjenestemanden skal iagttage tavshed med hensyn til de  

 forhold, som han i medfør af sin stilling bliver bekendt med, og hvis  

 hemmeligholdelse ifølge sagens natur er påkrævet eller bliver ham  

 foreskrevet.
Tavshedspligten ophører ikke med hans udtræden af tjenesten.
 § 11. Inden for sit ansættelsesområde har en tjenestemand pligt  

 til at gøre midlertidig tjeneste i en stilling, der er sideordnet med eller  

 højere end hans egen.
§ 12. Inden for sit ansættelsesområde har en tjenestemand pligt  

 til at underkaste sig sådanne forandringer i sine tjenesteforretningers  

 omfang og beskaffenhed, der ikke ændrer tjenestens karakter, og som ikke  

 medfører, at stillingen ikke længere kan anses for passende for ham.
I samme  

 omfang kan det pålægges ham at overtage en anden stilling.
 Stk. 2. Såfremt ændringer i undervisningsvæsenets organisation  

 eller arbejdsform gør det nødvendigt, kan det med tilslutning af det i § 13  

 omhandlede nævn pålægges en tjenestemand at overtage en stilling uden for sit  

 hidtidige ansættelsesområde, i hvilken tjenesten efter sin karakter svarer  

 til hans hidtidige stilling, og som må anses for passende for ham.
Stk. 3. Hvis en varigt ansat tjenestemand under 60 år af  

 helbredsmæssige grunde bliver uegnet til at varetage tjenesten i sin  

 stilling, kan det pålægges ham at overtage en stilling inden for hans  

 hidtidige ansættelsesområde, som må anses for passende for ham.
Med  

 tilslutning af det i § 13 omhandlede nævn kan det endvidere pålægges ham at  

 overtage en passende stilling uden for hans hidtidige ansættelsesområde.
 Stk. 4. Den, der ansættes på åremål, og som i forvejen er  

 tjenestemand, har ved åremålets udløb eller ved ansættelsens ophør af anden  

 ham utilregnelig årsag pligt til at overtage et andet passende arbejdsområde  

 inden eller uden for sit tidligere ansættelsesområde.
 § 13. Til behandling af sager om overtagelse af en stilling uden  

 for en tjenestemands hidtidige ansættelsesområde efter § 12, stk. 2 og 3,  

 eller om overtagelse af et andet passende arbejdsområde uden for en  

 tjenestemands tidligere ansættelsesområde efter § 12, stk. 4, nedsætter  

 undervisningsministeren et nævn sammensat af 1 repræsentant for den i § 34  

 nævnte organisation, 1 repræsentant for Færøernes Landsstyre og 1  

 repræsentant for Undervisningsministeriet.
 Stk. 2. Bestemmelser om nævnets virksomhed fastsættes af  

 undervisningsministeren.
 § 14. Såfremt det af hensyn til udførelsen af tjenestepligterne  

 skønnes nødvendigt at knytte tjenestebolig til stillingen, har tjenestemanden  

 pligt til at bebo denne, så længe han beklæder stillingen, og til derefter at  

 fraflytte den.
Stk. 2. Bestemmelser om indretning og vedligeholdelse af  

 tjenesteboliger, og om ind- og udflytning m.v. af sådanne boliger fastsættes  

 af skoledirektionen.
Tjenestemandens bidrag for anvendelse af tjenesteboligen  

 fastsættes dog ved aftale, jf. § 33.
Stk. 3. En kommune kan med skoledirektionens tilslutning bestemme,  

 at der skal knyttes tjenestebolig til en stilling som skoleleder.
Lærere, der  

 ved lovens ikrafttræden har tjenestebolig, bevarer dog retten hertil, så  

 længe de er ansat i den stilling, hvortil boligen er knyttet.
 § 15. En tjenestemand kan efter ansøgning fritages for at overtage  

 et borgerligt eller kommunalt ombud, når skoledirektionen finder det påkrævet  

 af hensyn til tjenestens forsvarlige udførelse.
 Stk. 2. Finansministeren fastsætter de nærmere regler for, i  

 hvilket omfang eventuelle udgifter til tjenestens udførelse under en  

 tjenestemands fravær som følge af et borgerligt eller kommunalt ombud kan  

 afholdes af det offentlige.
 § 16. En tjenestemand kan kun have beskæftigelse ved siden af sin  

 tjenestemandsstilling, for så vidt og i det omfang det er foreneligt med den  

 samvittighedsfulde udøvelse af de til tjenestemandsstillingen knyttede  

 pligter og med den for stillingen nødvendige agtelse og tillid.
 § 17. En tjenestemand kan for varetagelsen af de pligter, der  

 følger af tjenestemandsstillingen, samt for sådanne hverv, der må betragtes  

 som led i tjenestemandsstillingen, kun oppebære sådan løn og andre ydelser,  

 som er fastsat i henhold til §§ 33, 35 og 37.
Kapitel 4 Suspension, disciplinær forfølgning og injuriesøgsmål §  

 18. En tjenestemand kan suspenderes eller midlertidigt overføres til  

 andet arbejde, når han har pådraget sig grundet mistanke om et forhold, der  

 betager ham den tillid, som bestridelsen af stillingen kræver, eller som i  

 øvrigt gør det betænkeligt, at han vedblivende udfører sit hidtidige arbejde.
 Stk. 2. Forhold, der medfører indskriden efter stk. 1, og som ikke  

 gøres til genstand for strafferetlig forfølgning, behandles ved disciplinær  

 undersøgelse efter reglerne i §§ 19-23.
 Stk. 3. Undervisningsministeren fastsætter efter forhandling med  

 Færøernes Landsstyre nærmere regler om iværksættelse og ophør af suspension.
§ 19. En tjenestemand, der tjenstligt indberettes for en  

 tjenesteforseelse eller et strafbart forhold, skal have udleveret en  

 fremstilling af sagens faktiske omstændigheder og have adgang til at afgive  

 en skriftlig udtalelse om fremstillingen.
Han skal samtidig gøres bekendt  

 med, at han ikke har pligt til at udtale sig om fremstillingen.
Stk. 2. Når disciplinær undersøgelse indledes mod en tjenestemand  

 for tjenstlig forseelse, udpeger skoledirektionen en forhørsleder.
Såfremt  

 det efter sagens karakter skønnes påkrævet, kan skoledirektionen anmode  

 præsidenten for en af de kollegiale retter om at udpege forhørslederen.
 Stk. 3. Såfremt det i særlige tilfælde findes påkrævet, kan  

 skoledirektionen efter forhørslederens indstilling og efter indhentet  

 udtalelse fra den forhandlingsberettigede lærerorganisation beskikke en  

 person til at repræsentere administrationen.
 § 20. Tjenestemanden er berettiget til at give møde med en  

 bisidder og skal ved indkaldelsen til det første forhør gøres bekendt hermed.
 Stk. 2. Som bisidder kan anvendes en repræsentant for  

 tjenestemandens organisation, en tjenestemand i folkeskolen eller en advokat.
 Stk. 3. Forhørslederen træffer bestemmelse om vidneførsel og om  

 tilvejebringelse af andre bevisligheder.
Stk. 4. Enhver, der er ansat i folkeskolen, samt medlemmer af  

 kommunalbestyrelsen, skolekommissionen og skoledirektionen har pligt til at  

 give møde under forhørene og afgive forklaring.
Den, som afgiver urigtig  

 forklaring som vidne, straffes med bøde eller hæfte.
Hvis et vidne undlader  

 at give møde eller vægrer sig ved at afgive forklaring, kan forhørslederen  

 lade ham afhøre ved underretten på det sted, hvor forhørene afholdes eller  

 den pågældende bor.
 Stk. 5. Tjenestemanden har adgang til at afgive skriftlige indlæg,  

 også efter forhørenes afslutning.
Stk. 6. Forhørslederen afgiver efter sagens afslutning en  

 beretning.
Hvis skoledirektionen anmoder derom, skal forhørslederen tillige  

 afgive en indstilling om sagens afgørelse.
Stk. 7. Tjenestemandsforhør og retsmøder, der afholdes under  

 sagen, er ikke offentlige.
Dog kan skoledirektionen bestemme, at  

 offentligheden skal have adgang til at overvære sagens behandling, hvis  

 tjenestemanden med tilslutning af sin organisation fremsætter begæring derom.
 Stk. 8. Offentlig gengivelse af, hvad der er passeret under forhør  

 og retsmøder, der ikke er offentlige, straffes med bøde.
 § 21. Må det antages, at sagen slutter med overførelse til andet  

 arbejdssted eller til anden stilling inden eller uden for  

 ansættelsesom-rådet, degradation eller afsked, skal der gives den  

 forhandlingsberettigede lærerorganisation meddelelse om sagens stilling,  

 således at denne kan få lejlighed til at udtale sig i sagen, inden denne  

 afgøres.
 Stk. 2. Den forhandlingsberettigede lærerorganisation har efter  

 begæring krav på at blive gjort bekendt med den afgørelse, som er truffet på  

 grundlag af det ved den tjenstlige undersøgelse tilvejebragte materiale.
Stk. 3. Hvis tjenestemanden er mistænkt for et strafbart forhold,  

 kan han forlange sagen behandlet som straffesag.
Dette er ikke til hinder  

 for, at der efter straffesagens afslutning iværksættes tjenstligt forhør imod  

 tjenestemanden.
Stk. 4. En tjenestemand, hvem der er tildelt en disciplinær straf  

 uden forudgående tjenstligt forhør, jf. § 23, kan begære en tjenstlig  

 undersøgelse iværksat.
Der er dog kun pligt til at imødekomme begæringen,  

 såfremt den er anbefalet af den forhandlingsberettigede lærerorganisation.
§ 22. Sluttes undersøgelsen uden ikendelse af disciplinær straf,  

 godtgøres tjenestemandens udgift til bisidder.
I andre tilfælde, afgør  

 undervisningsministeren, efter forhandling med Færøernes Landsstyre, under  

 hensyntagen til sagens udfald og omstændighederne i øvrigt, om udgiften til  

 bisidder skal godtgøres helt eller delvis.
Stk. 2. Godtgørelse efter stk. 1 ydes kun, såfremt det må anses  

 for rimeligt, at tjenestemanden har afholdt udgifter til bisidder.  

 Godtgørelsen kan ikke overstige, hvad der for et tilsvarende arbejde ville  

 være blevet tilkendt en beskikket forsvarer i en straffesag.
Forhørslederen  

 afgiver efter begæring en udtalelse herom.
 Stk. 3. Har en tjenestemand under en disciplinærsag, på egen hånd  

 fremskaffet beviser, godtgøres udgifter herved ham helt eller delvis, når han  

 må anses for at have haft rimelig grund til at fremskaffe beviserne.  

 Forhørslederen afgiver efter begæring en udtalelse herom.
§ 23. Som disciplinær straf for tjenstlig forseelse, kan anvendes  

 advarsel eller irettesættelse, bøde, der dog ikke må overstige 1/2 måneds  

 løn, overførelse til andet arbejde, eller andet arbejdssted, eller til anden  

 stilling inden eller uden for ansættelsesområdet, degradation - herunder  

 nedrykning med et eller flere løntrin inden for samme lønramme - eller  

 afsked.
Bøde over 1/25 af månedslønnen og overførelse til andet arbejde kan  

 ikke anvendes, inden forhør er afholdt i overensstemmelse med §§ 19-21,  

 medmindre der foreligger en uforbeholden skriftlig tilståelse, i hvilken  

 tjenestemanden vedgår de faktiske omstændigheder i det påsigtede forhold og  

 erkender sig skyldig i en tjenesteforseelse.
Overførelse til andet  

 arbejdssted eller til anden stilling inden eller uden for ansættelsesområdet,  

 degradation eller afsked som straf for tjenesteforseelser kan, når forholdet  

 ikke er fastslået ved dom, aldrig finde sted uden efter afholdt tjenstligt  

 forhør.
Ikendte bøder kan indeholdes i lønnen.
De tilfalder hjemmestyret og  

 statskassen i det i § 45 anførte forhold(* 2).
 Stk. 2. Skoledirektionens beslutning om disciplinær straf kan  

 indbringes for undervisningsministeren til afgørelse, der træffes efter  

 forhandling med Færøernes Landsstyre.
§ 24. Når en tjenestemand beskyldes for uretskaffenhed i  

 tjenesten, eller der fremsættes ærerørige beskyldninger mod ham, kan det  

 pålægges ham at fralægge sig beskyldningen ved dom.
Såfremt forholdene taler  

 derfor, kan undervisningsministeren efter indstilling fra skoledirektionen og  

 efter forhandling med finansministeren bestemme, at der af statskassen ydes  

 tjenestemanden hel eller delvis godtgørelse af eventuelle udgifter ved  

 retssagen.
Kapitel 5 Afsked § 25. De af kongen udnævnte tjenestemænd afskediges af kongen.
 Stk. 2. Afskedigelse efter ansøgning eller på grund af alder, jf.  

 § 28, af andre tjenestemænd foretages af skoledirektionen.
 Stk. 3. I øvrigt foretages uansøgt afsked af  

 undervisningsministeren efter forhandling med Færøernes Landsstyre.
 § 26. Tjenestemænd kan med 3 måneders varsel forlange sig  

 afskediget til udgangen af en måned.
§ 27. Tjenestemænd kan afskediges uden ansøgning med 3 måneders  

 varsel til udgangen af en måned.
Afsked kan dog ske med kortere varsel,  

 såfremt den er begrundet i, at tjenestemanden som følge af strafbart forhold,  

 tjenesteforseelse eller mislighed er uskikket til at forblive i stillingen.
 § 28. Tjenestemænd afskediges fra udgangen af en måned, hvori de  

 fylder 70 år eller opnår den alder, der efter den øvrige lovgivning er  

 foreskrevet som aldersgrænse for vedkommende stilling, eller opnår den alder  

 over 60 år, som er fastsat ved aftale, jf. § 33.
 § 29. Tjenestemænd ansat på åremål kan kun afskediges uden  

 ansøgning, såfremt afskeden er begrundet i helbredsmæssige årsager eller i  

 forhold som nævnt i § 27, 2 pkt., eller § 28. I øvrigt ophører ansættelsen  

 ved åremålets udløb.
 § 30. Inden en tjenestemand afskediges uden ansøgning, skal der,  

 bortset fra de i § 28 nævnte tilfælde, gives såvel den  

 forhandlingsberettigede lærerorganisation som tjenestemanden selv, adgang til  

 at udtale sig, medmindre forhør har været afholdt efter §§ 19-21.
 Stk. 2. Enhver, der afskediges uden ansøgning, kan forlange at få  

 skriftlig oplysning om afskedigelsesgrunden.
Stk. 3. Forud for enhver uansøgt afsked, bortset fra de i § 28  

 nævnte tilfælde, indhentes en udtalelse fra finansministeren om  

 tjenestemandens krav på pension.
Det samme gælder ved ansøgt afsked, når  

 afskedsansøgningen skyldes helbredsmæssige årsager.
§ 31. Hvis en tjenestemand afskediges, fordi ændringer i  

 undervisningsvæsenets organisation eller arbejdsform medfører, at hans  

 stilling nedlægges, og det ikke er muligt at anvise ham en anden stilling,  

 som han efter §§ 12-13 har pligt til at overtage, bevarer han sin hidtidige  

 lønning i 3 år, dog ikke længere end til den for stillingen fastsatte  

 afgangsalder.
I denne periode er han omfattet af reglerne i §§ 12-13.
Kapitel 6 Særbestemmelse om prøveansatte § 32. En tjenestemand ansat  

 på prøve, kan i de første 6 måneder af prøveansættelsen, forlange sig  

 afskediget med 14 dages varsel og i den resterende del af prøveansættelsen  

 med 1 måneds varsel, i begge tilfælde til udgangen af en måned.
 Stk. 2. I de første 6 måneder af prøveansættelsen, kan sådanne  

 tjenestemænd afskediges uden ansøgning med 14 dages varsel til udgangen af en  

 måned.
 Stk. 3. Bestemmelserne i § 25, stk. 3, § 30, stk. 3, samt § 31  

 gælder ikke for tjenestemænd ansat på prøve.
Kapitel 7 Løn- og andre ansættelsesvilkår § 33. For tjenestemænd i  

 folkeskolen på Færøerne gælder de løn- og andre ansættelsesvilkår, der er  

 eller måtte blive aftalt eller fastsat i henhold til kapitel 10, jf. kapitel  

 12, i lov om tjenestemænd i staten, folkeskolen og folkekirken(* 3), for så  

 vidt ikke andet er bestemt ved nærværende lov.
 Stk. 2. Bestemmelser om løn- og andre ansættelsesvilkår, der er  

 eller måtte blive aftalt eller fastsat som nævnt i stk. 1, får først  

 gyldighed for tjenestemænd i folkeskolen på Færøerne efter endelig  

 godkendelse af Færøernes Landsstyre.
 § 34. Føroya Lærerafelag kan - så længe foreningen giver samtlige  

 tjenestemænd i folkeskolen adgang til repræsentation - forhandle med  

 undervisningsministeren, Færøernes Landsstyre og Færøernes skoledirektion om  

 ethvert fagligt spørgsmål, der angår tjenestemænd i folkeskolen på Færøerne.
 § 35. Indtil aftale er eller måtte blive indgået med gyldighed for  

 tjenestemænd i folkeskolen på Færøerne efter § 33, aflønnes disse  

 tjenestemænd efter reglerne i lov om tjenestemandslønninger m.m. og  

 klassificering af tjenestemandsstillinger i staten, folkeskolen og  

 folkekirken med de ændringer, der følger af de i stk. 2-6 og § 49, stk. 3,  

 fastsatte bestemmelser.
 Stk. 2. Bestemmelserne i den i stk. 1 nævnte lovs kapitel 3, 4, 6  

 og 10 samt kapitel 11, §§ 35, 37 og 43-45 har ingen virkning for  

 tjenestemænd, der aflønnes efter nærværende lov, jf. dog stk. 4.
 Stk. 3. Indtil andet er fastsat i henhold til aftale og  

 efterfølgende godkendelse af Færøernes Landsstyre, jf. § 33, henføres  

 tjenestemænd, der omfattes af nærværende lov til nedennævnte lønrammer:
Stk. 4. I øvrigt gælder reglerne i § 26, stk. 20, i den i stk. 1  

 nævnte lov med de ændringer, der følger af de i stk. 3 fastsatte  

 bestemmelser.
Til lønningerne ydes særlig feriegodtgørelse og særlige tillæg  

 efter reglerne i nævnte lov.
 Stk. 5. Lønninger ydet i henhold til denne lov dyrtidsreguleres  

 efter samme regler, som gælder for de under hjemmestyret ansatte tjenestemænd  

 m.fl.
 Stk. 6. Såfremt en tjenestemand ved indplaceringen i en af de i  

 stk. 3 nævnte lønrammer opnår en lønfremgang, udbetales halvdelen heraf med  

 virkning fra den 1. juli 1971. Den resterende halvdel udbetales med virkning  

 fra den 1. januar 1972.
 § 36. Lov om tjenestemandspension og lov om pensioner efter tidligere  

 tjenestemandslove m.v. gælder fra den 1. juli 1971 for pensionister og  

 tjenestemænd i folkeskolen på Færøerne samt deres efterladte.
Kapitel 8 Forskellige bestemmelser § 37. Såfremt en tjenestemand i  

 medfør af reglerne i § 12 eller af anden ham utilregnelig årsag overgår til  

 en stilling, der er henført til en lavere lønramme end den hidtidige, ydes  

 der ham et personligt tillæg til udligning af forskellen.
 Stk. 2. Tillæg efter stk. 1 bortfalder i det omfang, der opnås  

 lønfremgang ved overgang til højere lønramme eller løntrin.
§ 38. En tjenestemand kan, under ganske særlige og påtrængende  

 omstændigheder, opnå et lønforskud uden sikkerhedsstillelse.
Regler herom  

 fastsættes af undervisningsministeren efter forhandling med Færøernes  

 Landsstyre.
 § 39. Efter regler, der fastsættes af undervisningsministeren, kan  

 tjenestemænd give transport på løn til låneinstitutter, som er anerkendt  

 hertil af undervisningsministeren.
 Stk. 2. Bortset fra de tilfælde, der er nævnt i stk. 1, kan  

 tjenestemanden ikke overdrage, pantsætte eller på anden måde råde over løn,  

 der ikke er udbetalt.
§ 40. Skoledirektionen kan, efter indstilling fra  

 skolekommissionen og kommunalbestyrelsen, give en tjenestemand tjenestefrihed  

 uden løn, i en på forhånd fastsat periode af mindst en måneds varighed.
Uden  

 samtykke af Færøernes Landsstyre og finansministeren kan perioden ikke  

 overstige 3 år.
Perioden fradrages ved beregning af lønanciennitet.
Afslår  

 skoledirektionen en ansøgning om tjenestefrihed uden løn, kan ansøgeren  

 begære sagen forelagt undervisningsministeren til afgørelse.
Før  

 forelæggelsen indhenter skoledirektionen en udtalelse fra Landsstyret.
 Stk. 2. Efter retningslinjer fastsat af finansministeren, kan  

 skoledirektionen indrømme en tjenestemand anden tjenestefrihed, uden for den  

 egentlige ferie.
 Stk. 3. Såfremt det er foreneligt med tjenestens tarv, kan  

 skoledirektionen imødekomme en tjenestemands anmodning om nedsat tjenestetid  

 for begrænset tid eller indtil videre mod tilsvarende lønnedsættelse.
 Stk. 4. Bestemmelser om hel eller delvis bevarelse af løn- og  

 lønanciennitet under tjenestefrihed efter stk. 2 eller under nedsat  

 tjenestetid fastsættes af finansministeren efter indhentet udtalelse fra  

 Færøernes Landsstyre.
 Stk. 5. Bestemmelser om tjenestefrihed og nedsat tjenestetid i  

 anledning af tjenestemænds videre uddannelse fastsættes af  

 undervisningsministeren efter forhandling med Færøernes Landsstyre.
 § 41. Skoledirektionen fastsætter efter forhandling med  

 undervisningsministeren regler om vederlag til timelærere, vikarer,  

 vandrelærere og faglærere.
Stk. 2. Kommunalbestyrelsen skal vederlagsfrit stille logi uden  

 kost til rådighed for vandrelærere.
Efter forhandling med den i § 34 nævnte  

 organisation fastsætter skoledirektionen kravene til et sådant logi.  

 Skoledirektionen afgør i tvivlstilfælde, om kravene til logiet er opfyldt.
 Stk. 3. Timelærere og faste vikarer kan af skoledirektionen  

 afskediges efter reglerne for tjenestemænd på prøve, jf. lov om tjenestemænd  

 i staten, folkeskolen og folkekirken § 33, stk. 2. Skoledirektionen  

 fastsætter efter forhandling med undervisningsministeren regler om  

 afskedigelse af andre vikarer og vandrelærere.
 Stk. 4. Vandrelæreres efterladte oppebærer efterindtægt efter de  

 for tjenestemænd gældende regler, såfremt den pågældende ved sin død var  

 fyldt 24 år.
 § 42. Er antallet af skolesøgende børn på isoleret beliggende  

 steder utilstrækkeligt til oprettelse af en selvstændig skole, kan  

 skoledirektionen træffe særlige bestemmelser om gennemførelsen af  

 undervisningen.
 § 43. Der kan tillægges de lærere, der har arbejde med den  

 praktiske uddannelse af eleverne fra Færøernes seminarium, et vederlag, hvis  

 størrelse fastsættes af undervisningsministeren efter forhandling med  

 Færøernes Landsstyre.
§ 44. Det bestemmes på skoleplanen, i hvilket omfang der skal  

 gives lærere, der underviser ved flere skoler, et særligt tillæg.
I  

 tvivlstilfælde træffes afgørelsen af skoledirektionen efter forhandling med  

 den pågældende forhandlingsberettigede organisation.
Kapitel 9 Statstilskud § 45. Hjemmestyret afholder udgifterne til:
 1) Lønning til tjenestemænd samt reguleringer i forhold hertil.
 2) Generelle og særlige tillæg som fastsat ved lov eller ved aftale, jf. §  

 33.
 3) Personlige tillæg i henhold til § 37 samt i henhold til lov om  

 tjenestemandslønninger m.m. og klassificering af tjenestemandsstillinger i  

 staten, folkeskolen og folkekirken.
 4) Særlig feriegodtgørelse samt ferietillæg.
 5) Flyttegodtgørelse.
 6) Lægeundersøgelse i henhold til lov om tjenestemandspension § 32.
 7) Ventepenge samt lønning til tjenestemænd, der er afskediget i henhold  

 til § 31.
 8) Lønning til timelærere, vandrelærere, faglærere og faste vikarer.
 9) Lønning til vikar, der må afholdes, fordi en tjenestemand, timelærer  

 eller fast vikar på grund af sygdom eller andre ham utilregnelige forhold  

 ikke kan varetage sin gerning, samt vikarudgifter under en tjenestemands  

 suspension.
 10) Godtgørelse i henhold til § 22.
 11) Særordninger i henhold til § 42.
 12) Vederlag i henhold til § 43.
 § 46. Hjemmestyret afholder udgifterne til pension.
 Stk. 2. I det omfang, udbyttet af den ved lov om pensionering af  

 lærere og lærerinder ved almueskolevæsenet på Færøerne oprettede pensionsfond  

 som forøget ved tilskud efter lov om pension og efterindtægt for lærere og  

 lærerinder i folkeskolen på Færøerne overstiger pensionsfondens  

 forpligtelser, kan hjemmestyret anvende udbyttet til dækning af udgifter  

 efter stk. 1.
Stk. 3. Staten refunderer 80 pct. af de i stk. 1 nævnte udgifter.  

 Refusionen ydes kvartalsvis bagud.
De nærmere regler om afregning fastsættes  

 af undervisningsministeren efter forhandling med Undervisningsdirektoratet.  

 Staten stiller ved kvartalets begyndelse et forskudsbeløb til rådighed.
 Stk. 4. Efterindtægt udredes, og udgiften fordeles efter samme  

 regler som den ydelse, hvoraf efterindtægten beregnes.
 Stk. 5. Undervisningsministeren kan efter forhandling med  

 Færøernes hjemmestyre og Finansministeriet ophæve stk. 3.
 § 47. Lagtinget bestemmer, i hvilket omfang de enkelte kommuner  

 skal refundere de udgifter, der påhviler hjemmestyret.
 § 48. Det bestemmes på finansloven, om og i hvilket omfang staten  

 kan yde tilskud til opførelse af nye eller udvidelse af ældre skolebygninger.
 Stk. 2. Til eksamensskoler og anerkendte kursus ydes særlige  

 tilskud af statskassen efter tilsvarende regler som i det øvrige kongerige.
Kapitel 10 Ikrafttrædelses- og overgangsbestemmelser § 49. Loven  

 træder i kraft straks.
Stk. 2. Bestemmelserne i §§ 12-13 og § 31 finder dog kun  

 anvendelse for tjenestemænd, som er ansat eller udnævnt i anden stilling  

 efter lovens ikrafttræden.
Andre tjenestemænd er undergivet de hidtil  

 gældende regler.
 Stk. 3. De i denne lov indeholdte lønningsregler og dermed  

 samhørende bestemmelser har virkning fra 1. juli 1971 at regne for  

 tjenestemænd m.fl., der var ansat den nævnte dato, og fra  

 ansættelsestidspunktet for tjenestemænd m.fl., der er ansat efter nævnte  

 dato, men før lovens ikrafttræden.
 Stk. 4. Pensioner og ventepenge i henhold til lov om lønninger  

 m.fl. til lærere ved folkeskolen på Færøerne og pensioner efter lov om  

 pensioner, der er fastsat i henhold til de før 1. april 1959 gældende  

 lønnings- og pensionslove, ydes indtil 1. juli 1971 efter de hidtidige regler  

 med tillæg i henhold til § 46, stk. 2 og 3, i lov om tjenestemandslønninger  

 m.m. og klassificering af tjenestemandsstillinger i staten, folkeskolen og  

 folkekirken.
 § 50. Lov nr. 210 af 18. maj 1960 om lønninger m.m. til lærere ved  

 folkeskolen på Færøerne ophæves, jf. dog stk. 2 og 3.
 Stk. 2. For så vidt angår forhold, hvorom der efter denne lov skal  

 fastsættes regler ved lov, administrative forskrifter eller ved aftale,  

 forbliver den i stk. 1 nævnte lov og de i medfør heraf udfærdigede  

 forskrifter i kraft, indtil de afløses af regler, der er fastsat som ovenfor  

 nævnt.
 Stk. 3. Undervisningsministeren kan endvidere fastsætte, at andre  

 bestemmelser i den i stk. 1 nævnte lov og de i medfør heraf udfærdigede  

 forskrifter forbliver i kraft.
 Stk. 4. Undervisningsministeren bekendtgør efter forhandling med  

 Færøernes Landsstyre, hvilke bestemmelser der efter stk. 2-3 forbliver i  

 kraft, og fra hvilke tidspunkter de bortfalder eller ophæves.
§ 51. Færøernes hjemmestyre kan efter forhandling med  

 undervisningsministeren og finansministeren fastsætte nærmere regler om  

 lærere i folkeskolen på Færøerne.
I forbindelse med ikrafttrædelse af sådanne  

 regler kan undervisningsministeren ophæve regler i denne lov, der erstattes  

 af de af hjemmestyret udfærdigede regler.
 Lov nr. 311 af 26. juni 1975, hvis § 1 ændrer affattelsen af § 35, stk. 5,  

 i lov om tjenestemænd m.fl. i folkeskolen på Færøerne, indeholder følgende  

 ikrafttrædelsesbestemmelse:
 § 2 Loven træder i kraft den 1. oktober 1975.
 Lov nr. 723 af 18. november 1987 indeholder følgende  

 ikrafttrædelsesbestemmelser for §§ 45, stk. 2(* 4), 46, stk. 3(* 5) og 5, og  

 51:
 § 3 Stk. 1. Lovens § 1 træder i kraft den 1. januar 1988.
Efter 2. behandling den 14. maj 1997 § 1. Lov nr. 65 af 8. marts 1972 om tjenestemænd m.fl. i  

 folkeskolen på Færøerne ophæves med virkning fra den 1. juli 1997.
 § 2. Tjenestemænd i folkeskolen på Færøerne, som er ansat pr. 30.  

 juni 1997, overgår til ansættelse som tjenestemænd under Færøernes  

 hjemmestyre efter lovgivningen om landets tjenestemænd.
 Stk. 2. Bestemmelserne om løn- og andre ansættelsesvilkår, der er  

 fastsat i henhold til §§ 33-35 i lov om tjenestemænd m.fl. i folkeskolen på  

 Færøerne, finder anvendelse, indtil de afløses af løn- og andre  

 ansættelsesvilkår, der er fastsat i henhold til lovgivningen om landets  

 tjenestemænd.
 Stk. 3. Regler om vikarer, vandrelærere og timelærere, der er  

 fastsat i og i henhold til § 41 i ovennævnte lov, finder fortsat anvendelse,  

 indtil de afløses af regler, der er fastsat af Færøernes hjemmestyre.
 § 3. Tjenestemænd i folkeskolen på Færøerne, der har tjenestebolig  

 i henhold til § 14 i lov om tjenestemænd m.fl. i folkeskolen på Færøerne,  

 bevarer retten til tjenestebolig efter de hidtidige regler.
 Stk. 2. Bestemmelser angående tjenesteboliger, der er fastsat i  

 henhold til § 14, stk. 2, 1. pkt., i ovennævnte lov, finder anvendelse,  

 indtil de afløses af bestemmelserne, der er fastsat i henhold til  

 lovgivningen om landets tjenestemænd.
§ 4. Lov om tjenestemandspension og lov om pensioner efter  

 tidligere tjenestemandslove m.v. gælder for tjenestemænd m.v., der den 30.  

 juni 1997 var pensioneret fra folkeskolen på Færøerne.
Tilsvarende gælder for  

 efterladte efter sådanne tjenestemænd m.v.
Stk. 2. Hjemmestyret afholder fortsat udgifterne til pension og  

 efterindtægt af pension for tjenestemænd m.v., der den 30. juni 1997 var  

 pensioneret fra folkeskolen på Færøerne.
Tilsvarende gælder udgifter til  

 efterindtægt og pension til efterladte efter sådanne tjenestemænd m.v.
 Stk. 3. I det omfang udbyttet af den pensionsfond, der blev  

 oprettet ved lov om pensionering af lærere og lærerinder ved  

 almueskolevæsenet på Færøerne, forøget ved tilskud efter lov om pension og  

 efterindtægt for lærere og lærerinder i folkeskolen på Færøerne overstiger  

 pensionsfondens forpligtelser, kan hjemmestyret anvende udbyttet til dækning  

 af udgifter efter stk. 2.
Stk. 4. Staten refunderer 80 pct. af pensionsudgifter til  

 tjenestemænd m.v., der den 31. december 1987 var pensioneret fra folkeskolen  

 på Færøerne.
Ved udbetaling af pension til de pr. 31. december 1987 ansatte  

 tjenestemænd, timelærere m.v. i folkeskolen på Færøerne deles udgifterne  

 hertil i forhold til pensionsalder, der er optjent den 31. december 1987, og  

 pensionsalder, der er optjent efter denne dato.
Staten refunderer 80 pct. af  

 pensionsudgifterne for pensionsalder, der var optjent den 31. december 1987.
 Stk. 5. Udgifter til efterindtægt af pension fordeles efter samme  

 regler, jf. stk. 4, som den ydelse, hvoraf efterindtægten beregnes.
 Stk. 6. Færøernes landsstyre skal give Finansministeriet de  

 nødvendige oplysninger med henblik på statens budgettering og kontrol af  

 pensionsalderoptjeningen og pensionsudbetalingen, så længe staten har  

 pensionsforpligtelser.
 (* 1) Lovens angivelse af den færøske myndighed skoledirektion er af  

 sproglige hensyn ændret i overensstemmelse med sagsområdets overførsel til  

 henholdsvis Undervisningsrådet (Landsskularaåiå) og Undervisningsdirektoratet  

 (Landsskulafyrisitingini) ved lagtingslov nr. 58 af 2. oktober 1978 om  

 styrelsen af undervisningsvæsenet.
 Undervisningsrådet varetager tilsynet med undervisningsvæsenet, jf. § 3 i  

 lov om styrelsen af undervisningsvæsenet, mens Undervisningsdirektoratet  

 varetager den daglige administration, jf. § 4 i lov om styrelsen af  

 undervisningsvæsenet.
 Ordet skoledirektion er bibeholdt i nærværende tekniske sammenskrivning,  

 da lov om styrelsen af undervisningsvæsenet ikke udtømmende opregner de to  

 nye myndigheders kompetenceområder.
 Skoledirektionen er nævnt i §§ 5, stk. 6, 6, stk. 3, 14, stk. 2 og 3, 15,  

 stk. 1, 19, stk. 2 og 3, 20, stk. 4, 6 og 7, 23, stk. 2, 24, 25, stk. 2, 34,  

 40, stk. 1, 2 og 3, 41, stk. 1, 2 og 3, 42 og 44.
 (* 2) § 23, stk. 1, sidste punktum burde være blevet ophævet ved lov nr.  

 723 af 18. november 1987 om ændring af forskellige love om Færøernes  

 undervisningsvæsen, hvorved § 45, stk. 2, blev ophævet.
 (* 3) Nu lov om tjenestemænd, jf. lovbekendtgørelse nr. 572 af 5. august  

 1991.
 Lov om tjenestemænd er nævnt i §§ 33, stk. 1, og 41, stk. 3.
 (* 4) § 45, stk. 2, ophæves med lov nr. 723 af 18. november 1987.
 (* 5) Hvorved § 46, stk. 3, nyaffattes.
