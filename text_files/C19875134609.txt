I Orientering Med virkning fra 1. januar 1987 begynder arbejdstilsynet udsendelsen af  

 AT-cirkulæreskrivelser.
 At-cirkulæreskrivelser vil blive brugt, når direktøren for arbejdstilsynet  

 udsender instruktion til medarbejderne om, hvordan arbejdsmiljølovgivningen  

 skal administreres (generelle tjenestebefalinger).
 At-cirkulæreskrivelser nummereres fortløbende inden for det enkelte år og  

 dateres efter udsendelsesdato.
 At-cirkulæreskrivelser er rettet til arbejdstilsynets medarbejdere og er  

 derfor kun bindende for dem.
 At-cirkulæreskrivelser kan være af interesse for virksomheder og deres  

 ansatte, fordi de indeholder pålæg til arbejdstilsynets medarbejdere om,  

 hvordan de på forskellige områder skal administrere arbejdsmiljølovgivningen.
 Derfor er At-cirkulæreskrivelser offentligt tilgængelige og vil blive  

 optaget i fortegnelser over arbejdstilsynets udgivelser.
II Instruktion 1. Enhver generel instruktion om administrationen af  

 arbejdsmiljølovgivningen, der udsendes fra direktøren til arbejdstilsynets  

 medarbejdere, skal udsendes som At-cirkulæreskrivelse.
Det tidligere  

 rundskrivelsessystem anvendes i fremtiden alene til interne administrations-  

 og økonomiforskrifter.
Anden form for skrivelser til samtlige kredse må  

 fremtidig ikke anvendes til generel instruktion om arbejdsmiljøspørgsmål.
 2. Samtlige At-cirkulæreskrivelser er offentligt  

 tilgængelige og skal udleveres efter ønske eller behov.
