Kundgørelse om politiets brug af  

 skydevåben I.
Almindelige regler for anvendelse af  

 skydevåben § 1.
 Stk. 2. Tilsvarende regler gælder handlinger, som er  

 nødvendige for på retmæssig måde at skaffe lovlige  

 påbud adlydt, iværksætte en lovlig pågribelse eller  

 hindre en persons rømning.
 § 2. Før skydevåben tages i brug, bør det ved  

 advarselsråb så vidt muligt tilkendegives, at politiet har til  

 hensigt at anvende skydevåben.
 § 3. Før afgivelse af skud mod person bør der  

 endvidere forinden så vidt muligt afgives varselsskud.
 § 4. Skud mod person skal afgives, således at  

 følgeskader søges begrænset til et minimum, og  

 således at de i den foreliggende situation ikke udgør en  

 nærliggende fare for andre.
 § 5. Er der nærliggende fare for, at udenforstående kan  

 blive ramt, må skydevåben kun anvendes i yderste  

 nødsfald.
II.
Bestemmelser for polititjenestemænds afgivelse af skud § 6. Skydevåben må anvendes til afværgelse af et  

 overhængende eller påbegyndt farligt angreb på en  

 person.
 Stk. 2. Skydevåben må tillige anvendes til  

 afværgelse af et overhængende eller påbegyndt farligt  

 angreb på samfundsvigtige institutioner, virksomheder og  

 anlæg.
 Stk. 3. Skydevåben må endvidere anvendes til at  

 gennemføre anholdelse af eller forhindre undvigelse af personer, som  

 efter det foreliggende med føje må antages at have begået  

 eller ville begå de under stk. 1 eller 2 nævnte forbrydelser,  

 eller alvorlige forbrydelser mod statens selvstændighed og sikkerhed,  

 mod statsforfatningen eller de øverste statsmyndigheder.
III.
Bestemmelser for afgivelse af skud under direkte kommando § 7. En polititjenestemand, som er under direkte kommando, må,  

 bortset fra de tilfælde der er nævnt under § 6, stk. 1, kun  

 anvende skydevåben efter ordre fra en leder.
 Stk. 2.  Ved afgivelse af skud under direkte kommando skal  

 der anvendes følgende ordrer:
Iværksættelsesordre:"                        Træk  

 pistolen." Udførelsesordre:                                "Afgiv  

 varselsskud" henholdsvis "Afgiv skud." Forholdsordre:                                   "Hold  

 inde." Afslutningsordre:                                "Pistolen  

 bort." Stk. 3. Ordre om anvendelse af skydevåben kan gives i de  

 situationer, der er omtalt i § 6.
IV.
Bestemmelser for afgivelse af varselsskud § 8. Afgivelse af varselsskud må kun ske, hvis betingelserne for  

 anvendelse af skydevåben er til stede.
 Stk. 2. Varselsskud skal afgives, så de i den foreliggende  

 situation ikke udgør en nærliggende fare for andre og afgives  

 derfor, hvis det sker under åben himmel, som udgangspunkt lige op i  

 luften.
V.
Indberetning om anvendelse af skydevåben § 9. Efter enhver anvendelse af skydevåben eller trussel med  

 skydevåben skal der snarest muligt ad tjenestevejen ske skriftlig  

 indberetning til Rigspolitichefen i overensstemmelse med vejledningen i bilag  

 1.
 Stk. 2.  Hvis der er blevet anvendt skydevåben eller truet  

 med skydevåben mod politiet, uden at der fra politiets side har  

 været anvendt eller truet med skydevåben, skal der ligeledes  

 snarest muligt ske skriftlig indberetning til Rigspolitichefen i  

 overensstemmelse med vejledningen i bilag 1.
VI.
Ikrafttrædelse mv.
 Denne kundgørelse træder i kraft den 1. januar 1998.
 Kundgørelse II nr. 38 af 12. juli 1995 ophæves.
Rigspolitichefen, den 18. februar  

 1998 Boye Bilag 1 Vejledning Om indberetning til Rigspolitichefen  

 i henhold til kundgørelse II nr. 38 om brug af skydevåben I.
Indberetning, jf. § 9, stk. 1 Efter enhver anvendelse af skydevåben eller trussel  

 med skydevåben skal der på blanket P 38 ske indberetning til  

 Rigspolitichefen.  Der er således tale om en indberetningspligtig  

 situation, hvor der har været afgivet skud eller er blevet truet mod  

 person med våbnet.
Indberetninger om brug af skydevåben  

 udfærdiges almindeligvis af den eller de, der har gjort brug af  

 skydevåbnet.
Hvis brugen af skydevåben er sket under kommando  

 bør indberetningen udfærdiges af den pågældende  

 leder af politiaktionen.
 Indberetning om anvendelse af gasskydevåben er ikke  

 omfattet af kundgørelse II nr. 38, men skal indberettes i henhold til  

 kundgørelse B nr. 16.
 Vådeskud under politiaktioner skal indrettes jf.  

 kundgørelse II nr. 38.  Andre vådeskudsepisoder, f.eks. under  

 våbenbetjening på en skydebane, kan være  

 indberetningspligtige tjenesteforseelser jf. kundgørelse I nr. 10.
 Politiets skydevåben må som udgangspunkt ikke  

 anvendes til aflivning af dyr, men skydevåben kan dog anvendes hertil  

 for ikke at udsætte et dyr for unødig lidelse, inden anden  

 hjælp når frem.  Ved en sådan anvendelse af  

 skydevåben er indberetning til Rigspolitichefen ikke  

 nødvendig.
 Blanket P 38 er opdelt i 3 afsnit:
 Endvidere er der på blanketten en rubrik til  

 Rigspolitichefens tilbagesendelsespåtegning.
Ad 1 - beskrivelse af  

 hændelsesforløbet Indberetningen skal omfatte en beskrivelse af det  

 hændelsesforløb, der resulterede i anvendelsen af eller truslen  

 med skydevåben, herunder Såfremt de nævnte punkter er beskrevet helt  

 eller delvist i døgnrapport eller anholdelsesrapport kan sådanne  

 vedlægges og helt erstatte beskrivelsen af  

 hændelsesforløbet eller være et supplement hertil.
 I tvivlstilfælde kan der rettes henvendelse til  

 Rigspolitichefen, afdeling A, Udrykningstjenesten.
Ad 2 - Politidirektørens/Politimesterens  

 indstilling Dette afsnit udfyldes af Politimesteren (i  

 København Politidirektøren) i den politikreds, hvor  

 skydevåben er blevet brugt.
 Her anføres Politidirektørens eller  

 Politimesterens afgørelse.  Såfremt en sådan endnu ikke er  

 truffet eller som følge af sagens karakter skønnes at  

 henhøre under Rigspolitichefens afgørelseskompetence,  

 fremsendes indberetningen med indstilling om afgørelse.
 Såfremt Politidirektøren/Politimesteren  

 vurderer, at brugen af skydevåben ligger uden for de angivne  

 bestemmelser i kundgørelse II nr. 38, bør det tydeligt  

 fremgå af indstillingen.
Ad 3 - statistiske oplysninger Dette afsnit har - sammen med afsnit 1 - til formål  

 at give oplysninger til brug ved den fremtidige udvikling i  

 udrykningsuddannelsen, herunder skydeuddannelse og skydeprogrammer, samt  

 danne grundlag for en årsstatistik om politiets brug af  

 skydevåben.
 Punkterne i statistikdelen udfyldes i den  

 udstrækning, de ikke fremgår af indberetningens afsnit 1 eller  

 andet medsendt materiale.  Statistikdelen kan eventuelt udfyldes med  

 kuglepen.
 Enkelte hændelser kan ud fra en polititaktisk  

 synsvinkel være relevante at gøre til genstand for en analytisk  

 bearbejdning.  Ved sådanne særlige hændelser vil  

 vedkommende politikreds blive kontaktet med henblik på nærmere  

 aftale om en analyse.
II.
Indberetning, jf. § 9, stk.2 Såfremt der er anvendt skydevåben eller truet  

 med skydevåben mod politiet, uden at der fra politiets side har  

 været anvendt eller truet med skydevåben, indberettes ligeledes  

 på blanket P 38, hvor afsnit 1 og 3 udfyldes i relevant omfang.
 I afsnit 2 anføres en fremsendelsespåtegning  

 til Rigspolitichefen.
 Er vedkommende polititjenestemand blevet skadet i  

 forbindelse med den omhandlede episode, kan indberetningen dog indgå i  

 den underretning om tilskadekomst i tjenesten, som skal indsendes i henhold  

 til kundgørelse I nr. 23.
III.
Behandling af indberetningerne Oplysningerne fra indberetninger opdateres i anonymiseret  

 form i en database, hvorefter indberetning og eventuelt fremsendte bilag  

 returneres til politikredsen.
Bilag 2 Bilag 2: indberetning om brug af skydevåben  -  

 blanket P38 ikke medtaget .
