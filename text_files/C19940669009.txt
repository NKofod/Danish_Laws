INDHOLD CIRKULÆRE OVERENSKOMST AFTALE OM LØNFORHOLDENE FOR VISSE ELEVER Finansministeriet og centralorganisationerne har den 22. august 1994  

 indgået medfølgende overenskomst for unge, som ansættes i staten i en  

 praktikperiode ifølge lov nr. 506 af 30. juni 1993 om erhvervsgrunduddannelse  

 m.v.
 Endvidere har de to parter s.d. indgået den ligeledes medfølgende aftale  

 om eventuelt udligningstillæg til elever efter erhvervsuddannelsesloven  

 m.fl., for hvem lønnen er mindre end lønnen til EGU-elever.
 Uddannelsens formål er, at den unge opnår personlige, sociale og faglige  

 kvalifikationer, som dels giver umiddelbar adgang til at fortsætte i en  

 erhvervskompetencegivende uddannelse, dels giver grundlag for beskæftigelse  

 på arbejdsmarkedet.
 Beslutning om, i hvilket omfang der tilbydes de unge en  

 erhvervsgrunduddannelse træffes af den enkelte kommunalbestyrelse, der i  

 samarbejde med de lokale uddannelsesinstitutioner også tilrettelægger  

 uddannelsen.
 Forud for påbegyndelse af en erhvervsgrunduddannelse skal der være indgået  

 en praktikaftale, som skal være godkendt af kommunen inden praktikopholdets  

 begyndelse.
Efter tilfredsstillende gennemførelse af praktikopholdet udsteder  

 ansættelsesmyndigheden et bevis for gennemførelsen.
Beviset skal indeholde  

 oplysning om praktikopholdets mål samt de arbejdsområder og funktioner, den  

 unge har været beskæftiget med.
 Når hele uddannelsen er gennemført, modtager den unge et uddannelsesbevis.  

 Beviset udstedes af den skole, hvor det sidste skoleophold finder sted.
 Der henvises i øvrigt til Undervisningsministeriets bekendgørelse nr. 808  

 af 6. oktober 1993 om oprettelse af erhvervsgrunduddannelser, der som bilag  

 har den formular, der skal anvendes ved indgåelse af praktikaftale.
 Den samlede uddannelsestid er to år, heraf minimum 20 og maksimum 40 ugers  

 skoleundervisning.
 I den del af den samlede uddannelsestid, i hvilken den unge er i praktik,  

 betaler praktikstedet den unge en løn på 5.300 kr/md. (1/4 93-niveau).
 For at konstatere omfanget af ansættelser i staten af unge til en  

 erhvervsgrunduddannelse skal man anmode om, at der pr. 1. april 1995  

 ministerievis indsendes oplysning om antallet af indgåede praktikaftaler med  

 angivelse for hver enkelt aftale, hvorvidt den unge tidligere har været i et  

 uddannelsesforhold og i bekræftende fald hvilket.
-------------------------------- Eventuelle tvivlsspørgsmål forventes forelagt for Finansministeriet.
Finansministeriet Den 8. september 1994 P.M.V.
 E.B.
Niels Erik Bisgaard OVERENSKOMST FOR EGU-ELEVER I STATEN § 1.  Område.
 Denne overenskomst omfatter unge, som ansættes i staten med en  

 praktikaftale ifølge lov nr. 506 af 30. juni 1993 om erhvervsgrunduddannelse  

 mv.
 Stk. 2.
 Praktikaftale indgås på den formular, der er udarbejdet i tilslutning til  

 Undervisningsministeriets bekendtgørelse nr. 808 af 6. oktober 1993 om  

 erhvervsgrunduddannelser.
 § 2.  Løn.
 EGU-praktikanter aflønnes med 5.300 kr/md (1. april 1993-niveau). Lønnen  

 reguleres i overenstemmelse med de for tjenestemænd gældende regler.
 Lønnen udbetales månedsvis bagud.
 Stk. 2.
 I øvrigt følges de regler, der gælder for tjenestemænd om  

 lønfradrag/lønberegning, jf. for tiden cirkulære af 24. maj 1985 om  

 lønfradrag/lønberegning for tjenestemænd.
(Red. note: jf.
F CIR 6300 19850524) § 3.  Arbejdstid.
Den i § 2 omhandlede løn er beregnet for fuld arbejdstid, der er 37  

 timer/uge.
Arbejdstiden fordeles på hverdage i dagtimerne, og endvidere  

 gælder med hensyn til arbejdstid vilkårene for de på arbejdstedet i øvrigt  

 beskæftigede.
 § 4.  Ferie.
 Til EGU-praktikanter ydes ferie efter ferielovens regler med de afvigelser  

 som følger af, at praktikanterne er omfattet af aftale om ferie mellem  

 Finansministeriet og centralorganisationerne, jf. bl.a. § 12 i  

 fællesoverenskomsten mellem Finansministeriet og Statsansattes Kartel.
(Red. note: jf.
F CIR 6770 19931019) § 5.  Sygdom.
 EGU-praktikanterne er under fravær som følge af sygdom omfattet af aftale  

 mellem Finansministeriet og centralorganisationerne, jf. bl.a. § 13 i  

 fællesoverenskomsten mellem Finansministeriet og Statsansattes Kartel.
 § 6.  Graviditet, barsel og adoption.
 EGU-praktikanterne er omfattet af aftale af 5. juli 1991 mellem  

 Finansministeriet og centralorganisationerne om fravær fra tjenesten på grund  

 af graviditet, barsel og adoption.
(Red. note: jf.
F CIR 135 19910730) § 7.  Regler for tillidsrepræsentanter.
 EGU-praktikanterne er omfattet af aftale mellem Finansministeriet og CFU  

 om tillidsrepræsentanter for ansatte på overenskomstvilkår i staten,  

 folkekirken mv.
(Red. note: jf.
F CIR 6584 19930816) § 8.  Øvrige vilkår.
 Med hensyn til regler om prøvetid, opsigelse og ophævelse m.v. henvises  

 til lov og bekendtgørelse om erhvervsgrunduddannelse m.v. samt formular om  

 praktikaftaler.
 § 9.  Overenskomstens varighed.
 Overenskomsten har virkning fra den 1. august 1993 og kan af parterne  

 opsiges skriftligt med 3 måneders varsel til en 31. marts, dog tidligst den  

 31. marts 1995.
 Stk. 2.
 Enhver regulering af aflønning stilles i bero fra den 31. marts, da en  

 eventuel opsigelse får virkning, og indtil en ny overenskomst indgås.
 København, den 22. august 1994.
Statsansattes Kartel Finansministeriet Ove Hygum P.M.V.
 E.B.
Statstjenestemændenes Centralorganisation II Niels Paludan Bjørn Wikkelsøe Jensen Akademikernes Centralorganisation e.b.
Erik Klausen Tjenestemænds- og Overenskomstansattes Kartel Jørn Østergaard AFTALE OM LØNFORHOLDENE FOR VISSE ELEVER I tilslutning til overenskomst af dags dato for EGU-elever med en  

 praktikaftale med en statsinstitution er der mellem Finansministeriet og  

 centralorganisationerne indgået følgende aftale:
 - Lønnen til elever ifølge erhvervsuddannelsesloven og social- og  

 sundhedselever må ikke være mindre end lønnen til EGU-elever med en statslig  

 praktikaftale.
 - Såfremt lønnen til de nævnte erhvervsfaglige elever m.fl. er mindre end  

 5.300 kr/md. (1/4 93-niveau), ydes et udligningstillæg, således at der samlet  

 ydes en løn på 5.300 kr/md.
 København, den 22. august 1994.
Statsansattes Kartel Finansministeriet Ove Hygum P.M.V.
 E.B.
Statstjenestemændenes Centralorganisation II Niels Paludan Bjørn Wikkelsøe Jensen Akademikernes Centralorganisation e.b.
