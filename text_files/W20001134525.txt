Landsskatteretskendelse Kaution - fradrag for tab - koncernintern fordring Reference:
SL § 6, stk. 1, litra a A ApS klagede for indkomståret 1995 over, at  

 skatteankenævnet ikke havde godkendt fradrag for tab vedr.
B ApS.
 Sagen vedrørte spørgsmålet, om det  

 klagende selskab ved opgørelsen af indkomsten for indkomståret  

 1995 havde fradrag for tab på 2.651.805 kr., opstået som  

 følge af selskabets indfrielse af B ApS' mellemværender med C  

 bank.
Det var oplyst, at det klagende selskab den 11. september  

 1990 havde købt 96% af anparterne i selskabet D ApS, med binavnet B  

 ApS.
B ApS var blevet stiftet af advokat E den 2. januar samme år, og  

 stifteren beholdt ved overdragelsen af anparterne de resterende 4% af  

 selskabets anparter.
Det var videre oplyst, at overtagelsen af anparterne i B  

 ApS fandt sted i forbindelse med, at det klagende selskab, der  

 beskæftigede sig med handel, i 1990 indgik samarbejde vedrørende  

 eksport af metaller fra Polen til Tyskland med en person, F, der tidligere  

 havde beskæftiget sig med international handel og finansiering.
F  

 skulle i henhold til det oplyste bidrage med ekspertise og fysisk  

 arbejdskraft, mens det klagende selskab skulle sørge for  

 finansieringen, herunder for kaution eller forudbetaling af opkøbene i  

 Polen.
 Der forelå ikke en skriftlig samarbejdsaftale, men  

 det var oplyst, at der i forbindelse med samarbejdets indgåelse blev  

 indgået en optionsaftale, i henhold til hvilken F skulle have mulighed  

 for at købe halvdelen af anparterne i B ApS.
B ApS fik i henhold til det over for Landsskatteretten  

 oplyste hurtigt opbygget en rimelig egenkapital, og F ønskede at  

 udnytte optionen på halvdelen af anparterne i B ApS.
Der blev i januar  

 1990 udarbejdet anpartsoverdragelsesaftale i overensstemmelse med den  

 tidligere meddelte option, men der kunne ikke fremlægges en  

 underskrevet aftale herom, da F efterfølgende var forsvundet, i  

 hvilken forbindelse han havde taget aftalen med sig.
 F havde aldrig betalt for de ved overdragelsen erhvervede  

 anparter i B ApS.
Det var for så vidt angik selskabets forpligtelser  

 til at indfri mellemværende med banken oplyst, at B ApS oprindeligt  

 havde konto i D Bank A/S, der fordrede, at der blev stillet garantier for  

 bankens tilgodehavender.
Det klagende selskab anmodede herefter ved skrivelse  

 af 25. februar 1991 selskabets faste bankforbindelse, C bank, om en  

 kreditramme på 10.000.000 kr., der i henhold til ansøgningen  

 skulle kunne anvendes i firmaet B ApS, idet det klagende selskab over for  

 banken skulle indtræde som "ulimiteret selvskyldnerkautionist for  

 ethvert tab som Banken måtte lide i relation til B ApS". Banken fandt  

 det dog mere hensigtsmæssigt, at det klagende selskab afgav separate  

 kautionserklæringer i forbindelse med de enkelte betalinger, som blev  

 ydet fra B ApS til de udenlandske leverandører, og det fremgik af  

 sagens oplysninger, at selskabet i perioden fra den 2. april 1991 til den 10.  

 marts 1992 havde afgivet 8 tabskautioner for et samlet beløb af  

 847.361,49 US$.
Det fremgik af kautionserklæringerne, der var  

 fremlagt over for Landsskatteretten, at disse relaterede sig til betaling af  

 kreaturer, købt i Polen, løbende betalinger af forsikringer  

 samt mindre beløb, der var hævet af F i forbindelse med rejser,  

 betalinger til et tysk forsikringsbureau, betaling til Euro-Card m.v.
Der var  

 således fremlagt kopi af - kautionserklæring af 2. april 1991, i henhold til  

 hvilken det klagende selskab kautionerede for B ApS' forpligtelser over for C  

 bank A/S vedrørende nogle i kautionserklæringen nævnte  

 konkrete udbetalingsordrer til betaling af kreaturer købt i Polen  

 på i alt 462.400 US$, - kautionserklæring af 17. maj 1991, i henhold til  

 hvilken det klagende selskab kautionerede for B ApS' forpligtelser over for C  

 bank A/S vedrørende udbetalingsordre på 250.000 US$ pr. 16. maj  

 1991 samt "løbende betalinger af forsikringer samt mindre  

 beløb, der hæves af F i forbindelse med rejserne", - kautionserklæring af 29. maj 1991, hvorved det  

 klagende selskab kautionerede for B ApS' forpligtelser over for C bank A/S  

 vedrørende check på 65.000 US$ af 24. maj 1991, - kautionserklæring af 27. juni 1996, hvorved der  

 kautioneredes for check på 25.000 US$, udstedt den 14. juni 1991, og  

 betaling til Eurocard på 33.577,74 kr. pr. 1. juli 1991, samt - kautionserklæring af 10. august 1992, hvorved det  

 klagende selskab kautionerede for B ApS' forpligtelser i forbindelse med  

 check på 11.383,75 US$ vedrørende inkassation af 1 stk. veksel i  

 Tyrkiet.
 Der var herudover fremlagt kopi af veksel på 325.250  

 US$, der i henhold til påtegning var blevet overdraget til sikkerhed  

 til C bank af B ApS.
Engagementet med C bank udgjorde i henhold til kontoudtog  

 for B ApS ultimo 1992 812.286,50 kr. på en valutakonto, samt en  

 kassekredit på 1.142.401,23 kr.
Mellemværendet var pr. 29.  

 september 1995 vokset til i alt 2.651.802,08 kr.
 Det var for så vidt angik aktiviteterne i B ApS  

 oplyst, at verdensmarkedsprisen på metaller faldt i løbet af  

 sommeren 1991, hvorefter selskabet påbegyndte nye aktiviteter herunder  

 eksport af levende kreaturer fra Polen til Tyrkiet, bl.a. til en  

 importør og en handel om køb og salg af trækmaskiner, der  

 imidlertid ikke blev gennemført.
Det er vedrørende eksporten af levende kreaturer  

 fra Polen til Tyrkiet oplyst, at B ApS opkøbte kreaturerne i Polen for  

 derefter at videresælge dem til forskellige importører i  

 Tyrkiet.
Købene blev finansieret gennem kreditter i C bank mod  

 tabskaution fra det klagende selskab.
Importøren udstedte veksler for  

 betalingen til B ApS, der overdrog disse til banken til sikkerhed.
I maj 1992  

 blev importørens veksler ikke længere indløst til  

 forfaldstid, og B ApS indledte derfor i 1992 vekselsag om betaling af 325.000  

 US$ mod importøren.
B ApS kom som følge af de manglende  

 betalinger ud i en økonomisk krise, der resulterede i, at selskabet  

 den 26. oktober 1992 blev taget under konkursbehandling.
Konkursbehandlingen  

 blev sluttet uden dividende den 12. november 1992, og selskabet blev den 18.  

 november samme år registreret opløst i Erhvervs- og  

 Selskabsstyrelsen.
Det fremgik af sagens oplysninger, at det klagende selskab  

 den 29. september 1995 indfriede B ApS' mellemværende med C bank ved  

 betaling af i alt 2.651.805 kr., omregnet fra US$. Selskabets advokat havde  

 over for Landsskatteretten oplyst, at banken konstaterede tabet og gjorde  

 kautionen gældende over for det klagende selskab, allerede da konkursen  

 indtraf, da vekslerne fra importøren på daværende  

 tidspunkt ikke længere repræsenterede nogen sikkerhed, idet  

 importøren bestred betalingsforpligtelsen som følge af  

 væsentlige mangler ved de købte kreaturer, hvoraf en stor del  

 efter det oplyste var døde ved ankomsten.
Banken ydede imidlertid -  

 som følge af et mangeårigt samarbejde med det klagende selskab -  

 henstand, således at kautionen først blev indfriet ved betaling  

 den 29. september 1995.
Det var oplyst, at der var anlagt retssag mod  

 importøren, men at denne var langvarig og besværliggjort af  

 modpartens forhalingsmanøvrer, hvorfor der kunne gå flere  

 år, forinden der blev truffet retslig afgørelse.
Det var videre  

 oplyst, at den tyrkiske advokatforbindelse herudover havde oplyst, at  

 hovedmanden tilsyneladende havde omplaceret sine aktiver, således at  

 han ikke ville være i stand til at opfylde en eventuel dom til gunst  

 for B ApS.
Advokaten havde over for Landsskatteretten oplyst, at han  

 på vegne C bank og det klagende selskab den 2. oktober 1997 havde  

 begæret konkursbehandlingen af B ApS genoptaget af grunde, der var uden  

 relation til den nu for Landsskatteretten verserende skattesag  

 vedrørende selskabet.
Begæringen var i henhold til for  

 Landsskatteretten fremlagt dokumentation imødekommet af skifteretten  

 den 10. oktober 1997.
 Skatteankenævnet havde ved den påklagede  

 afgørelse nægtet selskabet fradrag for kautionstabet  

 vedrørende B ApS, hvorved selskabets skattepligtige indkomst var  

 blevet forhøjet med 2.651.805 kr.
 Nævnet havde i afgørelsen indledningsvis  

 bemærket, at selskaber, omfattet af selskabsskattelovens ' 1, stk. 1,  

 nr. 1 - 2c m.v., var omfattet af den generelle skattepligtsbestemmelse i  

 kursgevinstlovens ' 2, hvilket ville sige, at selskaber som udgangspunkt var  

 skattepligtige af kursgevinster og havde fradragsret for konstaterede tab.  

 Nævnet havde videre bemærket, at forudsætningen for at  

 opnå fradragsret på en fordring var, at tabet var konstateret,  

 jf. pkt. 107 i cirkulære nr. 134 af 29. juli 1992.
 Under henvisning til, at sagen mod B ApS' debitor ikke var  

 blevet afsluttet inden skatteankenævnets afgørelse var blevet  

 truffet, havde nævnet ikke fundet, at tabet skattemæssigt var  

 konstateret, eller at tabet ville kunne opgøres.
 Ankenævnet havde som begrundelse for  

 afgørelsen videre anført, at selskabets principielle  

 fradragsret for tab på regresfordringen, når dette tab blev  

 konstateret og opgjort, videre var begrænset af kursgevinstlovens § 6B,  

 stk. 1, hvoraf det fremgik, at selskaber ikke kunne fradrage tab på  

 koncernforbundne selskaber, der i henhold til stk. 3 i den nævnte  

 bestemmelse var defineret som selskaber, hvor samme aktionærkreds  

 direkte eller indirekte ejede mere end 50% af aktiekapitalen i hvert selskab.  

 Da det ikke var anset for dokumenteret, at A ikke ejede den dominerende del  

 af anpartskapitalen i begge de omhandlede selskaber, havde nævnet  

 herefter ikke fundet, at der var fradrag for tabet på regresfordringen,  

 førend dette i øvrigt kunne konstateres og opgøres.  

 Nævnet havde herved bemærket, at det ikke var fundet godtgjort,  

 at F på noget tidspunkt havde været ejer af anparterne i B ApS,  

 da det af det klagende selskabs advokat var blevet oplyst, at F aldrig havde  

 betalt for anparterne.
 Det klagende selskabs advokat havde over for  

 Landsskatteretten nedlagt påstand om, at selskabet ved  

 opgørelsen af den skattepligtige indkomst for skatteåret 1995  

 havde fradrag for tab på en fordring med principalt 2.651.805 kr.  

 subsidiært 746.055 kr.
Advokaten havde til støtte for de nedlagte  

 påstande gjort gældende, at det oprindelige koncernforhold mellem  

 selskaberne ophørte i januar 1991, da det klagende selskab overdrog  

 48% af sine anparter i B ApS til F.
Han havde herved gjort gældende, at  

 overdragelsen af anparterne var endelig og bindende for parterne, uanset at  

 køberen af anparterne ikke efterfølgende havde betalt for  

 disse.
Advokaten havde tillige gjort gældende, at tabet  

 på fordringen havde været realiseret i det påklagede  

 skatteår, jf. pkt. 107 i cirkulære nr. 134 af 29. juli 1992, idet  

 det klagende selskab ved indfrielsen af kautionsforpligtelsen over for banken  

 den 29. september 1995, opnåede en fordring mod B ApS, der allerede ved  

 erhvervelsen måtte konstateres tabt.
Han havde som begrundelse herfor  

 henvist til, at konkursbehandlingen af sidstnævnte selskab blev  

 afsluttet i november 1992, og han havde i den forbindelse bemærket, at  

 det forhold, at der blev ført sag mod den tyrkiske medkontrahent, ikke  

 kunne medføre, at tabet ikke kunne anses for realiseret i 1995. Hvis  

 selskabet eventuelt senere fik helt eller delvis medhold i den verserende  

 retssag, og hvis der skete opfyldelse - hvilket han stærkt betvivlede -  

 ville der skulle ske indkaldelse af fordringshaverne og efterfølgende  

 prøvelse, og det klagende selskab ville - hvis selskabet på  

 dette senere tidspunkt opnåede delvis dækning - på dette  

 senere tidspunkt skulle beskattes af den herefter eventuelt dækkede del  

 af fordringen.
Advokaten havde over for Landsskatteretten - for så  

 vidt retten  ved sagens afgørelse måtte lægge til grund,  

 at der var tale om tab på en fordring mellem koncernforbundne selskaber  

 - gjort gældende, at der alligevel ikke på tabstidspunktet den  

 29. september 1995 havde foreligget et koncernforhold i henhold til  

 kursgevinstlovens § 6 B, stk. 3. Han havde herved anført, at et  

 koncernforhold i henhold til den nævnte bestemmelse forudsatte, at der  

 fandtes minimum to selskaber, hvilket ikke havde været tilfældet,  

 da konkursbehandlingen vedrørende B ApS blev påbegyndt den 26.  

 oktober 1992 og afsluttet den 12. november samme år.
Han havde  

 således anført, at selskabet i hvert fald senest ved boets  

 afslutning havde mistet sine rettigheder og beføjelser i henhold til  

 anpartsbesiddelsen, idet rådighedsretten i sin helhed senest pr. dette  

 tidspunkt var overgået til skifteretten, og at selskabet ved sletningen  

 fra Erhvervs- og Selskabsstyrelsen den 18. november 1992 mistede sin retsevne  

 i henhold til reglerne i konkurslovens § 143 sammenholdt med § 8. Da  

 ejendomsretten fra dette tidspunkt måtte betegnes som fiktiv, og da  

 denne i relation til læren om formuerettigheder herefter ikke havde  

 udgjort en ejendomsret, kunne der efter advokatens opfattelse herefter heller  

 ikke have foreligget et koncernforhold som omtalt kursgevinstlovens § 6B,  

 stk. 3.
Advokaten havde til støtte for påstanden om  

 fradragsret for tabet på fordringen tertiært gjort  

 gældende, at det klagende selskabs påtagelse af  

 kautionsforpligtelsen - og dermed senere opnåelse af fordringen mod B  

 ApS - var sket i tilknytning til den erhvervsmæssige drift.
Der var  

 herved bl.a. henvist til den over for Landsskatteretten omtalte handel om  

 køb og salg af trækmaskiner, der imidlertid ikke blev  

 gennemført som følge af fejl fra bankens side.
Det var om  

 baggrunden for handlen oplyst, at de store lastvognsproducenter på  

 daværende tidspunkt solgte materiel til bl.a.
Tyrkiet til priser langt  

 under de priser, som var gældende i Europa.
F havde som direktør  

 i B ApS bl.a. kontakt til den tyrkiske importør, med hvem B ApS som  

 mellemmand traf aftale om køb af 150 trækmaskiner.
Det var  

 mellem B ApS og den tyrkiske importør aftalt, at handlen var proforma,  

 idet det reelle køb blev foretaget af klageren, der også skulle  

 stille sikkerhed for handlens gennemførelse.
Transaktionerne viste  

 efter advokatens opfattelse klart, at det klagende selskab havde - og  

 tilsigtede også fremover at have - en erhvervsmæssig tilknytning  

 til B ApS, samt at det i denne forbindelse var påkrævet at stille  

 garantier.
 Der var til dokumentation for den mislykkede handel  

 fremlagt diverse telefax-skrivelser fra advokat i Danmark til det klagende  

 selskab henholdsvis advokatfirma i Tyrkiet, samt kopi af en del af det  

 materiale, som direktør F havde haft til disposition i forbindelse med  

 forhandlingerne med den tyrkiske importør respektive kopi af interne  

 notater fra en C bank direktør.
Det var advokatens opfattelse, at det under henvisning  

 hertil måtte anses for godtgjort, at den senere opståede fordring  

 måtte anses for erhvervet som vederlag i næring mod B ApS, og at  

 det måtte anses for godtgjort, at fordringen udsprang af den  

 erhvervsmæssige drift mellem de to selskaber.
Han havde følgelig  

 gjort gældende, at begrænsning af fradragsretten i henhold til §  

 6B, stk. 1, måtte anses for afskåret, jf. reglerne i  

 bestemmelsens stk. 4.
Det var til støtte for den principale fra  

 advokatens side herudover bl.a. anført, at den internationale handel  

 alene blev lagt over i et selvstændigt selskab med den begrundelse, at  

 F skulle kunne få opfyldt sit ønske om medejerskab.
Det  

 måtte henset hertil og på baggrund af de drøftelser  

 vedrørende opstart af nye aktiviteter, der pågik forud for B  

 ApS' konkurs, efter hans opfattelse konkluderes, at det klagende selskab  

 havde en selvstændig forretningsmæssig interesse i at  

 understøtte B ApS med henblik på at få gennemført  

 de nævnte handler samt med henblik på at fastholde det  

 internationale salg og køb.
 Advokaten havde vedrørende den subsidiære  

 påstand oplyst, at denne var blevet opgjort således:
"Der ønskes fradragsret for kr. 2.651.805 Retssagen i Tyrkiet vedrører US $ 325.000 svarende  

 til kr. 2.180.750 - allerede påløbne omkostninger ved  

 retssagen -     125.000 - anslåede fremtidige omkostninger ved retssag og  

 konkursbehandling -     150.000 kr. 1.905.750 Det gøres gældende, at min. det realiserede tab kr.   746.055 er fradragsberettiget i 1995." Skatteankenævnet havde efter forelæggelsen af  

 det af advokaten over for Landsskatteretten anførte indstillet den  

 påklagede afgørelse stadfæstet.
 Nævnet havde som begrundelse herfor særlig  

 henvist til, at det klagende selskabs betaling til banken var sket på  

 frivillig basis - på baggrund af en ikke aktualiseret tabskaution - og  

 at der på betalingstidspunktet var opstået en rent teoretisk  

 fordring mod et ikke eksisterende selskab, idet B ApS var blevet  

 opløst af Erhvervs- og Selskabsstyrelsen den 18. november 1992.
Nævnet fandt under henvisning hertil ikke, at det  

 var godtgjort, at det klagende selskab havde konstateret et tab - eller at  

 der på betalingstidspunktet havde været nogen part at rette  

 regreskravet mod.
Det var i den forbindelse fra nævnets side yderligere  

 bemærket, at der først ville kunne tages stilling til et  

 eventuelt tabsfradrag på det tidspunkt, hvor vekselsagen var afsluttet,  

 idet banken først på dette tidspunkt kunne opgøre tabet  

 på vekslerne, og idet det klagende selskab først på dette  

 tidspunkt havde været forpligtet til at indfri kautionen, hvilket  

 tidspunkt var afgørende i skatteretlig henseende.
 Nævnet havde over for Landsskatteretten herudover  

 bl.a. bemærket, at der ikke af sagens akter fremgik noget om, at det  

 klagende selskab havde anmeldt nogen fordring i det genoptagede konkursbo  

 efter B ApS eller i det oprindelige konkursbo.
 Det klagende selskabs advokat havde over for  

 Landsskatteretten fastholdt, at selskabet havde fradrag i overensstemmelse  

 med påstanden.
Han havde herved fastholdt, at banken såvel kunne  

 som gjorde tabskautionen gældende i forbindelse med B ApS' konkurs, og  

 at retssagen mod den tidligere tyrkiske medkontrahent for så vidt angik  

 et delbeløb i henhold til den veksel, som banken havde modtaget til  

 sikkerhed, førtes af konkursboet og ikke af banken.
Det var herved  

 oplyst, at det klagende selskab indestod for boets omkostninger,  

 såfremt retssagen i Tyrkiet ikke førte til det ønskede  

 resultat, og at selskabets krav mod konkursboet var anmeldt i dette.
 Landsskatteretten udtalte:
 Efter de foreliggende oplysninger - herunder om, at den af  

 det klagende selskab stillede kaution var stillet i form af en tabskaution og  

 om, at der fortsat verserede retssag i Tyrkiet om vekselkravet, som i henhold  

 til den fremlagte udskrift fra skifteretten fortsat havde været pantsat  

 til banken - fandt Landsskatteretten, at det måtte lægges til  

 grund, at det klagende selskab havde indfriet kautionsforpligtelsen,  

 før selskabet var forpligtet hertil, og førend tabet kunne  

 gøres endeligt op.
Herefter, og da der ikke - uanset det anførte  

 omkring selskabets erhvervsmæssige tilknytning til B ApS - var grundlag  

 for at anse kautionstabet for fradragsberettiget i henhold til  

 statsskattelovens ' 6, stk. 1, litra e, fandt retten, at der manglede  

 grundlag for at godkende fradrag i overensstemmelse med påstanden.
Det  

 tilføjedes i den forbindelse, at der iøvrigt ikke efter de  

 foreliggende oplysninger var tilstrækkeligt grundlag for at antage, at  

 F havde ejet 48% af anparterne, og at selskaberne måtte anses som  

 koncernforbundne, hvorfor fradragsret for et eventuelt senere opstået  

 regreskrav var afskåret i henhold til den nugældende § 4 i  

 kursgevinstloven.
Det bemærkedes herved, at synspunktet, at der ikke  

 var tale om en koncern, fordi B ApS var opløst på tidspunktet  

 for kautionens indfrielse, således ikke kunne tiltrædes af  

 Landsskatteretten.
 Den påklagede afgørelse blev  

 stadfæstet.
