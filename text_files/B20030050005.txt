Bekendtgørelse om fælles ledelse for flere folkeskoler I medfør af § 24, stk. 3, i lov om folkeskolen, jf.  

 lovbekendtgørelse nr. 730 af 21. juli 2000, som ændret ved lov nr. 300 af 30.  

 april 2003, fastsættes:
Fremgangsmåden § 1.  

  

 Kommunalbestyrelsens beslutning om fælles ledelse for flere folkeskoler, jf.  

 folkeskolelovens § 24, stk. 3, forudsætter, at de berørte skolebestyrelser  

 forinden har afgivet en udtalelse om kommunalbestyrelsens påtænkte  

 beslutning,  

 jf. lovens § 44, stk. 9. Dette gælder uanset om initiativet til beslutningen  

 er  

 taget af kommunalbestyrelsen eller af en eller flere af skolerne.
Beslutningen § 2.  

  

    

 Kommunalbestyrelsens beslutning skal  

 indeholde en stillingtagen til, om der oprettes en fælles skolebestyrelse for  

 de berørte skoler, eller om de enkelte skoler opretholder egen  

 skolebestyrelse.
 Stk. 2.  

  

 Oprettes en  

 fælles skolebestyrelse, skal kommunalbestyrelsen træffe bestemmelse om, at  

 forældre fra alle deltagende skoler er sikret mindst én repræsentant i den  

 fælles skolebestyrelse, jf. lovens § 42, stk. 1, nr. 1. Kommunalbestyrelsen  

 kan  

 beslutte, at elever fra hver af de deltagende skoler kan udpege en  

 repræsentant  

 selv om bestyrelsen herved får tilført flere end to elevrepræsentanter.  

 Kommunalbestyrelsen kan beslutte, at der afholdes forskudt valg af  

 forældrerepræsentanter til skolebestyrelsen, jf. lovens § 42, stk. 11.
 Stk. 3.  


  

    

  

 Kommunalbestyrelsen  

 kan beslutte, at der oprettes en uformel lokal dialogkreds ved den eller de  

 skoler, der ikke bliver hjemsted for den fælles skolebestyrelse.  

 Skolebestyrelsens kompetencer i henhold til lovgivningen kan dog ikke  

 overlades  

 til en dialogkreds.
 Stk. 4.  

  

    

 Opretholdes skolebestyrelserne ved de berørte  

 skoler, afgør kommunalbestyrelsen, hvem der varetager bestyrelsens  

 sekretærfunktioner, jf. lovens § 42, stk. 6.
 § 3.  

  

    

 Kommunalbestyrelsen beslutter hvilken  

 skoleleder, der varetager opgaven som fælles skoleleder, jf. lovens § 45.
 Stk. 2.  

  

 Ved den eller de  

 øvrige skoler udpeges en  

    

 medarbejder til  

 at varetage den daglige kontakt med elever, forældre og skolens ansatte under  

 ansvar over for den fælles leder og skolebestyrelsen.
 § 4.  

  

 Kommunalbestyrelsen kan beslutte, at der oprettes et fælles pædagogisk råd,  

 der  

 erstatter de pædagogiske råd ved skoler, der har fælles bestyrelse.
 § 5.  

  

 Kommunalbestyrelsens beslutning i medfør af lovens § 24, stk. 3, og denne  

 bekendtgørelse optages i styrelsesvedtægten for kommunens skolevæsen, jf.  

 lovens § 41.
 § 6.  

  

 Reglerne i bekendtgørelsen gælder også for amtsrådets beslutning om fælles  

 ledelse for flere amtskommunale folkeskoler, jf. folkeskolelovens Kapitel 7.
Ikrafttrædelse § 7.  

  

 Bekendtgørelsen træder i kraft den 1. august 2003.
