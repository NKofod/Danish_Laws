Landsskatteretskendelse Udbytte fra datterselskab i Schweiz - evt. indkomstskattepligt for moderselskab i Danmark - skattesatser Reference:
SEL § 13, stk. 3 A/S A Bank klagede for skatteåret 1994/95 over, at  

 told- og skatteregionen havde anset udbytte fra B bank AG, Schweiz for  

 indkomstskattepligtig for moderselskabet.
 Klagen til Landsskatteretten vedrørte  

 spørgsmålet, om udbytte fra B Bank (Schweiz) AG havde  

 været undergivet en indkomstbeskatning i Schweiz, som bedømt  

 efter selskabsskattelovens § 13, stk. 3, ikke i væsentlig grad afveg  

 fra reglerne her i landet, således at udbyttet fra det udenlandske  

 datterselskab på 21.966.240 kr. kunne overføres skattefrit til  

 det danske moderselskab, jf. selskabsskattelovens § 13, stk. 1, nr. 2, i  

 regnskabsåret 1. januar 1993 - 31. december 1993, svarende til  

 skatteåret 1994/95.
Det fremgik af en fremlagt koncernoversigt, at B Bank  

 (Schweiz) AG pr. 31. december 1993 var et helejet datterselskab til  

 moderselskabet A/S A Bank med en nominel aktiekapital på 60.000.000  

 CHF.
B Bank (Schweiz) AG var hjemmehørende i kantonen Zürich,  

 hvorfra der gennem en længere årrække havde været  

 drevet schweizisk bankvirksomhed inden for investeringsrådgivning med  

 ca. 65 ansatte.
Schweiz var opdelt i 26 kantoner, som hver for sig havde  

 en meget varierende skatteprocent.
Således fremgik det af en oversigt  

 fra et schweizisk revisionsselskab, at selskabsbeskatningen i 3 udvalgte  

 kantoner for et selskab med en egenkapital på 10 mio.
CHF og en  

 skattepligtig indkomst på 3,5 mio.
CHF effektivt blev beskattes med en  

 samlet skatteprocent i forhold til den skattepligtige indkomst på  

 henholdsvis 27,6%, 30,8% og 17,7%.
Banker, som drev virksomhed i selskabsform i  

 Zürich-kantonen, betalte i indkomståret 1993 dels a) statslig  

 indkomst-og formueskat (forbundsskat), b) kantonal/kommunal indkomst- og  

 formueskat, og c) kantonal kirkeskat.
Beregningsgrundlaget for den statslige  

 indkomstskat (forbundsskatten) for 1993 udgjorde gennemsnittet af  

 indkomsterne for de seneste 2 års skattepligtige indkomster (1991 og  

 1992), mens den kantonale indkomstskat tilsvarende blev beregnet på  

 grundlag af det foregående års indkomst (1992). Såvel den  

 kantonale som den statslige indkomstskat blev beregnet efter en progressiv  

 skala afhængigt af størrelsen af forholdet mellem den  

 skattepligtige indkomst og egenkapital.
 Forbundsskatten blev beregnet efter følgende  

 skala:
Nettooverskud i %  

 af egenkapitalen Forbundsskat i %  

 nettooverskuddet indtil 4% 3,63 5% 4,36 6% 4,84 7% 5,19 8% 5,44 9% 6,18 10% 6,78 11% 7,26 12% 7,66 13% 8,00 14% 8,30 15% 8,55 16% 8,77 17% 8,97 18% 9,14 19% 9,30 20% 9,44 21% 9,56 22% 9,68 23% 9,79 Over 23,1478 9,80 Kantonskatten udgjorde i 1993 en grundskat på  

 4% af den skattepligtige indkomst, herefter 5% af den del af den  

 skattepligtige indkomst, som oversteg 4% af selskabets egenkapital og  

 yderligere 5% af den del af den skattepligtige indkomst, som oversteg 8% af  

 selskabets egenkapital.
Kantonskatten var i 1993 maksimeret til 12% af den  

 skattepligtige indkomst, og skatteprocenten blev herefter multipliceret med  

 en faktor, som var fastsat til 2,38 i 1993, hvoraf 1,08 vedrørte  

 skatten til kantonen Zürich, mens 1,30 vedrørte skatten til byen  

 Zürich.
I det schweiziske skattesystem havde banker fradragsret i  

 den skattepligtige indkomst for henlæggelser til  

 imødegåelse af tab på grundlag af selskabets  

 regnskabsmæssige status ultimo indkomståret.
Henlæggelserne  

 til de såkaldte "stille reserver" blev for regnskabsåret 1993  

 beregnet ud fra følgende faktorer:
10% af schweiziske obligationer 20% af andre aktier og obligationer 5% af indenlandske udlån 7% af udenlandske udlån 20% af ædelmetaller 20% af valutapositioner som ikke er risikosikret Henlæggelserne indtægtsførtes i det  

 følgende indkomstår, for hvilket der kunne beregnes en ny  

 henlæggelse, som kunne fratrækkes i indkomstopgørelsen.  

 Størrelsen af de foretagne henlæggelser i B Bank (Schweiz) AG  

 havde for regnskabsårene 1990-1994 inkl. udviklet sig  

 således:
Henlæggelse  

 ultimo, CHF Årets henlæggelse,  

 fradrag, CHF 1990 46.265.000 1991 58.674.000 12.409.000 1992 71.220.000 12.546.000 1993 77.400.000 6.180.000 1994 80.300.000 2.900.000 Selskabets samlede skattetilsvar for regnskabsårene  

 1991-1994 inkl. var opgjort således:
1991 Skattepligtig indkomst:
Kanton Zürich 5.113.100 CHF Staten Schweiz 4.162.800 CHF Forbundsskat, indkomst 179.056 CHF Forbundsskat, formue 75.107 CHF Kantonskat, indkomst 618.791 CHF Kantonskat, formue 333.146 CHF Kantonskat, kirke 49.204 CHF Total skat 1.255.304 CHF 1992 Skattepligtig indkomst:
Kanton Zürich 5.604.800 CHF Staten Schweiz 4.162.800 CHF Forbundsskat, indkomst 179.056 CHF Forbundsskat, formue 75.107 CHF Kantonskat, indkomst 716.192 CHF Kantonskat, formue 363.250 CHF Kantonskat, kirke 54.244 CHF Total skat 1.387.849 CHF 1993 Skattepligtig indkomst:
Kanton Zürich 6.142.700 CHF Staten Schweiz 5.359.000 CHF Forbundsskat, indkomst 253.170 CHF Forbundsskat, formue 83.945 CHF Kantonskat, indkomst 824.984 CHF Kantonskat, formue 368.046 CHF Kantonskat, kirke 59.952 CHF Total skat 1.590.097 CHF 1994 Skattepligtig indkomst:
Kanton Zürich 6.746.700 CHF Staten Schweiz 5.359.000 CHF Forbundsskat, indkomst 253.170 CHF Forbundsskat, formue 83.945 CHF Kantonskat, indkomst 950.743 CHF Kantonskat, formue 370.711 CHF Kantonskat, kirke 66.628 CHF Total skat 1.725.197 CHF Ifølge schweizisk skatteret var der ikke fradrag i  

 selskaber for udlodning af udbytte til aktionærerne, men der var  

 fradragsret for betalte selskabsskatter ved indkomstopgørelsen for det  

 efterfølgende indkomstår.
Told- og skatteregionen havde truffet afgørelse om,  

 at selskabet i regnskabsåret 1993 skulle indtægtsføre  

 udbytte på 21.966.240 kr. fra B Bank (Schweiz) AG, idet  

 selskabsskattesystemet for banker i kantonen Zürich, Schweiz, for  

 indkomståret 1993 ikke i relation til selskabsskattelovens § 13, stk.  

 3, kunne ligestilles med det danske selskabsskattesystem.
Som begrundelse  

 herfor havde regionen bl.a. anført, at selskabsbeskatningen i  

 Zürich var progressivt varierende med en skattesats på mellem 12%  

 og 28%, at der var mulighed for at udskyde betydelige beløb til senere  

 beskatning via fradragsret for "stille reserver", at der indgik bundfradrag i  

 skatteberegningen svarende til en andel af egenkapitalen, at  

 skatteberegningen foregik efter en progressiv skala, samt at den faktiske  

 skat af en skattepligtig indkomst på ca. 6 mio.
CHF alene udgjorde 15%  

 ekskl. formue- og kirkeskat og ca. 21% inkl. formue- og kirkeskat.
Regionen  

 havde beregnet den maksimale indkomstskatteprocent for 1993 til 27,72%,  

 når der var taget hensyn til fradragsret for betalte skatter:
Forbundsskat 9,80% Kantonskat 12% x 2,38 28,56% Total før fradrag af skatter 38,36% Regulering for fradrag for betalte skatter:
38,36 x 100 : 138,36 27,72% Efter regionens opfattelse havde fradragsretten  

 medført, at de til sammenligning udregnede skatteprocenter ville  

 variere i forhold til, hvor stor den skattepligtige indkomst var i det  

 år, hvor skatten blev betalt, idet skatten var fradraget på  

 toppen af det næste års skattepligtige indkomst.
Med hensyn til de "stille reserver" havde regionen bl.a.  

 bemærket, at datterselskabet ultimo 1994 havde oparbejdet en ubeskattet  

 reserve på ca. 80 mio.
CHF.
Beløbet var fratrukket i selskabets  

 skattepligtige indkomst og optaget som en passivpost, der ikke indgik i  

 selskabets egenkapital og derfor ikke i formueberegningen.
Under sagens behandling i Landsskatteretten havde Told- og  

 Skattestyrelsen og regionen bl.a. anført, at der ved en generel  

 sammenligning af det schweiziske og det danske skattesystem, måtte  

 konkluderes, at der både for så vidt angik principperne for  

 opgørelsen af den skattepligtige indkomst som selve skatteberegningen  

 forelå indtil flere væsentlige afvigelser, der enkeltvis og  

 dermed også udfra en samlet vurdering udelukkede, at udbytte kunne  

 modtages skattefrit.
Styrelsen og regionen havde endvidere anført, at  

 der ikke burde inddrages udskudt skat i en vurdering af den konkrete  

 beskatning.
Muligheden for at udskyde selskabsskatten på grundlag af  

 henlæggelser til bankens skjulte reserver, som udgjorde betydelige  

 beløb og som ikke på tilsvarende vis fandtes i det danske  

 skattesystem, talte efter styrelsens og regionens opfattelse for en  

 lempeligere beskatning i Schweiz.
Selskabets repræsentanter havde over for  

 Landsskatteretten nedlagt påstand om, at den skattepligtige indkomst  

 blev nedsat med udbytte fra B Bank (Schweiz) AG på 21.966.240 kr., idet  

 udbyttet var skattefrit, jf. selskabsskattelovens § 13, stk. 3.  

 Påstanden var begrundet med, at B Bank (Schweiz) AG havde været  

 undergivet en indkomstbeskatning i Schweiz, der ikke i væsentlig grad  

 afveg fra reglerne her i landet.
For at godtgøre, at den schweiziske  

 selskabsbeskatning ikke var lempeligere end den danske, havde selskabets  

 repræsentanter redegjort for den effektive schweiziske  

 selskabsskatteprocent, når mulighederne for udskydelse af skat ved  

 hensættelser og den manglende samtidighed mellem indkomstårene og  

 skatteårene var elimineret.
 Repræsentanterne havde beregnet, at såfremt  

 det antoges, at hensættelserne blev beskattet med ca. 28,5%, når  

 de opløstes og indtægtsføret ved en fremtidig likvidation  

 efter 1999, ville indkomsten i datterselskabet for indkomstårene  

 1991-1994 inkl. opgjort efter danske skatteregler i gennemsnit været  

 undergivet en samlet beskatning på 25%. Beregningerne var fremlagt  

 således:
CHF 1991 1992 Skattepligtig indkomst (danske regler) 18.865.000 19.539.000 Forøgelser af hensættelser 12.409.000 12.546.000 Faktisk betalte skatter 1.255.304 1.387.849 Udskudt skat af hensæt- telser, 28,5% 3.536.565 3.575.610 Samlede skatter 4.791.869 4.963.459 Effektiv beskatning 25% 25% CHF 1994 Skattepligtig indkomst (danske regler) 13.894.000 11.421.000 Forøgelser af hensættelser 6.180.000 2.900.000 Faktisk betalte skatter 1.590.097 1.725.197 Udskudt skat af hensæt- telser, 28,5% 1.761.300 826.500 Samlede skatter 3.351.397 2.551.697 Effektiv beskatning 24% 22% CHF 1991-1994 Skattepligtig indkomst (danske regler) 63.719.000 Forøgelser af hensættelser 34.035.000 Faktisk betalte skatter 5.958.447 Udskudt skat af hensæt- telser, 28,5% 9.699.975 Samlede skatter 15.658.422 Effektiv beskatning 25% Repræsentanterne havde oplyst, at den skattepligtige  

 indkomst i beregningen var opgjort før fradrag for skatter og  

 skattemæssige henlæggelser, således at principperne for  

 indkomstopgørelsen alene afveg på helt uvæsentlige punkter  

 fra de danske skattemæssige principper.
Det var videre oplyst, at  

 senere reguleringer af de schweiziske indkomstskatter havde medført,  

 at den gennemsnitlige effektive beskatning af datterselskabet for perioden  

 fra 1991 til og med 1994 udgjorde 25,3%.
 Revisoren havde endvidere fremlagt beregninger, der  

 påviste, at 75 % af de i 1991 - 1994 foretagne henlæggelser var  

 blevet efterbeskattet i 1996 - 1998, og at den faktiske efterbeskatning af  

 henlæggelserne udgjorde 29,6 %, og derfor mere end forudsat i de  

 beregninger, der havde dannet grundlag for en beregnet gennemsnitlig skat for  

 1991 - 1994.
Faktisk skat af henlæggelser  

 indtægtsført i 1996-1999 1996 1997 1998 1996-1998 Indtægtsførte henlæggelser 5.600.000 10.000.000 10.000.000 25.600.000 Skat af indkomst før indtægtsførsel af henlæggelser 2.183.413 2.030.395 676.044 Skat af indkomst efter indtægts- førsel af henlæg- gelser 4.224.812 5.600.486 2.652.501 Betalt skat af fak- tisk indtægtsførte henlæggelser 2.041.399 3.570.091 1.976.457 7.587.947 Beskatning af faktisk indtægtsførte  

 henlæggelser       29,6% Der var herefter henvist til pkt. 48 i cirkulære nr.  

 136 af 7. november 1988 til selskabsskatteloven, hvor det udtaltes, at det  

 ikke var muligt generelt at fastlægge, hvornår  

 selskabsskatteprocenten var så meget mindre end den danske procentsats,  

 at selskabsskattelovens § 13, stk. 3, ikke kunne finde anvendelse.
Endvidere  

 fastslog cirkulæret, at en beskatningsprocent for datterselskabet  

 på mere end 30-35 normalt ville kunne anses for tilstrækkelig.  

 Repræsentanterne havde på den baggrund påpeget, at på  

 tidspunktet for udstedelsen af cirkulæret i 1988 var den danske  

 skatteprocent 50, hvorfor kravet i cirkulæret om en beskatningsniveau  

 på 30-35% måtte sammenholdes med et dansk beskatningsniveau  

 på 50% svarende til, at den udenlandske selskabsbeskatning skulle  

 være mindst 60% af det danske beskatningsniveau.
Da skatteprocenten for  

 selskaber var nedsat siden 1988 havde repræsentanterne beregnet det  

 løbende krav, som måtte kunne stilles til det udenlandske  

 beskatningsniveau.
År Dansk skattepct.
Krav til udenlandsk skattepct.
1989 1990 1991 1992 1993 1994 50 40 38 38 34 34 30,0 24,0 22,8 22,8 20,4 20,4 Der var videre henvist til Skatteministerens svar på  

 et spørgsmål fra Finansrådet i forbindelse med  

 behandlingen af lovforslag nr.
L 35 (L 35 bilag 33 af 14. februar 1995, j.nr.  

 2.94-719-13) vedrørende den finske nedsættelse af  

 selskabsbeskatningsniveau til 25% i 1993. Skatteministerens udtalte i den  

 anledning bl.a. følgende:
 "...
 Det bemærkes, at jeg i forbindelse med en  

 henvendelse om det finske selskabsskattesystem lige har genovervejet  

 spørgsmålet om den nedre grænse for det beskatningsniveau,  

 der kan godkendes i relation til selskabsskattelovens § 13, stk. 3. Med  

 virkning fra og med 1993 er den finske enhedssats blevet nedsat til 25  

 pct.
 I den forbindelse er det tilkendegivet, at man som  

 udgangspunkt fortsat kan godkende det finske selskabsskattesystem i forhold  

 til selskabsskattelovens § 13, stk. 3.
I bemærkningerne til lovforslag nr.
L 35 er det  

 nævnt, at et beskatningsniveau på omkring 30 pct. som  

 udgangspunkt vil blive godkendt, forudsat at beskatningsgrundlaget også  

 opgøres på en sammenlignelig måde.
Denne udtalelse skal nu  

 ses i sammenhæng med det ovenfor anførte.
Herefter vil et  

 beskatningsniveau i udlandet på ikke under 25 pct. normalt blive  

 godkendt i relation til § 13, stk. 3, og dermed også i henseende til  

 den foreslåede bestemmelse i selskabsskattelovens § 32, såfremt  

 skattegrundlaget opgøres på en måde, der kan sammenlignes  

 med den danske.
..." Det var herefter anført, at et samlet udenlandsk  

 beskatningsniveau på 25% for 1991-1994, hvor den danske  

 selskabsskatteprocent udgjorde 34%/38%, måtte anses for ikke at  

 være væsentligt lavere end det danske beskatningsniveau for  

 selskaber.
Repræsentanterne havde desuden anført, at der  

 ved vurderingen af den beskatning, som et udenlandsk selskab var undergivet i  

 relation til selskabsskattelovens § 13, stk. 3, skulle tages hensyn til  

 udskudt skat af de hensættelser, der senere ville komme til beskatning  

 i udlandet.
Herved var der bl.a. henvist til pkt. 48 i cirkulære nr.  

 136 af 7. november 1988, hvor følgende udtaltes:
 "...
 At datterselskabet i det enkelte indkomstår ikke er  

 blevet pålignet selskabsskat, kan skyldes, at datterselskabet har  

 kunnet udnytte regler i lighed med de danske om f.eks.  

 underskudsfremførsel, afskrivning, henlæggelse til  

 investeringsfonds og lignende.
 Manglende skattebetaling til udlandet medfører med  

 andre ord ikke i sig selv, at udbyttet skal medregnes til moderselskabets  

 skattepligtige indkomst, men kan i givet fald give ligningsmyndigheden  

 anledning til at indhente nærmere oplysning om baggrunden herfor.
..." Som et særligt eksempel på en udenlandsk  

 ordning, som indebar en udskydelse af skattebetalingen, havde  

 repræsentanterne fremdraget den svenske SURV-ordning, hvorefter et  

 svensk selskab med skattemæssig virkning kunne foretage fradrag  

 på 30% af selskabets resultat efter skat med tillæg af selskabets  

 egenkapital primo året.
Hensættelserne i et givet år skulle  

 medregnes til selskabets skattepligtige indkomst i det følgende  

 år.
Herved blev den svenske selskabsskat reduceret fra 30% til 23,7%.  

 Skatteministeren havde i TfS 1994.555 kommenteret SURV-ordningen, som var  

 gældende i 1991-1993, hvortil der bl.a. blev knyttet følgende  

 kommentar:
 "...
I lighed med den danske var den svenske selskabsskattesats  

 en enhedssats.
Den blev for nyligt nedsat fra 30 pct. til 28 pct. som  

 hovedregel med virkning fra indkomståret 1994.
I henvendelsen til Skatteministeriet blev der  

 præsenteret regnestykker, som skulle vise, at den svenske  

 selskabsskattesats kan komme under de 25 pct., som er nævnt i  

 forbindelse med Skatteministeriets afslag på godkendelse af Taiwans  

 selskabsskattesystem.
I disse regnestykker var der fratrukket  

 henlæggelser efter de svenske henlæggelsesordninger, men uden at  

 tage højde for, at henlæggelserne helt eller delvist skal  

 tilbageføres til senere beskatning.
Hertil bemærkede Skatteministeriet, at de svenske  

 henlæggelsesordninger i overensstemmelse med hidtidig praksis ikke er  

 inddraget i Skatteministeriets vurdering i det omfang, de blot  

 indebærer en udskydelse af skatten i lighed med de danske regler om  

 f.eks. underskudsfremførsel, afskrivning, henlæggelse til  

 investeringsfonds og lignende, jf.
Skatteministeriets cirkulære af 7/11  

 1988 om indkomstbeskatning af aktieselskaber m.v., punkt 48.
..." Et revisionsfirma havde i forbindelse med behandlingen af  

 lovforslag nr.
L 35 stillet spørgsmål til denne ordning, hvortil  

 Skatteministeren havde udtalt følgende (L 35 bilag 24 af 3. februar  

 1993):
 "...
Selskabets aktuelle skattebetaling til udlandet er ikke i  

 sig selv afgørende for, om der er tale om en væsentlig afvigelse  

 fra de danske regler.
Dette skyldes, at den aktuelle skattebetaling - som  

 nævnt i henvendelsen fra revisionsselskabet - kan være  

 påvirket af regler, der indebærer en udskydelse af skatten i  

 lighed med de danske regler om underskudsfremførsel, afskrivning,  

 henlæggelse til investeringsfonds og lignende, jf.  

 spørgsmål 17. Som et eksempel på en udenlandsk ordning,  

 der indebærer en udskydelse af skatten, kan nævnes den svenske  

 henlæggelsesordning, hvor op til 25 pct. af overskuddet kan fradrages  

 ved henlæggelser til såkaldte periodiseringsfonde men hvor  

 beløbene skal tilbageføres til beskatning senest 5 år  

 efter henlæggelsesåret.
..." På denne baggrund havde repræsentanterne gjort  

 gældende, at der ved opgørelsen af den reelle schweiziske  

 beskatning, som datterselskabet var undergivet, skulle tages hensyn til den  

 udskudte skat af de foretagne skattemæssige hensættelser på  

 samme måde som de danske regler om varelagernedskrivning og de svenske  

 SURV-henlæggelsesregler.
Der var endvidere foretaget en beregning af den samlede  

 beskatning, som udgjorde 28,5%, når der toges hensyn til, at skatterne  

 var fradragsberettigede.
Beregningen var foretaget ud fra følgende  

 forudsætninger:
Skat til staten 9,8% Kantonal- og kommunalskat, 12% x faktor 2,5 30.0% I alt 39,8% (Faktor 2,5 bestod af kantonskat 1,08, kommunalskat  

 på 1,3 og kirkeskat på 0,12%) Under hensyntagen til at skatterne på 39,8% var  

 fradragsberettigede, kunne den samlede effektive beskatning opgøres  

 til 28,5%, der fremkom således:
(Indkomst ÷ skat) x skatteprocent = Skat (100 ÷ X) x 39,8% = X X = 28,5% Afslutningsvis havde repræsentanterne anført,  

 at det kunne lægges til grund, at beskatningen af indkomsten i det  

 schweiziske datterselskab i gennemsnit havde udgjort 25% i 1991 til 1994,  

 inklusive efterbeskatning af henlæggelserne på 28,5%. Derfor  

 havde repræsentanterne anført, at udbyttet fra B Bank (Schweiz)  

 AG på 21.966.240 kr. ikke kunne anses for at være beskattet efter  

 regler, der i væsentlig grad afveg fra reglerne her i landet, og  

 udbyttet skulle derfor ikke medregnes ved opgørelsen af A/S A Banks  

 skattepligtige indkomst for indkomståret 1993, jf. selskabsskattelovens  

 § 13, stk. 3.
 Landsskatteretten bemærkede:
 Ifølge § 13, stk. 3, jf. § 13, stk. 1, nr. 2, i  

 lovbekendtgørelse nr. 873 af 23. oktober 1992 om indkomstbeskatning af  

 aktieselskaber m.v., er udbytte fra selskaber, der var hjemmehørende i  

 udlandet, skattefrit, såfremt det udbyttemodtagenede selskab m.v. -  

 moderselskabet - godtgjorde, at udbyttet hidrørte fra et eller flere  

 selskaber, hvori den til grund for det modtagne udbytte liggende  

 selskabsindkomst beskattedes efter regler, der ikke i væsentlig grad  

 afveg fra reglerne her i landet.
 Det lagdes til grund for afgørelsen, at selskabet  

 opfyldte betingelsen om ejertid og ejerandel, som var opregnet i § 13, stk.  

 1, nr. 2.
 Ved vurderingen af om datterselskabet indkomst i  

 Zürich-kantonen havde været undergivet en beskatning efter regler,  

 der i væsentlig grad afveg fra det danske selskabsskattesystem,  

 måtte der ved sammenligningen af skattesystemerne i de to stater dels  

 henses til reglerne for opgørelsen af den skattepligtige indkomst og  

 til den effektive selskabsskatteprocent.
Med hensyn til opgørelsen af indkomstgrundlaget i  

 datterselskabet lagde retten til grund, at selskabet i forhold til de danske  

 regler havde været særligt begunstiget ved, at det havde  

 foretaget meget betydelige fradrag for hensættelser til de  

 såkaldte "stille reserver" ligesom der forelå fradragsret for  

 betalte skatter.
Selskabsbeskatningen i Zürich-kantonen indeholdt der ud  

 over et formueskatteelement og skattesatsen var ikke en enhedssats men  

 progressivt stigende efter overskuddets andel af egenkapitalen.
Endvidere  

 bemærkedes det, at der ikke forelå samme grad af samtidighed  

 mellem indkomstperioden og skatteåret, som i den danske  

 selskabsbeskatning.
For så vidt angik skattesatsens størrelse i  

 forhold til den i 1993 gældende danske selskabsskattesats, som i  

 almindelighed udgjorde 34%, hvortil kom et tillæg på 11,75% af  

 indkomstskatten for selskaber, der stod uden for acontoskatteordningen, kunne  

 retten tiltræde det af repræsentanterne anførte.
Der  

 måtte således ved sammenligningen af skattesatserne tages hensyn  

 til den sænkning af selskabsskatter, som generelt havde fundet sted i  

 de europæiske stater, herunder i Storbritannien, Sverige og  

 Finland.
 Retten fandt, at bedømmelsen af skattesystemet i  

 Zürich-kantonen ikke alene kunne foretages ved en sammenligning af  

 skattesatserne, men at der måtte foretages en generel vurdering, hvor  

 bl.a. de hensyn, som var anført i § 7 i bekendtgørelsen nr. 903  

 af 12. november 1993 om indkomstbeskatning af aktieselskaber m.v., også  

 måtte tages i betragtning.
 Retten fandt endvidere, at der ved vurderingen af  

 datterselskabets indkomstbeskatning skulle tages højde for, at de  

 omtalte henlæggelser skulle tilbageføres til senere  

 beskatning.
 Retten fandt efter en samlet vurdering af de ovenfor  

 anførte momenter, at klageren havde godtgjort, at den  

 indkomstbeskatning, som det schweiziske datterselskab havde været  

 undergivet, havde opfyldt kriteriet i selskabsskattelovens § 13, stk. 3, om  

 ikke at afvige væsentligt fra beskatningen efter de danske regler.
 Den påklagede afgørelse blev nedsat.
