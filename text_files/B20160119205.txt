Bekendtgørelse om anvendelse af § 30, stk. 1 og 2, i lov om ophavsret I medfør af § 30, stk. 3, i lov om ophavsret, jf. lovbekendtgørelse nr. 1144 af 23. oktober 2014, fastsættes:
Omfattede radio- og fjernsynsforetagender § 1. § 30, stk. 1 og 2, i lov om ophavsret finder tilsvarende anvendelse på aftaler, der er indgået af andre radio- og fjernsynsforetagender end DR, TV 2 DANMARK A/S og de regionale TV 2-virksomheder.
Ikrafttræden § 2. Bekendtgørelsen træder i kraft den 1. oktober 2016.
