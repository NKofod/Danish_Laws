Bekendtgørelse om ændring af bekendtgørelse om regnskab for efterskoler, frie fagskoler, friskoler og private grundskoler, private institutioner for gymnasiale uddannelser og kombinerede skoler § 1 I bekendtgørelse nr. 1102 af 4. november 2019 foretages følgende ændringer:
 1. I § 3, stk. 2, ændres »§ 37, stk. 2, nr. 2, stk. 3-5« til: »§ 37«.
 2. I § 5, stk. 6, ændres »i regnskabsportalen« til: »på den indberetningsplatform, som styrelsen anviser«.
 3. I § 8, stk. 1 og stk. 2, 1. pkt., udgår »Deutscher Schul- und Sprachverein für Nordschleswig«.
 4. I § 8, stk. 3 indsættes som 3. pkt.:
»Ved særlige bevillinger skal der udarbejdes en særskilt note vedrørende bevillingen i årsrapporten.« 5. Efter § 8 indsættes:
»Værdiansættelse af finansielle aktiver og forpligtelser § 8 a.
Skolen skal efter første indregning af finansielle aktiver og forpligtelser løbende regulere finansielle aktiver, jf. dog stk. 3, samt de finansielle forpligtelser, der indgår i en handelsbeholdning eller er afledte finansielle instrumenter, til dagsværdi opgjort af skolens bank.
Stk. 2. Dagsværdi måles til den salgsværdi, der kan konstateres for de pågældende aktiver eller forpligtelser på et aktivt marked.
Kan salgsværdien ikke umiddelbart konstateres for aktiverne eller forpligtelserne, måles de ud fra markedets salgsværdier på aktivets eller forpligtelsens enkelte bestanddele eller ud fra markedets salgsværdier på lignende aktiver eller forpligtelser.
Hvis der ikke er et aktivt marked for disse bestanddele, skal dagsværdien så vidt muligt måles til en tilnærmet salgsværdi ved hjælp af den for aktivet eller forpligtelsen relevante kapitalværdi, hvis denne kan beregnes ved hjælp af almindeligt accepterede værdiansættelsesmodeller og -teknikker.
Kan en tilnærmet salgsværdi ikke beregnes, skal aktivet eller forpligtelsen måles til kostpris.
 Stk. 3. Skolen skal efter første indregning løbende regulere følgende til amortiseret kostpris:
1) Udlån og tilgodehavender, der hidrører fra skolens egne aktiviteter, i det omfang, de ikke indgår i en handelsbeholdning samt 2) finansielle forpligtelser, bortset fra dem, der er nævnt i stk. 1, 1. pkt.« § 2 Bekendtgørelsen træder i kraft den 15. oktober 2021.
