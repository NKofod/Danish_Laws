 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
 § 1.  Ministeren for offentlige arbejder bemyndiges  

 til at træffe de foranstaltninger, som er nødvendige for en forlængelse af  

 Danmarks deltagelse i det skandinaviske luftfartssamarbejde med 10 år for  

 perioden 1. oktober 1995 til og med 30. september 2005.
 § 2.  Uanset § 77, stk. 1, i lov om luftfart, jf.  

 lovbekendtgørelse nr. 408 af 11. september 1985, kan der meddeles A/S Det  

 Danske Luftfartselskab tilladelse til at lade Scandinavian Airlines System  

 udføre erhvervsmæssig luftbefordring af passagerer, post og gods alene mellem  

 to steder inden for riget.
 § 3.  § 3 i lov nr. 273 af 26. juni 1975 om  

 forlængelse af Danmarks deltagelse i det skandinaviske luftfartssamarbejde  

 ophæves.
Givet på Christiansborg slot, den 10.  

 juni 1987 Under Vor Kongelige Hånd og Segl MARGRETHE R.
