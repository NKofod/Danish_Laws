Resumé  


  

 Fire politiassistenter blev kaldt ud for at hjælpe til i forbindelse med  

 tvangstilbageholdelse/tvangsindlæggelse af en person, og det blev nødvendigt  

 at fastholde den pågældende.
Under fastholdelsen mistede han bevidstheden og  

 blev kørt til sygehuset, hvor han kort tid efter døde.
Statsadvokaten i Sønderborg indledte en undersøgelse.
Som led i  

 undersøgelsen blev der udtaget blodprøver af de fire politiassistenter.
 Som hjemmel for udtagelsen af blodprøverne henviste  

 statsadvokaten og Rigsadvokaten dels til administrativ praksis, dels til at  

 de  

 implicerede politiassistenter havde givet samtykke til udtagelsen af  

 blodprøverne.
Ombudsmanden udtalte at administrativ praksis ikke kan udgøre den  

 tilstrækkelige hjemmel for et legemsindgreb.
Det var endvidere betænkeligt i  

 den foreliggende situation at antage at der forelå et "ægte"  

 samtykke  

 fra de fire politiassistenter.
Ombudsmanden kritiserede at samtykket ikke  

 blev  

 indhentet skriftligt i overensstemmelse med retsplejelovens regler. (J.nr.  

 1996-1854-611).
Udtagelse af blodprøver i forbindelse med  

 statsadvokatundersøgelse Den 6. juni 1996 blev E  

 Politi af læge B, S Hospital, kaldt til A's bopæl med henblik på at  

 tvangstilbageholde/tvangsindlægge hende.
Ved gennemførelsen heraf blev det  

 nødvendigt at fastholde A.
Under fastholdelsen mistede hun bevidstheden, og  

 blev kørt til E Sygehus, hvor hun kort tid efter blev erklæret død.
Det fremgik af et notat fra  

 Statsadvokaten i Sønderborg at Politimesteren i E den 6. juni 1996  

 underrettede  

 statsadvokaten om A's dødsfald.
Om blodprøveudtagning var følgende anført i  

 notatet:
 "Jeg anmodede om, at der  

 blev udtaget blodprøve af de politiassistenter, der havde haft fysisk kontakt  

 med afdøde.
 ...
Spørgsmålet om udtagelse af  

 blodprøve blev påny drøftet.
Jeg fastholdt denne anmodning.
Hvis de  

 pågældende  

 ikke ville medvirke til udtagelse af blodprøve, anmodede jeg om, at de  

 herefter  

 blev opfordret til at puste i alkometer, idet jeg samtidig understregede  

 betydningen af blodprøverne som bevismiddel." Vicepolitiinspektør C, E  

 Politi, udarbejdede den 24. juni 1996 en notits over hændelsesforløbet.
I  

 notitsen var følgende anført vedrørende spørgsmålet om blodprøveudtagning:
 "Han (politimesteren;  

 min tilføjelse) oplyste, at hun (vicestatsadvokat (D); min tilføjelse) bl.a.  

 havde anmodet ham om at begære blodprøve udtaget af de implicerede kolleger.
 PM oplyste, at han over for  

 vicestatsadvokaten havde udtrykt meget stor betænkelighed ved denne  

 anmodning,  

 idet der på ingen måde var mistanke om spirituspåvirkethed.
 Han havde foreslået  

 alternative muligheder - f.eks., at ordenspolitiets ledelse besigtigede de  

 pågældende politiassistenter - eller, at der blev foretaget en alkotest af  

 dem.
 Vicestatsadvokaten havde  

 fastholdt sit krav - og begrundede det bl.a. med, at hun af Rigspolitiets  

 Rejseafdeling - efter en aktuel sag i Ringsted politikreds - var blevet gjort  

 bekendt med, at en sådan blodprøveudtagning var et rutinemæssigt  

 efterforskningsskridt  

 ved gennemførelse af en sådan undersøgelse.
 Hun gjorde i øvrigt PM  

 opmærksom på, at det var Statsadvokaten, der efterforskede sådanne sager -  

 og,  

 at PM skulle følge hendes anvisninger.
 Sagen blev herefter drøftet  

 PM, næstformanden i politiforeningen og undertegnede imellem.
 Vi henstillede til de  

 implicerede kolleger, at de indvilligede i den nævnte blodprøveudtagelse.
Blodprøveudtagelsen skete med  

 kollegernes samtykke - men situationen taget i betragtning, kan jeg bestemt  

 ikke afvise, at de har følt sig presset til at efterkomme Statsadvokatens  

 anmodning." I breve af 7. og 12. juni  

 1996 klagede politiassistenternes forening til Politimesteren i E over  

 udtagelsen af blodprøver.
I brevet af 7. juni 1996 anførte foreningen bl.a.  

 følgende:
"De nævnte følte sig  

 alle i den givne situation 'presset' til at medvirke til  

 blodprøveudtagningen." I brevet af 12. juni 1996 er  

 bl.a. følgende anført:
 "For det første  

 foreligger der ikke nogen frivillighed fra de fire kollegers side, idet de  

 blev  

 gjort bekendt med, at en nægtelse ville betyde, at man så modsætningsvis  

 kunne  

 drage den konklusion, at der 'nok var noget at skjule'.
 Jeg håber man umiddelbart kan  

 (se) det helt uacceptable i en sådan 'musefælde-klausul'.
Med dette som baggrund og for  

 at undgå interne trakasserier gik kollegerne med til at blodprøve blev taget,  

 idet de netop ikke havde noget at skjule, men lad mig slå fast, at det er  

 helt  

 og aldeles sket under 'frivillig tvang'." Klagerne blev ved brev af 24.  

 juni 1996 sendt til Rigsadvokaten.
Politimesteren anførte i brevet at der  

 efter  

 hans opfattelse var behov for en principiel stillingtagen til spørgsmålet om  

 blodprøveudtagning.
I anledning af klagen  

 indhentede Rigsadvokaten en udtalelse af 8. juli 1996 fra Statsadvokaten i  

 Sønderborg.
Statsadvokaten anførte bl.a. følgende i udtalelsen:
"Anmodningen om  

 blodprøveudtagning angik alene de politiassistenter, der havde været i fysisk  

 kontakt med afdøde.
Der var ikke tale om noget tvangsindgreb, idet det skulle  

 tilkendegives de pågældende, at de, såfremt de ikke ville medvirke til  

 udtagelse af blodprøve, skulle opfordres til at puste i alkometer.
Da  

 politiassistenterne ikke modsatte sig udtagelsen af blodprøver, opstod  

 problemet ikke, idet bemærkes, at tvangsindgreb end ikke har været overvejet,  

 da der ikke i den givne situation i kraft af manglende mistankepådragende  

 adfærd er den fornødne hjemmel.
 ...
Der foreligger i forvejen en  

 sag fra (X-by), hvor en psykiatrisk patient dør efter afgivelse af skud fra  

 politiet - en sag, som behandles efter reglerne i retsplejelovens §  

 1020 a, stk. 2 - hvor de implicerede  

 politifolk ifølge oplysning fra Statsadvokaten for Sjælland fik udtaget  

 blodprøver.
Endelig er det fra Rigspolitichefens rejseafdeling tilkendegivet,  

 at blodprøveudtagninger, som de omhandlede, i så ekstremt alvorlige sager må  

 anses for rutinemæssige.
I klageskrivelse af 7. juni  

 1996 ... anføres, at de 4 politiassistenter alle i den givne situation følte  

 sig 'presset' til at medvirke til blodprøveudtagningen.
Det er for mig en  

 given omstændighed, at hele forløbet den pågældende aften og nat må have  

 været  

 en traumatisk oplevelse og virkningerne heraf blev tilbudt imødegået ved  

 krisehjælp.
Det er min vurdering, at denne klage er fremsat diskret og må ses  

 i  

 lyset af næroplevelsen i tid." Rigsadvokaten meddelte i brev  

 af 31. juli 1996 foreningen at Rigsadvokaten ikke mente der var grundlag for  

 at kritisere statsadvokatens anmodning om udtagelse af blodprøver.  

 Rigsadvokaten anførte bl.a. følgende i brevet:
"Jeg har ved min  

 afgørelse lagt vægt på, at undersøgelsen i henhold til retsplejelovens §  

 1020 a, stk. 2, omhandlede en persons  

 død i politiets varetægt, mens den pågældende var ilagt håndjern, og efter at  

 der var anvendt stav mod den pågældende.
En undersøgelse af et så tragisk  

 hændelsesforløb må gennemføres så grundigt som muligt, herunder ikke mindst  

 af  

 hensyn til de involverede politiassistenter, der som anført ikke har modsat  

 sig  

 udtagelsen af blodprøver." Foreningen klagede i brev af  

 2. august 1996 til mig over Rigsadvokatens afgørelse i sagen.
I brevet var  

 bl.a. følgende anført:
 "Yderligere findes det  

 stærkt betænkeligt, at man i den grad 'gradbøjer' fakta, idet de involverede  

 politifolk fik at vide, at 'det nok var klogest at lade blodprøven udtage for  

 ellers kunne man få den opfattelse ... osv.'.
 En sådan samtale kan vist  

 ikke efter min bedste opfattelse opfattes som nogen frihed til valg, idet  

 truslerne ligger i luften.
 ...
 Ydermere finder jeg det også  

 betænkeligt, al den stund, at Politimesteren i (E) overfor  

 Vicestatsadvokaten,  

 der var undersøger, nægtede at medvirke til blodprøveudtagelsen på baggrund  

 af,  

 at han ikke fandt, at der var hjemmel eller grundlag for noget sådant.
 Der var intet der på nogen  

 måde indikerede, at de 4 politifolk havde indtaget nogen form for alkohol og  

 dette plejer i almindelighed at være et krav til blodprøveudtagelsen, men som  

 anført ikke i den pågældende sagstype.
 ...
 Det forholder sig sådan, at  

 vicestatsadvokaten beordrede politimesteren til at udtage prøven, hvordan man  

 så end kan beordre en politimester til noget sådan.
 Politimesteren og  

 vicepolitiinspektør (C), der kom tilstede på politistationen, valgte så en  

 fremgangsmåde, som jeg også finder kritisabel, nemlig at bruge vendingen  

 overfor kollegerne 'Hvis du ikke deltager kan man få den opfattelse ...  

 osv.'.
I den situation skal man vist  

 være meget stærk for at stå imod og ændrer efter min opfattelse ikke det  

 kritisable i Statsadvokatens handling." Dansk Politiforbund bad i  

 brev af 12. august 1996 Justitsministeriet om at udvirke at Rigsadvokaten  

 afgav  

 et uddybende svar på et spørgsmål fra Folketingets Retsudvalg om emnet.  

 Forbundet  

 anførte bl.a. følgende i brevet:
 "Dansk Politiforbund er  

 orienteret om, at de implicerede polititjenestemænd har modtaget en tjenstlig  

 ordre om at medvirke ved blodprøveudtagelsen, bl.a. under henvisning til  

 Rigspolitichefens kundgørelse I nr. 10, hvoraf det fremgår, at såfremt man  

 ikke medvirker ved en blodprøveudtagelse, behandles dette som en selvstændig  

 overtrædelse.
Dansk Politiforbund har fået  

 oplyst, at vicestatsadvokat (D) har henholdt sig hertil, og på den baggrund  

 afgav polititjenestemændene under protest en blodprøve." Justitsministeriet svarede i  

 brev af 21. august 1996 Dansk Politiforbund.
Ministeriet anførte bl.a.  

 følgende:
"I relation til  

 forbundets anmodning om en redegørelse for reglerne om udtagelse af  

 blodprøver  

 på polititjenestemænd i forbindelse med behandlingen af klagesager kan det  

 oplyses, at der ikke i de nye klagenævnsregler findes særlige bestemmelser om  

 udtagelse af blodprøver på polititjenestemænd.
Det er således retsplejelovens  

 almindelige regler om legemsindgreb samt færdselslovens § 55, der finder  

 anvendelse.
 ...
 Rigsadvokaten og  

 Statsadvokaten i Sønderborg har endvidere i relation til den konkrete sag,  

 som  

 forbundet henviser til, oplyst, at blodprøverne er afgivet med de implicerede  

 polititjenestemænds samtykke.
 Dansk Politiforbund har  

 imidlertid i sin seneste henvendelse af 12. august 1996 anført, at  

 blodprøverne  

 efter forbundets opfattelse ikke kan anses at være afgivet med de implicerede  

 polititjenestemænds samtykke, idet blodprøveudtagningen bl.a. er foretaget  

 under henvisning til Rigspolitichefens Kundgørelse I, nr. 10.
Rigsadvokaten har oplyst, at  

 der er indgivet klage over Statsadvokaten i Sønderborgs embedsførelse,  

 hvorfor  

 Justitsministeriet af principielle grunde ikke på nuværende tidspunkt finder  

 at  

 burde udtale sig nærmere om den konkrete sag.
Justitsministeriet har derfor  

 videresendt forbundets henvendelse af 12. august 1996 til Rigsadvokaten til  

 videre foranstaltning.
En eventuel orientering af Folketingets Retsudvalg bør  

 efter Justitsministeriets opfattelse afvente udfaldet af Rigsadvokatens  

 behandling  

 af klagesagen.
 For så vidt angår  

 henvisningen til Rigspolitichefens Kundgørelse I, nr. 10, anbefales det som  

 bekendt i rapporten om Polititjenestemænds retsstilling i forbindelse med  

 tjenstlige undersøgelser m.v., der er afgivet af et underudvalg under  

 Justitsministeriets Centrale Samarbejdsudvalg for Politiet, at der i  

 forbindelse med gennemførelsen af en ny ordning for behandligen af klager  

 over  

 politiet overvejes en udbygning og ændring af Rigspolitichefens Kundgørelse  

 I,  

 nr. 10, om disciplinærsagers behandling.
 Rigspolitichefen er i  

 overensstemmelse hermed og med drøftelserne på bl.a. mødet den 9. maj 1995 i  

 Justitsministeriets Centrale Samarbejdsudvalg i færd med at revidere og  

 udbygge Kundgørelse I, nr. 10, i lyset af bl.a. det nye regelsæt for  

 behandlingen af klager over politiet.
Rigspolitichefen har i den  

 forbindelse overfor Justitsministeriet bekræftet, at bestemmelsen i  

 Kundgørelsens pkt. 5 - hvorefter nægtelse af at medvirke til udtagelse af  

 blodprøve i sig selv må betragtes som en tjenesteforseelse - ikke vil blive  

 videreført i den ny kundgørelse i sin nuværende affattelse.
Bestemmelsen, der  

 er af ældre dato, synes på dette punkt ikke at være i overensstemmelse med  

 den  

 retsopfattelse, der gives udtryk for i kapitel 2 i rapporten om  

 polititjenestemænds retsstilling i forbindelse med tjenstlige undersøgelser  

 m.v., og som Justitsministeriet deler." Rigsadvokaten svarede i brev  

 af 30. oktober 1996 Dansk Politiforbund, idet Rigsadvokaten bl.a. anførte  

 følgende:
 "I anledning af det i  

 Politiforbundets henvendelse anførte har jeg indhentet en supplerende  

 udtalelse  

 fra Statsadvokaten i Sønderborg.
Det fremgår blandt andet  

 heraf, at vicestatsadvokat (D) har afvist, at hun under samtalerne med  

 politimesteren  

 skulle have givet nogen tjenstlig ordre om udtagelse af blodprøverne, ligesom  

 hun ikke har henvist til Rigspolitichefens kundgørelse I, nr. 10." I anledning af foreningens  

 klage modtog jeg udtalelser af 26. september 1996 og 29. november 1996 fra  

 henholdsvis Statsadvokaten i Sønderborg og Rigsadvokaten.
Statsadvokaten og  

 Rigsadvokaten henholdt sig til deres tidligere afgørelser i sagen og de  

 tidligere udtalelser i sagen.
I brev af 10. december 1996  

 fremkom foreningen med bemærkninger til udtalelserne.
Foreningen anførte  

 bl.a.  

 følgende:
"Påstanden om, at  

 Rejseholdet anvender blodprøveudtagning generelt er ikke korrekt, idet det  

 aldeles ikke er rutinemæssigt.
Hvorfra man har fået den fejlopfattelse er  

 mærkværdigt, idet udåndingstesten er det man anvender og så frivilligt." I anledning af foreningens  

 bemærkninger anmodede jeg statsadvokaten og Rigsadvokaten om deres eventuelle  

 bemærkninger til det af foreningen anførte.
I en udtalelse af 14. januar 1997  

 anførte statsadvokaten bl.a. følgende:
"Jeg finder således,  

 sammenholdt med sagens øvrige omstændigheder, at kunne konstatere, at de  

 implicerede politiassistenter har givet samtykke til udtagelse af  

 blodprøverne  

 og at der her fra embedet alene har været anmodet om politiassistenternes  

 frivillige medvirken til blodprøveudtagelse alternativt alkometertest, idet  

 blodprøvernes højere bevisværdi samtidig har været påpeget." Rigsadvokaten henholdt sig i  

 brev af 17. januar 1997 til det af statsadvokaten anførte.
 Den 25. februar 1997 bad jeg  

 Rigspolitichefen om via Justitsministeriet at fremkomme med en udtalelse om  

 praksis i disse sager der indtil den 1. januar 1996 blev undersøgt af  

 politiet.  

 Rigspolitichefen anførte herpå bl.a. følgende i brev af 3. april 1997:
"Jeg kan i den  

 forbindelse oplyse, at der indtil ændringen af retsplejeloven pr. 1. januar  

 1996, hvor kompetencen til undersøgelse mv. i tilfælde som det foreliggende  

 overgik til statsadvokaterne, som udgangspunkt ikke er udtaget blodprøve i de  

 sager, som Rejseafdelingen har behandlet, når der ikke har været konkret  

 mistanke om spirituspåvirkethed.
Det bemærkes dog, at der i et enkelt  

 tilfælde  

 fra 1986, hvor en polititjenestemand skød og dræbte en person, blev udtaget  

 blodprøve, uagtet der ikke var konkret mistanke om spirituspåvirkethed.  

 Baggrunden  

 herfor syntes at være, at den pågældende blev tilkaldt til opgaven direkte  

 fra  

 sit hjem.
 Spørgsmålet om behov for  

 blodprøveudtagning har beroet på en konkret vurdering i de enkelte tilfælde.
Det kan bekræftes, at der fra  

 Rejseafdelingens side er anvendt udtryk som 'et rutinemæssigt  

 efterforskningsskridt' omkring blodprøveudtagning  

 i en sag som den nævnte fra Ringsted  

 politikreds, hvor to politiassistenter afgav skud mod en psykiatrisk patient,  

 der blev ramt flere gange og umiddelbart herefter afgik ved døden.  

 Omstændighederne i den pågældende sag var af en sådan karakter, at det blev  

 fundet rigtigt - selvom politiassistenterne  

 skønnedes ædru - at udtage blodprøve, dels som led i bevissikringen i en  

 eventuel straffesag mod en eller begge politiassistenter, dels som en  

 beskyttelse  

 af de pågældende mod eventuelle senere urigtige påstande om  

 sprirituspåvirkethed." Justitsministeriet anførte  

 bl.a. følgende i sin udtalelse af 27. maj 1997:
"Justitsministeriet kan  

 yderligere oplyse, at Rigsadvokaten i sin beretning om behandlingen af klager  

 over politiet (1996), side 160-161, har anført, at det efter drøftelse med  

 politiorganisationerne er besluttet, at i tilfælde, hvor retsplejelovens  

 eller  

 færdselslovens regler om udtagelse af blodprøve ikke finder anvendelse, kan  

 statsadvokaterne besigtige den implicerede polititjenestemand eller anmode en  

 repræsentant fra politikredsens øverste ledelse - kriminalinspektøren eller  

 politiinspektøren - om dette.
Polititjenestemanden kan dog selv fremsætte  

 ønsker om, at der foretages udåndingsprøve eller tages blodprøve." I brev af 5. september 1997  

 bad jeg Statsadvokaten i Sønderborg og Rigsadvokaten om deres eventuelle  

 bemærkninger til Rigspolitichefens og Justitsministeriets udtalelser.  

 Statsadvokaten anførte i brev af 18. september 1997 at udtalelserne ikke gav  

 statsadvokaten anledning til yderligere bemærkninger.
I brev af 10. november  

 1997 anførte Rigsadvokaten bl.a. følgende:
"Rigspolitichefen har  

 ved skrivelse af 3. april 1997 bekræftet, at der fra Rejseafdelingens side er  

 anvendt udtryk som 'et rutinemæssigt efterforskningsskridt' omkring  

 blodprøveudtagning i en sag fra Ringsted Politikreds.
Sagen er omtalt side 95  

 i  

 min Beretning for 1996 om behandling af klager over politiet.
Jeg skal hertil bemærke, at  

 en repræsentant for Rigspolitichefens Rejseafdeling allerede i februar 1996  

 på  

 et kursus for anklagemyndighedens chargerede personale om afdelingens  

 erfaringer fra efterforskning af sager mod polititjenestemænd, var fremkommet  

 med nogle tilkendegivelser, der havde efterladt det bestemte indtryk hos  

 kursusdeltagerne om, at der i hidtidig praksis 'rutinemæssigt' var blevet  

 udtaget blodprøver i alvorligere sager." Jeg bad herefter  

 Justitsministeriet om på ny - efter eventuel indhentet udtalelse fra  

 Rigspolitichefen - at udtale sig om hvilken praksis der havde været for at  

 fremsætte anmodning/krav om udtagelse af blodprøver i sådanne sager, og med  

 hvilken hjemmel dette skete.
Rigspolitichefen anførte på den baggrund i brev  

 af  

 23. marts 1998 bl.a. følgende:
"Den pågældende  

 kriminalkommissær, der underviste på det nævnte kursus, kan i dag ikke huske  

 det præcise ordvalg i forbindelse med omtale af mulige efterforskningsskridt  

 i  

 sager, hvor politiet har været nødsaget til at udøve betydelig magtanvendelse  

 (fx anvendelse af skydevåben med døden eller alvorlig tilskadekomst til  

 følge)  

 Rejseafdelingen har imidlertid oplyst, at man har fulgt den praksis, at man i  

 sådanne sager rutinemæssigt  


  

 har overvejet  


  

 , om blodprøver burde  

 søges udtaget, dels som et led i bevissikringen i en eventuel straffesag mod  

 polititjenestemanden, dels som beskyttelse af den pågældende  

 polititjenestemand  

 mod eventuelle urigtige beskyldninger om spirituspåvirkethed." Justitsministeriet henviste  

 på baggrund af Rigspolitichefens udtalelse til sin udtalelse af 27. maj 1997.  

 Ved breve af 16. april 1998 sendte jeg kopi af udtalelserne til foreningen og  

 til Statsadvokaten i Sønderborg og Rigsadvokaten til orientering.
Ombudsmandens udtalelse "Indledningsvis bemærker jeg at min undersøgelse alene har omfattet  

 Statsadvokaten i Sønderborg og Rigsadvokatens afgørelser.
Som meddelt  

 foreningen i mit brev af 19. august 1996 har Politimesteren i (E)'s  

 fremgangsmåde ved anmodningen om blodprøveudtagelsen ikke været omfattet af  

 min undersøgelse.
Efter retsplejelovens §  

 1020 a, stk. 2, iværksætter statsadvokaterne efterforskning, når en person er  

 afgået ved døden eller er kommet alvorligt til skade som følge af politiets  

 indgriben, eller mens den pågældende var i politiets varetægt.
Politimesteren  

 i (E) har således forestået den praktiske gennemførelse af  

 blodprøveudtagningerne på vegne af Statsadvokaten i Sønderborg.
Der er ikke i retsplejelovens kapitel 93 c om straffesager mod  

 politipersonale fastsat bestemmelser om udtagelse af blodprøver.
Det er  

 derfor retsplejelovens almindelige regler om legemsindgreb der finder  

 anvendelse i disse sager.
 Statsadvokaten og Rigsadvokaten har vedrørende spørgsmålet om den fornødne  

 hjemmel for udtagelsen af blodprøverne dels anført at det var deres  

 opfattelse at det var administrativ praksis at foretage et sådant  

 efterforskningsskridt, dels at de implicerede politiassistenter har givet  

 samtykke til udtagelsen af blodprøverne.
1. Administrativ praksis Jeg har forstået det sådan at Rigspolitichefen i forbindelse med de nye  

 regler om behandling af klager mv. over politiet, hvorved kompetencen fra den  

 1. januar 1996 overgik fra politiet til anklagemyndigheden, afholdt et eller  

 flere kurser for relevante medarbejdere inden for anklagemyndigheden.
På et  

 af disse kurser er der fra Rigspolitichefens side fremkommet udtalelser som  

 af kursisterne er blevet opfattet sådan, at det i sager hvor en person i  

 politiets varetægt var afgået ved døden, var praksis at udtage blodprøver af  

 de polititjenestemænd der havde været impliceret i episoden.
 Jeg må på grundlag af udtalelserne fra Rigspolitichefen lægge til grund at  

 der ikke, mens disse sager  

 blev undersøgt af politiet, har været nogen praksis for at udtage blodprøver,  

 medmindre der var konkret mistanke om spirituspåvirkethed.
 Hjemlen til at udtage  

 blodprøver af de implicerede polititjenestemænd kan allerede af den grund  

 ikke  

 søges i administrativ praksis.
Jeg bemærker herved at jeg i  

 øvrigt ikke mener at administrativ praksis kan udgøre den tilstrækkelige  

 hjemmel for et legemsindgreb, jf.
Hans Gammeltoft-Hansen, Straffeprocessuelle  

 Tvangsindgreb, 1981, s. 25, med note 1, med henvisning til Alf Ross, Dansk  

 Statsforfatningsret, 2. udg., s. 426, Max Sørensen, Statsforfatningsret, 2.  

 udg., s.  

 363f,  

 Anders Bratholm, Politiet og legalitetsprinsippet, Festskrift til Stephan  

 Hurwitz, 1971, s. 89 og Torstein Eckhoff, Legalitetsprinsippet, TfR 1963, s.  

 231.
2. Samtykke Legemsindgreb er reguleret i  

 retsplejelovens kapitel 72. Reglerne om legemsindgreb over for en person der  

 ikke er sigtet, på grundlag af samtykke findes i retsplejelovens § 792 d,  

 stk.  

 1, der har følgende indhold:
'Legemsindgreb over for en  

 person, der ikke er sigtet, er ikke omfattet af reglerne i dette kapitel,  

 såfremt den pågældende meddeler samtykke til indgrebet.
Samtykket skal så  

 vidt  

 muligt være skriftligt.
I øvrigt må legemsindgreb over for en person, der  

 ikke  

 er sigtet, kun foretages efter reglerne i stk. 2 og 4.' I det foreliggende tilfælde  

 ses der ikke at være nogen begrundelse for at der ikke i overensstemmelse med  

 retsplejelovens regler blev indhentet skriftligt samtykke.
Jeg mener således  

 at  

 det er kritisabelt at statsadvokaten ikke sikrede sig at de implicerede  

 politiassistenter afgav et skriftligt samtykke, inden blodprøverne blev  

 udtaget.
Det er beklageligt at Rigsadvokaten ikke har påtalt dette forhold  

 over  

 for statsadvokaten.
 Jeg har samtidig hermed gjort  

 Statsadvokaten i Sønderborg og Rigsadvokaten bekendt med min opfattelse.
Det er imidlertid ikke noget  

 ufravigeligt krav at samtykket foreligger skriftligt.
Et gyldigt meddelt  

 mundtligt samtykke kan således efter omstændighederne udgøre hjemlen for  

 udtagelsen af blodprøverne.
Foreningen har anført at de  

 implicerede politiassistenter blev presset til lade blodprøverne udtage.
Det  

 har endvidere været anført at der har været henvist til det dagældende pkt. 5  

 i  

 Rigspolitichefens Kundgørelse I, nr. 10, der havde følgende indhold:
'Har en tjenstlig forseelse  

 bestået i eller været forbundet med påvirkning af spiritus, bør  

 tjenestemanden  

 underkastes spiritusprøve og herunder afgive blodprøve.
Der er - bortset fra  

 bestemmelserne i færdselslovens § 55 og retsplejelovens kapitel 72 - ikke  

 hjemmel til at gennemføre spiritusprøve eller udtagning af blodprøve med  

 magt,  

 men nægtelse af at medvirke til prøverne må i sig selv betragtes som en  

 tjenesteforseelse, der vil blive behandlet og vurderet i forbindelse med den  

 foreliggende sag.' Statsadvokaten har i sin udtalelse  

 af 8. juli 1996 anført at de implicerede politiassistenter 'ikke modsatte  

 sig'  

 udtagelsen af blodprøverne.
I sin udtalelse af 14. januar 1997 konstaterede  

 statsadvokaten at de implicerede politiassistenter havde samtykket i  

 udtagelsen af blodprøverne.
Dersom et samtykke skal  

 udgøre den tilstrækkelige hjemmel for foretagelsen af et tvangsindgreb, må  

 det  

 forudsættes at der er tale om et 'ægte' samtykke i den forstand at det  

 meddeles  

 uden nogen form for direkte eller indirekte tvang, pres eller lignende.
I den  

 foreliggende situation, hvor anmodningen bliver fremsat af en overordnet, og  

 hvor den pågældende polititjenestemand må formodes i forvejen at være præget  

 af  

 de forudgående begivenheder, samt hvor vedkommende eventuelt bliver gjort  

 bekendt med eller er bekendt med at en nægtelse betragtes som en  

 tjenesteforseelse, forekommmer det betænkeligt at betragte samtykket som  

 fuldt  

 ud frivilligt afgivet.
 Jeg mener endvidere - sådan  

 som sagen er oplyst for mig - at måtte lægge til grund at de pågældende  

 politiassistenter ikke udtrykkeligt er blevet gjort bekendt med, at  

 blodprøverne  

 ikke kunne udtages tvangsmæssigt og at en nægtelse af at medvirke ikke ville  

 kunne medføre tjenstlige reaktioner.
3. Konklusion Som det fremgår er det min  

 opfattelse at der hverken har været hjemmel i administrativ praksis eller i  

 retsplejelovens bestemmelser til udtagelsen af blodprøverne.
 Det er meget beklageligt at  

 Statsadvokaten i Sønderborg ikke inden udtagelsen af blodprøverne sikrede sig  

 at der var hjemmel hertil, ligesom det må anses for kritisabelt at  

 Rigsadvokaten  

 ikke påtalte dette over for statsadvokaten.
