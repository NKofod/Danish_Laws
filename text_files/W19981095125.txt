Omkring 2½ måned senere blev kvinden akut indlagt, da hun gennem  

 mere end én måned havde haft det dårligt med smerter og  

 opkastninger.
Ved kikkertundersøgelse fandtes en operationsserviet i  

 tolvfingertarmen.
Servietten blev samme dag fjernet ved en operation.
 Der blev klaget over, at der blev glemt en serviet ved  

 galdestensoperationen.
Fra afdelingens side blev det oplyst, at det er afdelingens vanlige  

 procedure ved alle åbne operationer at optælle servietterne to  

 gange ved operationens afslutning. Årsagen til, at der blev glemt en  

 serviet, skyldtes formentlig, at servietterne til den første del af  

 operationen (laparoskopien) ikke var blevet fjernet, inden instrumentbakken  

 til den åbne operation blev pakket ud.
Sygeplejerskerne oplyste, at de  

 ikke havde mistanke til, at der skulle være efterladt en  

 serviet.
Optælling af servietter ved  

 operation Patientklagenævnet lagde til grund, at der var sket  

 en optællingsfejl ved operationen, da der senere blev fundet en serviet  

 i tolvfingertarmen på kvinden.
Det var nævnets opfattelse, at der  

 blev efterladt en serviet i bughulen, som gav anledning til en  

 betændelsesreaktion, der angreb tolvfingertarmen med  

 vævsdød til følge.
Servietten vandrede derefter ind i  

 tolvfingertarmen.
 Patientklagenævnet fandt herefter, at de to  

 operationssygeplejersker havde udvist manglende omhu og samvittighedsfuldhed  

 ved ikke at sørge for, at der skete en korrekt optælling af  

 servietter i forbindelse med operationen, og at de derfor glemte en serviet.  

 Det er normalt operationssygeplejerskernes opgave at foretage optælling  

 af servietter såvel forud for operationen som efter operationen.  

 Operatøren påbegynder først lukning af  

 operationssåret, når de ansvarlige sygeplejersker har foretaget  

 deres kontrolforanstaltninger for at konstatere overensstemmelser  

 vedrørende optællingerne.
