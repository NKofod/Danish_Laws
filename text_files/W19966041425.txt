Kendelse fra Pressenævnet i sag nr.  

 42/1996 En mor har klaget til Pressenævnet over udsendelsen  

 "Børn mellem fjender" bragt i TV 2 den 1. april 1996, idet hun finder,  

 at TV 2 har overtrådt god presseskik.
 Udsendelsen indeholdt blandt andet indslag med klagerens  

 tidligere ægtefælle, JS, og deres søn J.
 I udsendelsen er Js ansigt sløret, når der  

 vises billeder af ham, og der bringes følgende indslag om/med J:
 ...
(JS gående på gaden) Speak: Århus i marts.
En far er på vej til et  

 vigtigt møde med sin advokat.
Om lidt får han at vide, om han  

 får forældremyndigheden over sin søn.
Det er kulminationen  

 på en lang krig mellem ham og hans eks-kone.
En krig, hvor de  

 værst tænkelige våben er taget i brug.
JS (far til J): Incest er den alvorligste anklage stort  

 set, man kan stille mod et andet menneske, og i de fleste tilfælde mod  

 en mand.
Og efter en mordanklage, er en incestanklage faktisk den alvorligste  

 ting, man kan komme ud for.
Speak: I Danmark går hvert tredje ægteskab i  

 opløsning.
Dette er historien om de skilsmisser, der bliver til krig,  

 og hvor våbene er bortførsler, falske anklager og  

 selvtægt.
Eneste sikre taber i krigen er børnene.
 ....
(JS kører i bil/går med J i hånden) Speak: 9 ud af 10 skilsmissebørn under 3 år  

 bor hos deres mor.
Det samme gælder for JSs 3- årige søn,  

 J.
J bor hos JSs eks-kone på en hemmelig adresse i Nordjylland.
Og  

 fjendskabet mellem forældrene er så stort, at udlevering af  

 drengen skal foregå på et neutralt sted.
Personalet på et  

 plejehjem sørger for, at JS og hans eks-kone ikke behøver at se  

 hinanden, når J skal hen til sin far i Århus.
JS og Js mor har dannet par i 7 år, da de i 1992  

 bliver gift.
Brylluppet finder sted 2 dage før J bliver født.  

 Men det viser sig, at der er problemer i ægteskabet.
JS: Man tror også naivt på, at de konflikter  

 der er der, og de problemer, man har i forholdet.
Altså, jeg ved ikke,  

 om man tror på, det bliver løst en gang for alle, for det har  

 jeg da ikke troet på, men jeg har så troet på, at den  

 fælles følelse, man har, om det projekt, man så  

 sætter igang.
Det fællesskab, som man nu står i, at det  

 ligesom kan overvinde, eller kan gøre, at vi så bliver bedre til  

 at tale sammen, og få løst op for de ting, der nu er.
 Speak: Men i foråret 1995 opstår det  

 skænderi, som gør en ende på deres forhold.
JS: Og vi har så et skænderi, og hun siger, at  

 hun vil ringe til politiet, fordi at hun siger, at hun føler sig  

 truet.
Og hun ringer til sin mor og så videre.
Altså, jeg  

 råber da højt i det skænderi, det gør jeg da, men  

 jeg har ikke på noget tidspunkt hverken truet hende, eller slået  

 hende eller noget som helst.
Det kunne jeg ikke finde på.
I hvert fald,  

 så har hun haft nogle kufferter stående pakkeklar, og dem  

 får hun så fat i og smutter ud af kælderdøren og  

 tager så sin bil og kører over i den nærliggende  

 vuggestue, her i Højbjerg, og tager vores dreng ud, og kører  

 så afsted med ham op til Thy.
Uden at jeg altså på det  

 tidspunkt kan gøre noget som helst.
Altså, jeg er godt klar  

 over, hvad der er ved at ske, men jeg kan jo ikke rigtigt gøre noget.  

 Altså jeg kunne for den sags skyld have været taget over i  

 vuggestuen, og måske være kommet 5 minutter før hende og  

 taget vores dreng ud, og så havde det så været mig, men  

 altså det kunne jeg ikke finde på, altså jeg synes, det var  

 utroligt barskt for ham at opleve.
Så jeg sidder så tilbage,  

 efter at tingene er faldet en anelse ned.
Altså med min kone som er  

 taget bort og har bortført vores barn, og ikk' og jeg ved godt, hvor  

 hun er taget hen ikk', men jeg kan jo ikke, jeg kan ikke få forbindelse  

 med hende.
(Billede af J med sløret ansigt siddende i sin  

 autostol i bilen med sin far, JS i førersædet) JS: Hvor mange boller har du spist J? J: Jeg har spist to.
JS: To boller.
Så må du have været  

 sulten, hva'? Speak: Episoden bliver starten på en langvarig kamp  

 mellem JS og hans eks-kone.
Hun har ikke ønsket at deltage i dette  

 program, og hun har nedlagt forbud mod, at vi viser Js ansigt.
Ugen efter  

 bruddet skal JS eks-kone hente sine ting i huset.
JS sørger for ikke  

 at være hjemme.
JS: Og det, der chokerede mig mest, var, at samtlige mit  

 barns ting, Js ting var borte.
Altså, der var ikke et eneste stykke  

 legetøj eller et eneste stykke tøj eller noget som helst, der  

 havde med J at gøre.
Alt var borte, ikk'. Og det var, som om at jeg  

 ikke havde haft eller havde en dreng.
Det var, som om han aldrig havde boet  

 her.
Speak: Ifølge loven har man fælles  

 forældremyndighed, når man er gift.
Men for at beholde den efter  

 en skilsmisse, kræver det enighed mellem parterne.
Hvis den ene part  

 forlanger at få forældremyndigheden alene, må det  

 offentlige træde til.
JSs eks-kone kræver, at få  

 forældremyndigheden over J.
JS: Når der kører sådan en sag, som  

 altså med det samme altså endte i domstolen, så er jeg  

 så den sagsøgte, og hun er så sagsøgeren.
Og man  

 kan sige at, allerede på det tidspunkt, så står man i  

 altså fuldstændig fastlåste positioner, ikk' og når  

 man går til domstolen omkring skilsmisse og placering af barnet, ikk',  

 så er man jo, fra da af inde i et system, som øh, kun fungerer  

 via advokater, statsamt og så videre.
 Speak: Advokaterne arrangerer et møde for at  

 prøve, om de to parter kan finde en løsning, der betyder, at JS  

 kan se J, mens sagen kører.
JS: Jeg synes jo for Js skyld, var det meget vigtigt, at  

 man fik etableret et hurtigt samvær, så han kunne opleve, at jeg  

 stadigvæk var her, og at jeg stadig var her i huset og så videre.  

 Og at jeg også kunne fortælle ham, at det var ikke ham, der havde  

 gjort noget forkert.
Men det vil min kone ikke høre tale om på  

 noget tidspunkt.
Hun blev ved med at gentage, at J var hendes, og at jeg ikke  

 skulle se J mere.
(Vi ser billede af J og hans far på vej fra bilen  

 ind mod huset.
Js ansigt er sløret).
 Speak: JS søger Århus Statsamt om  

 samvær med J.
JS: Og der skal man altså på flere sider  

 udfylde, ja dels alle mulige faktuelle oplysninger, men så og så  

 beskrive, hvorfor man gerne vil se sit barn, ikk', og hvor meget man gerne  

 vil se det, og så videre, og så videre.
Og det er jo allerede  

 på det tidspunkt helt grotesk.
Altså man har haft et tæt  

 samvær med sit barn, og set det stort set hver dag i 3 år, og  

 pludselig er barnet revet fra en, ikk'.
Speak: Statsamtet sender JSs ansøgning videre til  

 hans eks-kone.
Hun har en frist på to uger til at kommentere  

 ansøgningen.
Men først efter 4 uger svarer hun Statsamtet.  

 På dette tidspunkt har JS ikke set sin søn i 2  

 måneder.
JS: Og det er jo klart, at det er en utroligt presset  

 situation at sidde i, at for det første ved man ikke, hvordan ens  

 dreng har det, hvad pokker han foretager sig, hvad han tænker og  

 så videre.
Men også det savn som sidder, som man selv sidder med,  

 øh er utroligt hårdt og også den afmægtighed,  

 når der ikke sker noget.
Speak: Ved retten i Århus får JSs eks-kone  

 tilkendt forældremyndigheden midlertidigt.
Begrundelsen er, at J har  

 opholdt sig hos hende, siden hun forlod hjemmet med drengen.
(Hjemme i køkkenet.
Uforståelig samtale  

 mellem far og søn).
Til gengæld giver statsamtet JS samvær med J  

 hver anden weekend.
Efter 3 måneders adskillelse ser han sin søn  

 igen.
JS: Altså, jeg kan tydelig huske, da vi kommer her  

 tilbage til huset, og han kan begynde at genkende vejene og kan se huset,  

 når vi kommer her til, blev han fuldstændig ellevild, og jeg  

 spænder ham op af sin autostol ude i bilen, og han styrter ud af bilen  

 og ind i huset og ud i haven og overalt.
Skal ligesom gense det hele.
Det er  

 både for mig en meget stor oplevelse, men jeg kan tydeligt mærke,  

 også på ham, at det er, at det er noget stort, der sker for  

 ham.
Speak: Men JSs eks-kone og hendes mor prøver at  

 få stoppet samværet.
De går til den lokale læge i Thy  

 og anklager her JS for at være stofmisbruger og voldelig.
Lægen  

 sender et brev til statsamtet, hvor han udtrykker betænkelighed ved Js  

 samvær med sin far.
(I køkkenet.
Samtale mellem far og søn om et  

 glas appelsinsaft).
 JS: Lægen oppe i Nordjylland eller i Thy, tager ikke  

 engang kontakt med mig eller min læge i Århus for at få  

 afkræftet eller bekræftet, om jeg er narkoman eller alkoholiker.  

 Men i stedet sender han direkte opfordring til statsamtet i Århus om,  

 at de ikke giver mig almindeligt samvær eller i hvert fald at det  

 bliver overvåget, uden overhovedet at have talt med mig på noget  

 tidspunkt.
Speak: Ingen kan bekræfte anklagerne, og i september  

 1995 må lægen i Thy trække sin erklæring tilbage.
Men  

 JS ved på dette tidspunkt ikke, at den værst tænkelige  

 anklage mod ham er på vej gennem systemet .... (Indslag om andre sager) (Uforståeligt snak fra J) Speak: Mens JS i efteråret 1995 har samvær med  

 J, er en forfærdelig anklage på vej mod ham.
Ifølge hans  

 eks-kone er J kommet med udtalelser, der af læger og sagsbehandlere  

 tolkes som mulig incest.
I sagen optræder JS nu som en mulig  

 børnemishandler.
JS: Jeg mener selv, incest er den alvorligste anklage,  

 stort set man kan stille imod et andet menneske og i de fleste tilfælde  

 en mand.
Og efter en mordanklage, så er en incestanklage faktisk den  

 alvorligste ting, man kan komme ud for.
Og det er da også min egen  

 holdning, at incest er noget forfærdeligt svineri.
Speak: I breve fra børnepsykiatrisk ambulatorium i  

 Viborg, anbefaler en læge og en socialrådgiver, at der på  

 baggrund af mistanken om incest skal foretages en undersøgelse af Js  

 situation.
Samtidig anbefaler de, at  Js samvær med JS skal  

 ændres til overvåget samvær.
Ingen kontakter JS.
JS: De har ikke på nogen måde brugt deres  

 sunde fornuft, og ligesom set på, at de står midt i en  

 skilsmissesag, hvor anklagerne åbenbart fyger rundt i luften, og hvor  

 min kone ikke har skyet noget middel for at svine mig til på nogen som  

 helst måde.
Oven i alle de anklager, der har været på det  

 tidspunkt, så kommer der altså den ultimative omkring incest, og  

 selvfølgelig skal de reagere på den, og de er også i deres  

 gode ret til at skrive det ned og sende det videre, men at de oveni  

 købet konkluderer på det og henstiller til, at mit samvær  

 blev lavet om, uden at der er nogen som helst, der har undersøgt noget  

 på det tidspunkt og ved, om der er noget om det, eller om det bare er  

 nogle fantasier i min kones hoved.
Det synes jeg er helt forkasteligt.
Interviewer: Men hvis nu der havde været noget om  

 incestanklagen, er det så ikke meget godt, at myndighederne de skrider  

 så hurtigt ind? JS: Jo, men stadigvæk må man, det må man  

 kræve, at de myndigheder der har med en sådan sag at gøre,  

 prøver og undersøge det så meget, som de nu kan.
Det  

 synes jeg, man må forvente.
Jeg er udmærket godt klar over, det  

 er en meget voldsom anklage, og hvis den på nogen måde kan  

 bekræftes, eller der bare er den mindste mistanke om den, så skal  

 man selvfølgelig skride til handling.
 (Billeder af far og søn der snakker og leger med  

 byggeklodser i hjemmet + delvis uforståelig tale fra J).
Speak: Incestmistanken trækker sagen i langdrag.
For  

 at blive renset, siger JS ja til, at en psykolog skal overvære hans  

 samvær med J.
JS: Altså, jeg har hele tiden haft den  

 følelse, at jeg ikke har noget at skjule, jeg vil gerne spille med  

 på hvad som helst, og vil også gerne lukke en psykolog ind i mit  

 hjem.
Og vil meget gerne have, at vedkommende kunne se hvordan, se hvilken  

 kontakt, jeg har med mit barn.
Så det har ikke været på den  

 måde, men selvfølgelig er der et vist ubehag i, at man pludselig  

 skal overvåges.
 Speak: Flere eksperter mener, at anklager om incest er  

 stigende i konflikter mellem fraskilte forældre.
 (Udtalelser fra advokat og formand for foreningen FAR,  

  Sonja  Toft og kontorchef i Københavns Statsamt,  Reneé  

  Bendsen omkring incestanklager i sager der vedrører skilsmisser, samt  

 speak).
Speak: Efter psykologens undersøgelser, bliver JS  

 renset for alle mistanker om incest.
Der er gået et år, siden J  

 blev fjernet fra hjemmet.
Nu kan han blot vente på, at retten i  

 Århus tager stilling til, om han eller hans eks-kone skal have  

 forældremyndigheden over  J.
JS: Jeg mener ikke, at J er min dreng alene.
J er  

 søn af både sin far og mor og skal også have mulighed for  

 at se både sin far og mor.
Men der skal være én, der  

 varetager hans behov de næste 15 år, indtil han bliver 18  

 år og bliver myndig, og det tror jeg på, at jeg kan gøre  

 bedst.
Og det tror jeg også på, at retten vil finde frem til.
.... (Indslag om andre sager) (Udtalelser fra  Sonja  Toft og  Brita  Foged om, at  

 fædre har samme ret til deres børn, som kvinderne har).
Speak: 14. marts 1996. JS er på vej op til sin  

 advokat.
Hun har netop modtaget dommen fra retten i Århus.
Dommen  

 fortæller, om det er JS eller hans eks-kone, der skal have  

 forældremyndigheden over J.
 Advokat  Anne  Ertmann: Værsgo at komme inden for.
 JS: Tak.
 A.E.: Vil du ikke af med dit tøj?,  

 overtøj.
 JS: Jo, tak.
A.E.: Har du været lidt spændt? JS: Ja, jeg har været meget spændt, det har  

 jeg.
A.E.: Vil du have en kop kaffe? JS: Jo, tak, det vil jeg gerne.
 JS: Ja, jeg kan...
A.E.: Har du læst den? JS: Jeg har læst det væsentlige, ja.
A.E.: Ja, [klagerens fornavn] hun fik  

 forældremyndigheden.
Men jeg synes, du skal læse begrundelsen for  

 den.
Hvor dommeren skriver, at I begge to var egnet.
Og det han lægger  

 vægt på, det er, at J har været hos sin mor i hele  

 perioden.
Hvis situationen havde været omvendt, og J havde boet hos  

 dig, så havde der været nøjagtig det samme tætte  

 forhold.
 JS: Jo, men det siger jo også, at den der kaprer  

 barnet, beholder barnet ....
 A.E.: Ja, det er så, hvad du kan drage ud af det,  

 men man må nok sige at dommeren han har, har kigget på det her  

 tætte forhold og kan være lidt betænkelig ved, hvad der  

 sker hvis J fjernes.
 JS: Det gælder om at fjerne barnet, og så  

 få det tætte forhold, som så gør, at andre ikke kan  

 gå ind og bryde det op.
 A.E.: J har boet så lang tid alene hos sin mor, og  

 man kan være lidt nervøs for, hvad det vil betyde for J, hvis  

 man pludselig flytter ham.
 JS: Det er jo også det, at man på mange  

 måder synes, at dommeren har taget lidt mere hensyn til moderen end til  

 barnet.
A.E.: Det tror jeg ikke.
Jeg tror oprigtigt, at, at dommen  

 er et udtryk for at man, at dommeren har forsøgt at varetage Js  

 tarv.
.... (Indslag om andre sager) (Rulletekster, der starter med dette: "JS har anket dommen  

 til landsretten.
Ingen ved, hvornår sagen bliver endelig afgjort.").
 Ved kendelse afsagt af Pressenævnets formand den 19.  

 marts 1996 i sag nr. 37/1996 afvistes en af klageren da indgivet klage over  

 for TV 2, da indslaget med J ikke var offentliggjort.
 Klageren har henvist til denne sag og herudover i brev af  

 3. april 1996 anført:
"Jeg nedlagde som eneindehaver af  

 forældremyndigheden forbud imod, at barnet skulle optræde i  

 mediemæssige sammenhænge.
Alligevel indeholder udsendelsen en  

 række optagelser med J.
TV 2 nøjes med at blænde Js ansigt  

 med den oplysning, at moderen havde nedlagt forbud mod at vise Js ansigt.
J  

 er let genkendelig, og sløringen er ikke gennemført.
Indslaget er præget af ensidighed og er redigeret  

 på en måde, som gør det vanskeligt at skelne mellem  

 virkelighed og fiktion.
Endvidere har direktør  Jørgen  Flindt  

  Pedersen i sit brev til mig oplyst, at J ikke er interviewet.
Jeg må  

 dog opfatte journalist JSs samtale med J som et interview.
Det forekommer i øvrigt ejendommeligt, at TV 2  

 lader en af sine medarbejdere anvende sin egen ikke-afsluttede sag i et  

 tv-program, og at TV 2, som et landsdækkende medie, herved medvirker  

 til en forvrængning af relevante problemstillinger." TV 2 har i brev af 16. april 1996 anført:
 "Programmet Fak2'eren "Børn mellem fjender" er  

 produceret af Nordisk Film Broadcast A/S for TV 2/DANMARK.
Indledningsvis skal TV 2/DANMARK beklage, at klageren ikke  

 ønskede at medvirke i programmet trods opfordringer hertil, og dette  

 er forklaringen på, at klageren ikke kommer til orde i programmet.
TV  

 2/DANMARK havde foretrukket, at såvel JS som klageren havde medvirket i  

 programmet.
Klageren har anført, at programmet er redigeret  

 på en måde, som gør det vanskeligt at skelne mellem  

 virkelighed og fiktion.
TV 2/DANMARK er ikke ganske klar over, hvad klageren  

 mener hermed.
 De oplysninger om sagen, der er indeholdt i programmet, er  

 gengivelser af sagsforløbet og således ikke fiktion.
 TV 2/DANMARK har da også hæftet sig ved, at  

 klageren ikke har påpeget faktuelle fejl i programmet.
I indslaget indgår en række optagelser, dels  

 fra JSs privatbolig, dels modeloptagelser.
Alle optagelser har dækning  

 i det behandlede emne.
Optagelserne af JS og J er foretaget på et  

 tidspunkt, hvor JS havde samvær med J.
Der er foretaget optagelser,  

 dels i JSs bil, dels på JSs bolig samt på offentlig vej.
 Alle optagelser har fundet sted med JSs tilladelse.
 Det er TV 2/DANMARKs opfattelse, at JS kunne give  

 tilladelse til disse optagelser, uanset optagelserne fandt sted på et  

 tidspunkt, hvor klageren midlertidigt havde fået tillagt  

 forældremyndigheden under forudsætning af, at J ikke blev  

 interviewet til programmet, og optagelserne i øvrigt vedrører  

 JSs hverdag, herunder samvær med barnet.
Klageren ønskede imidlertid ikke, at J skulle  

 medvirke i programmet, og derfor besluttede TV 2/DANMARK at maskere J.
Det  

 bestrides, at J er genkendelig i programmet.
TV 2/DANMARK er endvidere ikke enig i, at JSs samtale med  

 J er at sidestille med et interview af J.
Samtalen er en samtale mellem far  

 og søn i modsætning til de sekvenser, hvor JS interviewes af en  

 medarbejder fra Nordisk Film Broadcast A/S.
JS er, som tidligere oplyst over for klageren, ansat  

 på TV Syd.
TV Syd ledes af egen bestyrelse og egen direktør.  

 Kontakten mellem JS og Nordisk Film Broadcast A/S er ikke formidlet af TV  

 2/DANMARK.
Der er således ikke tale om, at en af TV 2/DANMARKs  

 medarbejdere medvirker i programmet.
Afslutningsvis skal TV 2/DANMARK tage afstand fra, at  

 udsendelsen foretager en forvrængning af relevante problemstillinger.
I  

 udsendelsen belyses børns tarv under forældres skilsmisse - en  

 problemstilling, TV 2/DANMARK finder yderst relevant." Klageren har yderligere i brev af 23. april 1996 blandt  

 andet anført:
 " Jørgen  Flindt  Pedersen kan med sine  

 henvisninger til organisationsforhold, produktionsforhold, formidling af  

 kontakter, etc. efter min opfattelse ikke bortforklare, at en medarbejder i  

 TV 2-systemet får adgang til at anvende sin ikke afsluttede  

 skilsmissesag i et tv-program.
 ....
Det er min opfattelse, at JSs fremstilling af  

 sagsforløbet i TV 2/Danmark fremstår som fiktion.
Herved  

 forstår jeg: indbildning, foregivende og opdigtet.
...., og en påvisning af "faktuelle" fejl vil  

 være en meningsløs opgave.
Fremstillingen må ses i forhold  

 til den afsagte dom.
 Indslaget er først og fremmest ensidigt og  

 udokumenteret.
 ....
 Indslaget overskrider alle grænser for  

 anstændighed og er en grov krænkelse af mit og J's privatliv.
Navnet J bruges konsekvent.
Også mit navn er  

 nævnt.
Udsendelsen henviser til det område, jeg bor i, og de  

 bragte billeder gør lokaliseringen til lokalsamfundet let.
 ....
 Omgivelsernes reaktion er så tydelig, at det har  

 givet anledning til problemer for især J.
TV 2/Danmarks beslutning om at bringe udsendelsen rejser  

 også et spørgsmål om retssikkerhed.
En mor bør  

 kunne udøve den forældremyndighed, hun har fået tillagt.
 ....
Hvis emnet skal tages op i TV, skal det belyses alsidigt  

 og kompetent.
Det bør ikke kunne anvendes som et våben til  

 forsvar for særinteresser." TV 2 har yderligere i brev af 10. maj 1996 blandt andet  

 anført:
 "....
Det må medgives klageren, at hendes fornavn  

 nævnes i programmet af advokat  Anne  Ertmann.
Herved identificeres hun  

 imidlertid ikke for en større kreds end de personer, som via JS vil  

 være bekendt med klagerens identitet.
 Klageren har ikke specificeret hvilke udtalelser, der  

 efter hendes opfattelse indebærer en krænkelse af privatlivets  

 fred.
 Programmet indeholder ikke oplysninger om klagerens og JSs  

 samliv.
 ....
 JSs fremstilling af hændelsesforløbet er  

 centreret omkring hans oplevelser ved at være afskåret fra  

 normalt samliv med J, mens forældremyndighedssagen verserede.
 Fremstillingen indebærer ikke en krænkelse af  

 privatlivets fred i relation til klageren.
 TV 2/DANMARK bestrider, at programmet indeholder urigtige  

 faktiske oplysninger om hændelsesforløbet.
 ....
Derudover har klageren anført, at TV 2/DANMARKs  

 beslutning om at medtage indslaget i programmet har forhindret hende i at  

 udøve den forældremyndighed, hun har fået tillagt.
Hertil  

 må siges, at optagelserne af J er foretaget på et tidspunkt, hvor  

 J havde samvær med sin far.
Optagelserne vedrører JSs hverdag,  

 som også omfatter samværet med J.
 Endelig må TV 2/DANMARK tage afstand fra, at  

 programmet fremstår ensidigt og udokumenteret.
 ....
 At klagerens fremstilling af sagsforløbet ikke  

 gengives i udsendelsen, er begrundet i, at klageren ikke har ønsket at  

 komme til orde i programmet.
 I programmet gengives såvel afgørelsen om den  

 midlertidige forældremyndighed som byrettens afgørelse af  

 forældremyndighedsspørgsmålet.
Indslaget om JS er medtaget i programmet for at illustrere  

 den problemstilling, at én forælder ved at fjerne et  

 fællesbarn fra hjemmet kan opnå en gunstigere position i en  

 forældremyndighedssag.
Det er efter TV 2/DANMARKs opfattelse en  

 relevant problemstilling i et program, der belyser spørgsmålet  

 om varetagelsen af børns tarv under forældrenes skilsmisse." Klageren har endelig i brev af 19. maj 1996 blandt andet  

 anført:
 "....
 Der er tale om et kollegialt samarbejde mellem  

 journalister på TV 2s regionale stationer og TV 2/DANMARK, (Set &  

 Sket) og så vidt jeg husker foreligger der en aftale om, at TV  

 2/DANMARK aftager programmer fra regionerne.
 ....
J er genkendt.
Det kan ikke bortforklares.
JS og jeg har  

 haft et både fagligt og personligt samarbejde.
Vi mødte hinanden  

 på Tillægsuddannelsen på Danmarks Journalisthøjskole  

 og arbejdede herefter sammen om freelance-opgaver til den skrevne presse og  

 Danmarks Radio (P1) om mit fag kunsthistorie.
JS gennemførte den  

 journalistiske grunduddannelse og fik job på TV Syd, mens jeg fortsatte  

 mit freelance-arbejde bl.a. i forhold til de regionale tv-stationer.
JS har  

 også senere været inddraget i forhold til mine faglige  

 sammenhænge, ligesom vi fulgtes ad til møder, sammenkomster,  

 receptioner m.v.
Vi har kendt hinanden i 11 år og har således  

 fælles referencer til både den kunsthistoriske og journalistiske  

 verden.
På denne baggrund indeholder udsendelsen ikke blot  

 et forsøg på en personlig forulempning, men kan også  

 få konsekvenser for mine fremtidige erhvervsmuligheder." Følgende nævnsmedlemmer har deltaget i sagens  

 behandling: Axel Kierkegaard, Finn Rowold, Ulrik Holmstrup og Ole Askvig.
 Pressenævnet udtaler:
 Pressenævnet har - i relation til Js medvirken i  

 udsendelsen - opfattet klagen som en klage over, at J i det hele taget  

 medvirkede.
 Klageren havde, inden udsendelsen blev bragt, klart  

 tilkendegivet, at hun som (midlertidig) eneindehaver af  

 forældremyndigheden over J modsatte sig hans medvirken i udsendelsen.  

 Pressenævnet tager - som led i denne sags behandling - ikke stilling  

 til, om klageren som eneindehaver af forældremyndigheden efter  

 gældende regler kan nedlægge et sådant forbud, eller om JS  

 som samværsberettiget har ret til at medvirke i medierne med sit barn  

 under udøvelsen af samværsretten.
 Pressenævnet finder imidlertid, at JSs medvirken  

 sammen med J i udsendelsen ikke udgør en overtrædelse af  

 reglerne for god presseskik.
 JSs ansættelsesforhold ses heller ikke at  

 indebære, at hans medvirken i udsendelsen udgør en  

 overtrædelse af disse regler.
 Da klageren blev tilbudt at medvirke i udsendelsen, der i  

 øvrigt ikke i sig selv findes at indeholde oplysninger eller indslag  

 om Js, klagerens og JSs forhold, som er i strid med god presseskik, finder  

 Pressenævnet ikke grundlag for at kritisere TV 2.
 Afsagt den 30. maj 1996.
