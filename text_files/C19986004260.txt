Meddelelse om køretøjers  

 indretning og udstyr mv. nr. 1731* Ændring af månedsdato for varebiler, der er  

 synet og godkendt i 1997.) Det har vist sig, at flere ejere/brugere af varebiler, der  

 i 1997 har fået gennemført et ejerskiftesyn, et registreringssyn  

 eller et frivilligt syn, ikke har anvendt muligheden for at anmelde  

 godkendelsesdatoen som ny månedsdato (anmeldt månedsdato) inden  

 for fristen på een måned.
 I disse tilfælde bliver varebiler tilsagt til  

 periodisk syn på baggrund af datoen for første registrering.  

 Dette medfører, at mange køretøjer er blevet - og vil  

 blive - tilsagt til periodisk syn, inden der er gået 2 år fra  

 sidste godkendelsesdato.
 På den baggrund har Trafikministeriet valgt at  

 indrømme mulighed for at anmelde en i 1997 foretaget godkendelse som  

 ny månedsdato således, at varebilen først indkaldes til  

 syn i 1999. Dette vil ske ved ændring af § 143 i Trafikministeriets  

 bekendtgørelse nr. 916 af 8. december 1997 om registrering og syn af  

 køretøjer mv.
For at iværksætte ordningen hurtigst muligt  

 tillader Færdselsstyrelsen herved, at varebiler med tilladt  

 totalvægt på indtil 3.500 kg, der er synet og godkendt ved  

 ikke-periodisk syn i 1997, kan anmelde godkendelsesdatoen til et motorkontor  

 som ny månedsdato.
Ved anmeldelsen skal køretøjets  

 registreringsattest afleveres.
