Resumé I november måned 1990 aflagde ombudsmanden inspektionsbesøg på  

 Statsfængslet i Horsens.
 Om de bygningsmæssige forhold i statsfængslet udtalte  

 ombudsmanden, at cellerne har en utilfredsstillende standard og størrelse  

 (areal  

 6,3 m2  

 ).  

 Da der ikke var udsigt til, at der inden for en overskuelig tid ville kunne  

 gennemføres gennemgribende bygningsmæssige forandringer, således at cellerne  

 blev større, udtalte ombudsmanden, at det var af betydning, at der blev  

 udfoldet  

 bestræbelser for at kompensere for den utilfredsstillende cellestandard,  

 dels ved vedligeholdelsen og indretningen inden for de eksisterende  

 bygningsmæssige rammer, dels ved de tilbud, der gives til de indsatte uden  

 for  

 arbejdstiden.
I forbindelse med inspektionen modtog ombudsmanden fra  

 statsfængslet rapportmateriale for repræsentative perioder vedrørende  

 disciplinærsager, anvendelse af håndjern,  

 enrumsanbringelse,  

 sikringscelleanbringelse, magtanvendelse, videregående visitation af  

 besøgende  

 og åbning/gennemlæsning af breve til de indsatte.
Gennemgangen gav anledning  

 dels til nogle generelle henstillinger, dels til kritik vedrørende konkrete  

 sager. (J. nr. 1990-1505-615).
 Inspektion af Statsfængslet i Horsens.
 Den 15. november 1990 aflagde  

 jeg inspektionsbesøg i Statsfængslet i Horsens.
 I en skrivelse af 29. januar  

 1991 til Direktoratet for Kriminalforsorgen og Statsfængslet i Horsens afgav  

 jeg følgende redegørelse:
"  

  

 1. Indledning Ombudsmanden har tidligere -  

 i 1976 og i 1985 - aflagt inspektionsbesøg i Statsfængslet i Horsens.  

 Ombudsmandens redegørelser vedrørende disse besøg er optaget i beretningerne  

 for 1976, s. 257-67, og for 1985, s. 109-11.
 Inspektionen den 15. november  

 1990 fulgte følgende program:
-  

 indledende samtale med  

 fængselsinspektøren, -  

 møde med  

 samarbejdsudvalget, -  

 møde med de indsattes  

 talsmænd, -  

 rundgang i fængslet  

 (belægningsafdelinger, værksteder m.v., fritidsfaciliteter), -  

 samtaler med indsatte og -  

 afsluttende samtale med  

 fængselsledelsen.
 I forbindelse med inspektionen  

 modtog jeg et omfattende rapportmateriale, jf. nedenfor under punkt 15.
 2. De bygningsmæssige forhold m.v.
Fængslet er opført i midten  

 af det forrige århundrede.
Hovedbygningen er dannet af fire sammenbyggede  

 fløje og en midtfløj.
Alle fløjene er i 4 etager.  

 Øst-  

 og  

 vestfløjen  

 er belægningsafdelinger.
 Nordfløjen  

 indeholder værksteder, skole, bibliotek og læge- og tandlægekonsultation.
 Sydfløjen  

 indeholder administrationslokaler, besøgslokaler og værksteder.
Der er i fængslet plads til i  

 alt 175 indsatte.
På hver belægningsafdeling findes der 22 celler og nogle  

 fællesrum.
De enkelte belægningsafdelinger blev i perioden 1982-85 ændret  

 således, at 7 celler på hver afdeling blev nedlagt, dvs. at antallet af  

 celler  

 blev ændret fra 29 til 22. Den frigivne plads anvendes som fællesrum.  

 Cellerne  

 er meget små og smalle - ca.  

 6,3 m2.  

 Jeg har til sammenligning indhentet oplysninger om den gennemsnitlige  

 cellestørrelse i andre statsfængsler: Vridsløselille Statsfængsel:  

 7,5 m2, Nyborg Statsfængsel:  

 8,2 m2  

 og Vestre Fængsel:  

 8,8 m2.
 Efter sin inspektion i 1976  

 udtalte ombudsmanden om cellerne:
 "...
Belægningsafdelingernes  

 celler har en utilfredsstillende standard.
Dette beror navnlig på, at de er  

 meget små og smalle (ca.  

 6,30 m2  

 -  

 3,47 m  

 lange og  

 1,81 m  

 brede).  

 Navnlig er anvendelsen af celler af denne størrelse til isolation vanskeligt  

 forsvarlig.
Hertil kommer, at et traditionelt fængselsmæssigt præg ved  

 cellerne  

 understreges af de højt siddende forholdsvis små fængselsvinduer (ca.  

 96 cm  

 brede og ca.  

 83 cm  

 høje).
Inden for de bestående  

 bygningsmæssige rammer kan en forbedring af celleforholdene formentlig kun  

 etableres ved, at cellerne lægges sammen to og to og ved en udskiftning af  

 vinduer.
Jeg er opmærksom på, at der her er spørgsmål om foranstaltninger,  

 der  

 er meget bekostelige, og som for så vidt de gennemføres fuldt ud - halverer  

 statsfængslets kapacitet.
Under hensyn hertil og til de foreliggende endnu  

 større behov for forbedringer på andre lukkede statsfængsler er jeg - også på  

 baggrund af oplysningerne i direktoratets skrivelse af 12. august 1976 (j.nr.  

 4.k. 65-6) vedrørende de foreliggende bevillingsmæssige rammer for  

 anlægsarbejder inden for kriminalforsorgen i finansåret 1976/77-1979/80 -  

 opmærksom på, at det ikke er realistisk inden for den nærmeste fremtid at  

 påregne, at de ovenfor omtalte i og for sig stærkt påkrævede forbedringer af  

 statsfængslet i Horsens gennemføres.
Jeg skal dog henstille, at spørgsmålene  

 indgår i kriminalforsorgens mere langsigtede planlægning og skal specielt  

 pege  

 på mine bemærkninger ovenfor vedrørende det betænkelige i, at celler som de  

 eksisterende anvendes til isolation.
..." Som nævnt er der siden  

 inspektionen i 1976 nedlagt 7 celler på hver afdeling, der anvendes som  

 fællesrum.
Dette er naturligvis en væsentlig forbedring af forholdene på  

 belægningsafdelingerne.
Efter min inspektion af de  

 nuværende forhold deler jeg imidlertid den opfattelse - som ombudsmanden gav  

 udtryk for efter sin inspektion i 1976 - at cellerne har en  

 utilfredsstillende standard.
Også jeg er opmærksom på, at den  

 utilfredsstillende standard ikke lader sig afhjælpe uden meget gennemgribende  

 og bekostelige foranstaltninger.
Mine bemærkninger nedenfor  

 om istandsættelses- og vedligeholdelsesarbejder skal ses i sammenhæng med  

 bl.a. de meget små celler.
Der foregår løbende vedligeholdelsesarbejder i  

 anstalten.
På tidspunktet for inspektionen pågik et omfattende arbejde med  

 udskiftning  

 af anstaltens tag.
I lokalerne er der navnlig sket renovation af bade- og  

 toiletrum  

 i visse afdelinger.
På tidspunktet for inspektionen  

 var bade- og  

 toiletrummene  

 i isolationsafdelingen  

 under istandsættelse.
Der er sket istandsættelse af trappeopgange og gange.
 Hovedindtrykket af  

 lokaliteterne er, at der er mange lokaler, hvor istandsættelse er tiltrængt -  

 det gælder bade- og  

 toiletrum, gangarealer og  

 fællesrum.
De forholdsvis få celler, som  

 jeg så, havde for så vidt en rimelig vedligeholdelsesstandard.  

 Hovedindtrykket  

 af cellerne var dog ikke tilfredsstillende.
Det skyldes - udover at cellerne  

 som anført er små og smalle med et lille højtsiddende vindue - så vidt jeg  

 kan  

 bedømme det, at  

  

 møblementet er spartansk og noget nedslidt, at  

  

 der kun i ret begrænset omfang var personlige ejendele placeret  

 i cellerne, og at  

  

 der ikke synes at være gjort noget for ved hjælp af farver og  

 indretning inden for de givne rammer at mindske cellepræget.
Det må vel fortsat  

 konstateres, at der ikke inden for en nærmere fremtid er udsigt til, at der  

 kan  

 udføres gennemgribende bygningsmæssige forandringer, således at cellerne  

 bliver større.
Dette øger imidlertid betydningen af, at der udfoldes  

 bestræbelser  

 for at kompensere for den utilfredsstillende cellestandard dels  

 ved vedligeholdelsen og indretningen af  

 cellerne inden for de eksisterende bygningsmæssige rammer, dels ved de tilbud  

 der gives de indsatte uden for arbejdstiden.
Jeg finder ikke på det  

 foreliggende grundlag at burde gå nærmere ind på disse spørgsmål.
Jeg anmoder  

 imidlertid om at modtage oplysning om -  

 foreliggende planer for  

 istandsættelse og vedligeholdelse af anstalten, -  

 hvilke retningslinier  

 der følges med hensyn til møbleringen af de enkelte celler, herunder  

 udskiftning af nedslidte møbler, -  

 hvilke retningslinier  

 der følges ved indsattes ønsker om at medbringe egne møbler og lignende  

 ejendele i cellerne og på anden måde give cellen et mere personligt præg.  

 (Jeg  

 har kendskab til cirkulære af 17. december 1980 fra Direktoratet for  

 Kriminalforsorgen om de indsattes adgang til udlevering af egne effekter m.v.  

 og om anvendelse af penge og anstaltens bekendtgørelse B 13.1 om udlevering  

 af  

 egne effekter og anvendelse af penge).
3. Talsmandsordningen Ved ombudsmandens inspektion  

 i statsfængslet  

 i 1985 fungerede  

 talsmandsordningen ikke.
Jeg havde forinden besøget i november  

 1990 modtaget oplysning om, at talsmandsordningen nu fungerede, og at 3  

 talsmænd ønskede en samtale med mig under inspektionen; 2 talsmænd deltog i  

 samtalen.
Jeg omtaler nedenfor forløbet og resultaterne af drøftelserne med  

 talsmændene under punkt 13 samt under de enkelte punkter.
Fængselsinspektøren oplyste,  

 at talsmandsordningen nu var inde i en opbygningsfase.
Han pegede på, at  

 problemerne med at få talsmandsordningen til at fungere navnlig skyldtes,  

 at der var så mange indsatte i anstalten med relativt korte reststraffe.  

 Talsmændene gjorde under samtalen med mig opmærksom på det samme forhold.
4. Fritidsfaciliteter På belægningsafdelingerne er  

 der billard-/  

 bordtennisrum, opholdsstue, køkken og  

 mulighed for at bruge gangarealet til fritidsbeskæftigelse.
De enkelte  

 afdelingers  

 fritidsrum  

 er som nævnt ovenfor i de  

 senere år øget til mere end det dobbelte.
Således anvendes der nu et areal,  

 der svarer til 12 celler til fritidsfaciliteter mod tidligere 5 cellers  

 areal.
Forøgelsen er sket ved inddragelse af celler.
 Som lokaler med  

 fritidsfaciliteter til brug for alle anstaltens indsatte, findes der  

 "teatersalen", et kondirum og en gymnastiksal.
Talsmændene oplyste, at der  

 er mulighed for at spille fodbold.
Der har tidligere i afdelingen 4. nord  

 været indrettet et diskotek.
Under samtalen med talsmændene udtrykte de  

 utilfredshed med, at dette var blevet nedlagt.
Fængselsinspektøren oplyste,  

 at  

 dette var sket i forbindelse med en generel strukturændring i anstalten, som  

 bl.a. indebærer, at de indsattes mulighed for fællesskab på tværs af  

 afdelinger er mindsket.
Han oplyste, at diskoteket havde givet anledning til  

 en del ordens- og sikkerhedsmæssige problemer.
 De enkelte  

 belægningsafdelingers fritidsfaciliteter må efter min opfattelse generelt  

 betegnes som rimeligt gode.
Fritidsfaciliteter, der kan  

 benyttes på tværs af afdelingerne, er ganske begrænsede.
Som nævnt har det  

 ringe udbud baggrund i en generel beslutning om at mindske denne form for  

 fællesskab.
Jeg er naturligvis opmærksom  

 på, at konkret foreliggende ordens- og sikkerhedsmæssige forhold kan tale for  

 -  

 eller ligefrem nødvendiggøre - en sådan beslutning.
Jeg går imidlertid ud  

 fra, at det løbende overvejes, om der fortsat er behov for opretholdelsen af  

 den begrænsede mulighed  

 for  

 fritidsaktiviteter på tværs af afdelingerne.
Jeg bemærker herved, at der  

 efter  

 min opfattelse i en anstalt som Statsfængslet i Horsens - til dels også som  

 kompensation for opholdet i de meget små celler - synes at være behov for  

 fritidsfaciliteter, der kan benyttes af mange indsatte ad gangen.
Under mit møde med  

 samarbejdsudvalget oplyste en overvagtmester, at anstaltens personale i  

 forbindelse med de igangværende strukturændringer i kriminalforsorgen for  

 tiden arbejder med spørgsmålet om at tilbyde de indsatte en bredere og bedre  

 vifte af tilbud om fritidsbeskæftigelse.
Anstaltens personale havde netop  

 afholdt møde herom, og det videre arbejde forventedes at give gode  

 resultater.  

 Jeg blev endvidere orienteret om, at nogle indsatte har været på en vandretur  

 i Norge, sammen med personale fra anstalten.
Det blev tillige oplyst, at en  

 overvagtmester i anstalten forestår løbetræning uden for anstaltens område  

 sammen med nogle indsatte.
Endvidere deltager nogle indsatte i motionsløb.
 Jeg anmoder direktoratet og  

 statsfængslet om at oplyse, hvilke overvejelser der måtte være gjort med  

 hensyn  

 til spørgsmålet om fælles fritidsbeskæftigelse på tværs af afdelingerne.
5. Besøgsafdelingen Fængselsinspektøren oplyste,  

 at besøgstiderne var omlagt efter, at  

 AUF-betænkningen  

 var afgivet (betænkning nr. 1058/1986 om arbejde, uddannelse og fritid).  

 Efter  

 betænkningen skal det bl.a. tilstræbes, at der sker så få afbrydelser i  

 arbejdstiden som muligt.
Dette har medført, at besøgstiderne nu fortrinsvis  

 ligger uden for arbejdstiden.
På hverdage er der således mulighed for besøg  

 efter middagstid og lørdag fra kl. 9.30 til kl. 17.30. Dette betyder, at der  

 er  

 mulighed for ca. 50 timers ugentligt besøg.
 Der er 7 besøgsværelser.
 Der er ca. 150 besøg om ugen.  

 Pr. 1. november 1990 var der afviklet 5.820 besøg, hvilket svarer nogenlunde  

 til det samlede antal besøg i 1989. Kapaciteten på besøgsafdelingen har i det  

 første halvår af 1990 været udnyttet med ca. 75 pct.
 Jeg må gå ud fra, at  

 besøgskapaciteten er tilstrækkelig.
Under min samtale med  

 talsmændene blev det fremført, at besøgslokalerne er af dårlig standard.  

 Talsmændene mente bl.a., at væggene mellem besøgslokalerne er for tynde.
Ved  

 min besigtigelse af besøgsafdelingen måtte jeg imidlertid konstatere, at der  

 dels var tale om gamle ret tykke vægge, dels at de nyopsatte vægge var  

 isolerede.
Hvert besøgslokale er  

 indrettet med standardmøblement, det vil sige en briks, et par stole og et  

 spisebord.
Der er service, legetøj, kassettebånd til brug for besøgene.
Der  

 må  

 ikke medbringes drikkevarer ved besøg, men der er på afdelingen opsat en  

 automat med drikkevarer.
 Mit generelle indtryk af  

 afdelingen var, at standarden er god.
Fængselsinspektøren oplyste,  

 at anstalten for tiden overvejer at etablere små "lejligheder" til  

 brug for besøg, der tænkes at have en varighed på 1 døgn.
Gennemførelsen af  

 dette beror navnlig på ressourcemæssige forhold.
 Efter min opfattelse vil  

 etablering af mulighed for sådanne længerevarende besøg være en væsentlig  

 forbedring, navnlig for indsatte der modtager besøgende langvejs fra.
 Jeg anmoder direktoratet og  

 statsfængslet om underretning om overvejelserne vedrørende dette projekt, og  

 i givet fald om hvornår besøgslokalerne påregnes etableret.
6. Isolationsafdelingen I isolationsafdelingen er der  

 plads til 11 indsatte.
Cellerne er af samme størrelse som de fleste af de  

 øvrige  

 celler i anstalten, dvs.  

 6,3 m2.  

 Cellerne har samme udstyr som de øvrige celler.
Egne effekter må kun i  

 begrænset  

 omfang medtages i isolationsafdelingen.
Såfremt der er tale om en  

 isolationsanbringelse ud over 7 dage, får den indsatte lov til at tage  

 fjernsyn  

 med i afdelingen.
Herudover må han kun medbringe effekter til sine egne  

 personlige fornødenheder.
Cellerne er udstyret med centralradio, cellekald  

 med  

 lys, men ikke med lyd.
Under mit besøg drøftede jeg  

 med det vagthavende personale, om der var behov for et cellekald, der afgav  

 lyd.
Personalet fandt ikke, at dette var nødvendigt.
Når det nuværende  

 cellekald aktiveres, tændes en lampe dels uden for cellen, dels i vagtrummet.
Det var min umiddelbare  

 vurdering, at der kunne være behov for et cellekald, der afgiver lyd.
I  

 betragtning af personalets tilkendegivelser herom finder jeg dog ikke at have  

 tilstrækkeligt grundlag for at foretage videre vedrørende dette spørgsmål.
Om isolationsafdelingen som  

 helhed henviser jeg til det, jeg har udtalt ovenfor om cellernes  

 utilfredsstillende  

 standard og om ombudsmandens udtalelser efter inspektionen i 1976 om, at  

 "anvendelsen af celler af denne størrelse til isolation vanskeligt (er)  

 forsvarlig." 7. Sikrings- og observationscelle Sikringscellen og observationscellen  

 i anstalten ligger på hver sin side af en mellemgang, hvor der er et lokale  

 med  

 toilet og håndvask.
Begge celler er forsynet med lytteanordning og glas i  

 døren.  

 Sikringscellen er derudover forsynet med et kaldesystem, som den  

 sikringscelleanbragte kan aktivere ved at presse hovedet mod forenden af  

 stålsengen.
Alarmen giver både lys og lyd fra sig og går dels til  

 vagtmesterkontoret,  

 dels til afdelingens kontor.
I forbindelse med  

 besigtigelsen af sikringscellen drøftede jeg med fængselsinspektøren den  

 delindstilling, som kriminalforsorgens arbejdsgruppe vedrørende anvendelse  

 af sikringscelle har afgivet.  

 Fængselsinspektøren gav bl.a. udtryk for, at delindstillingens forslag  

 om fast vagt ved de sikringscelleanbragte ikke vil give bemandingsmæssige  

 problemer i anstalten.
Han henviste til, at der årligt er ca. 20-25  

 sikringscelleanbringelser,  

 og at de fleste er af kortere varighed.
Der vil derfor højst blive tale om  

 timeforbrug til fast vagt på 80-100 timer årligt.
 Jeg henviser i øvrigt til det  

 anførte nedenfor under punkt 15 d.
8. Afdelingen for frivilligt  

 enrumsanbragte Afdelingen har plads til 20  

 indsatte.
Afdelingen har bad og toilet, som er renoveret sidste år, og som er  

 af en god standard.
Der er bruser og toilet og mulighed for klatvask.
De  

 indsatte har endvidere mulighed for at få vasket privat tøj i vaskeriet.
Der  

 er køkken på afdelingen (ligesom på de øvrige afdelinger). Der er en  

 opholdsstue,  

 som tillige bruges til undervisning.
Som på de andre afdelinger er der  

 bordtennis og billard.
Efter 7 dages ophold i frivilligt enrum har de  

 indsatte  

 som nævnt mulighed for at få fjernsyn i cellen.
Efter  

 indlåsning  

 kl. 21.30 er afdelingen elektronisk overvåget.
Der er på dette tidspunkt  

 intet  

 personale på afdelingen. - Opsynet med hele anstalten sker ved 7 mand, som er  

 placeret i vagtmesterkontoret og det centrale vagtlokale, og som foretager  

 rundering med regelmæssige mellemrum.
 Jeg henviser i øvrigt til det  

 anførte nedenfor under punkt 15 c.
9. De særligt sikrede celler Anstalten har 2 særligt  

 sikrede celler.
De er mere end dobbelt så store som de almindelige celler.  

 Cellerne var ikke i brug under mit besøg.
Cellerne er nyistandsatte og  

 velholdte, og de er fra anstaltens side udstyret med fjernsyn, stereoanlæg,  

 køleskab, kaffemaskine og skrivemaskine.
De indsatte, der er anbragt i de  

 særligt sikrede celler, har kun mulighed for fællesskab med hinanden.
De  

 modtager besøg i et særligt lokale, der er indrettet i afdelingen med de  

 særligt sikrede celler.
Besøgslokalet er forholdsvis lille, navnlig i  

 betragtning af, at besøg til de indsatte, som er anbragt i særligt sikrede  

 celler, i princippet altid skal være overværet.
Jeg fik dog oplyst, at  

 overværelsen af besøg oftest sker ved, at døren til besøgslokalet står åben,  

 og at betjenten opholder sig ude på gangen.
Indsatte, som er anbragt i  

 særligt sikret celle, kan ikke deltage i anstaltens gudstjeneste, men får  

 besøg  

 af præsten.
Afdelingen indeholder et  

 lokale med toilet og brusebad.
Der er opstillet bordtennisbord.
Endvidere er  

 der et motionslokale.
Det er hensigten, at personalet på denne afdeling  

 skal være særlig meget sammen med og søge at aktivere de indsatte.
Af sikkerhedsmæssige grunde  

 er dørene på afdelingen indrettet med et særligt låsesystem, som bevirker,  

 at en dør kun kan åbnes med den samme nøgle, som den er låst med.
Jeg er  

 opmærksom på, at der gør sig særlige sikkerhedsmæssige hensyn gældende i  

 forhold til denne specielle gruppe af indsatte.
Spørgsmålet er imidlertid, om  

 dette låsesystem er forsvarligt.
Jeg tænker på tilfælde, hvor det f.eks. på  

 grund af brand i anstalten kan være nødvendigt at få alle indsatte ud af  

 cellerne hurtigt.
Det forekommer mig, at der i en sådan situation - som kan  

 være kaotisk -  

 vil kunne opstå problemer  

 med at få de indsatte ud af de særligt sikrede celler.
Jeg beder oplyst, på  

 hvilken måde anstalten i brandinstruksen for anstalten har sikret, at de  

 indsatte i tilfælde af brand kan hjælpes ud af cellerne/anstalten.
10. Arbejdspladser Jeg besøgte bogbinderiet og  

 kartonnageafdelingen på afdeling 3. nord.  

 Der var på det tidspunkt 4-5 indsatte beskæftiget her.
Det blev oplyst,  

 at der maksimalt kan beskæftiges 8 indsatte.
Endvidere er der sætteri og  

 trykkeri, som beskæftiger 4 mand.
Der er tillige et fotolaboratorium.
 I alt er ca. 20 indsatte  

 beskæftiget her.
Jeg besøgte endvidere  

 væveriet, der beskæftiger ca. 15 indsatte, og snedkeriet, der har ca. 20  

 arbejdspladser.
Fængselsinspektøren oplyste, at det er svært at få indsatte,  

 der er kvalificerede til arbejdet i snedkeriet.
Lokalernes indretning er  

 godkendt af Arbejdstilsynet.
11. Undervisning Anstaltens undervisningslokaler  

 er beliggende i afdeling 4. nord, hvor der tidligere var diskotek.
Lokalerne  

 er  

 relativt nyindrettede, store og velholdte.
Der er 5 gode  

 undervisningslokaler.  

 Fængselsinspektøren oplyste, at de indsatte undervises i klasser på 8-10  

 personer.
Statsfængslet kan tilbyde de  

 indsatte undervisning på indtil 9.-10. klasses niveau.
Under samtale med en  

 af  

 lærerne blev jeg orienteret om, at indsatte, der har specielt behov herfor,  

 undervises i særligt små grupper.
Derimod kan anstalten ikke  

 tilbyde de indsatte undervisning på  

 HF-niveau.  

 Dette var et problem, som en af talsmændene rejste under min samtale med dem.  

 Indsatte, som ønsker undervisning på  

 HF-niveau, må  

 således klare sig ved selvstudium eller søge overførsel til en anden anstalt,  

 der tilbyder undervisning på  

 HF-niveau.
Fængselsinspektøren  

 oplyste, at årsagen hertil er, at de lærere, der er ansat i anstalten, ikke  

 er kvalificerede til at undervise på  

 HF-niveau.
Efter min opfattelse er det  

 væsentligt, at de indsattes ønsker om undervisning imødekommes i videst  

 muligt  

 omfang.
Det var fængslets opfattelse, at et tilbud om undervisning på  

 HF-niveau  

 ville blive modtaget af 5-10 indsatte.
 På denne baggrund henstiller  

 jeg til direktoratet og statsfængslet, at det undersøges, om der mulighed for  

 ved dispensation fra Undervisnings- og Forskningsministeriet (for så vidt  

 angår kvalifikationskravene hos lærerne) og under ansvar f.eks. af rektor for  

 HF i byen Horsens at etablere undervisning på  

 HF-niveau  

 i anstalten.
12. Afdeling 5 Afdeling 5 er beliggende i en  

 særlig bygning, som tidligere indeholdt sygeafdelingen.
Afdelingen har  

 plads til 20 indsatte.
Fængselsinspektøren oplyste, at de indsatte udvælges  

 til denne afdeling ud fra en egnethedsvurdering vedrørende sikkerhed og  

 opførsel.  

 Afdelingens celler er af forskellig størrelse og er beliggende i stueetagen  

 og  

 på 1. sal.
I kælderen er der indrettet bordtennis, billard og kondirum.
Hele  

 afdelingen er pæn og godt vedligeholdt.
Hver celle i afdelingen indeholder  

 håndvask med varmt vand.
Endvidere er der på afdelingen et fælles  

 spiserum.
Afdelingens indsatte modtager besøg i den almindelige  

 besøgsafdeling.
Det blev oplyst, at søgningen til afdelingen er ret stor.  

 Således er der for tiden et halvt års ventetid på at komme på afdeling 5.
13. Spørgsmål der i øvrigt blev rejst af talsmændene Udover de forhold, som er  

 nævnt ovenfor, rejste talsmændene følgende spørgsmål under samtalen med mig:
a.
Talsmændene fandt, at der  

 i mange tilfælde var tale om lang sagsbehandlingstid i anstalten vedrørende  

 konkrete sager.
Jeg drøftede spørgsmålet med fængselsinspektøren, som  

 oplyste,  

 at sagerne først behandles i afdelingsrådsmøde, hvorefter de som regel inden  

 for 3 dage og højst en uge forelægges for ledelsen.
Herefter træffes der som  

 regel ret hurtigt afgørelse; sagsbehandlingen kan naturligvis trække ud,  

 hvis der skal indhentes yderligere oplysninger eller udtalelser.
 Under hensyn til, at der ikke  

 er forelagt klager over konkrete tilfælde af lang sagsbehandlingstid i  

 statsfængslet  

 for mig og under hensyn til fængselsinspektørens oplysning vedrørende  

 proceduren i disse sager, finder jeg ikke på det foreliggende grundlag at  

 have  

 anledning til at foretage videre vedrørende dette spørgsmål.
b.
Talsmændene var utilfredse  

 med den måde, som afdelingspersonalet holder opsyn med afdelingen på.
Det var  

 talsmændenes opfattelse, at personalet først og fremmest bør opholde sig på  

 afdelingens kontor.
Hertil oplyste  

 fængselsinspektøren, at det er i overensstemmelse med de instrukser, som  

 afdelingspersonalet har modtaget fra ledelsen, når personalet bevæger sig  

 meget rundt på afdelingen.
Det er hensigten, at personalet skal bevæge sig  

 rundt mellem de indsatte dels for at føre kontrol, dels for at afværge eller  

 gribe hurtigt ind over for eventuelle konflikter m.v. mellem de indsatte.
 Dette kan ikke give mig  

 anledning til bemærkninger.
c.
Talsmændene oplyste, at de  

 fandt, at der undertiden skete "kollektiv afstraffelse" af de  

 indsatte.
Under min drøftelse med fængselsinspektøren  

 redegjorde han for, at såfremt der f.eks. ryges hash i en celle, hvor der  

 opholder sig 4 indsatte, vil alle 4 indsatte blive  

 indrapporteret  

 og undergivet forhør.
Det er herefter op til forhørslederen at foretage den  

 konkrete bevismæssige vurdering af, hvem af de indsatte, der har gjort sig  

 skyldig i overtrædelsen af anstaltens regler.
Dette kan ikke give mig  

 anledning til at foretage noget.
Jeg bemærker herved, at der ikke for mig  

 foreligger konkrete klager over spørgsmål af denne karakter.
d.
Talsmændene gav udtryk  

 for, at de var utilfredse med, at forsorgspersonalet som regel opsøger de  

 indsatte i frokostpausen.
Fængselsinspektøren  

 oplyste, at der med den nye  

 AUF-betænkning, som  

 tidligere nævnt, søges tilvejebragt en ordning, hvor de indsatte forstyrres  

 mindst muligt i arbejdstiden.
Han havde drøftet dette problem med  

 for-  

 sorgsspersonalet, og det  

 var nu aftalt, at personalet inden nytår (90/91) skal fremlægge et forslag  

 til  

 et flekstidssystem, således at der kunne være forsorgspersonale til stede i  

 anstalten efter normal arbejdstid. Årsagen til, at dette endnu ikke er  

 gennemført, er, at anstalten i nogen tid har været underbemandet med hensyn  

 til  

 forsorgspersonale.
Med den nye ordning vil det blive tilstræbt, at der kan  

 aflægges et besøg pr. uge på afdelingen uden for arbejdstiden.
 Herefter finder jeg ikke  

 grundlag for at foretage videre vedrørende dette spørgsmål.
 Jeg beder om at modtage  

 underretning af resultatet af den påtænkte ordning.
e.
Talsmændene fandt, at det  

 var for svært at opnå tilladelse til at telefonere fra anstalten.
De gav i  

 denne forbindelse udtryk for, at afdelingspersonalet afslog deres  

 anmodninger om at telefonere, uanset om den indsatte af forsorgspersonalet  

 var henvist til at telefonere til f.eks. socialforvaltningen.
Fængselsinspektøren  

 redegjorde for, at anstaltens praksis (i overensstemmelse med cirkulæret) er  

 meget restriktiv, når der er tale om ønsker om telefonsamtaler med familie  

 og venner.
Han var derimod uforstående over for talsmændenes klage over, at  

 de  

 indsatte ikke får tilladelse til at ringe f.eks. til socialforvaltningen,  

 hvis  

 forsorgen har henvist dem hertil.
 Jeg henstiller til  

 statsfængslet, at det undersøges, hvorledes de enkelte afdelingers praksis er  

 på dette punkt, og at det om fornødent indskærpes, at de indsatte i tilfælde,  

 hvor en telefonsamtale er anbefalet af forsorgen, skal have tilladelse til  

 samtalen.
 Jeg udbeder mig underretning  

 om resultatet af anstaltens undersøgelse.
14. Samtaler med enkelte indsatte Forud for inspektionen var  

 det ved opslag i anstalten oplyst, at indsatte under inspektionen kunne få en  

 samtale med mig eller mine medarbejdere om konkrete sager.
Sekretariatschefen ved  

 embedet og jeg havde samtaler med hver 2 indsatte.
Samtalerne har resulteret  

 i konkrete sager, som jeg behandler særskilt.
Desuden rejste talsmændene for  

 en indsat en konkret sag, som også behandles særskilt.
 15. Gennemgang af rapporter m.v.
Ved starten af mit besøg  

 anmodede jeg om inden min afrejse fra statsfængslet at modtage kopier af  

 rapporter vedrørende b. anvendelse af håndjern, c.  

 enrumsanbringelse, d. sikringscelleanbringelser, e. magtanvendelse, f. videregående visitation  

 af besøgende og g. åbning/gennemlæsning af  

 breve til de indsatte, for nærmere angivne repræsentative perioder.
Jeg anmodede endvidere om at  

 modtage udskrifter fra a. forhørsprotokollen i en  

 nærmere angiven periode.
Ved min gennemgang af de  

 modtagne rapporter har jeg navnlig haft opmærksomheden henvendt på, hvorvidt  

 proceduren i henhold til de gældende cirkulærer er blevet fulgt.
Jeg har  

 endvidere været opmærksom på spørgsmålet om overholdelsen af reglerne om  

 notatpligt.  

 Min gennemgang giver anledning til følgende bemærkninger:
 a)  

  

 Forhørsprotokollen (disciplinærsager).
Jeg har modtaget kopi af  

 forhørsprotokollen vedrørende 120 forhør afholdt i perioden fra den 1. august  

 til den 12. november 1990. Ved min gennemgang af protokollen er jeg ikke gået  

 ind i en nærmere vurdering af baggrunden for indberetningerne om forhørene og  

 for de afgørelser, der er truffet i forbindelse med forhørene.
Jeg finder dog  

 at burde bemærke, at  

  

 samtlige  

 indberetninger efter gennemført forhør har  

 ført til ikendelse af sanktion, uanset at der i nogle tilfælde har været  

 uoverensstemmelse  

 mellem de afgivne forklaringer.
De relevante bestemmelser  

 for gennemførelsen af disciplinærsager findes i cirkulære nr. 44 af 10. marts  

 1976 om anvendelse og fuldbyrdelse af disciplinærstraf over for indsatte og  

 om disciplinærsagers gennemførelse.
Cirkulærets §§ 7-11 er sålydende:
 "  

  

 § 7. Den, der udøver disciplinærmyndigheden, afgør, om disciplinærsagen  

 kan gennemføres på grundlag af den foreliggende indberetning, eller om det af  

 hensyn til klarlæggelse af sagens omstændigheder er påkrævet at indhente  

 yderligere indberetninger eller foretage afhøringer af personale eller  

 indsatte.
 Stk. 2.  

  

 Disciplinærsager skal altid behandles hurtigst muligt.
 § 8. Disciplinærsager om ikendelse af bøder kan gennemføres uden  

 den indsattes tilstedeværelse, dersom overtrædelsen umiddelbart har kunnet  

 konstateres, eller sagens omstændigheder i øvrigt må anses for fuldt  

 klarlagt.  

 I så fald skal den indsatte skriftligt underrettes om, hvilken afgørelse der  

 agtes truffet og om adgangen til at udtale sig i sagen.
Stk. 2.  

  

 Gennemførelsen af sagen uden den indsattes tilstedeværelse  

 forudsætter, at han ikke ønsker at udtale sig i sagen.
Hvis han ønsker at få  

 lejlighed hertil, gennemføres disciplinærsagen efter reglerne i § 9.
Stk. 3.  

  

 Om disciplinærsagens gennemførelse gøres notat i en særlig  

 protokol.
Notatet skal indeholde en gengivelse af det indberettede, oplysning  

 om, hvilke bestemmelser der er overtrådt og oplysning om afgørelsen.
I  

 notatet  

 skal det anføres, at den indsatte er underrettet om adgangen til at udtale  

 sig.
 § 9. I disciplinærsager i øvrigt gøres den indsatte bekendt med,  

 hvad der er indberettet, og orienteres i hovedtræk om, hvad der måtte være  

 fremkommet under eventuelle afhøringer i sagen.
 Stk. 2.  

  

 Afgørelsen træffes under den indsattes tilstedeværelse,  

 efter at han har haft lejlighed til at udtale sig.
 Stk. 3.  

  

 Alle afhøringer skal overværes af en af institutionens  

 funktionærer.
Stk. 4.  

  

 Om disciplinærsagens gennemførelse gøres notat i en særlig  

 protokol.
Notatet skal indeholde en gengivelse af det indberettede og de  

 afgivne forklaringer, der skal protokolleres, medens vedkommende er til  

 stede.  

 Protokollatet søges affattet således, at det kan godkendes af den pågældende.  

 Notatet skal endvidere indeholde oplysning om, hvilke bestemmelser der anses  

 overtrådt, på hvilket grundlag dette anses for bevist og oplysning om  

 afgørelsen.
 § 10.  

  

 Hvis den indsatte ikke ønsker at give møde i anledning af en  

 disciplinærsag, kan sagen gennemføres uden hans tilstedeværelse.
 Stk. 2.  

  

 Den indsatte skal underrettes om  

 afgørelsen.
 Stk. 3.  

  

 Der gøres notat om disciplinærsagen i overensstemmelse  

 med reglerne i § 9, stk. 4, med tilføjelse om, at den indsatte ikke har  

 ønsket  

 at give møde.
§ 11.  

  

 Den indsatte skal efter anmodning have udleveret udskrift af  

 notatet om disciplinærsagen.
Oplysninger kan dog udelades i det omfang,  

 hensynet til institutionens sikkerhed eller til enkeltpersoner klart tilsiger  

 det." Ved min gennemgang af  

 rapporterne har jeg konstateret, at forhøret er afholdt samme dag eller få  

 dage  

 efter, at det pågældende forhold, har fundet sted, på nær nogle få tilfælde,  

 hvor særlige omstændigheder har gjort sig gældende (jf. herved § 7, stk. 2).
I enkelte tilfælde er  

 forhøret afsluttet uden den indsattes tilstedeværelse, idet den pågældende  

 har forladt lokalet i vrede.
I alle tilfælde har den indsatte været til stede  

 ved starten af forhøret, og bortset fra de førnævnte få tilfælde er der  

 truffet  

 afgørelse i disciplinærsagen, medens den indsatte var til stede, (jf. herved  

 §  

 9, stk. 2).
 Endvidere har der i alle  

 tilfælde været et vidne til stede (som dog ikke har underskrevet rapporten),  

 jf. § 9, stk. 3.
 Af alle rapporterne fremgår  

 det, at den indsatte er gjort bekendt med de rapporter, der danner grundlag  

 for forhøret, og at han har ret til at udtale sig.
I visse tilfælde er det  

 udtrykkeligt anført, at den indsatte ikke har ønsket at påhøre et diktat til  

 protokollen.
Jeg må således gå ud fra, at den indsatte i de øvrige tilfælde  

 har påhørt diktatet, jf. herved cirkulærets § 9, stk. 4.
Såfremt den indsatte har  

 udtrykt ønske om at få kopi af forhørsprotokollen, er dette udtrykkeligt  

 anført.
Jeg må således lægge til grund, at bestemmelsen i cirkulærets § 11 er  

 overholdt.
 I alle tilfælde er indsatte  

 ved forhørets afslutning orienteret om muligheden for at indbringe afgørelsen  

 for Direktoratet for Kriminalforsorgen.
 Med hensyn til protokollens  

 indhold  

 iøvrigt  

 synes bestemmelsen i § 9, stk. 4, i  

 alle tilfælde at være overholdt.
 Ved gennemgangen af  

 rapporterne har jeg således ikke med hensyn til forhørenes form, notater og  

 lign. fundet forhold, der giver mig anledning til bemærkninger.
Af protokollen fremgår det,  

 at alle forhør er afholdt af en overvagtmester.
Dette er i overensstemmelse  

 med, hvad jeg under inspektionen fik oplyst om, at kompetencen til afgørelse  

 af disciplinærsager er delegeret til overvagtmesterniveau.
Delegationen er  

 sket ud fra et ønske om at opnå hurtig afvikling af disciplinærsager,  

 samtidig  

 med at der kan sikres en ensartet praksis i disse sager.
 Dette kan ikke give mig  

 anledning til bemærkninger.
b)  

  

 Anvendelse af håndjern Jeg har modtaget kopier af  

 rapporter vedrørende 37 tilfælde af anvendelse af håndjern i månederne juli,  

 august, september, oktober og november 1990.
Spørgsmålet om anvendelse af  

 håndjern er reguleret i cirkulære nr. 7 af 22. januar 1987 om anvendelse af  

 håndjern over for indsatte.
Cirkulærets § 1, § 4 og § 8 er sålydende:
 "  

  

 § 1.  

  

 Såfremt det er nødvendigt for at hindre undvigelse eller for  

 at afværge truende vold, betvinge voldsom modstand eller for at hindre  

 selvmord eller anden selvbeskadigelse, kan indsatte under transport m.v.  

 belægges med håndjern.
Stk. 2.  

  

 Under transport uden for institutionens område skal  

 håndjernene så vidt muligt være skjult under den pågældendes klæder eller  

 lignende, såfremt diskretionshensyn taler derfor." "  

  

 § 4.  

  

 Såfremt det er nødvendigt for at afværge truende vold, betvinge  

 voldsom modstand eller for at hindre selvmord eller anden selvbeskadigelse,  

 og  

 umiddelbar hensættelse i sikringscelle ikke er mulig, kan en indsat belægges  

 med håndjern.
Stk. 2.  

  

 Håndjern må kun anvendes, når forholdene gør det absolut  

 påkrævet, og når andre lempeligere midler har været forsøgt eller åbenbart  

 vil  

 være utilstrækkelige." "  

  

 § 8.  

  

 Hvis en indsat nægter at lade sig visitere i nødvendigt  

 omfang, og visitationen ikke kan gennemføres uden betydelig magtanvendelse,  

 kan vedkommende belægges med håndjern.
Kan visitationen fortsat ikke  

 gennemføres uden betydelig magtanvendelse, kan anvendelsen af håndjern  

 opretholdes,  

 dog højst i 3 timer.
Stk. 2.  

  

 Håndjern må kun anvendes, når andre lempeligere midler har  

 været forsøgt eller åbenbart vil være utilstrækkelige." Af bestemmelserne fremgår  

 det, at "transport" omfatter både transport inden for og uden for  

 anstalten.
I to tilfælde var håndjern blevet anvendt ved transport inden for  

 anstalten.
I det ene tilfælde for at afværge vold; i det andet tilfælde for  

 at  

 afværge voldsom modstand.
I langt de fleste tilfælde  

 (34) var anvendelsen af håndjern sket i forbindelse med transport (ophold på  

 sygehus) uden for anstalten.
I to af disse tilfælde skete anvendelsen for at  

 afværge en voldsom modstand mod transporten.
I de resterende 32 tilfælde  

 anvendtes håndjern for at hindre undvigelse.
I en del tilfælde var frygten  

 for  

 undvigelse konkret begrundet i tidligere undvigelser eller forsøg herpå  

 eventuelt sammenholdt med straffens længde.
I nogle tilfælde synes  

 anvendelsen  

 dog alene at være begrundet i det forhold, at indsatte på grund af straffens  

 længde måtte anses for undvigelsestruet.
 Som nævnt er jeg ikke gået  

 ind i en nærmere vurdering af grundlaget for anvendelsen af håndjern i de  

 enkelte tilfælde.
Efter min gennemgang af  

 rapporterne finder jeg at burde henstille til direktoratet, at det  

 indskærpes,  

 at der skal foretages udførligt notat om begrundelsen for anvendelsen af  

 håndjern, uanset at cirkulæret ikke udtrykkeligt foreskriver en sådan  

 notatpligt.
Jeg henviser herved til, at det af cirkulærets § 1 fremgår, at  

 anvendelsen af håndjern skal være "nødvendig", og at der er tale om  

 et alvorligt indgreb, som forudsætter en konkret vurdering i det enkelte  

 tilfælde af behovet herfor.
 Cirkulærets § 3, som findes i  

 kapitlet vedrørende anvendelse af håndjern i forbindelse med transport,  

 indeholder følgende bestemmelse:
"  

  

 § 3.  

  

 Lægetilsyn skal finde sted, 1)  

 når magt har været anvendt, medmindre  

 institutionens vagthavende leder-/arrestforvareren finder det åbenbart  

 unødvendigt, 2)  

 såfremt forholdene taler derfor." Kun i et af de 34 tilfælde,  

 hvor håndjern blev anvendt, foreligger der notat om underretning af læge.  

 Lægetilsyn  

 fandt ikke sted.
Jeg går ud fra, at lægetilkald/tilsyn i de øvrige tilfælde  

 ikke er sket, fordi der ikke har været anvendt magt eller - hvis dette har  

 været tilfældet - fordi det er fundet "åbenbart unødvendigt", uden  

 at dette dog fremgår klart af rapporterne.
Jeg har da heller ikke ud fra det  

 foreliggende materiale eller på anden baggrund grundlag for at antage, at der  

 skulle været et behov for lægetilsyn, når håndjern anvendes i forbindelse med  

 transport uden for anstalten.
Ifølge cirkulærets § 2, § 5  

 og § 9, skal bestemmelsen om anvendelse af håndjern træffes af anstaltens  

 vagthavende leder.
Hvis beslutningen træffes af en anden, skal den  

 vagthavende  

 leder underrettes om anvendelsen.
Dette er sket i alle tilfælde; i langt de  

 fleste tilfælde er det sket enten samtidig med eller umiddelbart efter  

 anvendelsen  

 af håndjern.
Det er mit indtryk, at anvendelsen af håndjern aftales  

 forudgående  

 i de tilfælde, hvor der er tale om anvendelse i forbindelse med transport  

 uden  

 for anstalten.
I ét tilfælde er underretning af den vagthavende leder først  

 sket dagen efter anvendelsen.
I dette tilfælde forelå der særlige  

 omstændigheder,  

 idet der var tale om forsøg på undvigelse under indlæggelse på et sygehus.
 Når håndjern anvendes i  

 stedet for sikringscelle eller i forbindelse med visitation, må dette kun  

 ske,  

 såfremt "lempeligere midler har været forsøgt eller åbenbart vil være  

 utilstrækkelige", jf. cirkulærets § 4, stk. 2, og § 8, stk. 2.
I et tilfælde, hvor håndjern  

 blev anvendt i forbindelse med visitation, fremgår det af rapporten, at  

 overtalelse ved samtale var forsøgt.
Overholdelsen af denne bestemmelse kan  

 således ikke give mig anledning til bemærkninger.
Varigheden af anvendelsen af  

 håndjern fremgår af rapporterne.
Varigheden er i de fleste tilfælde på 1-3  

 timer og i intet tilfælde på mere end 24 timer.
Det er mit indtryk, at i de  

 tilfælde, hvor håndjern er anvendt i forbindelse med transport, svarer  

 varigheden  

 af anvendelsen til transporttiden.
Cirkulæret indeholder ikke  

 forskrifter for, hvilke oplysninger, der skal noteres i forbindelse med  

 anvendelse af håndjern.
Standardblanketten, der anvendes ved brug af  

 håndjern, indeholder plads til angivelse af oplysninger om årsagen til  

 anvendelsen,  

 varigheden m.v.
 Jeg henstiller til Direktoratet  

 for Kriminalforsorgen, at direktoratet overvejer, hvorvidt det vil være  

 hensigtsmæssigt,  

 at det foreskrives, at der skal foretages notater vedrørende spørgsmål om,  

 hvorvidt magt har været anvendt, og i bekræftende fald om lægetilsyn er  

 fundet  

 nødvendigt eller unødvendigt.
 Herudover kan min gennemgang  

 af rapporterne ikke give mig anledning til bemærkninger.
c.  

  

 Anbringelse i enrum på grund af arbejdsvægring Jeg har modtaget kopi af 33  

 rapporter vedrørende anbringelse i enrum i perioden fra august til oktober  

 1990. Ifølge cirkulære nr. 164 af 14. september 1978 om adgangen til at  

 anbringe  

 de indsatte i enrum, § 2, stk. 2, nr. 7, kan en indsat anbringes i enrum,  

 såfremt han nægter at påtage sig beskæftigelse i institutionen efter dennes  

 bestemmelse.
 Ifølge cirkulærets § 3 afgør  

 institutionens leder, om bestemmelse om anbringelse i enrum kan træffes på  

 grundlag af de foreliggende indberetninger, eller om det af hensynet til  

 klarlæggelse af sagens omstændigheder er påkrævet at indhente yderligere  

 indberetning eller foretage afhøring af personale eller indsatte.
 Proceduren ved anbringelse i  

 enrum er fastlagt i cirkulærets § 3, stk. 3-7, som har følgende ordlyd:
 "  

  

 Stk. 3.  

  

 Enrumsanbringelse i henhold til § 2, stk. 2, forudsætter,  

 at den indsatte i fornødent omfang er gjort bekendt med de foreliggende  

 indberetninger og eventuelle afhøringer samt har haft lejlighed til at udtale  

 sig.
 Stk. 4.  

  

 Den indsatte skal altid gøres bekendt med begrundelsen  

 for, at han anbringes i enrum.
 Stk. 5.  

  

 Alle afhøringer skal overværes af en af institutionens  

 funktionærer.
Stk. 6.  

  

 Om bestemmelsen gøres notat, der skal indeholde en gengivelse  

 af det indberettede og eventuelle forklaringer.
Den afhørte skal have  

 lejlighed til at godkende gengivelsen af sin forklaring, og det skal anføres,  

 om godkendelse er sket.
Notatet skal endvidere indeholde en udførlig  

 begrundelse for, at anbringelsen er anset for påkrævet.
Stk. 7.  

  

 Den indsatte skal efter anmodning have udleveret udskrift  

 af notatet.
Oplysninger kan udelades i det omfang, hensynet til  

 institutionens sikkerhed eller til enkeltpersoner klart tilsiger det." Ved min gennemgang af  

 rapporterne har jeg hæftet mig ved spørgsmålet om overholdelsen af  

 bestemmelsen  

 i § 3, stk. 6, 2. pkt.
Ifølge denne bestemmelse skal den afhørte have  

 lejlighed til at godkende gengivelsen af sin forklaring, og det skal anføres,  

 om godkendelse er sket.
Det kan ikke på grundlag af  

 rapporterne konstateres, om de pågældende indsatte har overhørt gengivelsen  

 af deres forklaring, og om de har kunnet godkende denne.
Jeg anmoder derfor  

 anstalten om at modtage oplysning om, hvorledes proceduren er i relation til  

 denne regel.
 Cirkulærets § 4, stk. 5 og 6,  

 indeholder følgende bestemmelser:
 "  

  

 Stk. 5.  

  

 Spørgsmålet om anbringelsens ophør skal tages op til  

 overvejelse, hver gang der er forløbet 1 uge siden iværksættelsen eller  

 sidste beslutning om opretholdelse af anbringelsen.
Stk. 6.  

  

 Om de overvejelser, der har fundet sted i henhold til stk.  

 5 og om anbringelsens ophør gøres notat." Af det foreliggende materiale  

 fremgår det, at der kun er foretaget genvurdering af  

 enrumsanbringelsen  

 i ganske få tilfælde.
Jeg går ud fra, at dette skyldes, at de øvrige tilfælde  

 har haft en varighed på under én uge.
De tilfælde, hvor genvurdering er sket,  

 er følgende:
1o.
Den indsatte  

 blev anbragt i enrum den 3. september 1990. Første notat vedrørende  

 genvurdering af  

 enrumsanbringelsen  

 er dateret 5.  

 november 1990, og 2. notat vedrørende genvurdering er foretaget 12. november  

 1990.
2o.
Den indsatte  

 blev anbragt i enrum den 15. oktober 1990. Første notat vedrørende  

 genvurdering af  

 enrumsanbringelsen  

 fandt ifølge det  

 foreliggende materiale sted den 29. oktober 1990. Endvidere foreligger der  

 notat om genvurdering den 5. november 1990.
3o.
Den indsatte  

 blev anbragt i enrum den 11. oktober 1990, og første og eneste genvurdering  

 af anbringelsen skete den 29. oktober 1990.
4o.
Den indsatte  

 blev anbragt i enrum den 10. august 1990. Ud fra det foreliggende materiale  

 synes den første genvurdering af anbringelsen at være sket den 29. oktober  

 1990, og en anden genvurdering er sket den 5. november 1990.
 Såfremt det foreliggende  

 materiale er udtømmende for disse 4 tilfælde, må jeg konstatere, at der er  

 sket en klar tilsidesættelse af bestemmelsen i cirkulærets § 4, stk. 5 og 6.
 Forinden jeg tager stilling  

 til, hvad jeg bør foretage i den anledning anmoder jeg anstalten om at  

 oplyse,  

 om hvorvidt der i de nævnte 4 tilfælde er sket yderligere genvurderinger af  

 enrumsanbringelsen  

 og foretaget notat herom.
Cirkulæret om adgangen til  

 anbringelse af indsatte i enrum indeholder ikke en udtrykkelig bestemmelse  

 om, at der skal ske notat om tidspunktet for ophøret af anbringelsen.
Bl.a.  

 for at kunne foretage kontrol med, om der i fornødent omfang er sket  

 genvurderinger bør der efter min opfattelse gøres notat om tidspunktet for  

 ophør af  

 enrumsanbringelsen.
Dette kan naturligt ske  

 i forbindelse med notater efter cirkulærets § 4, stk. 6. Jeg henstiller til  

 Direktoratet for Kriminalforsorgen at sikre, at der sker et sådant notat om  

 ophørstidspunktet.
Jeg vil ikke gå ind på spørgsmålet, om der er behov for en  

 ændring af cirkulæret, eller om det er tilstrækkeligt nærmere at præcisere  

 omfanget af notatpligten i cirkulærets § 4, stk. 6.
 Cirkulærets § 7, stk. 1, har  

 følgende ordlyd:
"Er en indsat i henhold  

 til § 2, stk. 2, anbragt i enrum ud over 4 uger, skal der omgående ske  

 indberetning til direktoratet.
Med indberetningen skal følge genpart af de i  

 §  

 3, stk. 6, og § 4, stk. 6, nævnte notater." Det fremgår ikke af det  

 materiale, der foreligger for mig, om der i overensstemmelse med denne  

 bestemmelse er sket indberetning i de to af de 4 ovennævnte tilfælde, hvor  

 anbringelsen har varet over 4 uger.
 Jeg anmoder direktoratet om  

 at oplyse, om direktoratet har modtaget indberetning vedrørende disse  

 enrumsanbringelser, og hvad disse indberetninger har  

 givet direktoratet anledning til at foretage.
 Ifølge cirkulærets § 4, stk.  

 3, sidste pkt., skal den indsatte jævnligt opfordres til at påtage sig  

 beskæftigelse.  

 Jeg går ud fra, at dette sker i den løbende kontakt mellem personalet og den  

 indsatte, og under hensyn til, at cirkulæret ikke foreskriver notatpligt i  

 denne sammenhæng, foretager jeg ikke videre vedrørende dette spørgsmål.
d.  

  

 Sikringscelleanbringelse Jeg har modtaget kopi af 10  

 rapporter vedrørende sikringscelleanbringelser i perioden fra den 6. juli  

 til den 25. oktober 1990. Min gennemgang af rapporterne har koncentreret sig  

 om, hvorvidt reglerne for proceduren vedrørende anbringelserne er iagttaget,  

 og  

 om de foretagne notater er fyldestgørende.
Jeg har ikke foretaget en nærmere  

 undersøgelse af grundlaget for og nødvendigheden af anbringelserne.
På  

 grundlag af samtale med en indsat er der rejst en konkret sag om  

 sikringscelleanbringelse, jf. nærmere nedenfor.
Sikringscelleanbringelse kan  

 ifølge fuldbyrdelsesbekendtgørelsens § 31 ske, såfremt det er nødvendigt for  

 at afværge truende vold, betvinge voldsom modstand eller hindre selvmord  

 eller  

 anden selvbeskadigelse.
Af rapporterne fremgår det, at anbringelsesgrunden  

 som regel er truende vold eller voldsom modstand eventuelt i kombination.
I 3  

 tilfælde er anbringelsen (blandt andet) sket for at hindre selvmord eller  

 anden  

 selvbeskadigelse.
 Spørgsmålet om anvendelse af  

 sikringscelle er i øvrigt reguleret ved cirkulære nr. 155 af 15. juli 1974 om  

 anvendelse af sikringsceller i kriminalforsorgens anstalter og arresthuse.  

 Cirkulærets § 3 har følgende ordlyd:
"  

  

 § 3.  

  

 Bestemmelsen om anvendelse af sikringscelle m.v. træffes af  

 anstaltens vagthavende leder/arrestforvareren.
Hvis forholdene ikke tillader,  

 at man afventer lederens afgørelse, træffes bestemmelsen af overvagtmesteren  

 eller, hvis dette ikke er muligt, af vagtmesteren eller dennes stedfortræder  

 eller den tilstedeværende funktionær, som er ansvarlig for det pågældende  

 tjenesteområde.
Den vagthavende leder/arrestforvareren skal normalt omgående  

 underrettes om sikringsmidlernes anvendelse.
 .....
Stk. 3.  

  

 Der skal straks udfærdiges rapport om det passerede på  

 særlige rapportblanketter (  

 d.f.k. 110), der  

 rekvireres fra statsfængslet i Nyborg." Af rapporterne fremgår det,  

 at enten overvagtmesteren eller institutionens leder i alle tilfælde er  

 underrettet om anbringelsen, senest 10 minutter efter den har fundet sted.
I  

 visse tilfælde har overvagtmesteren deltaget i anbringelsen.
 En sag om lægetilkald og  

 lægetilsyn, som jeg af egen drift har rejst, og som jeg har afsluttet ved en  

 skrivelse af 4. december 1990 (sag nr. 9-2 i denne beretning) til  

 Direktoratet for Kriminalforsorgen, bygger på 40 tilfælde af  

 sikringscelleanbringelser i tiden fra den 1. januar 1988 til den 30. juni  

 1989. I forbindelse med min inspektion har jeg navnlig været opmærksom på  

 spørgsmålet om lægetilkald/tilsyn i den her  

 nævnte periode fra den 6. juli til den 25. oktober 1990 er sket på en sådan  

 måde, som statsfængslet og direktoratet havde bebudet ville ske.
 Bestemmelsen herom findes i  

 cirkulærets § 4, der har følgende ordlyd:
 "  

  

 § 4.  

  

 Anstaltens/arresthusets læge (eventuelt natlæge) skal, så  

 hurtigt som omstændighederne tilsiger det, orienteres om det passerede,  

 således at der på grundlag heraf træffes afgørelse om, hvornår lægetilsyn bør  

 finde sted.
Stk. 2.  

  

 Anvendes bælte og eventuelt handsker og  

 fod-  

 og  

 håndremme, eller er indsættelse  

 i sikringscelle i øvrigt forbundet med magtanvendelse, skal lægetilsyn  

 normalt finde sted omgående." (I en skrivelse af 26.  

 september 1990 fra Direktoratet for Kriminalforsorgen til anstalterne er det  

 anført, at lægetilkald skal finde sted omgående i alle tilfælde, hvor en  

 indsat  

 fikseres, eller hvor anbringelsen er forbundet med magtanvendelse).
I alle tilfælde i tiden fra  

 den 6. juli til den 26. oktober 1990 er der sket tilkald af en  

 læge/sygeplejerske.  

 Det fremgår ikke klart, om det er en læge eller en sygeplejerske, der er  

 tilkaldt.
Jeg er imidlertid bekendt med, at Direktoratet for  

 Kriminalforsorgen  

 i efteråret 1989 har indskærpet over for anstalterne, at tilkald af  

 sygeplejerske  

 ikke kan erstatte tilkald af læge.
Uanset om der blandt de 10  

 sikringscelleanbringelser  

 er tilfælde, hvor alene sygeplejerske er tilkaldt, går jeg herefter ud fra,  

 at der i alle tilfælde siden direktoratets skrivelser til anstalterne er sket  

 tilkald af læge.
Tilkaldet er i de 10 tilfælde  

 tidligst sket samtidig med anbringelsen og senest 17 minutter efter  

 anbringelsen.
I det sidstnævnte tilfælde er tilkald forinden forsøgt 4 gange.  

 I to tilfælde er tilkaldet sket efter 10 minutter, så vidt det kan ses uden  

 forudgående forgæves forsøg.
Dette forekommer mig noget sent. Årsagen hertil  

 fremgår ikke af rapporterne.
Jeg går ud fra, at der sker notat om tidspunktet  

 for lægetilkald, også i de tilfælde hvor det er forgæves.
Det fremgår af rapporterne, at  

 der har været anvendt bælte/hånd- og fodremme i alle tilfælde.
Ligeledes er  

 der  

 i alle tilfælde foretaget lægetilsyn.
I 1 tilfælde er der forløbet 1 time og  

 25 minutter, før lægetilsyn har fundet sted.
I 4 tilfælde er der forløbet  

 mere  

 end 1 time, før tilsynet har fundet sted.
Jeg har hæftet mig ved, at i de 2  

 tilfælde, hvor der er forløbet mere end 1 time, skete anbringelsen for at  

 hindre selvmord/beskadigelse, hvilket efter min opfattelse skærper behovet om  

 omgående tilsyn af læge.
Jeg finder ikke  

 iøvrigt  

 i denne redegørelse at have tilstrækkelig  

 anledning til at gå nærmere ind på spørgsmålet om lægetilkald/lægetilsyn.
Jeg  

 henviser i det hele til min skrivelse herom af 4. december 1990 og til  

 direktoratets nævnte skrivelse af 26. september 1990.
 Med hensyn til varigheden af  

 anbringelsen, fremgår det af rapporterne, at den i de 10 tilfælde ligger  

 mellem 2 timer og 9 timer og 35 minutter.
 Cirkulærets § 5 har følgende  

 ordlyd:
 "  

  

 § 5.  

  

 Under ophold i sikringscelle skal den indsatte jævnligt tilses  

 af personalet, og han skal så vidt muligt dagligt tilses af læge.
Stk. 2.  

  

 Når den pågældende er anbragt i bælte, skal han tilses af  

 personalet med korte mellemrum, der i intet tilfælde må overstige en time, og  

 han skal tilses af læge mindst én gang om dagen." Cirkulæret indeholder ikke  

 regler om, at der skal ske notat om de enkelte tilsyn.
Det fremgår ikke af  

 rapporterne, om den sikringscelleanbragte er tilset af personalet.  

 Standardblanketten indeholder ikke rubrikker til notater herom.
Blandt  

 rapporterne  

 er et eksempel, hvor den indsatte den 15. oktober 1990 blev  

 sikringscelleanbragt  

 bl.a. for at hindre selvmord/beskadigelse.
Anbringelsen skete ved brug af  

 bælte og hånd- og fodremme og havde en varighed på 9 timer og 35 minutter.  

 Jeg  

 går ud fra, at den pågældende er blevet tilset flere gange af personalet.
Under samtale med en indsat  

 fremkom der bl.a. en klage over, at den pågældende ikke var blevet tilset  

 under  

 anbringelse i sikringscelle.
Det var lykkedes den pågældende at komme ud af  

 remme og seler, og han opholdt sig i nogen tid på gulvet i sikringscellen,  

 uden  

 at dette var blevet bemærket.
Denne sag er særskilt rejst over for  

 statsfængslet og direktoratet.
Arbejdsgruppen vedrørende  

 anvendelse af sikringscelle i kriminalforsorgens anstalter og arresthuse har  

 i  

 delindstilling af september 1990 stillet forslag om, at der indføres et nyt  

 skema - et "observationsskema" - til brug lokalt i den enkelte  

 institution.
På skemaet skal der foretages notat ved hvert tilsyn af den  

 indsatte, med angivelse af tidspunktet for tilsynet samt oplysning om  

 tilstanden, herunder eventuelle bemærkninger om behovet for opretholdelse af  

 anbringelse/fiksering.
Jeg er enig i, at det er  

 ønskeligt, at der sker notater som anført i særlige skemaer.
Jeg henstiller  

 til  

 direktoratet, at der i cirkulæret fastsattes regler herom, og at  

 "observationsskemaer" bringes i anvendelse.
I alle 10 tilfælde er der i  

 forbindelse med sikringscellen anvendt bælte/hånd- og fodremme.
I cirkulæret  

 om anvendelse af sikringscelle er det forudsat, at sikringscelleanbringelse  

 kan ske uden anvendelse af fiksering.
Jeg går ud fra, at der ikke i  

 den pågældende periode udover de 10 tilfælde, der er beskrevet i de for mig  

 foreliggende rapporter, er foretaget sikringscelleanbringelser (uden  

 anvendelse af fiksering). Det forekommer umiddelbart påfaldende, at der i  

 alle  

 tilfælde af anbringelse i sikringscelle har fundet at være behov for  

 anvendelse  

 af bælte/hånd- og fodremme.
Jeg beder anstalten og direktoratet om at udtale  

 sig herom, idet jeg finder at måtte anmode om, at udtalelserne afgives på  

 grundlag af rapporter om sikringscelleanbringelser i perioden fra den 25.  

 oktober 1989 til den 25. oktober 1990. Med udtalelserne anmoder jeg om at  

 modtage kopi af rapporterne om sikringscelleanbringelser fra den 25. oktober  

 1989 til den 6. juli 1990.
 Jeg skal i den forbindelse  

 anmode anstalten om at oplyse, efter hvilke regler/retningslinier anbringelse  

 i observationscelle sker, samt om, hvorvidt anstalten anser anbringelse i  

 observationscelle for en sikringscelleanbringelse og foretager indberetning  

 til direktoratet herom i overensstemmelse med reglerne i cirkulæret om  

 anvendelse af sikringscelle.
e.  

  

 Magtanvendelse Jeg har modtaget kopi af 21  

 rapporter vedrørende magtanvendelse i perioden fra den 17. november 1989 til  

 den 8. november 1990.
Reglerne om magtanvendelse  

 findes dels i fuldbyrdelsesbekendtgørelsen, dels i cirkulære nr. 51 af 15.  

 april 1988 om magtanvendelse over for indsatte.
Cirkulærets §§ 2-4 har  

 følgende  

 ordlyd:
"  

  

 § 2.  

  

 Personalet kan anvende magt, når øjeblikkelig indskriden er  

 nødvendig for at 1) afværge personlig  

 overlast, 2) hindre selvmord eller  

 selvbeskadigelse 3) hindre undvigelse eller  

 standse undvegne, hvis der er grund til at tro, at dette ikke kan gennemføres  

 på anden måde.
 Stk. 2.  

  

 I det omfang det må anses for nødvendigt, kan  

 magtanvendelse omfatte brug af håndkraft (greb, puf), skub samt brug af stav  

 og  

 tåregas af godkendt type.
Stk. 3.  

  

 Bestemmelse om anvendelse af magt efter reglerne i stk. 1  

 og 2 træffes af institutionens vagthavende leder/arrestforvareren.
Hvis  

 forholdene ikke tillader, at man afventer lederens/arrestforvarerens  

 afgørelse, træffes bestemmelsen af den tilstedeværende funktionær, som er  

 ansvarlig for det pågældende tjenesteområde.
Den vagthavende  

 leder/arrestforvareren skal normalt omgående underrettes om det passerede.
§ 3.  

  

 Personalet kan anvende magt, hvis det er nødvendigt for at Stk. 2.  

  

 Magtanvendelse kan kun omfatte brug af håndkraft.
Stk. 3.  

  

 Bestemmelse om anvendelse af magt efter reglerne i stk. 1  

 og 2 træffes af institutionens vagthavende leder/arrestforvareren eller den,  

 han bemyndiger dertil.
Hvis forholdene ikke tillader, at man afventer den  

 pågældendes  

 afgørelse, træffes bestemmelsen af den tilstedeværende funktionær, som er  

 ansvarlig for tjenesteområdet.
 § 4.  

  

 Al magtanvendelse forudsætter, at mindre indgribende foranstaltninger  

 forgæves har været anvendt eller åbenbart vil være uanvendelige.
Stk. 2.  

  

 Anvendelse af magt skal altid ske med besindighed og må  

 aldrig overskride det for øjemedet påkrævede.
Der må i det enkelte tilfælde  

 kun  

 anvendes det efter forholdene mindst vidtgående magtmiddel." Af rapporterne fremgår det,  

 at magtanvendelse typisk er sket i forbindelse med visitation, flytning til  

 anden lokalitet eller for at afværge personlig overlast.
I de fleste tilfælde  

 er magtanvendelsen søgt undgået ved samtale med den indsatte.
I alle tilfælde  

 er overvagtmesteren underrettet om magtanvendelsen, og dette er i de fleste  

 tilfælde sket ret hurtigt efter magtanvendelsen.
I et enkelt tilfælde er der  

 dog forløbet 30 minutter.
 Cirkulærets § 6 og § 7  

 indeholder særlige forskrifter i forbindelse med anvendelse af tåregas og  

 stav.  

 Disse midler er ikke anvendt i de tilfælde, der er beskrevet i de 21  

 rapporter.
Cirkulærets § 8 indeholder en  

 bestemmelse om lægetilkald/lægetilsyn, som svarer til bestemmelsen i  

 cirkulæret  

 om anvendelse af håndjern, jf. ovenfor under punkt 15 b.
Kun i ét af de 21  

 tilfælde er læge tilkaldt.
Lægetilsyn har ikke fundet sted.
Der foreligger  

 ikke oplysninger, om at der er foretaget en konkret vurdering i de enkelte  

 tilfælde af, om lægetilsyn er anset for åbenbart unødvendigt.
Jeg går  

 imidlertid ud fra, at dette er tilfældet.
Det må konstateres, at der er  

 et misforhold mellem cirkulærets ordlyd og den praksis, der følges af  

 anstalten.  

 Jeg går ud fra, at det samme er tilfældet ved andre anstalter.
Det forekommer  

 mig uhensigtsmæssigt, at cirkulæret er formuleret således, at en læsning af  

 bestemmelserne efterlader det indtryk, at lægetilsyn som altovervejende  

 hovedregel  

 skal iværksættes, sammenholdt med at lægetilsyn i realiteten skønnes  

 "åbenbart unødvendigt" i langt de fleste tilfælde.
 Jeg henstiller til  

 Direktoratet for Kriminalforsorgen, at direktoratet overvejer en ændret  

 formulering  

 af denne bestemmelse, således at reglen får et indhold, der svarer til det  

 reelle behov for lægetilsyn.
f.  

  

 Videregående visitation af besøgende Jeg har modtaget 3 rapporter  

 vedrørende videregående visitation af besøgende.
Rapporterne er dateret den  

 28. juni 1990, den 4. august 1990 og den 14. september 1990. Reglerne om  

 videregående visitation af besøgende findes i cirkulærskrivelse af 28. januar  

 1981 om retningslinjer med hensyn til kontrollen med, at adgangen til besøg  

 til indsatte i lukkede institutioner ikke benyttes til indsmugling.
 Min gennemgang af rapporterne  

 giver mig ikke anledning til bemærkninger.
g.  

  

 Brevkontrol Jeg har modtaget kopi af 6  

 meddelelser vedrørende brevkontrol i perioden fra den 18. januar 1990 til den  

 7. november 1990. De 4 tilfælde vedrørte den samme indsatte.
I alle tilfælde  

 er der tale om indsatte, der var  

 enrumsanbragt  

 i  

 henhold til  

 enrumscirkulærets  

 § 2, stk. 2, nr. 3,  

 for at hindre fortsat strafbar virksomhed, herunder brug af euforiserende  

 stoffer.
De indsatte var  

 enrumsanbragt  

 på grund af  

 (forsøg på) indsmugling af hash eller hårde stoffer.
 Alle de indsatte var pålagt  

 brevcensur i medfør af cirkulære nr. 217 af 18. december 1980 om de indsattes  

 adgang til brevveksling og besøg m.v. § 5. Ifølge § 5, stk. 3, skal der  

 foretages notat vedrørende gennemlæsningen af de indsattes breve.
 Min gennemgang af  

 meddelelserne giver mig ikke anledning til bemærkninger.
16. Opfølgning Jeg udbeder mig underretning  

 om resultatet af de overvejelser og foranstaltninger, som direktoratet og  

 statsfængslet foretager i anledning af de ovennævnte henstillinger m.v.
17. Underretning Folketingets Retsudvalg  

 modtager en genpart af denne redegørelse.
 Under inspektionen var jeg  

 ledsaget af den nyvalgte norske civilombudsmand, Arne  

 Fliflet.  

 Han modtager en genpart af redegørelsen.
