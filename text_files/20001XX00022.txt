Skriftlig fremsættelse (4. oktober  

 2000) Skatteministeren (Ole Stavad):
 Herved tillader jeg mig for Folketinget at  

 fremsætte:
 Forslag til lov om ændring af  

forskellige skattelove. (Ændring af afskrivningsregler og  satser  

 samt justering af satser m.v.):
(Lovforslag nr.
L 31).
 Lovforslaget ændrer på reglerne for  

 skattemæssige afskrivninger og på beskatningen af  

 aktieindkomst.
 De foreslåede ændringer af  

afskrivningsreglerne består af følgende 3 elementer:
 Satsen for saldoafskrivninger foreslås nedsat fra 30  

 pct. til 25 pct. fra og med 2001.
Endvidere foreslås det at ophæve adgangen til  

 at forskudsafskrive på driftsmidler.
Adgangen til at forskudsafskrive  

 på skibe opretholdes.
 Endelig foreslås det at indføre fradrag for  

 tab ved salg eller skrotning af et driftsmiddel, der udelukkende benyttes  

 erhvervsmæssigt, i det år hvor aktivet sælges eller  

 skrottes, fremfor gennem de fremtidige afskrivninger.
De foreslåede ændringer vedrørende  

aktieindkomstbeskatningen går ud på at forhøje  

 satserne for skat på aktieindkomst.
Skattesatsen for aktieindkomst  

 under 38.500 kr. (2001) forhøjes fra 25 pct. til 28 pct. og over  

 beløbsgrænsen fra 40 pct. til 43 pct.
 De provenumæssige og erhvervsøkonomiske  

 konsekvenser af forslaget er omtalt i lovforslaget om nedsættelse af  

 skattesatsen for selskaber samt virksomhedsskatteprocenten, der  

 fremsættes samtidig hermed.
Forslaget om tabsfradrag vil medføre et vist  

 administrativt merarbejde for de virksomheder, der benytter sig af ordningen,  

 men den er frivillig.
Lovforslaget har ingen miljømæssige  

 konsekvenser og skønnes ikke at indeholde EU-retlige aspekter.
 Idet jeg i øvrigt henviser til bemærkningerne  

 til lovforslaget, skal jeg anbefale det til Folketingets velvillige  

 behandling.
