Beretning afgivet af Socialudvalget den 27. maj 2004 Beretning over Forslag til lov om  

 ændring af lov om social pension (Ophør af social pension for efterlyste personer) [af Jørn Pedersen (S) m.fl.] 1. Indledning Socialudvalget afgav den 27. maj 2004 beretning over  

 lovforslaget.
2. Udvalgsarbejdet Lovforslaget blev fremsat den 10. marts 2004 og var til 1.  

 behandling den 16. april 2004. Lovforslaget blev efter 1. behandling henvist  

 til behandling i Socialudvalget.
Møder Udvalget har behandlet lovforslaget i 3 møder.
Spørgsmål Udvalget har stillet 4 spørgsmål til socialministeren til  

 skriftlig besvarelse, som denne har besvaret.
3. Politiske bemærkninger Udvalget har noteret sig den brede politiske enighed om at ændre  

 lovgivningen om tildeling af social pension.
Socialudvalget ønsker, at  

 efterlyste personer, der unddrager sig retsforfølgning og straf, ikke kan  

 modtage social pension i den pågældende periode.
 Udvalget gør opmærksom på, at det ønsker, at der tages hensyn  

 til ægtefæller/samlevende til disse efterlyste personer.  

 Ægtefællen/samleveren  

 skal dermed betragtes som enlig i den periode, hvor der ikke udbetales  

 pension  

 til den efterlyste person.
 Udvalget ser frem til regeringens lovforslag om samme  

 problemstilling ved starten af det nye folketingsår.
P. u. v.  

  

 Tove Videbæk  

  

 formand Bilag 1 Oversigt over bilag vedrørende L 178 Bilagsnr.
