Cirkulæreskrivelse om meddelelse om  

 fjernundervisning under åbent universitet Kommentar m.v.:
 Et medlem, der deltager i fjernundervisning under  

 åbent universitet, kan bevare retten til dagpenge, hvis undervisningen  

 højst svarer til 1/3 studenterårsværk.
Fjernstudier under åbent universitet har fået  

 et omfang, som direktoratet ikke hidtil har været bekendt med.  

 Fjernundervisning er koncentreret på seminarer om lørdagen eller  

 hele weekender i et antal af 3-12 i løbet af et år.
I tiden  

 mellem seminarerne kan man modtage vejledning og hjælp fra  

 læreren pr. brev eller telefon.
Enkelte uddannelser bruger edb-baseret  

 kommunikation.
Hvor ofte, der er seminarer, varierer fra fag til fag, ligesom  

 det varierer hvilken kontakt, der er mellem lærer og studerende i  

 mellemperioderne.
 Direktoratet finder, at  

 rådighedsbekendtgørelsens § 11, stk. 4, gør op med, i  

 hvilket omfang et medlem ved deltagelse i uddannelse under åben  

 uddannelse kan bevare dagpengeretten.
 Åbent universitet er underlagt lov om åben  

 uddannelse.
 Direktoratet skal meddele, at fjernundervisning under  

 åbent universitet er omfattet af bekendtgørelsens § 11, stk. 4.  

 Dette indebærer bl.a., at undervisningsforløbet højst  

 må svare til 1/3 studenterårsværk.
