 Meddelt, at en anmodning om at få kirken stillet til rådighed ved en  

 anden præst i folkekirken skal imødekommes, når betingelserne herfra i  

 lovgivningen er opfyldt.
Kirkeministeriets skrivelse af 9. maj 1990 til Fl.
Stegmann.
I skrivelse hertil af 30. april 1990 har De påklaget en afgørelse, som er  

 truffet af biskoppen over Københavns stift i skrivelse af 30. april 1990  

 vedrørende brug af Skt.
Jakobs kirke i København.
Det fremgår af sagen, at en kreds på over 10 medlemmer af Skt.
Jakobs  

 sognemenighed i skrivelse af 25. april 1990 har fremsat anmodning over for  

 Skt.
Jakobs sogns menighedsråd om, at Skt.
Jakobs kirke stilles til rådighed  

 til afholdelse af ekstraordinær gudstjeneste den 30. april 1990 kl. 18 og den  

 14. maj 1990 kl. 18 ved henholdsvis sognepræst ved Betlehems kirke i  

 København Ole Skjerbæk Madsen og sognepræst ved Opstandelseskirken i  

 Albertslund Poul Aage Exner, jf. § 8, stk. 1, i lov nr. 218 af 23. april 1986  

 om bestyrelse og brug af folkekirkens kirker m.m.
 Menighedsrådet har i skrivelse af 27. april 1990 meddelt, at det ikke ser  

 sig i stand til at imødekomme anmodningerne, idet rådet under henvisning til  

 forløbet af de tidligere gennemførte ekstraordinære gudstjenester må formode,  

 at den liturgi, der vil blive anvendt, også ved de påtænkte 2 gudstjenester  

 vil stride imod den evengelisk-lutherske lære.
 Menighedsrådets afslag er herefter blevet indbragt for biskoppen over  

 Københavns stift, der i skrivelse af 30. april 1990 har meddelt, at han ikke  

 finder grundlag for at underkende menighedsrådets afslag, idet han må finde  

 det nødvendigt at tage det af menighedsrådet anførte vedrørende det formodede  

 indhold af de pågældende tjenester i betragtning ved en afgørelse af, om  

 kirken skal stilles til rådighed for afholdelse af de ekstraordinære  

 gudstjenester som anført.
Ministeriet har brevvekslet om sagen med biskoppen over Københavns stift,  

 hvis erklæring af 3. maj 1990 vedlægges i kopi.
Som det fremgår af  

 erklæringen, henholder biskoppen sig til sin afgørelse af 30. april 1990.
 I denne anledning skal man meddele, at da betingelserne ifølge lov om  

 bestyrelse og brug af folkekirkens kirker m.m. og ifølge bekendtgørelse nr.  

 420 af 27. juni 1986 om brug af folkekirkens kirker m.v. er opfyldt, skal  

 Deres anmodning om at få kirken stillet til rådighed til afholdelse af  

 gudstjeneste ved en anden præst i folkekirken imødekommes.
 Biskoppen, Holmens provst og menighedsrådet er underrettet om  

 foranstående.
