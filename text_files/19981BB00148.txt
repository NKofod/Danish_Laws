Fremsat den 16. juni 1999 af  

 udenrigsministeren (Niels Helveg Petersen) Forslag til folketingsbeslutning om dansk deltagelse i en international styrke i Kosovo Folketinget meddeler sit samtykke til, at danske  

 militære styrker stilles til rådighed for en international styrke  

 i Kosovo, som efter bemyndigelse fra FN s Sikkerhedsråd i henhold til  

 FN-pagtens kapitel VII udsendes under enhedskommando til implementering af FN  

 s sikkerhedsrådsresolution 1244 af 10. juni 1999, samt at de danske  

 F-16 fly, som hidtil har deltaget i NATO s luftoperationer i forbindelse med  

 Kosovo-krisen, stilles til rådighed for NATO s samlede luftoperationer  

 på det vestlige Balkan.
Den internationale styrke i Kosovo vil  

 udføre sine opgaver i henhold til FN s sikkerhedsrådsresolution  

 1244 af 10. juni 1999 og tilhørende aftaler og foranstaltninger samt i  

 henhold til NATO-rådets beslutninger.
Bemærkninger til forslaget I.
FN s Sikkerhedsråd vedtog den 10.  

 juni 1999 resolution 1244, der danner rammerne for en fredsløsning for  

 Kosovo.
Af resolutionen fremgår, at en politisk løsning på  

 Kosovo-krisen skal baseres på de generelle principper for en  

 løsning af Kosovo-krisen, som blev vedtaget af G8-landene den 6. maj  

 1999, samt den Fredsplan, som Forbundsrepublikken Jugoslavien accepterede den  

 3. juni 1999. De to dokumenter udgør henholdsvis resolutionens anneks  

 1 og 2.
I sikkerhedsrådsresolutionen slås fast, at der  

 skal etableres en civil tilstedeværelse og en sikkerhedsstyrke i  

 Kosovo.
Af anneks 2, pkt. 4, fremgår, at sikkerhedsstyrken skal have  

 substantiel NATO-deltagelse, og at den indsættes under enhedskommando.  

 Styrken skal have til opgave at etablere sikre omgivelser, således at  

 flygtninge og internt fordrevne kan vende sikkert hjem.
Styrken vil have  

 betegnelsen Kosovo Force eller KFOR.
Deltagelse i KFOR vil være  

 åben for alle lande.
Der er indgået en militær-teknisk  

 aftale mellem KFOR og Forbundsrepublikken Jugoslavien.
Det fremgår af  

 aftalen, at Forbundsrepublikken Jugoslavien er indforstået med KFOR s  

 indsættelse, herunder styrkens ret til om nødvendigt at anvende  

 magt.
FN s generalsekretær udnævner en Særlig  

 Repræsentant, som skal overvåge implementeringen af den civile  

 tilstedeværelse og koordinere tæt med sikkerhedsstyrken for at  

 sikre, at såvel den civile tilstedeværelse som sikkerhedsstyrken  

 arbejder hen imod de samme mål og gensidigt støtter hinanden.  

 Som et led i den civile indsats vil der skulle etableres en midlertidig  

 administration for Kosovo, i henhold til hvilken befolkningen i Kosovo kan  

 nyde et udstrakt selvstyre inden for Forbundsrepublikken Jugoslavien, idet  

 der tages fuld højde for Rambouillet-aftalerne.
Det forventes, at FN  

 vil stå for implementeringen af den civile indsats.
II.
KFOR vil blive indsat på grundlag af resolution  

 1244 af 10. juni 1999 fra FN s Sikkerhedsråd, der bemyndiger  

 oprettelsen af styrken under henvisning til FN-pagtens kapitel VII.
Styrken  

 vil være bemyndiget til at anvende alle nødvendige midler for at  

 sikre efterlevelse af resolutionen.
KFOR s væsentligste militære opgaver vil  

 være at overvåge efterlevelsen af  

 sikkerhedsrådsresolutionens bestemmelser, herunder anneks 1 og 2, samt  

 den militær-tekniske aftale.
KFOR vil bl.a. skulle overvåge og  

 sikre tilbagetrækningen af alle jugoslaviske styrker fra Kosovo i  

 henhold til den forud aftalte tidsplan, der er en del af den  

 militær-tekniske aftale.
KFOR vil også skulle sikre en  

 demilitarisering af Kosovo s Befrielseshær, UCK, og andre væbnede  

 kosovo-albanske grupperinger.
 KFOR vil endvidere skulle bidrage til at skabe sikre  

 omgivelser for gennemførelsen af den politiske og civile del af  

 resolutionen, herunder for de civile og humanitære organisationer og  

 Det Internationale Krigsforbrydertribunals arbejde.
 I lyset af flygtningesituationen i regionen og det store  

 antal internt fordrevne i Kosovo vil KFOR i en første fase skulle  

 udføre en række opgaver af mere civil karakter, såsom at  

 yde humanitær nødhjælp, opretholde lov og orden, etablere  

 en civil administration og genopbygge den væsentligste  

 infrastruktur.
KFOR forudses at blive på ca. 50.000 mand, idet  

 styrkeopbygningen vil ske gradvist.
KFOR er bygget op omkring NATO s hurtige  

 reaktionsenhed Allied Command Europe Rapid Reaction Corps (ARRC). Det samlede  

 militære ansvar for operationen ligger hos NATO s  

 øverstkommanderende i Europa, SACEUR.
KFOR vil bestå af 5 brigader samt førings- og  

 støttestruktur.
Samtlige 19 NATO-lande har tilkendegivet at ville  

 bidrage med tropper.
Det samme har følgende NATO-partnerlande:  

 Azerbajdjan, Østrig, Bulgarien, Estland, Finland, Letland, Litauen,  

 Rumænien, Schweiz, Slovakiet, Slovenien, Sverige og Ukraine.
Hertil  

 kommer bidrag fra Rusland, der for øjeblikket er genstand for  

 forhandlinger.
Uden for partnerkredsen har et antal lande tilkendegivet at  

 ville deltage.
De af NATO-rådet godkendte regler for  

 magtanvendelse, som KFOR opererer under, er i overensstemmelse med  

 sikkerhedsrådsresolutionen, herunder anneks 1 og 2, samt international  

 ret.
Magtanvendelsen skal være militært nødvendig, en  

 sidste udvej og skal så vidt muligt ske efter forudgående varsel.  

 Den skal desuden være proportional, ske på lavest mulige niveau  

 og i videst muligt omfang uden følgeskader på civile.
Endelig er  

 gengældelsesaktioner ikke tilladte.
 Der forudses indgået en SOFA-aftale (Status of  

 Forces Agreement) mellem KFOR og Forbundsrepublikken Jugoslavien, som  

 fastsætter de udsendte soldaters retsstilling.
III.
Vedtagelsen af en sikkerhedsrådsresolution  

 indebærer afgørende ændringer i muligheder og behov for  

 dansk indsats i regionen.
Det vil blive muligt at bistå de internt  

 fordrevne i Kosovo.
Endvidere vil det store antal flygtninge i lang tid  

 fremover have behov for, at de igangværende aktiviteter, som f.eks.  

 støtte til indkvartering hos værtsfamilier og drift af  

 flygtningelejre, fortsætter.
Fokus i nødhjælpen vil dog  

 gradvist skifte fra de nuværende aktiviteter til repatriering og  

 reintegration, herunder genhusning af flygtninge, minerydning, støtte  

 til reetablering af fysisk og social infrastruktur samt leverancer af  

 nødvendige varer fra Danmark som medicin og såsæd.
Danmark  

 vil desuden kunne bidrage til den internationale politistyrke, der forventes  

 indsat.
Sikkerhedsrådsresolutionen konstaterer, at  

 situationen i regionen udgør en trussel mod international fred og  

 sikkerhed.
Regeringen hilser i den forbindelse vedtagelsen af  

 Stabilitetspagten for Sydøsteuropa velkommen, idet der med denne  

 skabes en ramme for et langsigtet samarbejde mellem det internationale  

 samfund og landene i regionen for at sikre stabilitet, sikkerhed,  

 demokratisering, økonomisk genopbygning og udvikling af regionen.
IV.
Regeringen hilser vedtagelsen af FN s  

 sikkerhedsrådsresolution 1244 af 10. juni 1999 velkommen og finder, at  

 det internationale samfunds indsats nu må koncentreres om at skabe de  

 optimale rammer for dens gennemførelse.
Der er behov for, at så  

 mange lande som muligt deltager i denne opgave, ikke kun på grund af  

 styrkens omfang, men også for at sende et signal til  

 Forbundsrepublikken Jugoslaviens myndigheder og kosovo-albanerne om den  

 betydning, det internationale samfund tillægger resolutionens  

 gennemførelse.
V.
Det er regeringens hensigt at bidrage til KFOR med en  

 panserinfanteribataljon på ca. 850 mand samt personel til NATO s  

 kommandostruktur og de dertil knyttede højere placerede enheder samt  

 evt. personel til fælles støtteenheder.
Bataljonen forudses at  

 indeholde en stab, et stabskompagni, to panserinfanterikompagnier, en  

 kampvognseskadron, en militærpolitisektion, et efterretningselement, en  

 signalenhed, et ingeniørdetachement samt et logistikkompagni og et  

 nationalt støtteelement.
I det omfang der måtte være behov herfor, er  

 det ligeledes regeringens hensigt at stille øvrige danske  

 militære bidrag til en NATO-indsats på det vestlige Balkan til  

 rådighed for implementeringen af sikkerhedsrådsresolutionen.
Det  

 drejer sig om F-16 flyene med støttepersonel og støttemateriel,  

 jfr.
Folketingets beslutninger af 8. oktober 1998 (B4) og 22. april 1999  

 (B128). Flyene vil tillige blive stillet til rådighed for NATO s  

 samlede luftoperationer på det vestlige Balkan, idet NATO s  

 støtte til SFOR, KFOR og operation Allied Force fremover udgør  

 én operation.
Endvidere drejer det sig om det danske maritime bidrag,  

 jfr.
Folketingets beslutning af 28. maj 1999 (B146). Samtlige danske  

 militære bidrag vil blive indsat i henhold til NATO-rådets  

 beslutninger.
For at løse opgaven optimalt må de danske  

 militære bidrag have en vis fleksibilitet, så de om  

 nødvendigt kan tilpasses udviklingen samt evt. tilpasninger i den  

 øvrige styrke.
Såfremt det skulle vise sig hensigtsmæssigt  

 at foretage væsentlige justeringer i de danske bidrag, eller  

 såfremt der skulle ske væsentlige ændringer i styrkernes  

 opgaver, vil regeringen rådføre sig med Det Udenrigspolitiske  

 Nævn eller, om nødvendigt, påny forelægge sagen for  

 Folketinget.
VI.
Under henvisning til det anførte samt i henhold  

 til Grundlovens § 19, stk. 2 anmodes Folketinget om at meddele sit  

 samtykke til, at danske militære styrker stilles til rådighed for  

 en international styrke i Kosovo, som efter bemyndigelse fra FN s  

 Sikkerhedsråd i henhold til FN-pagtens kapitel VII udsendes under  

 enhedskommando til implementering af FN s sikkerhedsrådsresolution 1244  

 af 10. juni 1999, hvor muligheden for at anvende militære magtmidler er  

 tilstede, samt at de danske F-16 fly, som hidtil har deltaget i NATO s  

 luftoperationer i forbindelse med Kosovo-krisen, stilles til rådighed  

 for NATO s samlede luftoperationer på det vestlige Balkan, hvor  

 muligheden for at anvende militære magtmidler er tilstede.
 Det betones, at Forbundsrepublikken Jugoslavien har givet  

 sin accept af indsættelsen af KFOR, herunder sin udtrykkelige  

 indforståelse med de magtbeføjelser, der tillægges  

 styrken.
Den samlede danske indsats vil omfatte en  

 panserinfanteribataljon på ca. 850 mand, samt, i det omfang der  

 måtte være behov herfor, de danske F-16 fly og  

 støttepersonel, i alt ca. 140 personer, et dansk maritimt bidrag med  

 en korvet og minefartøjer samt evt. bidrag til kommandostruktur mv.  

 Nettoudgifterne forbundet med udsendelsen af panserinfanteribataljonen  

 beløber sig for 1999 til ca. 340 mio. kr.
Udgifterne forbundet med  

 udsendelsen i 1999 forventes at kunne afholdes inden for forsvarsrammen.
Ud  

 over styrkebidraget vil Danmark i lighed med de øvrige NATO-lande  

 skulle bidrage til finansieringen af de fællesudgifter, som er  

 forbundet med operationen.
Finansieringen af fællesudgifterne forventes  

 at ske over de eksisterende fællesfinansierede budgetter.
