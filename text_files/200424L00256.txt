Betænkning afgivet af Miljø- og Planlægningsudvalget den 27.  

 april 2005 Betænkning over Forslag  

 til lov om ændring af lov om miljøbeskyttelse (Producentansvar for elektronikskrot m.v.) [af  

 miljøministeren (Connie Hedegaard)] 1. Ændringsforslag Der er stillet 12 ændringsforslag til lovforslaget.  

 Miljøministeren har stillet ændringsforslag nr. 1-7 og 9-11. Det Radikale  

 Venstres medlemmer af udvalget har stillet ændringsforslag nr. 8, og  

 Enhedslistens  

 medlem af udvalget har stillet ændringsforslag nr. 12.
2. Udvalgsarbejdet Lovforslaget blev fremsat den 23. februar 2005 og var til 1.  

 behandling den 1. marts 2005. Lovforslaget blev efter 1. behandling henvist  

 til  

 behandling i Miljø- og Planlægningsudvalget.
Møder Udvalget har behandlet lovforslaget i 7 møder.
Tidligere behandling Lovforslaget er i hovedtræk en genfremsættelse af lovforslag nr.  

 L 100 fra folketingsåret 2004-05, 1. samling.
Udvalget har fået omdelt det  

 materiale, der forelå i forbindelse med behandlingen af L 100, herunder de  

 høringssvar og det høringsnotat, som miljøministeren sendte til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra AVV-Affaldsselskabet Vendsyssel Vest I/S og  

 Kommunernes Landsforening.
 Miljøministeren har over for udvalget kommenteret de skriftlige  

 henvendelser til udvalget.
Deputationer AVV-Affaldsselskabet Vendsyssel Vest I/S har mundtligt over for  

 udvalget redegjort for sin holdning til lovforslaget.
Samråd Udvalget har stillet 1 spørgsmål til miljøministeren til  

 mundtlig besvarelse.
Ministeren har besvaret spørgsmålet i et samråd med  

 udvalget den 6. april 2005. Ministeren har efterfølgende sendt udvalget det  

 talepapir, der dannede grundlag for ministerens mundtlige besvarelse af  

 spørgsmålet.
Spørgsmål Udvalget har stillet 18 spørgsmål til miljøministeren til  

 skriftlig besvarelse, som denne har besvaret.
3. Udtalelse fra miljøministeren Miljøministeren har oplyst følgende over for udvalget:
»Med dette lovforslag foreslås indført producentansvar for  

 elektronikskrot.
Det medfører i praksis, at det fremover er producenter og  

 importører, der får ansvar for at tage affald af elskrot tilbage, håndtere  

 det  

 miljømæssigt korrekt og afholde samtlige udgifter herved.
For øjeblikket  

 forhandles der i ministerrådet om ændring af batteridirektivet, hvor det også  

 foreslås, at der indføres producentansvar.
I udkastet til batteridirektiv  

 stilles der krav om, at alle batterier skal indsamles, og at indsamlingen af  

 batterier skal foregå tæt på brugeren og være nem for brugeren at gøre brug  

 af.  

 Dette krav vil kunne opfyldes på forskellige måder eksempelvis ved  

 husstandsindsamlinger eller via detailhandlen el. lign.
Såfremt et revideret  

 batteridirektiv medfører, at der skal gennemføres sådanne  

 indsamlingsordninger,  

 vil jeg se positivt på mulighederne for at koordinere indsamlingen af  

 batterier  

 og småt elektronikaffald.
Producentansvar er et nyt styringsmiddel, som vi ikke tidligere  

 har anvendt i Danmark.
Jeg anser det derfor for hensigtsmæssigt, at der  

 senest tre  

 år efter ordningens ikrafttræden, dvs. i 2009, gennemføres en evaluering af,  

 hvordan ordningen har fungeret i Danmark.
Lovforslaget regulerer ikke import og eksport af  

 elektronikskrot, idet regler herom er fastsat i EUs  

 Transportforordning, der  

 forbyder eksport af farligt affald til lande uden for OECD (udviklingslande).  

 Størstedelen af elektronikaffaldet er farligt affald.
For den del, der ikke  

 er  

 farligt affald, er det tilladt at eksportere også til udviklingslande.  

 Kommissionen har i forbindelse med reguleringen af dette ikkefarlige  

 elektronikaffald specifikt spurgt hvert enkelt ikke-OECD land, om det ønsker  

 dette affald til nyttiggørelse og i givet fald, hvilken kontrolprocedure der  

 kræves.
Kommissionen har på den baggrund udarbejdet en regulering, hvoraf det  

 fremgår, hvilke typer af det ikkefarlige affald, det er lovligt at eksportere  

 til hvilke lande.« 4. Indstillinger og politiske bemærkninger Et  

  

 flertal  

  

 i udvalget  

 (S, DF, RV, SF og IA) indstiller lovforslaget til  

  

 vedtagelse  

  

 med de under nr. 1-11 stillede ændringsforslag.
Dansk Folkepartis  

 medlemmer af udvalget bemærker, at regeringen ønsker at gennemtvinge  

 EF-direktiver,  

 selv om det medfører tab af eksisterende arbejdspladser.
For Dansk Folkeparti  

 har det også været vigtigt at lægge vægt på, at eksisterende anlæg, som er  

 godkendt  

 til behandling af elektronisk udstyr og sat i drift inden den 1. januar 2005,  

 fortsat kan drives efter denne lovændring.
Dansk Folkeparti har fundet det  

 vigtigt at kæmpe for, at arbejdspladserne i branchen bliver bevaret.
Derfor  

 har  

 det også været vigtigt, at ministeren kan fastsætte de nærmere vilkår for  

 driften, så kommuner ikke kan give så favorable vilkår, at der opstår ulige  

 vilkår for private og kommunale anlæg.
 Et  

  

 mindretal  

  

 i  

 udvalget (V og KF) indstiller lovforslaget til  

  

 vedtagelse  

  

 med de af miljøministeren stillede ændringsforslag.
Venstre og Det Konservative Folkeparti kan ikke støtte det  

 af Det Radikale Venstre stillede ændringsforslag, hvorefter ministeren  

 bemyndiges til at fastsætte regler om, at eksisterende kommunale elskrotanlæg  

 fortsat kan drives af kommunerne.
Venstre og Det Konservative Folkeparti  

 lægger  

 stor vægt på, at hovedformålet med lovforslaget er at indføre producentansvar  

 for elektronikskrot.
Dette betyder i praksis, at det fremover er producenter  

 og  

 importører, der får ansvar for at tage affald af elektronikskrot tilbage,  

 håndtere det miljømæssigt korrekt og afholde samtlige udgifter hermed.
Der er  

 Venstres og Det Konservative Folkepartis opfattelse, at ændringsforslaget  

 strider mod princippet om producentansvar, som det er forudsat i det af  

 regeringen fremsatte lovforslag og i direktivet.
Venstre og Det  

 Konservative Folkeparti finder det principielt forkert, at kommunerne får  

 mulighed  

 for  på et konkurrenceudsat marked  at drive virksomhed i  

 konkurrence med  

 private virksomheder.
Endelig er Venstre og Det Konservative Folkeparti  

 bekymrede for, at ændringsforslaget vil kunne skabe ulige konkurrence mellem  

 kommunerne og private elskrotanlæg i strid med konkurrenceregler og  

 statsstøtteregler.
 Et  

  

 andet  

 mindretal  

  

 i udvalget (EL) indstiller  

 lovforslaget til  

  

 vedtagelse  

  

 med de  

 stillede ændringsforslag.
Enhedslisten er i  

 udgangspunktet positiv over for tiltag, der giver øget fokus på at gøre  

 affaldet mindre skadeligt.
Derfor er tiltag, der kan føre til øget indsamling  

 af elektrisk og elektronisk affald, positive.
Vi har i dag en række  

 offentlige  

 ordninger, som nogle steder er velfungerende, andre steder ikke.
Men der er  

 ikke i ordningerne incitament til producenterne til at nedbringe mængden af  

 farlige stoffer eller gøre apparater nemmere at genanvende eller mere  

 holdbare.  

 Implementering af dette EF-direktiv vil muligvis gøre det mere tydeligt for  

 producenterne, hvordan deres produkter påvirker samfundet, når de ikke  

 længere  

 kan anvendes, og dermed virke forebyggende.
Det er imidlertid svært at læse  

 ud  

 af så vel direktiv som lovforslag, hvordan man forestiller sig, at de nye  

 ordninger  

 reelt kommer til at virke præventivt.
Alt andet lige vil de fleste  

 producenter  

 have en grundlæggende interesse i at sælge så meget som muligt, hvilket er i  

 modstrid med intentionerne om at begrænse mængden af elektronikaffald.
Det er  

 vigtigt for Enhedslisten, at de offentlige ordninger bevares, fordi det skal  

 være nemt for borgerne at aflevere deres udtjente produkter.
Enhedslistens  

 bekymring går i høj grad på, om der er tilstrækkeligt effektive virkemidler  

 til  

 at sikre den bedst mulige behandling af affaldet, og om det er muligt at  

 kontrollere, at det er de bedste løsninger, der bliver anvendt.
Under behandlingen af  

 lovforslaget er det blevet klart, at regeringens varslede opstramning af  

 rækkevidden af kommunalfuldmagten skal sætte et eksempel her.
Miljøministeren  

 tolker rammerne for kommunalfuldmagten derhen, at når det er producenter og  

 importører, der skal betale og have ansvar for elskrot efter indsamlingen, så  

 eksisterer der ikke længere en kommunal opgave, og dermed må kommunerne ikke  

 længere eje eller drive sådanne selskaber.
Enhedslisten har i den  

 forbindelse stillet et ændringsforslag til lovforslaget, som ganske enkelt  

 handler  

 om, at kommuner skal kunne drive og eje selskaber, der behandler  

 elektronikskrot.
Enhedslisten finder, at det er en væsentlig indskrænkning af  

 kommunernes muligheder for aktivt at indgå i løsninger af miljøproblemer, der  

 historisk har vist sig at have en høj værdi.
Enhedslisten hæfter sig også  

 ved,  

 at regeringens indskrænkning i fortolkningen af kommunalfuldmagtens rammer  

 kan  

 føre til mistede arbejdspladser og til længere transport af elektronikskrot  

 og  

 dermed en miljømæssig forværring af de nuværende betingelser.
Endelig vil et  

 mindre udbud i virksomheder, der lokalt kan stå for forarbejdningen af  

 elskrot,  

 øge risikoen for eksport af affald, der ved forkert behandling er meget  

 skadeligt  

 for miljø og mennesker, jf. sagen om skrotning af færger.
Enhedslisten  

 stemmer  

 på denne baggrund imod lovforslaget, hvis ikke ændringsforslaget fra  

 Enhedslisten vedtages.
 Tjóðveldisflokkurin, Siumut og Fólkaflokkurin var på tidspunktet  

 for betænkningens afgivelse ikke repræsenteret med medlemmer i udvalget og  

 havde dermed ikke adgang til at komme med indstillinger eller politiske  

 udtalelser i betænkningen.
 En oversigt over Folketingets sammensætning er optrykt i  

 betænkningen.
5. Ændringsforslag med bemærkninger Ændringsforslag Til § 1 Af  

 	  

  

 miljøministeren,  

  

 tiltrådt af  

  

 udvalget:
 1)  

 I det under  

  

 nr.  

 2  

  

 foreslåede  

  

 § 9 j, stk. 1, 1. pkt.,  

  

 indsættes efter »31. december 2005«: », medmindre der er fastsat andre regler  

 i  

 medfør af § 44 og § 45, stk. 2«.
[Mulighed for kommunale  

 indsamlingsordninger i medfør af § 44 og § 45, stk. 2] 2)  

 I den under  

  

 nr.  

 2  

  

 foreslåede  

  

 § 9 j  

  

 indsættes som  

  

 stk. 3:
»Stk. 3.  

  

 Miljøministeren  

 kan fastsætte regler om en tildelingsordning for affald af elektrisk og  

 elektronisk  

 udstyr fra husholdninger omfattet af stk. 1 og §  

 9 l, stk. 1, herunder om den geografiske  

 fordeling mellem producenter og importører, tidsfrister for afhentning og  

 udveksling af beholdere i forbindelse med afhentningen af det tildelte affald  

 m.v.« [Tildelingsordning] 3)  

 I det under  

  

 nr.  

 2  

  

 foreslåede  

  

 §  

 9 l, stk. 1, 1. pkt.,  

  

 indsættes efter »særlig håndtering«: », medmindre  

 der er fastsat andre regler i medfør af § 44 og § 45, stk. 2«.
[Mulighed for kommunale indsamlingsordninger i medfør af § 44  

 og § 45, stk. 2] 4)  

 I det under  

  

 nr. 2  

  

 foreslåede  

  

 § 9 o, stk. 3,  

  

 ændres »§ 9 k, stk. 2« til: »§ 9 j, stk. 2«.
[Redaktionel ændring] 5)  

 I det under  

  

 nr.  

 2  

  

 foreslåede  

  

 § 9 o, stk. 6, 1. pkt.,  

  

 ændres »§ 9 k« til: »§ 9 j«.
[Redaktionel ændring] 6)  

 I det under  

  

 nr.  

 2  

  

 foreslåede  

  

 § 9 p, stk. 1,  

  

 udgår  

  

 nr. 6.
[Konsekvens af ændringsforslag nr. 7] 7)  

 I den under  

  

 nr. 2  

  

 foreslåede  

  

 § 9 p  

  

 indsættes  

 som  

  

 stk. 4:
»Stk. 4.  

  

 Ministeren kan  

 fastsætte regler om gebyrer til hel eller delvis dækning af den af ministeren  

 godkendte private organisations omkostninger ved administration og kontrol,  

 jf.  

 stk. 1.« [Bemyndigelsesbestemmelse] Af  

 	  

 et  

  

 mindretal  

  

 (RV), tiltrådt af et  

  

 mindretal  

  

 (S, DF, SF, EL og IA):
 8)  

 I  

  

 nr. 2  

  

 indsættes  

 efter § 9 q som ny paragraf:
 »§ 9 r.  

  

 Miljøministeren kan  

 fastsætte regler om, at kommunale anlæg, der er godkendt til behandling af  

 affald af elektrisk og elektronisk udstyr og sat i drift inden den 1. januar  

 2005, fortsat kan drives af kommunalbestyrelsen.
Stk. 2.  

  

 Ministeren kan fastsætte de nærmere vilkår for driften af  

 de i stk. 1 nævnte behandlingsanlæg, herunder vilkår om organisering i  

 selskabsform og regnskabsmæssig adskillelse.« [Bemyndigelse til at  

 sikre kommunernes mulighed for fortsat at eje og drive eksisterende anlæg for  

 behandling af elektronikskrot samt bemyndigelse til at fastsætte vilkår  

 herfor] Til § 2 Af  

 	  

  

 miljøministeren,  

  

 tiltrådt af  

  

 udvalget:
 9)  

 Datoen »1. maj 2005« ændres til: »1. juni 2005«.
[Udskydelse af lovens ikrafttræden] 10)  

 Som  

  

 stk. 2-4  

  

 indsættes:
 »Stk. 2. Miljøministeren  

 kan fastsætte regler, der helt eller delvis undtager fra pligten i  

 miljøbeskyttelseslovens  

 § 9 j, stk. 1, for så vidt angår elektrisk og elektronisk udstyr markedsført  

 i  

 perioden fra den 1. januar 2006 til den 31. marts 2006.
 Stk. 3.  

  

 Miljøministeren  

 kan fastsætte regler, der helt eller delvis undtager fra pligten i  

 miljøbeskyttelseslovens  

 §  

 9 l, stk. 1, for  

 så vidt angår elektrisk og elektronisk udstyr, som leveres til  

 affaldshåndtering  

 i perioden fra den 1. januar 2006 til den 31. marts 2006.
 Stk. 4.  

  

 Miljøministeren  

 kan fastsætte regler, der helt eller delvis undtager fra forbuddet i  

 miljøbeskyttelseslovens  

 § 9 o, stk. 7, 1. pkt., for så vidt angår elektrisk og elektronisk udstyr  

 markedsført i perioden fra den 1. januar 2006 til den 31. marts 2006«.
[Bemyndigelse til at udskyde ikrafttrædelsen af  

 producentansvaret] 11)  

 Som  

  

 stk. 5  

  

 indsættes:
»Stk. 5. Miljøministeren  

 kan fastsætte regler om, at kommunale anlæg, der er godkendt til behandling  

 af  

 affald af elektrisk og elektronisk udstyr og sat i drift inden den 1. januar  

 2005, fortsat kan drives af kommunalbestyrelsen indtil den 31. december  

 2006.« [Overgangsregel for kommunale behandlingsanlæg] Af  

 	  

  

 et mindretal  

  

 (EL):
 12)  

 Som  

  

 stk. 6  

  

 indsættes:
»Stk. 6.  

  

 Miljøministeren  

 fastsætter regler om, at kommunale anlæg, der er godkendt til behandling af  

 affald af elektrisk og elektronisk udstyr, kan drives af  

 kommunalbestyrelsen.« [Bemyndigelse til at sikre kommunernes mulighed for at eje og  

 drive anlæg for behandling af elektronikskrot] Bemærkninger Til nr. 1 og 3 Baggrunden for ændringsforslagene er, at det er nødvendigt med  

 tilføjelsen »medmindre der er fastsat andre regler i medfør af § 44 og § 45,  

 stk. 2«, da det ellers ikke, som det er forudsat i bemærkningerne til  

 lovforslaget, er muligt at bevare de kommunale indsamlingsordninger for  

 affald  

 af elektrisk og elektronisk udstyr fra husholdninger.
Uden tilføjelsen ligger  

 opgaven og dermed også kompetencen til indsamlingen alene hos producenterne.
 Tilbagetagningsordning i § 9 j skal forstås således, at en  

 indsamlingsordning er en del af at foranstalte tilbagetagning. § 9 j pålægger  

 producenter og importører en pligt til at foranstalte tilbagetagning og  

 dermed  

 også indsamling.
Til nr. 2 Baggrunden for ændringsforslaget er, at der er behov for at  

 fastsætte regler, som sikrer, at producenter og importører koordinerer  

 indsamlingen, således at der sker afhentning af affald af elektrisk og  

 elektronisk udstyr i alle kommuner på alle genbrugspladser m.v.
Der er uden  

 bestemmelsen risiko for, at yderområderne i det danske samfund ikke vil kunne  

 komme af med deres affald af elektrisk og elektronisk udstyr.
Det er tanken,  

 at  

 der i den private organisations regi skal oprettes en tildelingsordning, som  

 sikrer, at producenter og importører afhenter affald af elektrisk og  

 elektronisk  

 udstyr i alle kommuner på alle genbrugspladser m.v.
Til nr. 4 og 5 Der er tale om redaktionelle ændringer, hvor  

 to henvisninger til § 9 k korrigeres til henvisninger til § 9 j.
Til nr. 6 Lovforslagets § 9 p, stk.  

 1, nr. 6, udgår, da bestemmelsens nye stk. 4, jf. ændringsforslag nr. 7,  

 giver  

 tilstrækkelig hjemmel til, at ministeren kan fastsætte regler om, at den af  

 ministeren godkendte organisation kan opkræve gebyrer til dækning af  

 omkostningerne ved administration og kontrol i forbindelse med  

 producentregisteret.
Til nr. 7 Baggrunden for ændringsforslaget er, at den nuværende bemyndigelse  

 i miljøbeskyttelsesloven ikke giver ministeren hjemmel til at fastsætte  

 regler  

 om, at gebyrer kan opkræves af den organisation, som ministeren kan henlægge  

 myndighedslignende opgaver til.
Det er efter aftale med  

 brancheorganisationerne  

 sigtet, at organisationen skal varetage opgaver, som ellers ville skulle  

 udføres af Miljøstyrelsen, og at omkostningerne herved finansieres via  

 gebyrer  

 opkrævet af organisationen.
Der er ikke i det fremsatte lovforslag en  

 hjemmel,  

 der gør det muligt for ministeren at fastsætte regler om, at en af ministeren  

 godkendt privat organisation, som har fået delegeret kompetence efter loven,  

 kan opkræve gebyrer for det arbejde, som er delegeret til den private  

 organisation.
Der er heller ikke tilstrækkelig klar hjemmel til, at  

 ministeren  

 kan opkræve gebyrer for den opgave, som er delegeret til den private  

 organisation.
Hvis der ikke delegeres kompetence til en privat organisation,  

 vil ministeren skulle delegere kompetencen til f.eks.
Miljøstyrelsen.  

 Ministeren kan i så fald fastsætte regler om, at Miljøstyrelsen kan opkræve  

 gebyrer til dækning af omkostninger til kontrol og administration med  

 producentregisteret med hjemmel i miljøbeskyttelseslovens § 88, stk. 1.
Til nr. 8 Ændringsforslaget tager sigte på at tilvejebringe grundlaget  

 for, at kommunerne kan drive elskrotbehandlingsanlæggene, selv om det ifølge  

 lovforslaget ikke længere er en kommunal opgave at behandle affald af  

 elektrisk  

 og elektronisk udstyr (elskrot).
Det foreslås endvidere i stk. 2, at ministeren bemyndiges til at  

 fastsætte de nærmere vilkår for driften af de omhandlede behandlingsanlæg.  

 Baggrunden for bestemmelsen er, at Konkurrencestyrelsen har påpeget en række  

 betingelser, der skal være opfyldt for at undgå konkurrenceforvridning og  

 problemer i forhold til statsstøttereglerne.
For at undgå disse problemer vil  

 det  

 bl.a. være nødvendigt at udskille de kommunale anlæg til selvstændige aktie-  

 eller anpartsselskaber med hertil hørende regnskabsmæssig adskillelse fra  

 kommunens øvrige drift.
Det er i forbindelse med udskillelsen en  

 forudsætning,  

 at der sker en værdiansættelse af det kommunale anlægs aktiver, og at denne  

 ansættelse sker til markedspris for at sikre, at det kommunale anlæg ikke  

 opnår  

 en konkurrencemæssig fordel.
Ved driften af et udskilt  

 elskrotbehandlingsselskab forudsættes en fuldstændig adskillelse fra den  

 kommunale økonomi, herunder de kommunale renovationsgebyrer.
Det er endvidere  

 en betingelse for driften, at et udskilt elskrotbehandlingsselskab driver  

 virksomhed på almindelige markedsmæssige vilkår.
Selskabet må således ikke  

 modtage nogen former for offentlig støtte, herunder tilskud og garantier,  

 medmindre der er hjemmel hertil i statsstøttereglerne.
Til nr. 9 Baggrunden for  

 ændringsforslaget er, at behandlingen af lovforslaget har trukket ud, og at  

 det  

 derfor ikke kan forventes, at lovforslaget er vedtaget inden den 1. maj 2005.
Til nr. 10 Baggrunden for ændringsforslaget er, at brancheforeningerne har  

 udtrykt bekymring for, om producenterne og importørerne kan nå at omstille  

 deres administrative systemer, og om producenterne og importørerne kan nå i  

 fællesskab at danne de selskaber og systemer, som rent praktisk skal sikre  

 tilbagetagning og behandling af elektronikskrot.
Der skal etableres et producentregister, hvor alle producenter  

 og importører af elektriske eller elektroniske produkter omfattet af  

 direktivet  

 skal lade sig registrere.
Producentregisteret kan først oprettes, når  

 lovgrundlaget er på plads.
Der er således tale om en stor opgave, hvor det er  

 tvivlsomt, om det kan nås at oprette registeret og registrere alle  

 producenter  

 og importører inden den 31. december 2005.
 Ifølge direktivet skulle den nationale lovgivning have været på  

 plads den 13. august 2004 med virkning fra den 13. august 2005. Der var  

 således  

 lagt op til, at producenterne skulle have et år til at indrette sig på  

 udmøntningen af producentansvaret.
Lovforslag nr.
L 2 er en genfremsættelse af lovforslag nr.
L  

 100, som bortfaldt ved udskrivelsen af folketingsvalget den 18. januar 2005.  

 Lovforslag nr.
L 2 bliver formentlig vedtaget i sin endelige form i løbet af  

 april måned, hvilket er ca. 3 måneder senere, end L 100 ville være blevet  

 vedtaget.
Med bemyndigelsen er det muligt for ministeren at udskyde  

 producentansvaret i op til 3 måneder, således at producenterne får 1 år til  

 at  

 indrette sig på producentansvaret, sådan som direktivet oprindelig har lagt  

 op  

 til.
Til nr. 11 Ændringsforslaget tager sigte på at tilvejebringe grundlaget  

 for, at kommunerne kan drive elskrotbehandlingsanlæggene i en  

 overgangsperiode,  

 selv om det ikke længere er en kommunal opgave at behandle affald af  

 elektrisk  

 og elektronisk udstyr (elskrot). Såfremt lovgrundlaget ikke tilvejebringes,  

 vil  

 det være i strid med kommunalfuldmagten, at kommunerne driver virksomhed,  

 uden  

 at det er en kommunal opgave.
Baggrunden for ændringsforslaget er, at det er en meget brat  

 overgang for de kommunale elskrotbehandlingsanlæg, og at de uden dette  

 ændringsforslag i løbet af kort tid enten skal lukkes eller afhændes.
Med  

 ændringsforslaget får kommunerne mere tid til at afhænde eller nedlægge  

 elskrotbehandlingsanlæggene.
 Konkurrencemyndighederne er indforstået med, at det vil være  

 muligt at lade elskrotbehandlings-anlæggene fortsætte hele 2006. Det vil give  

 de levedygtige virksomheder en rimelig tid til at indrette sig på de nye  

 regler, f.eks. ved at blive privatiseret.
Til nr. 12 Med ændringsforslaget  

 sikres, at det også fremover vil være muligt for kommuner at eje og  

 drive anlæg  

 for affaldsbehandling af elektronikskrot.
Såfremt ændringsforslaget  

 vedtages, vil forslagsstiller til lovforslagets  

 3. behandling stille  

 ændringsforslag om de nødvendige konsekvensrettelser i lovforslaget.
Erling Bonnesen (V)   

 Birgitte Josefsen (V)  

  

  nfmd.  

  

 Lars Christian Lilleholt (V)   

 Inger Støjberg (V)   

 Eyvind Vesselbo (V)   

 Jørn Dohrmann (DF)   

 Walter Christophersen (DF)   

 Christian Wedell‑Neergaard (KF)  

  

  fmd.  

  

 Helle Sjelle (KF)   

 Pernille Blach Hansen (S)   

 Torben Hansen (S)   

 Jytte Wittrock (S)   

 Martin Lidegaard (RV)   

 Johannes Poulsen (RV)   

 Steen Gade (SF)   

 Per Clausen (EL)   

 Kuupik Kleist (IA) Tjóðveldisflokkurin, Siumut og Fólkaflokkurin havde ikke  

 medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Tjóðveldisflokkurin (TF) 1 Dansk Folkeparti (DF) 24 Inuit Ataqatigiit (IA) 1 Det Konservative Folkeparti (KF) 18 Siumut (SIU) 1 Det Radikale Venstre (RV) 17 Fólkaflokkurin (FF) 1 Socialistisk Folkeparti (SF) 11 Bilag 1 Oversigt over bilag vedrørende L 2 Bilagsnr.
Titel 1 Meddelelse om det materiale, der forelå i forbindelse med  

 behandlingen af L 100 i folketingsåret 2004-05, 1. samling 2 Udkast til tidsplan for udvalgets behandling af  

 lovforslaget 3 Tidsplan for udvalgets behandling af lovforslaget 4 1. udkast til betænkning 5 2. udkast til betænkning 6 Ændringsforslag fra miljøministeren 7 Udkast til bekendtgørelse om håndtering af affald af  

 elektrisk og elektronisk udstyr, fra miljøministeren 8 Henvendelse af 21/3-05 fra AVV-Affaldsselskabet  

 Vendsyssel Vest I/S, Hjørring 9 3. udkast til betænkning 10 Miljøministerens talepapir til brug for besvarelse af  

 samrådsspørgsmål A, fra miljøministeren 11 4. udkast til betænkning 12 Henvendelse af 11/4-05 fra Kommunernes Landsforening 13 Ændringsforslag fra miljøministeren 14 Ændringsforslag fra miljøministeren 15 5. udkast til betænkning 16 Udtalelse til udvalgets betænkning fra miljøministeren Oversigt over spørgsmål og svar vedrørende L 2 Spm.nr.
Titel 1 Spm. om oversendelse af udkast til bekendtgørelse m.v.,  

 til miljøministeren, og ministerens svar herpå 2 Spm. om tilbagetagelse af udtjente elektronikprodukter  

 m.v., til miljøministeren, og ministerens svar herpå 3 Spm. om husstandsindsamling af småt elektronikskrot  

 eventuelt samtidig med etablering af ordning for indsamling af batterier, til  

 miljøministeren, og ministerens svar herpå 4 Spm., om direktivet eller lovforslaget giver mulighed for  

 pålæggelse af afholdelse af udgifter til husstandsindsamling af småt  

 elektronikskrot, til miljøministeren, og ministerens svar herpå 5 Spm. om sikring af, at elektronikskrot ikke eksporteres  

 til lande med lempeligere miljøkrav m.v., til miljøministeren, og ministerens  

 svar herpå 6 Spm., om besvarelsen af spørgsmål 2 skal forstås sådan,  

 at den danske implementering fraviger fra hovedbestemmelsen i direktivet, til  

 miljøministeren, og ministerens svar herpå 7 Spm., om besvarelsen af spørgsmål 4 skal forstås sådan,  

 at direktivet ikke giver mulighed for at pålægge producenterne at afholde  

 udgifterne til hustandsindsamling af småt elektronikskrot, til  

 miljøministeren,  

 og ministerens svar herpå 8 Spm. om kommentar til henvendelse af 21/3-05 fra  

 AVV-Affaldsselskabet Vendsyssel Vest I/S, Hjørring, til miljøministeren, og  

 ministerens svar herpå 9 Spm., om ministeren vil yde teknisk bistand til et  

 ændringsforslag, der muliggør, at elektronikskrot kan behandles af kommunalt  

 ejede selskaber, til miljøministeren, og ministerens svar herpå 10 Spm. om oversendelse af en redegørelse om betydningen af  

 kommunalfuldmagten i relation til lovforslaget, til miljøministeren, og  

 ministerens  

 svar herpå 11 Spm. om de beskæftigelsesmæssige konsekvenser, hvis de ni  

 kommunale affaldsselskaber ikke kan fortsætte, til miljøministeren, og  

 ministerens svar herpå 12 Spm. om, hvor stor en procentdel af de samlede  

 omkostninger ved elektronikaffald der vedrører indsamlingsdelen, til  

 miljøministeren, og ministerens svar herpå 13 Spm. om eksport af elektronikaffald til  

 udviklingslandene, til miljøministeren, og ministerens svar herpå 14 Spm. om, hvorvidt kommunerne med lovforslaget vil kunne  

 fralægge sig ansvaret for indsamlingen, til miljøministeren, og ministerens  

 svar herpå 15 Spm. om kommentar til henvendelse af 11/4-05 fra  

 Kommunernes Landsforening, til miljøministeren, og ministerens svar herpå 16 Spm. om forslag om, at loven skal indeholde hjemmel til,  

 at alle selskaber (juridisk afgrænsede enheder), der konkurrerer på  

 markedsvilkår,  

 kan påtage sig behandling af affaldet uanset selskabets ejerkreds, til  

 miljøministeren, og ministerens svar herpå 17 Spm. om, hvilke grænser den kommunale fuldmagt sætter for  

 affaldsselskaber i kommunalt regi, til miljøministeren, og ministerens svar  

 herpå 18 Spm. om, hvilke grænser konkurrencelovgivningen sætter  

 for affaldsselskaber i kommunalt regi, til miljøministeren, og ministerens  

 svar herpå Oversigt over samrådsspørgsmål vedrørende L 2 Samråds-spm.nr.
