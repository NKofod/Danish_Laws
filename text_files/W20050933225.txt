 Landsskatteretskendelse vedr. lempelse af lønindkomst.
 Klagen vedrører  

 lempelse af lønindkomst hidrørende fra tjeneste i  

 udlandet efter ligningslovens § 33 A.
Landsskatterettens afgørelse Personlig indkomst Der er ikke er godkendt lempelse i  

 lønindkomsten efter ligningslovens § 33 A.
 Landsskatteretten stadfæster  

 skatteankenævnets afgørelse.
Sagens oplysninger Klageren er ansat som supervisor i  

 selskabet B A/S, som blandt andet fremstiller rensemaskiner til korn m.v.  

 Klageren er her involveret i montage og installation af udstyr i hele verden,  

 hvorfor han i længere perioder har været udstationeret i udlandet.  

 Under ophold i Danmark deltager klageren i  

 projektopbygningen og tilrettelægningen af nye opgaver i udlandet, idet  

 klageren ofte er ansvarlig ved arbejdets påbegyndelse i Danmark.
 Sammen med klagen til skatteankenævnet  

 har klageren indsendt en opgørelse fra sin arbejdsgiver, hvor klagerens  

 ophold  

 i udlandet er specificeret på følgende måde, idet de angivne datoer er  

 henholdsvis  

 ud- og hjemrejsedatoer:
 Klagerens arbejde i udlandet og ophold i  

 Danmark i indkomståret 2001 er herefter opgjort på følgende måde:
Land Start Slut Udland Danmark Australien 16.01 02.02 18 Danmark 03.02 12.02 10 Østrig 13.02 20.04 67 Danmark 21.04 30.04 10 Østrig 01.05 19.05 19 Danmark 20.05 06.06 18 Østrig 07.06 08.06 2 Danmark 09.06 15.07 37 Østrig 16.07 20.07 5 Første periode på 6 måneder 111 75 Danmark 21.07 13.08 24 Østrig 14.08 29.08 15 Tyskland 29.08 31.08 3 Danmark 01.09 03.09 3 Tyskland 04.09 04.09 0 1 Danmark 05.09 12.09 8 Sverige 13.09 13.09 0 1 Danmark 14.09 14.09 1 Østrig 15.09 26.09 12 Danmark 27.09 27.09 1 Tyskland 28.09 28.09 1 Danmark 29.09 12.10 14 USA 13.10 20.10 8 Danmark 21.10 20.11 31 Østrig 21.11 28.11 8 Danmark 29.11 05.12 7 Indien 06.12 20.12 15 I alt 173 166 Klagerens arbejdsgiver har attesteret,  

 at klageren havde ferie fra den 23. juli til den 10. august 2001. I starten  

 af  

 ferien opholdt klageren sig i Danmark, idet de sidste 10 dage af ferien blev  

 tilbragt i Frankrig.
Skatteankenævnets afgørelse Der er ikke er godkendt lempelse i  

 lønindkomsten efter ligningslovens § 33 A.
Klagerens udlandsperiode startede ved  

 udrejsen den 15. januar 2001 til Australien, idet han på dette tidspunkt  

 havde  

 opholdt sig i Danmark i 46 dage siden det sidste udlandsophold, som var i  

 Østrig og sluttede den 1. december 2000. De tidligere udlandsperioder kan  

 herefter ikke medregnes, da klageren havde opholdt sig Danmark i mere end 42  

 døgn.
Ifølge praksis medregnes ud- og hjemrejsedage som ophold i Danmark, jf.  

 bl.a. Østre Landsrets dom af 18. juni 1997, offentliggjort i TfS 1997, 556.
 Klageren har i den første 6 måneders  

 periode med arbejde i udlandet fra den 15. januar til den 16. juli 2001 haft  

 ophold i Danmark i samlet 75 dage, hvilket er væsentligt mere end de  

 foreskrevne 42 dage efter ligningslovens § 33 A, stk. 1.
I perioden fra den 15. juli til den 21.  

 oktober 2001 har klageren opholdt sig i Danmark i samlet 53 dage.
Ved  

 udrejsen  

 til Østrig den 20. november 2001 begyndte en ny 6 måneders periode.
Men fra  

 denne dato og indtil den 20. maj 2002 har klageren opholdt sig i udlandet i  

 99  

 dage og i Danmark i 82 dage.
 Det bemærkes endvidere, at der ikke har  

 været andre sammenhængende perioder på 6 måneder i indkomståret, hvor  

 klageren  

 ikke har overskredet de tilladte 42 dages ophold i Danmark, hvorfor der  

 heller  

 ikke for andre perioder ville kunne indrømmes lempelse efter ligningslovens §  

 33 A, stk. 1.
 Det følger af Ligningsvejledningen,  

 afsnit D.C.2.4., at der maksimalt kan udføres nødvendigt arbejde i Danmark i  

 42  

 dage over en periode på 6 måneder, svarende til at ophold inden for riget kan  

 ske uden fortabelse af retten til skattefritagelse i op til 7 dage om  

 måneden.  

 Et udlandsophold, der strækker sig ud over 6 måneder, medfører således, at  

 den  

 tilladte opholdsperiode i Danmark forlænges forholdsmæssigt.
På dette grundlag giver klagerens  

 udlandsperiode fra den 15. januar til den 21. december 2001 ret til ophold i  

 Danmark i højst 79 dage i hele perioden.
Klageren har imidlertid opholdt sig  

 i  

 Danmark i hele 166 dage i denne periode.
Klagerens påstand og argumenter Klagerens repræsentant har nedlagt  

 påstand om, at skatteansættelsen er ugyldig.
 Subsidiært har klagerens repræsentant  

 nedlagt påstand om, at klageren ikke har fortabt sin ret til skattefritagelse  

 efter bestemmelsen i ligningslovens § 33 A, stk. 3, med halvdelen af den  

 samlede indkomstskat, fordi opholdene i udlandet i de tidligere indkomstår  

 skal  

 indgå i beregningerne.
Den nødvendige høringsprocedure efter  

 bestemmelsen i skattestyrelseslovens § 3, stk. 4, ses ikke at være overholdt  

 af  

 skatteforvaltningen, som ikke har fremsendt den lovbestemte agterskrivelse  

 vedrørende  

 den påtænkte ændring af selvangivelsens punkt 11, felt 202. Korrektionen er  

 alene sket i forbindelse med årsopgørelsen og uden begrundelse og ved en  

 efterfølgende kendelse med klageadgang til skatteankenævnet.
Det har derfor  

 ikke været muligt at få sagen belyst på en fyldestgørende måde, inden  

 skatteforvaltningen traf endelig afgørelse.
Påstanden om ugyldighed er blevet påtalt  

 over for skatteankenævnets sekretær under den mundtlige forhandling på  

 sekretærens kontor.
Dette møde er ikke beskrevet i sagsfremstillingen.  

 Skatteankenævnets  

 sekretær var af den opfattelse, at nedslagsbestemmelserne i ligningslovens §  

 33  

 A ikke var omfattet af skattestyrelseslovens § 3, stk. 4, idet bestemmelserne  

 kun vedrørte skatteberegningen.
For så vidt angår sagens materielle  

 indhold bemærkes det, at 6-måneders perioden efter § 33 A blev påbegyndt i  

 indkomståret 2000, hvorfor den ikke som anført sluttede den 1. december 2000  

 og  

 påbegyndtes igen den 15. januar 2001. Kravet om højst 42 dages ophold i  

 Danmark  

 inden for en periode på 6 måneder, svarende til 7 dage pr. måned, er derfor  

 opfyldt  

  

 Udtalelse fra skatteankenævnet I forbindelse med sagens behandling ved  

 Landsskatteretten har skatteankenævnet udtalt, at det ikke var anført i  

 klagen  

 til skatteankenævnet, at skatteansættelsen skulle være ugyldig, men alene at  

 der ud fra den fremsendte dokumentation skulle godkendes nedslag efter  

 ligningslovens § 33 A.
 Klageren indsendte en udvidet  

 selvangivelse påført en lønindkomst på 313.136 kr. samt en selvangivelse for  

 udenlandsk indkomst påført en indkomst på 353.899 kr. optjent i perioden fra  

 den 15. januar til den 21. december 2001. Det var ikke anført, hvilke lande  

 klageren havde arbejdet i.
Den 6. maj 2002 bad skatteforvaltningen  

 i forbindelse med indberetningen af selvangivelsen klagerens repræsentant om  

 at  

 indsende de manglende oplysninger.
Skatteforvaltningen erindrede klagerens  

 repræsentant om anmodningen den 5. juni 2002. Den 5. juli 2002 sendte  

 skatteforvaltningen et brev til klageren og klagerens repræsentant med  

 meddelelse om, at den samlede indkomst på 667.035 kr. ville blive indberettet  

 som dansk indkomst, da der ikke var fremsendt dokumentation.  

 Skatteforvaltningen opfordrede til at klageren og hans repræsentant indsendte  

 en begrundet klage, hvis de ikke kunne acceptere dette.
Klagen skulle  

 vedlægges  

 dokumentation og specifikation af, hvilke lande klageren havde arbejde i samt  

 i  

 hvilke perioder.
Klageren bad den 11. juli 2002 om  

 udsættelse med besvarelsen af skatteforvaltningens henvendelse til efter  

 sommerferien.
Den 15. juli 2002 modtog skatteforvaltningen e-mail fra  

 klagerens  

 repræsentant, hvori denne oplyste, at klageren havde udført arbejde i  

 Australien,  

 USA, Tyskland, Indien og Østrig.
Klagerens repræsentant oplyste dog ikke, i  

 hvilke perioder klageren havde haft beskæftigelse i de pågældende lande.
 Ved brev af 18. juli 2002 til klagerens  

 repræsentant gjorde skatteforvaltningen opmærksom på, at der endnu ikke var  

 indsendt en opgørelse fra klagerens arbejdsgiver over klagerens ophold i  

 udlandet.  

 Klagerens repræsentant blev bedt om at indsende en skriftlig begrundelse,  

 såfremt han mente, at klageren var berettiget til lempelse efter  

 ligningslovens  

 § 33 A.
Den 13. august 2002 modtog  

 skatteforvaltningen e-mail fra klagerens repræsentant med oplysninger om, i  

 hvilke perioder klageren havde arbejdet i de nævnte lande.
Endvidere  

 indsendte  

 repræsentanten en ny fordeling af lønindkomsten beregnet forholdsmæssigt ud  

 fra  

 antallet af dage med arbejde i udlandet i forhold til antallet af arbejdsdage  

 i  

 alt.
Nedslaget blev herefter opgjort til 579.107 kr.
Den 29. august 2002 bad  

 skatteforvaltningen endnu en gang om at få tilsendt dokumentation for  

 klagerens  

 udlandsophold fra klagerens arbejdsgiver.
Skatteforvaltningen modtog den 9.  

 september 2002 en e-mail fra klagerens repræsentant, hvori denne anmodede om  

 at  

 få en kendelse, idet han fandt det nyttesløst at fortsætte korrespondancen  

 med  

 skatteforvaltningen.
Skatteforvaltningen fremsendte herefter  

 den 1. oktober 2002 forslag til ændring af skatteansættelsen til klageren,  

 hvor  

 det blev anført, at der ikke kunne gives nedslag efter ligningslovens § 33 A  

 for arbejde udført i udlandet.
Endvidere anførtes det, at ændringen ville  

 blive  

 gennemført, såfremt skatteforvaltningen ikke hørte fra klageren senest den  

 16.  

 oktober 2002.
Klagerens repræsentant meddelte  

 skatteforvaltningen pr. e-mail den 14. oktober 2002, at han som tidligere  

 meddelt afventede at få en kendelse med klageadgang til skatteankenævnet.
Den  

 17. oktober 2002 udsendte skatteforvaltningen kendelse i overensstemmelse med  

 agterskrivelsen.
Landsskatterettens bemærkninger og  

 begrundelse Agter den kommunale skattemyndighed at  

 foretage en skatteansættelse på et andet grundlag end det, der er  

 selvangivet,  

 herunder tilfælde, hvor behørig selvangivelse ikke foreligger, eller agter  

 den  

 kommunale skattemyndighed at ændre den del af grundlaget for en  

 skatteansættelse, der skal selvangives, skal den skattepligtige underrettes  

 skriftligt derom, jf. skattestyrelseslovens § 3, stk. 4. Den skattepligtige  

 skal samtidig underrettes om, at skatteansættelsen vil blive foretaget som  

 varslet, hvis den skattepligtige ikke over for skattemyndigheden fremkommer  

 med  

 en begrundet skriftlig eller mundtlig udtalelse imod skatteansættelsen inden  

 en  

 nærmere angiven frist, der ikke må være på mindre end 15 dage regnet fra  

 skrivelsens datering.
Har den skattepligtige ikke udtalt sig inden fristens  

 udløb, kan skattemyndigheden foretage skatteansættelsen i overensstemmelse  

 med  

 forslaget uden yderligere underretning.
Har den skattepligtige udtalt sig  

 inden  

 fristens udløb, skal der gives skriftlig underretning om skatteansættelsen i  

 form af en kendelse.
På det foreliggende grundlag finder  

 retten ikke, at skatteforvaltningens afgørelse af 17. oktober 2002 er ugyldig  

 som følge af manglende iagttagelse af reglerne i skattestyrelseslovens § 3,  

 stk. 4. Der er herved blandt andet henset til, at skatteforvaltningen i  

 agterskrivelse af 1. oktober 2002, som blev sendt til klageren og klagerens  

 repræsentant, anførte, at der ikke kunne godkendes hverken fuldt eller halvt  

 nedslag efter ligningslovens § 33 A, idet der fortsat ikke var fremlagt  

 behørig  

 dokumentation for klagerens udlandsophold.
Endvidere er der henset til, at  

 klagerens repræsentant den 14. oktober 2002 meddelte skatteforvaltningen, at  

 han afventede en kendelse med klageadgang til skatteankenævnet, idet han  

 fandt  

 det nytteløst at fortsætte en korrespondance med skatteforvaltningen.
Det  

 fremgår i øvrigt af skatteforvaltningens kendelse, at ændringerne i  

 indkomsten  

 ville fremgå af en årsopgørelse, som ville blive fremsendt efterfølgende.
 I henhold til statsskattelovens § 4  

 betragtes den skattepligtiges samlede årsindtægter som skattepligtig  

 indkomst,  

 hvad enten de hidrører her fra landet eller ikke.
Det må efter det oplyste lægges til  

 grund, at klageren i det omhandlede indkomstår er fuld skattepligtig til  

 Danmark i henhold til kildeskattelovens § 1, idet han har haft bopæl her i  

 landet, samt at Danmark har beskatningsretten til klagerens indkomst  

 vedrørende  

 det udførte arbejde.
Klageren har selvangivet, at der er tale om lønindkomst  

 vedrørende arbejde udført for selskabet B A/S.
 Har en person, der er skattepligtig  

 efter kildeskattelovens § 1, under ophold uden for riget i mindst 6 måneder  

 uden andre afbrydelser af opholdet end nødvendigt arbejde her i riget i  

 direkte  

 forbindelse med udlandsopholdet, ferie eller lignende af en sammenlagt  

 varighed  

 på højst 42 dage erhvervet lønindkomst ved personligt arbejde i  

 tjenesteforhold, nedsættes den samlede indkomstskat med det beløb, der  

 forholdsmæssigt falder på den udenlandske indkomst, jf. ligningslovens § 33  

 A,  

 stk. 1.
 Har en dobbeltbeskatningsoverenskomst  

 for en person, der ikke er udsendt af den danske stat eller anden dansk  

 offentlig myndighed, tillagt Danmark beskatningsretten til indkomsten,  

 nedsættes den samlede indkomstskat med halvdelen af det beløb, der  

 forholdsmæssigt  

 falder på den udenlandske indkomst, jf. ligningslovens § 33 A, stk. 3.
Højesteret har ved dom af 1. maj 2003,  

 offentliggjort i TfS 2003, 426, fastslået, at nedsættelse af indkomstskatten  

 efter ligningslovens § 33 A er betinget af, at skatteyderens ferieophold m.v.  

 her i riget sammenlagt har en varighed på højst 42 dage inden for enhver  

 afsluttet 6-måneders periode.
Retten finder dog, at Højesterets dom først bør  

 tillægges virkning fra dommens afsigelse den 1. maj 2003.
Efter en konkret vurdering finder retten  

 det dog ikke tilstrækkeligt godtgjort, at klageren har erhvervet lønindkomst  

 ved personligt arbejde i tjenesteforhold uden for Danmark i nogen periode på  

 mindst 6 måneder uden andre afbrydelser af opholdet end kortere ferie eller  

 lignende af en samlet varighed på højest 42 dage, eller 7 dage pr. måned, i  

 det  

 omhandlede indkomstår.
Dette ses endvidere ikke at være tilfældet, uanset om  

 klagerens rejseaktiviteter i det forudgående indkomstår medtages i  

 vurderingen.
 På baggrund af det beskrevne om  

 klagerens arbejde i Danmark finder retten endvidere ikke, at dette kan  

 sidestilles med nødvendigt arbejde i direkte forbindelse med  

 udlandsopholdene.  

 Klagerens arbejde i Danmark må derfor anses at have afbrudt udlandsopholdet,  

 hvorefter betingelserne efter kildeskattelovens § 33 A ikke er opfyldt.
 Landsskatteretten stadfæster herefter  

 skatteankenævnets afgørelse.
