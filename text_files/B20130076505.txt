Bekendtgørelse om ændring af bekendtgørelse om værgemål § 1 I bekendtgørelse nr. 927 af 5. september 2006 om værgemål foretages følgende ændringer:
 1. Indledningen affattes således:
»I medfør af §§ 28-30 og § 40 i værgemålsloven, jf. lovbekendtgørelse nr. 1015 af 20. august 2007, jf. § 2, stk. 1, i lov om borteblevne, jf. lovbekendtgørelse nr. 766 af 4. august 2005, fastsættes:« 2. § 1, stk. 1, affattes således:
»Tilsynet med værgen føres af statsforvaltningen.« 3. I § 39, stk. 1, 3. pkt., udgår », hvor den, der er under værgemål, har bopæl«.
 4. § 61 ophæves.
§ 2 Bekendtgørelsen træder i kraft den 1. juli 2013.
