 I medfør af § 78 a i lov om styrelsen af kommunernes skolevæsen og af  

 virksomhed efter lov om fritidsundervisning m. v., jfr. lovbekendtgørelse nr.  

 24 af 20. januar 1978, fastsættes følgende bestemmelser:
Skolenævnenes sammensætning § 1.  Ved hver amtskommunal folkeskole, bortset fra  

 observationsskoler, oprettes et skolenævn på 3, 5 eller 7 forældrevalgte  

 medlemmer efter amtsrådets bestemmelse.
Medlemstallet skal rette sig efter  

 skolens størrelse og behøver ikke at være det samme for alle skolenævn i  

 amtskommunen.
 Stk. 2.  Amtsrådet kan som en fælles ordning for alle  

 amtskommunens folkeskoler bestemme, at et af dets medlemmer deltager uden  

 stemmeret i skolenævnets møder.
Valg af skolenævn § 2.  De i § 1, stk. 1, nævnte medlemmer af  

 skolenævnet vælges af og blandt skolens forældrekreds samt de personer, der  

 efter stk. 3 tillægges valgret og valgbarhed som forældre.
Stk. 2.  Ved en skoles forældrekreds forstås de  

 personer, der på valgets tidspunkt har forældremyndigheden over børn, der er  

 indskrevet i skolen, herunder den eller de personer, til hvem  

 forældremyndigheden over et barn personligt er overdraget med overøvrighedens  

 godkendelse.
Indskrivning af et barn kan finde sted fra begyndelsen af det  

 kalenderår, i hvilket barnet fylder 5 år, jfr. folkeskolelovens § 36, stk. 1.
 Stk. 3.  Der tillægges følgende personer valgret og  

 valgbarhed som forældre, såfremt de fremsætter begæring herom over for  

 skolens leder:
1. Personer, der i henhold til lov om social bistand  

 har modtaget et barn, der er indskrevet i skolen, i døgnpleje, og til hvem  

 plejetilladelse eller anden tilladelse, der kan ligestilles hermed, med  

 hensyn til det pågældende barn er meddelt senest et år før tidspunktet for  

 valgets afholdelse.
Forældremyndighedens indehaver(e) kan ikke samtidig  

 deltage i valget.
Bor barnet kun hos plejeforældre i forbindelse med ordinære  

 skoledage, kan plejeforældrene ikke få tillagt valgret og valgbarhed.
 2. Den, der har indgået ægteskab med indehaveren af  

 forældremyndigheden over et barn, der er indskrevet i skolen, såfremt den  

 pågældende tilhører samme husstand som forældremyndighedens indehaver og  

 barnet.
 3. Faderen til et barn, der er indskrevet i skolen,  

 såfremt faderskabet er retligt fastslået, og den pågældende tilhører samme  

 husstand som forældremyndighedens indehaver og barnet.
 Begæringen skal være bilagt fornøden dokumentation for, at de under nr.  

 1-3 nævnte betingelser er opfyldt, det vil sige:
 ad 1) en senest et år før tidspunktet for valgets afholdelse meddelt  

 plejetilladelse eller anden tilsvarende tilladelse med hensyn til det  

 pågældende barn.
ad 2) vielsesattest samt attest fra folkeregistret og ad 3) fødselsattest eller dåbsattest samt attest fra folkeregistret.
 Stk. 4.  Medlemskab af skolenævnet er udelukket for  

 enhver, der gør tjeneste ved den pågældende skole.
 § 3.  Valg af medlemmer til skolenævn ved  

 amtskommunale folkeskoler gælder for amtsrådets valgperiode, men skolenævnene  

 fungerer indtil udgangen af den måned, i hvilken nye valg til disse har  

 fundet sted.
 Stk. 2.  Såfremt en ny amtskommunal folkeskole oprettes  

 i løbet af en valgperiode, vælges der snarest muligt et skolenævn ved skolen.
§ 4.  Skolens leder sørger for, at der udarbejdes en  

 liste over de personer, der er valgberettigede ved valg af skolenævn ved  

 skolen.
Listen udarbejdes på grundlag af skolens protokol/kartotek samt  

 eventuelle begæringer i henhold til § 2, stk. 3.
Stk. 2.  Der skal være adgang til at se og få  

 oplysninger om valglisten på skolen senest 14 dage før det i § 6 nævnte møde  

 og indtil udløbet af den i 2. punktum nævnte frist.
Eventuelle anmodninger om  

 opførelse på valglisten eller om ændring heri fremsættes over for skolens  

 leder senest kl. 16 ugedagen efter, at der er givet adgang til at se eller få  

 oplysninger om listen.
Stk. 3.  Valgbestyrelsen (§ 5) afgør senest 2 dage før  

 det i § 6 nævnte møde, om eventuelle rettidigt fremsatte anmodninger kan  

 tages til følge, og giver samtidig den eller de personer, afgørelsen angår,  

 skriftlig meddelelse herom.
Der kan klages over valgbestyrelsens afgørelse  

 efter reglerne i § 20.
§ 5.  Det nyvalgte amtsråd udpeger på sit  

 konstituerende møde for hver skole en valgbestyrelse, der består af skolens  

 leder og et amtsrådsmedlem med sidstnævnte som formand.
Valgbestyrelsen  

 forestår valg af skolenævnet ved den pågældende skole.
Valgberettigede kan  

 bistå som medhjælp for valgbestyrelsen.
Stk. 2.  Amtsrådet bekendtgør gennem dagspressen - i hvilket tidsrum der er adgang til at se eller indhente oplysninger om  

 valglisten på skolen, - tidspunktet for seneste fremsættelse af anmodning om opførelse på listen  

 eller ændringer heri og - tidspunktet for afholdelse af det i § 6 nævnte møde og for seneste  

 indlevering af kandidatlister og eventuel afholdelse af afstemning, herunder  

 oplysning om afstemningsstedet eller -stederne eller i tilfælde af afstemning  

 ved indsendelse af stemmeseddel, jfr. § 10, oplysning herom og om fristen for  

 tilbagelevering af stemmesedler.
Valgbestyrelsen sørger for, at der desuden  

 gives hjemmene skriftlig meddelelse herom og om de regler, der gælder for  

 valget.
§ 6.  Amtsrådet indkalder de valgberettigede ved de  

 enkelte skoler til et møde senest 3 uger efter det første amtsrådsmøde efter  

 det konstituerende møde.
På mødet gives en redegørelse for de regler, der  

 gælder for valget.
Kun valgberettigede kan deltage.
 § 7.  Kandidatlister skal være indleveret til  

 formanden for valgbestyrelsen eller til en af denne angivet adresse senest  

 kl. 16 ugedagen efter det i § 6 nævnte møde.
Stk. 2.  En kandidatliste kan indeholde navnene på  

 indtil det dobbelte antal kandidater af det antal, der skal vælges.
Den  

 rækkefølge, hvori kandidaterne opstilles, skal fremgå af listen.
Intet navn  

 må opføres på en kandidatliste uden vedkommendes skriftlige samtykke.
Hver  

 kandidatliste skal være underskrevet af mindst 5 og højst 15 valgberettigede  

 som stillere.
Ingen kan være stiller for mere end een kandidatliste eller for  

 en liste, hvorpå den pågældende selv er opført som kandidat.
En kandidat kan  

 forlange sig slettet af listen, så længe denne ikke er indleveret i henhold  

 til stk. 1. Efter listens indlevering, men inden udløbet af den i stk. 1  

 nævnte frist, kan en kandidat slettes med stillernes og de øvrige kandidaters  

 samtykke.
Er der mangler ved affattelsen af en kandidatliste, fastsætter  

 valgbestyrelsen en rimelig frist for manglernes afhjælpning.
Stk. 3.  Er der ved udløbet af fristen for  

 kandidatlisters indgivelse kun indleveret een gyldig liste, bortfalder  

 valget.
Det fornødne antal af de på listen opførte kandidater erklæres for  

 valgt uden afstemning i den rækkefølge, hvori de er opført på listen.
De ikke  

 valgte kandidater betragtes som stedfortrædere for de valgte i den  

 rækkefølge, hvori de er opført på listen.
Valgbestyrelsen giver meddelelse om  

 valget efter bestemmelserne i § 11, 2. og 3. pkt.
 Stk. 4.  Er der ved udløbet af den i stk. 1 nævnte frist  

 indleveret mere end een kandidatliste, skal valg snarest muligt derefter  

 afholdes efter reglerne i §§ 8-16.
 § 8.  Valgbestyrelsen tildeler hver kandidatliste et  

 nummer og efter ønske eventuelt en listebetegnelse.
Stk. 2.  Stemmesedlen skal indeholde en overskrift, der  

 angiver skolens navn og hvilket valg, der er tale om, samt et felt for hver  

 kandidatliste med angivelse af dennes nummer og eventuelle listebetegnelse.
I  

 hvert felt skal under nummeret og den eventuelle listebetegnelse angives  

 navnene på samtlige listens kandidater i den rækkefølge, hvori de er anmeldt  

 af stillerne.
Stemmesedlen må ikke være påført andet end det her nævnte.
 Stk. 3.  Afstemningen foretages ved, at den  

 valgberettigede mærker stemmesedlen med et kryds i feltet ud for den  

 kandidatliste, for hvilken han vil afgive sin stemme. Ønsker den  

 valgberettigede en bestemt af listens kandidater valgt, sætter han krydset ud  

 for denne kandidats navn.
§ 9.  Ved afstemningen, der skal være hemmelig, skal  

 der være adgang til stemmeafgivning i mindst 6 timer, og det skal ved  

 fastlæggelsen af tidsrummet iagttages, at der bliver lejlighed til at afgive  

 stemme efter sædvanlig arbejdstids ophør.
Afstemningen må ikke afsluttes, så  

 længe der er valgberettigede til stede, der endnu ikke har kunnet komme til  

 at afgive stemme.
 Stk. 2.  Afstemningen sker på grundlag af listen over de  

 valgberettigede.
 Stk. 3.  Stemmematerialet, herunder trykte eller  

 duplikerede stemmesedler, tilvejebringes ved valgbestyrelsens foranstaltning.
§ 10.  Efter amtsrådets bestemmelse kan afstemningen  

 ske ved indsendelse af stemmeseddel.
Dækker skolen en eller flere  

 amtsrådskredse, skal afstemningen ske på denne måde.
I så fald udsendes  

 gennem postvæsenet til hver enkelt valgberettiget det fornødne  

 stemmemateriale, der består af Ingen tilbagesendelseskonvolut må ved tilbagesendelsen indeholde mere end  

 een konvolut med indlagt stemmeseddel.
Hver tilbagesendelseskonvolut forsynes  

 med et nummer svarende til den valgberettigedes nummer på listen over de  

 valgberettigede.
Ved udlevering af stemmeseddel og tilbagelevering af denne  

 afkrydses nummeret på listen, således at der, inden stemmeoptællingen  

 påbegyndes, haves klarhed over, hvor mange stemmesedler der er udleveret, og  

 hvor mange valgberettigede der har deltaget i afstemningen.
Før  

 stemmeoptællingen påbegyndes, fjernes tilbagesendelseskonvolutterne fra  

 konvolutterne med stemmesedlerne.
De sidstnævnte blandes og åbnes først, når  

 optællingen skal påbegyndes.
§ 11.  Stemmeoptællingen og opgørelsen af afstemningen  

 foretages af valgbestyrelsen straks efter afstemningens afslutning og under  

 overværelse af tilstedeværende valgberettigede.
Valgbestyrelsen underretter  

 de valgte repræsentanter og stedfortrædere om valget.
Afstemningens resultat  

 meddeles amtsrådet, der offentliggør resultatet.
 § 12.  Ved opgørelse af valget afgøres det efter  

 reglerne i stk. 2 først, hvor mange kandidater hver kandidatliste har fået  

 valgt.
Stk. 2.  Det for hver kandidatliste afgivne stemmetal  

 deles med 1, 2, 3, osv., indtil hvert stemmetal er delt med et tal så stort  

 som det antal mandater, der i det højeste vil kunne tilfalde vedkommende  

 kandidatliste.
Den største af de således fremkomne kvotienter giver den  

 liste, den er tilfaldet, ret til medlem nr. 1, den næststørste kvotient giver  

 den liste, den er tilfaldet, ret til medlem nr. 2 og således fremdeles,  

 indtil det antal medlemmer, der skal vælges, er fordelt mellem de forskellige  

 kandidatlister.
Er kvotienterne lige store, gør lodtrækning udslaget.  

 Lodtrækning foretages af valgbestyrelsens formand i de tilstedeværendes  

 påsyn.
 § 13.  Når det på den i § 12 omhandlede måde er  

 opgjort, hvor mange repræsentanter hver kandidatliste har fået valgt,  

 bestemmes det efter reglerne i stk. 2-7, hvilke af listernes kandidater der  

 skal erklæres for valgt.
 Stk. 2.  Særskilt for hver kandidatliste fordeles de  

 stemmesedler, som er afgivet for listen, således at stemmesedler med kryds ud  

 for navnet på en af listens kandidater samles for sig efter navnet på den  

 kandidat, for hvilken afkrydsning er sket (personlige stemmer).
 Stk. 3.  Stemmesedler, der er afkrydset ud for  

 kandidatlistens nummer (listebetegnelse) eller ud for navnene på flere af  

 listens kandidater eller over hele kandidatlistens felt på stemmesedlen eller  

 i øvrigt på en sådan måde, at det ikke med sikkerhed fremgår, hvilken  

 kandidat den valgberettigede har villet give sin stemme, samles for sig  

 (listestemmer).
 Stk. 4.  Når samtlige for kandidatlisten afgivne  

 stemmesedler er fordelt på denne måde, optælles det, hvor mange stemmer hver  

 kandidat har fået (personlige stemmer), og hvor mange stemmer der i øvrigt er  

 afgivet for listen (listestemmer).
Stk. 5.  Valgbestyrelsen udregner derefter det  

 fordelingstal, der vil være at lægge til grund for hver kandidatliste ved  

 kandidaternes udvælgelse af listen.
Dette tal udregnes ved at dividere  

 antallet af samtlige for kandidatlisten afgivne stemmer (listestemmer såvel  

 som personlige stemmer) med et tal, der er een større end det antal  

 repræsentanter, listen har fået valgt.
Det fremkomne forholdstal, forhøjet  

 til det følgende hele tal, er fordelingstallet for den pågældende  

 kandidatliste.
Stk. 6.  Særskilt for hver kandidatliste fordeler  

 valgbestyrelsen derpå listestemmerne, jfr. stk. 3, til listens kandidater på  

 følgende måde: Til det antal personlige stemmer, som er opnået af den som nr.  

 1 på kandidatlisten opførte kandidat, lægges et så stort antal listestemmer,  

 at fordelingstallet nås.
De listestemmer, der herefter bliver tilovers,  

 lægges derpå til de personlige stemmer, som nr. 2 på kandidatlisten har  

 opnået, indtil fordelingstallet nås, og på til tilsvarende måde forholdes for  

 de øvrige kandidaters vedkommende i den rækkefølge, hvori deres navne er  

 opført på listen.
Når på denne måde samtlige listestemmer er fordelt på  

 listens kandidater, erklæres de kandidater, der har opnået fordelingstallet,  

 eller de, som ved personlige stemmer har fået et større antal stemmer end  

 fordelingstallet, for valgt i den rækkefølge, hvori de er opført på listen.  

 Tilkommer der listen flere mandater, erklæres i rækkefølge efter størrelsen  

 af de opnåede stemmetal (personlige stemmer og listestemmer tilsammen) så  

 mange af listens øvrige kandidater for valgt, som endnu skal vælges for  

 listen.
Har to kandidater opnået samme stemmetal, og kan kun een opnå valg,  

 erklæres den kandidat, der står først på kandidatlisten, for valgt.
 Stk. 7.  Skal der for en kandidatliste vælges flere  

 repræsentanter end det antal kandidater, der er opført på listen, overføres  

 det eller de overskydende mandater til den (de) af de øvrige kandidatlister,  

 der ifølge den i § 12 foretagne fordeling er nærmest berettiget hertil.
 § 14.  De på en kandidatliste opførte kandidater, der  

 ikke erklæres for valgt, betragtes som stedfortrædere for de valgte af samme  

 liste i rækkefølge efter størrelsen af de opnåede stemmetal, jfr. § 13, stk.  

 6.
§ 15.  Skolens leder og lærerpersonale har pligt til  

 at bistå ved udfærdigelsen af listen over de valgberettigede og ved  

 afstemningens tilrettelæggelse efter skolelederens nærmere bestemmelse.
Der  

 ydes et vederlag, hvis størrelse fastsættes af amtsrådet.
 § 16.  Valgets omkostninger påhviler amtskommunen.
§ 17.  Når valg af medlemmer til skolenævnene er  

 afsluttet, træder nævnene sammen til valg af formand og fastsættelse af  

 forretningsorden.
Indtil valg af formand har fundet sted, føres forsædet af  

 det medlem, der er ældst af alder.
Stk. 2.  Er et medlem forhindret i at deltage i det  

 konstituerende møde i skolenævnet, kan de medlemmer, der er valgt på den  

 pågældende kandidatliste, kræve stedfortræderen indkaldt til at deltage i  

 mødet.
Amtsrådet afgør i tvivlstilfælde, om betingelserne for  

 stedfortræderens indkaldelse er til stede.
 § 18.  Et medlem af et skolenævn, der i løbet af  

 valgperioden mister sin valgbarhed som følge af, at den pågældende udmelder  

 sit barn af folkeskolen inden undervisningspligtens ophør og indmelder det i  

 en friskole, en privat grundskole, en gymnasieskole eller i en af de i  

 folkeskolelovens § 33, stk. 2, i øvrigt nævnte private eller offentlige  

 skoleformer, skal udtræde af vedkommende nævn for resten af valgperioden.
 § 19.  Er der ved ledighed ingen stedfortræder for  

 skolenævnsmedlemmer, afholdes suppleringsvalg efter følgende regler:
1. Såfremt kun een skal vælges, afgøres valget ved  

 simpelt flertal.
Valgbestyrelsen sørger for, at der udarbejdes en liste over  

 de valgberettigede, jfr. §§ 2 og 4, og indkalder disse til møde samt modtager  

 kandidatlister m. v. efter reglerne i § 7. Er der ved udløbet af den i § 7,  

 stk. 1, nævnte frist indleveret mere end een kandidatliste, skal valg  

 afholdes snarest muligt derefter.
På stemmesedlen opføres alle de anmeldte  

 kandidater i alfabetisk rækkefølge efter efternavnet, indbyrdes adskilt ved  

 en tyk streg mellem hver to navne.
Valgbestyrelsen erklærer den kandidat, der  

 ved afstemningen har fået flere stemmer end nogen anden kandidat, for valgt.  

 De personer, der ikke erklæres for valgt, betragtes som stedfortrædere for  

 alle de valgte medlemmer af skolenævnet i rækkefølge efter størrelsen af de  

 opnåede stemmetal.
Med hensyn til afstemningen og stemmeoptællingen m. v.  

 gælder de i §§ 9-11, 15 og 16 givne regler.
I tilfælde af stemmelighed  

 afgøres valget ved lodtrækning, foretaget af valgbestyrelsens formand.
 2. Såfremt to eller flere skal vælges til samme  

 skolenævn finder bestemmelserne i §§ 6-16 tilsvarende anvendelse.
 § 20.  Tvivlsspørgsmål vedrørende fremgangsmåden ved  

 afholdelsen af valg afgøres af amtsrådet.
Stk. 2.  Klager over valg samt anmodning om fritagelse  

 for valg, jfr. skolestyrelseslovens § 14, stk. 2, må inden 8 dage efter  

 valgets endelige opgørelse indgives skriftligt til amtsrådet, der efter at  

 have indhentet valgbestyrelsens erklæring over sagen snarest muligt træffer  

 afgørelse i denne.
Amtsrådets afgørelse kan inden 4 uger efter, at den er  

 meddelt rette vedkommende, indbringes for undervisningsministeriet.
Skolelederens samt lærerrepræsentanters og  

 eventuelle § 21.  Skolens leder og lærerrådets formand deltager i  

 skolenævnets møder.
Lærerrådet kan vælge yderligere et af sine medlemmer til  

 at deltage i møderne.
Dette medlem, som kan være lærerrådets næstformand,  

 samt stedfortræder(e) vælges samtidig med lærerrådets valg af formand.  

 Valgene gælder for et skoleår.
§ 22.  Ved skoler, hvor der findes elevråd eller andre  

 hertil svarende former for elevsammenslutninger, deltager en repræsentant for  

 elevrådet (sammenslutningen) samt yderligere en elevrepræsentant valgt af  

 rådet (sammenslutningen) blandt skolens elever i skolenævnets møder.
Ved  

 andre skoler kan skolens elevforsamling vælge 2 elevrepræsentanter til at  

 deltage i skolenævnets møder.
Samtidig med valg af elevrepræsentanter til  

 skolenævnet foretages valg af stedfortrædere for disse.
Valgene foretages  

 straks ved begyndelsen af et skoleår og gælder for dette skoleår.
Ved skoler,  

 hvor der ikke findes elevråd (sammenslutninger), forestås valget af skolens  

 leder.
§ 23.  Skolens leder og lærerrepræsentanter samt  

 eventuelle elevrepræsentanter skal have tilsendt indkaldelse og dagsorden til  

 møderne; elevrepræsentanterne skal dog kun have tilsendt den del af  

 dagsordenen, der vedrører deres deltagelse i møderne.
De kan fremsætte  

 forslag og deltager i øvrigt i skolenævnets forhandlinger, indtil disses  

 afslutning ved sagens afgørelse, jfr. dog stk. 2. De har ingen stemmeret, men  

 er berettiget til i korthed at få afvigende meninger indført i  

 beslutningsprotokollen og medtaget ved beslutningens meddelelse til andre  

 myndigheder.
Ved hvert mødes slutning underskrives protokollen af mødets  

 deltagere.
 Stk. 2.  Elevrepræsentanterne må ikke overvære den del  

 af forhandlingerne, der angår sager vedrørende enkelte elever, lærere eller  

 ledere.
Skolenævnenes funktioner § 24.  Skolenævnet fører tilsyn med skolen.
Det påser,  

 at de i skolen optagne børn følger undervisningen på tilfredsstillende måde,  

 og sørger for overholdelse af lovgivningens bestemmelser til modarbejdelse af  

 skoleforsømmelser.
 Stk. 2.  Skolenævnet formidler sammen med lærerrådet et  

 samarbejde mellem skole og hjem og sørger for et oplysningsarbejde blandt  

 skolens forældre, der tager sigte på en forståelse af elevens situation i  

 skolen.
Stk. 3.  Skolenævnet medvirker ved løsningen af sociale  

 opgaver, der er knyttet til skolen.
Det kan endvidere udtale sig om sager  

 vedrørende hjælpeforanstaltninger over for børn og unge under 18 år.
 § 25.  Skolenævnet godkender efter indstilling fra  

 lærerrådet principperne for arbejdets fordeling mellem lærerne.
 Stk. 2.  Skolenævnet godkender efter indstilling fra  

 lærerrådet, hvilke undervisningsmidler skolen må benytte.
 Stk. 3.  Skolenævnet udfærdiger ordensregler for skolen  

 efter indhentet erklæring fra lærerrådet.
§ 26.  Skolenævnet kan efter indhentet erklæring fra  

 lærerrådet fremsætte forslag til den del af amtskommunens budget, der  

 vedrører den pågældende skole.
Efter anmodning fra skolenævnet skal amtsrådet  

 lade dette træffe beslutning om anvendelsen af dele af budgettet, der  

 vedrører skolen, efter nærmere retningslinier fastsat af amtsrådet.  

 Skolenævnet afgiver i forbindelse med den årlige budgetbehandling indstilling  

 om størrelsen af bevillinger, der er omfattet af en sådan ordning.
 Stk. 2.  Skolenævnet medvirker ved behandling af  

 skolebyggesager i overensstemmelse med de regler, der fastsættes i henhold  

 til skolestyrelseslovens § 36, stk.5.
 Stk. 3.  Skolenævnet kan efter indhentet erklæring fra  

 lærerrådet stille forslag til amtsrådet om tilvejebringelse og forbedring af  

 skolelokalerne samt om disses forsyning med materiel og inventar.
 § 27.  Ansøgninger om stillinger som henholdsvis  

 skoleleder og souschef, der er opslået med pligt til at gøre tjeneste ved  

 skolen, forelægges skolenævnet til udtalelse, inden amtsrådet træffer  

 beslutning om besættelse af stillingen.
 Stk. 2.  Hvis en ansøger til en lærerstilling ved  

 amtskommunens skole- og undervisningsvæsen ønsker at gøre tjeneste indtil  

 videre ved den pågældende skole, forelægges ansøgningen skolenævnet til  

 udtalelse, inden amtsrådet træffer beslutning om besættelse af stillingen.
 Stk. 3.  Såfremt en lærer, der er ansat ved  

 amtskommunens skole- og undervisningsvæsen, anmoder om at blive overflyttet  

 til en anden skole, skal der indhentes en udtalelse fra skolenævnet ved  

 denne, inden der tages endelig stilling til overflytningen.
 § 28.  Skolenævnet udtaler sig efter indhentet  

 erklæring fra lærerrådet om de bestemmelser i amtsrådets udkast til plan for  

 amtskommunens skolevæsen og undervisningsvirksomhed m. v., der vedrører den  

 pågældende skole.
 Stk. 2.  Skolenævnet kan efter indhentet erklæring fra  

 lærerrådet udarbejde bestemmelser om, hvorledes elever og forældre skal  

 underrettes om skolens syn på elevernes udbytte af skolegangen.
§ 29.  Skolenævnet kan afgive udtalelser og stille  

 forslag til amtsrådet om alle spørgsmål, der vedrører skolen.
Det skal afgive  

 erklæring i alle sager vedrørende skolen, der forelægges det af amtsrådet.
Andre bestemmelser § 30.  Bestemmelserne i skolestyrelseslovens § 15,  

 stk. 1, 5 og 6, § 16, § 17 og § 18, 1. pkt., finder tilsvarende anvendelse på  

 skolenævn ved amtskommunale folkeskoler.
Afgørelser efter  

 skolestyrelseslovens § 15, stk. 1, og 6, træffes af amtsrådet.
 § 31.  Udgifterne ved skolenævnenes virksomhed  

 afholdes af amtskommunen.
 Ikrafttrædelsesbestemmelser m. v.
 § 32.  Bekendtgørelsen har virkning fra den 1. januar  

 1980.
 Stk. 2.  Valg af skolenævn ved amtskommunale folkeskoler  

 for resten af indeværende valgperiode foretages snarest muligt.
 Stk. 3.  Undervisningsministeriet kan i særlige tilfælde  

 fravige bestemmelserne i bekendtgørelsen.
 Stk. 4.  Undervisningsministeriet kan fastsætte særlige  

 regler om skolenævn ved amtskommunale folkeskoler, hvor der tillige gives  

 undervisning efter lov om specialundervisning for voksne.
Undervisningsministeriet, den 14.  

 december 1979 P.m.v.
