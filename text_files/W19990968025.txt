Kendelse fra Pressenævnet i sag nr.  

 116/1995 Geoscandic as har ved direktør [A] klaget til  

 Pressenævnet over en artikel i Politiken den 16. september 1995, idet  

 han finder, at god presseskik er overtrådt.
Der er endvidere klaget  

 over, at Politiken har afvist at bringe et genmæle.
 I artiklen hed det under overskriften "Sæler har det  

 godt - Kystinspektorat kritiserer privat firma for at have skabt  

 skræmmekampagne" bl.a.:
 Kystinspektoratet kritiserer det miljøtekniske  

 konsulentfirma Geoscandic for at postulere, at katamaranfærger er  

 særligt skadelige for havmiljøet.
 ....
Miljøkritikken af Cat-Link startede ikke mindst  

 efter, at konsulentfirmaet Geoscandic, Hjortshøj ved Århus, i  

 foråret i et brev til amtspolitikere og amternes  

 miljøafdelinger, skabte et billede af, at såvel store  

 kyststrækninger som havbunden var i fare for at bliver ødelagt  

 på grund af de nye færger.
Samtidig gjorde firmaet  

 opmærksom på, at det mod betaling kunne tilbyde den  

 nødvendige teknologi og know- how til at belyse disse problemer og  

 tillige undersøge, hvilke alternative sejlruter, der ville være  

 de mest hensigtsmæssige ud fra et miljøhensyn.
Politikere reagerede Flere amtspolitikere i Århus reagerede på  

 indholdet i brevet.
Firmaet fik dog ingen ordrer ud af det.
 I brevet fremhæver Geoscandic blandt andet, at  

 hurtigfærgerne er kraftigt bølgedannende, og at de derfor  

 udsætter kyststræknninger og lavvandede områder for en  

 vedvarende bølgepåvirkning.
 Geoscandic påpeger videre, at en følgeeffekt  

 fra katamaranfærger kan være en forøget  

 næringssaltsfrigivelse fra havbunden.
 - Vrøvl, siger direktøren for  

 Kystinspektoratet,  Per  Roed  Jacobsen, der kalder brevets indhold for "et  

 skræmmebillede uden et eneste væsentligt argument",  

 unøjagtigt og betænkeligt, fordi det henvender sig til folk, der  

 ikke har faglig viden til at bedømme indholdet.
Små bølger - Katamaranfærgerne karakteriseres netop ved  

ikke at være kraftigt bølgedannende og ved ikke at  

 udsætte kysten for en vedvarende bølgepåvirkning.
Og de  

 sejler ikke på specielt lavt vand.
 ....
 Han afviser også, at Cat-Link roder specielt op i  

 havbunden og derved frigiver store mængder næringssalte.
 ....
Direktør for Geoscandic, [A], afviser  

 beskyldningerne. - Jeg har ikke forsøgt at skræmme nogen, kun at  

 gøre opmærksom på en bekymring for havmiljøet, som  

 ingen endnu har undersøgt, og som vi tilfældigvis har en  

 særlig viden om, siger han." Klageren har bl.a. fremlagt korrespondancen med bladet  

 efter offentliggørelsen af artiklen.
 Klageren har endvidere fremlagt en artikel fra Geologisk  

 Nyt.
 Politiken har fremlagt skrivelse af 24. oktober 1995 til  

 klageren.
 I det genmæle klageren har anmodet om, hedder det  

 bl.a.:
 "De angreb og beskyldninger, som Kystinspektoratets  

 direktør  Per  Roed  Jacobsen har fremsat mod konsulentfirmaet  

 Geoscandic A/S i artiklen "Sæler har det godt", og som er bragt  

 i Politiken den 16. september 1995 er ubegrundet.
 ....
Det anførte i artiklen, at flere amtspolitikere  

 reagerede på udsendte informationsbreve er usandt.
Kun to politikere  

 ved Århus Amtsråd reagerede på de udsendte  

 informationsbreve.
 Det anførte i artiklen af direktøren for  

 Kystinspektoratet, at hurtigfærgerne ikke besejler kystnære og og  

 lavvandede områder, er usandt.
 ....
Det anførte af direktøren for  

 Kystinspektoratet, at færger ikke roder op i havbunden, når de  

 sejler, og at der ikke er noget specielt kritisk ved færgebølger  

 med en anderledes form og en længere bølgeperiode end naturligt  

 dannede bølger, er usandt.
Udtalelserne er i modstrid med  

 Kystinspektoratets egne undersøgelser, forskningsresultater og  

 undersøgelsesresultater tilvejebragt af Geoscandic.
 Det er ukorrekt og kritisabelt, når det i artiklen  

 anføres, at Geoscandic ikke fik nogen ordrer ud af de udsendte  

 informationsbreve, og at firmaet kunne tilbyde den nødvendige  

 teknologi mod betaling.
De anførte kommenterende udtalelser i slutningen af  

 artiklen af direktør [A] fra Geoscandic har aldrig været fremsat  

 af denne." Til støtte for klagen over, at god presseskik er  

 overtrådt, er det anført, at oplysningerne fra Kystinspektoratet  

 bruges bevidst til at vildlede læserne og for at skade klageren.  

 Klageren mener, at artiklen frembringer et billede af klageren som et firma,  

 der for egen økonomisk vindings skyld har igangsat en  

 skræmmekampagne på et useriøst grundlag.
Gennem artiklens journalistiske stil bibringes  

 læserne den opfattelse, at klageren er et fupfirma.
Dette  

 tydeliggøres, når det i overskriften er anført, at  

 "Kystinspektoratet kritiserer privat firma for at have skabt  

 skræmmekampagne".
 Da klageren har bibragt journalist  Lotte  Lund en  

 indgående viden om baggrunden for de udsendte informationsbreve  

 vedrørende indsættelse af hurtigfærger, burde hun  

 også have anvendt disse informationer.
 Klageren har endvidere anført, at firmaet  

 anbefalede  Lotte  Lund at få udtalelser fra andre eksperter og i  

 øvrigt at afvente andre igangsatte undersøgelser.
 Klageren bemærker i den forbindelse, at  

 Kystinspektoratets udtalelser er imod kendt viden, og at udtalelserne  

 fremsættes, før resultatet af Kystinspektoratets egen  

 undersøgelse, "skrivebordsundersøgelsen", foreligger.
 I slutningen af telefonsamtalen med  Lotte  Lund, lovede  

 hun, at hun ville tale med sin redaktør, at hun ville ringe tilbage  

 for en kommentar, og at hun ville ringe tilbage, såfremt artiklen blev  

 trykt.  Lotte  Lund ringede imidlertid ikke tilbage, og artiklen blev bragt,  

 uden at klageren fik lejlighed til at udtale sig fyldestgørende mod  

 Kystinspektoratets kraftige og ubegrundede kritik.
 Til støtte for klagen over, at Politiken har afvist  

 at bringe et genmæle har klageren anført, at artiklen indeholder  

 flere forkerte oplysninger.
Den omtalte "skrivebordsundersøgelse" fra  

 Kystinspektoratet foreligger nu.
I undersøgelsen modsiger  

 Inspektoratet den kritik, det har fremført i artiklen.
 Det er vildledende, når det i artiklen er  

 anført, at "miljøkritikken af Cat-Link startede ikke mindst  

 efter, at konsulentfirmaet Geoscandic, Hjortshøj ved Århus, i  

 foråret i et brev til amtspolitikere og amternes  

 miljøafdelinger, skabte et billede af, at såvel store  

 kyststrækninger som havbunden var i fare for at at blive ødelagt  

 på grund af de nye færger". Formålet kan kun have  

 været at bibringe læserne et billede af en speciel hetz mod  

 Cat-Link fra klagerens side.
 Klageren har endvidere anført, at bladet ikke har  

 dokumenteret, at der i de udsendte informationsbreve er anført noget  

 om betaling.
At anføre "flere amtspolitikere i Århus  

 reagerede på indholdet i brevet" er også vildledende.
Der var kun  

 tale om to amtspolitikere.
 Klageren har yderligere anført, at det ikke er  

 dokumenteret, at firmaet ikke fik ordrer ud af de udsendte informationsbreve.
 Det er endelig anført, at de udtalelser i  

 slutningen af artiklen, som [A] er citeret for, aldrig har været  

 fremsat af denne.
 I en udtalelse om klagen, for så vidt angår  

 spørgsmålet, om god presseskik er overtrådt, har Politiken  

 anført, at der er fuld dækning for artiklens indhold i  

 overskriften.
 Bladet har endvidere anført, at klageren har  

 fået forelagt kritikken og har haft lejlighed til at udtale sig.
I en udtalelse om klagen vedrørende anmodningen om  

 genmæle, er det anført, at indholdet af artiklen bygger på  

 udtalelser fra en i sammenhængen troværdig kilde.
Det kan ikke  

 være et dagblads opgave, i en sag som denne, at efterprøve  

 lødigheden af afsagn fra offentlige myndigheder, før de  

 refereres.
 Bladet har endvidere anført, at klageren er blevet  

 hørt inden offentliggørelsen.
 Bladet finder, at klagerens indsigelser i realiteten  

 retter sig mod Kystinspektoratet, snarere end mod Politiken.
 Følgende nævnsmedlemmer har deltaget i sagens  

 behandling: Axel Kierkegaard, Hans Dam, Kate Bluhme og Preben  

 Sørensen.
 Pressenævnet udtaler:
Der er uenighed mellem parterne om det omfang og den  

 måde, hvorpå klageren blev hørt inden  

 offentliggørelsen af artiklen.
Klageren bestrider også at have  

 udtalt sig som gengivet i artiklen.
Der er imidlertid enighed om, at  

 Politiken telefonisk har henvendt sig til klageren og indhentet en kommentar  

 til den i artiklen gengivne udtalelse fra direktøren for  

 Kystinspektoratet.
 Herefter finder Pressenævnet ikke  

 tilstrækkeligt grundlag for at fastslå, at god presseskik er  

 overtrådt.
 Kravet om genmæle efterkommes ikke, idet  

 Pressenævnet er enig i den begrundelse, som bladet har fremført  

 for ikke at bringe genmælet.
 Afsagt den 18. januar 1996.
