 I henhold til § 18. stk. 1, i lov nr. 79 af 8. marts 1978 om  

 arbejdsskadeforsikring fastsætter sikringsstyrelsen herved følgende:
§ 1.  Antages det, at en arbejdsskade begrunder krav  

 på ydelser efter loven, skal anmeldelse snarest muligt og senest 8 dage efter  

 skadens indtræden ske til vedkommende forsikringsselskab eller til  

 sikringsstyrelsen, hvis der ikke er tegnet forsikring.
Ved forsikringsselskab  

 forstås: et forsikringsselskab, der er godkendt til tegning af forsikring  

 efter loven, et af de forsikringsforbund, der er nævnt i lovens § 49, eller  

 en af de kommuner eller arbejdsgivere, der ikke har afgivet risikoen efter  

 loven til et forsikringsselskab, jfr. lovens § 41 og § 67, stk.1.
Stk. 2.  Har en arbejdsskade, der ikke er anmeldt efter  

 stk. 1, medført, at skadelidte endnu på 5-ugers dagen for skadens indtræden  

 ikke kan genoptage sit sædvanlige arbejde i fuldt omfang, skal skaden under  

 alle omstændigheder anmeldes.
Anmeldelse skal i disse tilfælde ske senest 8  

 dage efter 5-ugers dagen.
 Stk 3.  For de erhvervssygdomme og andre sygdomme, der  

 omfattes af lovens § 10, regnes anmeldelsesfristerne fra tidspunktet for den  

 anmeldelsespligtiges kendskab til, at sygdommen antages at være  

 arbejdsbetinget.
Stk. 4.  Sikringsstyrelsen skal inden 48 timer have  

 underretning om dødsfald, der må antages at skyldes en arbejdsskade.
Det  

 samme gælder ethvert dødsfald, der er indtruffet på en arbejdsplads.  

 Underretning skal finde sted, selv om arbejdsskaden allerede er anmeldt eller  

 skal anmeldes efter stk. 1-3.
§ 2.  Er skaden indtruffet i udlandet, og kan  

 anmeldelse af praktiske grunde ikke ske til forsikringsselskabet, skal  

 anmeldelsen ske til et dansk konsulat, der straks videresender den til  

 sikringsstyrelsen.
Anmeldelsen skal ske inden for de ovennævnte frister.
 Stk. 2.  Er skaden indtruffet under sejlads, løber  

 anmeldelsesfristerne fra tidspunktet for skibets forbindelse med land.
§ 3.  Anmeldelsespligten påhviler den  

 forsikringspligtige arbejdsgiver eller den, som på hans vegne leder  

 virksomheden.
For de i lovens § 10 nævnte sygdomme påhviler  

 anmeldelsespligten den arbejdsgiver, hos hvem skadelidte senest var ansat, da  

 sygdommen blev påvist.
Dette gælder selv om denne arbejdsgiver er en anden  

 end den forsikringspligtige.
Stk. 2.  For ansatte personer i arbejdsgiverens  

 husholdning påhviler anmeldelsespligten arbejdsgiveren, selv om der ikke er  

 forsikringspligt, fordi arbejdsgiveren ikke beskæftiger medhjælp i 400 timer  

 inden for et kalenderår jfr. lovens § 5, stk. 3 Stk 3.  Har en person tegnet forsikring for sig selv  

 efter lovens § 8, foretages anmeldelsen af pågældende selv eller dennes  

 efterladte.
§ 4.  Anmeldelse skal ske på en blanket, der er  

 udarbejdet af sikringsstyrelsen.
Anmeldelsen skal indeholde oplysninger såvel  

 fra arbejdsgiveren som fra den behandlende læge.
§ 5.  Fremgangsmåden ved anmeldelsen er følgende: Den,  

 som har anmeldelsespligt efter - 3, udfylder den del af blanketten, der er  

 bestemt for oplysninger fra ham, og sender derefter blanketten til den først  

 behandlende læge.
Lægen udfylder den del, der er bestemt for lægelige  

 oplysninger, og tilbagesender snarest muligt blanketten til den  

 anmeldelsespligtige.
Tilbagesendelsen skal ske i lukket kuvert med påskrift  

 om, at det drejer sig om en anmeldelse i henhold til  

 arbejdsskadeforsikringsloven for en nærmere angivet person (pågældendes  

 personnummer navn og stilling). Den anmeldelsespligtige indsender derefter  

 blanketten til sit forsikringsselskab.
 § 6.  Efter at have taget kopi af anmeldelsen sender  

 forsikringsselskabet snarest muligt anmeldelsen til sikringsstyrelsen, hvis:
arbejdsskaden har medført døden eller antages at ville medføre døden,  

 eller arbejdsskaden antages at ville medføre erstatning for meen eller  

 erhvervsevnetab, eller arbejdsskaden har medført, at skadelidte endnu 3 måneder efter skadens  

 indtræden ikke har genoptaget sit sædvanlige arbejde i fuldt omfang.
 Styrelsen tager derefter stilling til, om skaden hører under  

 arbejdsskadeforsikringsloven, og viderebehandler sagen.
 § 7.  I skader der antages kun at begrunde krav på  

 ydelser i henhold til lovens § 25 (sygebehandling m.m.), tager selskabet selv  

 stilling til kravet og udbetaler eventuelle ydelser.
 Stk. 2.  Samtidig med selskabets beslutning skal  

 selskabet udtrykkelig gøre den pågældende opmærksom på, at han kan henvende  

 sig til sikringsstyrelsen, hvis han ikke er tilfreds med selskabets  

 standpunkt.
§ 8.  Kan selskabet ikke på egen hånd tage stilling  

 til, om tilfældet begrunder krav på de ydelser der omfattes af § 7, stk. 1,  

 og/eller ydelsernes størrelse, fremsender selskabet anmeldelsen til  

 sikringsstyrelsen med anmodning om en afgørelse.
Samtidig oplyser selskabet,  

 hvori tvivlen består ligesom selskabet underretter den pågældende om sagens  

 stilling.
 § 9.  Hvis det i de tilfælde, der behandles af  

 forsikringsselskabet i medfør af § 7,stk. 1, viser sig, at tilfældet antages  

 også at ville medføre erstatning for meen eller erhvervsevnetab, sender  

 selskabet sagens akter til sikringsstyrelsen med meddelelse om, hvad der er  

 passeret i sagen.
§ 10.  Bekendtgørelsen træder i kraft ved  

 bekendtgørelsen i Lovtidende.
Fra samme dato ophæves sikringsstyrelsens  

 bekendtgørelse nr. 100 af 16. marts 1978.
2. Bekendtgørelsen er trådt i kraft den 30.maj 1984.  

 Fra samme dag ophævedes sikringsstyrelsens bekendtgørelse nr.100 af 16. marts  

 1978 om regler for anmeldelse af arbejdsskader.
Denne bekendtgørelse er  

 optaget i Kundgørelse for Forsvaret B-20-1978, pkt.2.
 3. Sikringsstyrelsens cirkulære af 30.oktober 1978  

 vedrørende statsinstitutioners anmeldelse af ulykkestilfælde og  

 erhvervssygdomme efter arbejdsskadeforsikringsloven er optaget i Kundgørelse  

 for Forsvaret B.3-1979.
 4. Blanketter til brug ved anmeldelser af  

 arbejdsskader vil kunne rekvireres ved Forsvarets Materielintendantur.
 5. Eventuelle tvivlsspørgsmål forelægges  

 forsvarsministeriet.
 6. Kundgørelse for Forsvaret B.20-1978, pkt.2, udgår.
