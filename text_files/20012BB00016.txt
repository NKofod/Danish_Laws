Fremsat den 11. december 2001 af  

 Line Barfod (EL) og Pernille Rosenkrantz-Theil&nbsp  

 ;(EL) Forslag til folketingsbeslutning om gratis influenzavaccination til ældre Folketinget pålægger regeringen at sikre, at  

 alle ældre, der er fyldt 65 år, hvert år i oktober/november  

 får et tilbud om gratis influenzavaccination.
Bemærkninger til forslaget Et næsten enslydende beslutningsforslag  

 (B 39) blev fremsat i folketingsåret 1998-99, se Folketingstidende  

 1998-99, Folketingets forhandlinger side 1613 og tillæg A side 2087 og  

 2088.
Dødeligheden ved influenza er langt højere  

 hos ældre borgere end hos yngre.
Derfor vil det være naturligt at  

 udvide den gratis forebyggende behandling i Danmark med influenzavaccination  

 af ældre.
Sundhedsstyrelsen anbefaler vaccination mod influenza til  

 alle over 65 år.
Anbefalingen begrundes med, at tilbagevendende  

 influenzaepidemier i gennemsnit medfører ca. 400 dødsfald og  

 ca. 700 hospitalsindlæggelser pr. år.
Hvis der også tages  

 højde for forekomsten af influenzarelaterede dødsfald og  

 hospitalsindlæggelser i år uden deciderede epidemier, kommer  

 antallet af influenzarelaterede dødsfald op i nærheden af 700,  

 mens antallet af influenzarelaterede hospitalsindlæggelser overstiger  

 1100 indlæggelser pr. år.
Ifølge Statens Institut for Medicinsk  

 Teknologivurdering (MTV) (Influenzavaccination af ældre,  

 Sundhedsstyrelsen 2000) kan influenzavaccinationer forhindre 70 pct. af de  

 influenzarelaterede dødsfald og indlæggelser.
Statens MTV  

 vurderer endvidere, at 40 pct. af landets ældre lader sig vaccinere,  

 men at et tilbud om gratis vaccination til ældre over 65 vil betyde, at  

 mere end 1½ gang så mange vil lade sig vaccinere.
Gratis vaccination er  

 således et initiativ med et reelt forebyggelsesmæssigt indhold og  

 sigte.
Det er forslagsstillernes opfattelse, at det i fremtiden  

 må og skal være en opgave for det offentlige at sikre, at alle  

 ældre hvert år i oktober/november får et gratis tilbud om  

 vaccination mod influenzaen.
Ud over at hjælpe de ældre mod en  

 ofte smertefuld influenza vil vaccinationen samtidig kunne aflaste de  

 medicinske afdelinger på landets hospitaler, da mange andre sygdomme  

 følger i kølvandet på en influenza.
Vaccination af  

 ældre vil derfor i længden også betyde besparelser i  

 sygehusvæsenet.
Der må være et ensartet tilbud i hele  

 landet.
I MTV-rapporten fremhæves en model for gratis  

 influenzavaccination af alle over 65 år, hvor vaccinationerne  

 tænkes udført af sygeplejersker på vaccinationscentre,  

 plejehjem eller i eget hjem.
Om denne model hedder det: »Hvis  

 Københavnsmodellen kunne indføres i hele landet, dvs. et tilbud  

 om gratis influenzavaccinationer på vaccinationsklinikker, ville det  

 medføre en samfundsmæssig nettobesparelse i forhold til den  

 nuværende situation« (MTV, 2000, side 90) Gratis influenzavaccination  

 til ældre beskrives endvidere som et relativt omkostningseffektivt  

 forebyggelsesinitiativ sammenlignet med eksisterende forebyggelsestilbud.
Skriftlig fremsættelse Line Barfod Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om gratis  

 influenzavaccination til ældre.
(Beslutningsforslag nr.
B 16).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
