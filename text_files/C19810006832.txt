 Vitamin K anvendes profylaktisk for at undgå blødning hos den nyfødte, og  

 efter de hidtil gældende retningslinier har det været givet enten til moderen  

 før fødslens begyndelse, eventuelt under denne, eller til barnet straks efter  

 fødslen.
 Vitamin K har været anvendt enten som det syntetiske, vandopløselige  

 MENADION (Vitamin K3, menadionnatriumbisulfit) eller som det naturlige, ikke  

 vandopløselige PHYTOMENADION (vitamin K1).
 Førstnævnte præparat menadion kan i større doser (10-20 mg) øge graden af  

 nyfødtes hyperbilirubinæmi, særligt hos præmature, medens dette ikke  

 risikeres ved indgift af phytomenadion, ej heller ved større doser.
 Den profylaktiske virkning på barnet efter indgift af vitamin K til  

 moderen er usikker, specielt hvis fødslen indtræder kort efter indgiften til  

 moderen.
 Af disse grunde bestemmes herefter følgende om jordemoderens  

 administration af vitamin K:
Der gives (bortset fra nedennævnte undtagelsestilfælde) IKKE vitamin K til  

 DEN FØDENDE, men KORT EFTER FØDSLEN TIL ALLE NYFØDTE, uanset barnets  

 fødselsvægt, og selv om der ikke har været fødselskomplikationer.
Vitamin K  

 bør gives inden for 1-2 timer efter fødslen.
Der anvendes PHYTOMENADION som  

 injektionsvæske, 0,2 0/0, dosis 0,5 ml = 1 mg intramuskulært.
 Såfremt den fødende modsætter sig, at barnet får injektion af vitamin K,  

 bør jordemoderen underrette hende om risikoen for blødninger hos den nyfødte.  

 Hvis indsigelsen fremsættes, inden barnet er født, kan jordemoderen, hvis der  

 forventes fødsel uden komplikationer, og fødslen ikke er umiddelbart  

 forestående, tilbyde at give den fødende phytomenadion som injektionsvæske, 1  

 0/0, 1 ml = 10 mg intramuskulært.
 Såfremt hverken moderen eller den nyfødte har fået phytomenadion, bør  

 jordemoderen underrette lægen.
