NOA-Meddelelse vedr. jobtræning og  

 individuel jobtræning i forbindelse med Senior Erhvervs aktiviteter Deltagelse i Senior Erhvervs aktiviteter betragtes som  

 udgangspunkt som jobsøgning.
Der kan derfor ikke anvendes  

 jobtræningspersoner i seniornetværkene.
 Senior Erhverv er et projekt finansieret af midler fra  

 Arbejdsmarkedsstyrelsens selvaktiveringspulje for seniornetværk.
 Senior Erhverv medvirker til, at målgruppen   ledige  

 over 50 år   opnår ordinære job på arbejdsmarkedet.  

 Dette sker bl.a. ved etablering af netværk for aktivt jobsøgende  

 seniorer og ved netværksaktiviteter som f.eks. jobsøgning,  

 projektudvikling, afklaring af uddannelsesbehov, videns- og  

 erfaringsformidling, projekter til fremme af nye jobområder for  

 seniorer, herunder hjemmearbejdspladser, vikarjob og  

 forretningsinitiativer.
 Som medlem kan man således engagere sig på  

 forskellige niveauer   lige fra medlemmer, der kun benytter sig af  

 kontorfaciliteter m.m. som led i jobsøgning, til medlemmer, som  

 deltager i den daglige drift af foreningen.
Arbejdsdirektoratet har meddelt, at Senior Erhvervs  

 aktiviteter som udgangspunkt må anses for at være  

 jobsøgningsaktiviteter, med mindre der er tale om erhvervsmæssig  

 aktivitet (konsulenttjeneste), som i givet fald må lægges ud til  

 private firmaer.
Seniorerne kan derfor som udgangspunkt deltage i Senior  

 Erhvervs aktiviteter med bevarelse af ret til dagpenge og uden fradrag for  

 deltagelse i frivilligt arbejde.
 Da aktiviteterne   set over én kam   ikke betragtes  

 som arbejde, kan der ikke anvendes jobtræningspersoner i aktiviteterne.  

 Jobtræning forudsætter således ansættelse på en  

 almindelig  arbejdsplads og skal omfatte almindeligt lønarbejde, der  

 kan bidrage til at give den ledige genoptræning med henblik på at  

 opnå beskæftigelse på det ordinære arbejdsmarked.
 Derimod kan der fortsat anvendes personer i individuel  

 jobtræning, idet individuel jobtræning alene omfatter opgaver,  

 der ellers ikke ville blive udført som almindeligt lønnet  

 arbejde. anvendelse af individuel jobtræning forudsætter dog, at  

 betingelserne herfor i øvrigt er opfyldt, f.eks. at medlemmet  

 varetager opgaver i forbindelse med den daglige drift af foreningen.
