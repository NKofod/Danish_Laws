 Den 26. marts 1986 undertegnedes i Beijing en overenskomst mellem Danmark  

 og Kina om samarbejde vedrørende modernisering af frøcentre i Kina.
Ifølge overenskomsten yder den danske regering i årene 1986-1989 et beløb  

 på i alt 9.800.000 kroner til rådgivning og kurser vedrørende produktion af  

 kvalitetsfrø inden for den kinesiske landbrugssektor samt til udgifter  

 vedrørende kinesiske stipendiater i Danmark.
Den danske finansiering ydes  

 parallelt med et lån til Kina fra Den internationale Udviklingssammenslutning  

 (IDA).
 Overenskomsten indeholder desuden bestemmelser om kinesiske forpligtelser  

 i forbindelse med udsendte danske eksperters ophold i Kina.
