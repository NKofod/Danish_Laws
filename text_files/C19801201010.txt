I forbindelse med behandlingen af ansøgninger fra præster om  

 tjenestefrihed møder man ofte en henvisning til, at der er bevilget kolleger  

 tjenestefrihed til samme formål.
En nærmere undersøgelse viser jævnlig, at  

 sag om tjenestefrihed for de præster, hvortil der henvises, ikke er forelagt  

 ministeriet.
 Under hensyn hertil skal man bede biskoppen om at ville indskærpe stiftets  

 præster, at fravær fra embedet uden for ferier, fridage m.v. forudsætter  

 bevilget tjenestefrihed.
 Tjenestefrihed med løn kan meddeles af biskoppen i tilfælde, hvor følgende  

 betingelser alle er opfyldt:
 1. Tjenestefrihedens udstrækning udgør højst en uge.
 2. Formålet med tjenestefriheden må være af betydning  

 for varetagelsen af præstegerningen.
 3. En tilfredsstillende betjening af præstestillingen  

 under fraværet kan gennemføres uden udgift for de kirkelige midler, herunder  

 til befordring.
 I alle andre tilfælde (jfr. dog nedenfor om tjenestefrihed til deltagelse  

 i kurser på Præstehøjskolen) meddeles tjenestefrihed af kirkeministeriet  

 efter forelæggelse for finansministeriet i henhold til tjenestemandslovens §  

 58. Det bedes over for præsterne understreget, at tjenestefrihed ikke kan  

 tiltrædes, forinden ministeriets afgørelse foreligger.
 Den hidtidige bemyndigelse for biskoppen til at meddele tjenestefrihed til  

 ophold på Præstehøjskolen forbliver uændret af foranstående.
 P.M.V.
