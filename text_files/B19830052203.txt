 VI MARGRETHE DEN ANDEN, af Guds Nåde Danmarks Dronning gør  

 vitterligt:
 I henhold til § 2 i lov af 25. juni 1870 om udgivelsen af en Lovtidende og  

 en Ministerialtidende, som ændret ved lov nr. 467 af 14. december 1923 og lov  

 nr. 279 af 18. juni 1951 bestemmes:
 § 1.  Det af vedkommende amtskommune/ hovedstadsrådet  

 udfærdigede og til enhver tid af miljøministeren godkendte kortmateriale om  

 hvilke vandløb, der er omfattet af godkendelsesordningen efter § 43 i lov om  

 naturfredning, jfr. lovbekendtgørelse nr. 435 af 1. september 1978, indføres  

 ikke i Lovtidende.
 § 2.  Af miljøministeriets bekendtgørelse om  

 godkendelse m.v. efter naturfredningslovens §§ 43 og 45 af anlæg i  

 forbindelse med visse vådområder (vandløb, søer og moser), som indrykkes i  

 Lovtidende, fremgår, hvorledes oplysning om indholdet af det i § 1 nævnte  

 kortmateriale kan fås.
Givet på Amalienborg, den 4. november  

 1983 Under Vor Kongelige Hånd og Segl MARGRETHE R.
