Cirkulære om tilsynet med den kommunale  

 personligning for perioden 1/7 2001 til 30/6 20021) Denne plan for tilsynet med den kommunale personligning er vedtaget af  

 Ligningsrådet og udarbejdet i henhold til skattestyrelseslovens  

 § 13, stk. 1.
 Formålet med tilsynsplanen er:
at beskrive området for tilsynet at sikre indsigt om ligningens kvalitet, ensartethed og  

 effektivitet at sikre et ensartet tilsyn at fastlægge rammerne for efterprøvelser af  

 skatteansættelser.
 Tilsynet tilrettelægges desuden under hensyn til, at  

 Ligningsrådet kan få indblik i ligningens effektivitet og  

 ensartethed, og herunder få en bedre mulighed for opfølgning  

 på ligningsplanen.
 Tilsynsplanen skal tjene som en vejledning for told- og  

 skatteregionerne i tilsynets opgaver, således at tilsynet  

 tilrettelægges og gennemføres ensartet.
 Det forudsættes, at regionerne og kommunerne sideløbende med  

 tilsynet samarbejder om bl.a.:
udveksling af kontrolerfaringer forslag til og tilrettelæggelse af fælles  

 kontrolaktioner evaluering af kontrolsamarbejdet orientering om nye regler planlægning af skatteinstruktioner drøftelse af principielle spørgsmål og  

 sager.
 Told- og Skattestyrelsen og Ligningsrådet vil  

 følge tilsynet på baggrund af afrapporteringer fra  

 regionerne.
De enkelte tilsynselementer 1.	Kontrol af kommunale ligningsplaner 2.	Kontrol af målopfyldelse 3.	Efterprøvelse af skatteansættelser mv.
4.	Afrapportering Som et led i tilsynet indgår endvidere kommunens  

 redegørelse om forløbet af lignings- og revisionsarbejdet  

 (ligningsredegørelsen), jf. ligningsplanen.
 Kontrol af de kommunale ligningsplaner vedrører de  

 kommunale ligningsplaner for produktionsåret 2002/2003. Kontrol af  

 målopfyldelse og efterprøvelse af skatteansættelser mv.  

 vedrører produktionsåret 2001/2002, jf. cirkulære nr. 2 af  

 2. februar 2001 (TSS-cirk. 2001-1) om ligningsplanen for  

 produktionsåret 2001/2002.
1. Kontrol af kommunale ligningsplaner Told- og skatteregionerne skal sikre, at indholdet af de  

 kommunale ligningsplaner stemmer overens med de retningslinjer, der er  

 opstillet i Ligningsrådets ligningsplan og de udsendte anvisninger.  

 Kommunen og regionen aftaler den nærmere fremgangsmåde  

 herfor.
 Regionen skal påse følgende forhold:
Bliver der vedtaget en ligningsplan og bliver den vedtaget til  

 tiden? Er der afvigelser mellem de udmeldte antals- og  

 omsætningsmåltal og de måltal, der anvendes i den kommunale  

 ligningsplan? Er der foretaget en fordeling af antal kontroller på de enkelte  

 kontrolprocesser? Er der i ligningsplanen taget forbehold for, at måltallene  

 nås? Er de øvrige krav til ligningsplanen opfyldt, f.eks.  

 redegørelse for specielle lokale ligningstemaer eller kontrolaktioner  

 samt ansvarssager? Såfremt den vedtagne ligningsplan ikke opfylder  

 Ligningsrådets retningslinjer, meddeler regionen dette til  

 kommunalbestyrelsen og Told- og Skattestyrelsen.
 Denne kontrol omfatter alle kommuner.
2. Kontrol af målopfyldelse Told- og skatteregionerne skal følge op på,  

 om Ligningsrådets måltal for personligt erhvervsdrivende  

 nås.
På baggrund af registreringerne i det statslige  

 ligningsstatistiksystem følger regionen produktionen på de  

 enkelte ligningsgrupper.
Regionen foretager udtræk fra  

 ligningsstatistiksystemet efter hver kørsel.
Tidspunktet for de  

 enkelte kørsler for 2001 vil fremgå af en Intern Meddelelse, som  

 vil blive udsendt på et senere tidspunkt i 2002.
 Såfremt regionen vurderer, at den samlede produktion  

 for personligt erhvervsdrivende efter 1. halvdel af ligningsplanperioden pr.  

 1. januar 2002 ligger væsentligt under den produktion, som kommunen har  

 planlagt i sin ligningsplan, skal regionen bede kommunen om at  

 redegøre for forholdet.
 Som en væsentlig afvigelse anses et efterslæb  

 på 25 pct. og derover i forhold til den af kommunen planlagte  

 produktion.
 For så vidt angår de kommuner, som deltager i  

 pilotprojektet vedr. justering af måltalssystemet foretages en manuel  

 opgørelse af, om de berørte kommuner lever op til de udmeldte  

 måltal.
 Kommunens målopfyldelse behandles desuden i  

 forbindelse med ligningsredegørelsen.
Efter ligningsperiodens udløb drøfter  

 regionen og kommunen visiteringsproceduren i det tilfælde, hvor  

 regionen finder proceduren utilstrækkelig til at sikre en kvalificeret  

 visitering.
Dette er f.eks. tilfældet hvor træfprocenten er  

 så lav, at det med stor sandsynlighed er givet, at proceduren ikke er  

 overholdt, og hvor kommunen ikke har nået et eller flere  

 måltal.
 Regionen sørger selv for at kontrollere, om  

 kommunen har opfyldt sine måltal efter ligningsperiodens udløb  

 og sammenholder opfyldelsen med træfprocentens størrelse.
 Denne kontrol omfatter alle kommuner.
 3. Efterprøvelse af skatteansættelser mv.
3.1 Personligt erhvervsdrivende For så vidt angår kommuner, som har opfyldt  

 samtlige antalsmåltal de seneste to ligningplanperioder og hvor  

 tilsynet i den foregående periode ikke har givet anledning til  

 opfølgning på konkrete sager eller bemærkninger til formel  

 eller materiel retsanvendelse, skal regionen ikke udvælge  

 skatteansættelser for personligt erhvervsdrivende til gennemgang.
 Antallet af skatteansættelser, der skal  

 gennemgås for kommuner, der ikke opfylder ovenstående kriterier,  

 afhænger af de samme data, der ligger til grund for udmeldelsen af  

 kommunernes måltal for indeværende ligningsplanperiode.
Kommuner Antal  

 skatteansættelser med mere end 9.000 pers. erhvervsdriv.
25 med mere end 1.500 pers. erhvervsdriv.
15 med 1.500 pers. erhvervsdriv. eller færre 10 Fordeling af antal efterprøvelser, som regionerne  

 skal gennemføre for hver kommune, fremgår af bilag 1.2) Skatteansættelserne udvælges fra  

 indeværende ligningsplanperiode, dvs. skatteansættelser  

 gennemført i perioden 1/7 2001 - 30/6 2002. Regionerne skal  

 udvælge sager under hensyntagen til, at der skal være en  

 spredning i omsætningsstørrelsen.
 Efterprøvelserne omfatter skatteansættelser, hvor der  

 er:
gennemført ansættelsesændringer, der medregnes til  

 måltalsopfyldelse gennemført kontroller, der medregnes til  

 måltalsopfyldelse, men som ikke har medført  

 ansættelsesændringer.
 Regionen skal bl.a. vurdere:
om kontrolprocesserne er anvendt og dokumenteret i overensstemmelse  

 med cirkulære nr. 91 af 16. juni 2000 (TSS-cirkulære 2000-16) om de formelle krav er opfyldt om regionen er materielt enig i ansættelsen.
Ved gennemgangen af skatteansættelserne for  

 personligt erhvervsdrivende anvendes tilsynsskemaet vedlagt som bilag 2.  

 2) Told- og Skattestyrelsen udsender retningslinjer til brug  

 for udvælgelsen af skatteansættelser.
3.2 Hovedaktionærer I ligningsplanen er anført, at kommunen skal  

 beskrive sin visiteringsprocedure.
 Regionen skal kontrollere, om kommunen efterlever sin egen  

 visiteringsprocedure for hovedaktionærer.
Drøftelsen med kommunen tager udgangspunkt i,  

 hvilke prioriteringer kommunen anlægger i visiteringsproceduren.
Disse  

 kan blandt andet vedrøre ændringer, retssikkerhed, koordinering  

 med ligning af selskab m.v.
Efter ligningsperiodens udløb kontrolleres  

 kommunens træfprocent.
For kommuner med en træfprocent, der er  

 lavere end 40% udtages 10 skatteansættelser til gennemgang, som  

 bør fordele sig på sager, der er visisteret og lignet på  

 grundlag af kapitalforklaringen, sager som er visiteret og henlagt samt  

 sager, som er visiteret og ikke lignet, for derigennem at kontrollere, om den  

 i ligningsplanen beskrevne visiteringsprocedure overholdes og om den er  

 hensigtsmæssig.
3.3 Personer med særlig tilknytning til kommunen Told- og Skatteregionerne skal efterprøve  

 skatteansættelser vedrørende personer, der har en særlig  

 tilknytning til den enkelte kommune, f.eks. borgmesteren og  

 skatteankenævnsformanden, samt skattechefen og  

 kommunaldirektøren, når disse er hjemmehørende i  

 kommunen.
 Regionen fastlægger i samarbejde med kommunen, hvem  

 der indgår i personkredsen.
Regionen skal efterprøve skatteansættelserne  

 for personer, der kan henføres til denne personkreds, inden for en  

 3-årig periode.
Regionen planlægger selv inden for denne periode,  

 hvornår efterprøvelsen af den enkelte VIP-person skal  

 efterprøves.
 Regionen drøfter, hvor der findes behov herfor, om  

 kommunen efterlever sin egen procedure for ligningen af VIP-personer,  

 således som denne er beskrevet i ligningsplanen.
3.4 Arbejdsgiverkontrol Told- og Skatteregionerne følger op på en  

 eventuel manglende tilbagemelding fra kommunerne på de tilsendte  

 kontroloplysninger.
Der henvises til Intern Meddelelse af 23. december 1998  

 om kontroloplysninger fra arbejdsgiverkontrollen til kommunerne mv.
3.5 Øvrige tilsynspunkter I særlige tilfælde kan told- og  

 skatteregionerne undersøge andre områder, som har betydning for,  

 om ligningen sker korrekt.
Regionen skal kun iværksætte en  

 sådan undersøgelse, såfremt den konkret erfarer, at der er  

 et område, som giver anledning til problemer.
4. Afrapportering Som dokumentation for tilsynets gennemførelse  

 udarbejder told- og skatteregionerne en tilsynsrapport, der omhandler alle de  

 berørte emner, for hver kommune.
Tilsynsrapporten udarbejdes i henhold til vejledning om  

 tilsynet med den kommunale personligning, der indeholder systematikken for,  

 hvordan afrapportering hensigtsmæssigt kan ske.
Told- og  

 Skattestyrelsen udsender en ajourført vejledning.
 Tilsynsrapporten skal indeholde kopier af de  

 tilsynsskemaer, som regionen udfylder i forbindelse med efterprøvelsen  

 af de udvalgte skatteansættelser.
 Regionen har i tilsynsrapporten mulighed for at fremkomme  

 med bemærkninger til kommunens generelle planlægning og  

 gennemførelse af ligningsarbejdet, samt hvorvidt dette har været  

 hensigtsmæssigt udført.
 Hvis regionen i forbindelse med tilsynet konstaterer, at  

 kommunens anvendelse af ligningsmyndighedskoder ikke er i overensstemmelse  

 med slutvejledningen, skal regionen gøre kommunen opmærksom  

 på forholdet.
 Udkast til tilsynsrapport sendes til kommunen og dennes  

 eventuelle bemærkninger indarbejdes.
 For at sikre rimelige høringsfrister kan regionen  

 og kommunen f.eks. aftale, at tilsynsskemaer og dele af rapporten fremsendes  

 til særskilt høring.
Evaluering af de enkelte punkter i tilsynet sker  

 regionalt.
Regionen og kommunen evaluerer det gennemførte tilsyn  

 på et møde, såfremt dette ikke har fundet sted på et  

 tidligere tidspunkt.
 Regionen og kommunen aftaler den nærmere  

 opfølgning på enkeltsager.
 Regionens bemærkninger til kommunens  

 ligningsredegørelse indarbejdes i tilsynsrapporten.Tilsynsrapporten  

 skal være udarbejdet senest den 1. november 2002.
Regionen foretager en sammentælling af resultaterne  

 fra tilsynsskemaerne.
Sammentællingen foretages under ét for  

 alle regionens kommuner og skal ikke fordeles på de enkelte kommuner.  

 Sammentællingen indsendes til styrelsen sammen med regionens  

 overordnede bemærkninger til det gennemførte tilsyn for alle  

 regionens kommuner.
Styrelsen orienterer herefter Ligningsrådet om  

 status for tilsynet.
 Styrelsen udsender et samleskema til brug for  

 sammentællingen.
Hvis kommunen ikke har nået sin målopfyldelse,  

 eller der ikke har kunnet opnås enighed mellem regionen og kommunen om  

 et eller flere punkter i tilsynsrapporten skal regionen sende  

 tilsynsrapporten til styrelsen.
Tilsynsrapporten skal alene indeholde de  

 tilsynsskemaer, hvortil regionen har knyttet bemærkninger.
Tilsynsrapporten sendes til kommunalbestyrelsen.  

 Tilsynsrapporten skal alene indeholde de tilsynsskemaer, hvortil regionen har  

 knyttet bemærkninger.
Forinden tilsynsrapporten sendes til  

 kommunalbestyrelsen, skal oplysningerne i rapporten med oversendte bilag  

 anonymiseres.Regionen skriver til kommunalbestyrelsen, hvis den kommunale  

 skattemyndighed ikke efterkommer anvisninger fra regionen, eller hvis der  

 konstateres væsentlige fejl og mangler i skattemyndighedens  

 arbejde.
 Regionen kan efter skattestyrelseslovens § 14,  

 stk. 4, foretage skatteansættelsen, hvor denne ikke tidligere er  

 foretaget eller ændre den kommunale skatteansættelse, hvis  

 regionen finder, at den er urigtig.
Told- og Skattestyrelsen, den 18. december  

 2001 Ole Kjær /Tage Christensen 1)   I Told- og Skattestyrelsens egen  

 interne nummerrække har cirkulæret nr. 2001-44.
 2)   Bilagene forefindes kun elektronisk  

 (regneark).
