I henhold til § 1, stk. 3, § 2, stk. 2, § 12, stk. 5, § 16, stk. 1, og § 18 lov om videregående teknikeruddannelser m.v., jf.  

 lovbekendtgørelse nr. 370 af 30. maj 1990, og § 1, stk. 2, i lov nr. 210 af  

 5. april 1989 om erhvervsskoler fastsættes:
Godkendelse af uddannelserne § 1.  Undervisnings- og Forskningsministeriet træffer  

 efter indstilling fra vedkommende teknikerudvalg afgørelse om oprettelse  

 eller nedlæggelse af de enkelte videregående teknikeruddannelser og  

 uddannelser på konstruktørniveu inden for udvalgets teknikerområde.
Er der  

 ikke truffet afgørelse om uddannelsens placering inden for et teknikerområde,  

 eller berører uddannelsen flere teknikerområder, træffes afgørelsen dog efter  

 indstilling fra Teknikerrådet.
 Stk. 2.  Indstilling om oprettelse af uddannelser skal  

 normalt indeholde:
 Stk. 3.  Indstilling fra Teknikerrådet skal desuden  

 indeholde indstilling om placering i teknikerområde.
Optagelse § 2.  Afgørelse om, hvorvidt ansøgere opfylder  

 adgangsbetingelserne til en videregående teknikeruddannelse eller en  

 uddannelse på konstruktørniveau, træffes efter reglerne i  

 uddannelsesbekendtgørelsen af den erhvervsskole, ansøgeren primært ønsker  

 optagelse på.
Stk. 2.  Skolen fastsætter efter indstilling fra  

 uddannelsesudvalget retningslinier, hvorefter ansøgere med andre  

 kvalifikationer end de i uddannelsesbekendtgørelsen krævede kan optages i  

 uddannelsen.
Skolen orienterer ministeriet om dispensationer og grundlaget  

 herfor med henblik på orientering af teknikerudvalget.
Stk. 3.  Skolen kan forlange, at udlændinge inden  

 optagelsen har bestået en prøve i dansk, der er udarbejdet eller godkendt af  

 Undervisnings- og Forskningsministeriet.
Skolen træffer afgørelse herom på  

 grundlag af en samtale med den enkelte udlænding.
Hvis skolen finder  

 udlændingens danskkundskaber utilstrækkelige til at gennemføre uddannelsen,  

 indstiller skolen ansøgeren til danskprøven.
§ 3.  Undervisnings- og Forskningsministeriet  

 fastsætter hvert år antallet af optagelsespladser for hver uddannelse fordelt  

 på de enkelte skoler.
Skoler, der gennemfører den samme uddannelse, kan  

 indbyrdes træffe aftale om overførsel af kapacitet i uddannelsen fra en skole  

 til en anden.
Stk. 2.  Ministeriet kan i forbindelse med fastsættelse  

 af de årlige optagelsestal bestemme, at optagelse af udenlandske statsborgere  

 kan begrænses til en bestemt procentsats af det samlede optagelsestal.
Denne  

 begrænsning gælder ikke for statsborgere fra et af de øvrige medlemslande af  

 De europæiske Fællesskaber, statsborgere fra et af de øvrige nordiske lande  

 bosat i Danmark efter de herom gældende regler eller ansøgere, som er  

 omfattet af §§ 7 og 8 i udlændingeloven (flygtninge).
 § 4.  Optagelse i de videregående teknikeruddannelser  

 m.v. finder sted efter de principper, som er indeholdt i Undervisnings- og  

 Forskningsministeriets bekendtgørelse om adgangsregulering ved videregående  

 uddannelser, hvor optagelsespladserne normalt opdeles i to kvoter, kvote I og  

 kvote II.
 Stk. 2.  For de videregående teknikeruddannelser m.v.,  

 hvor det almindelige adgangsgrundlag er en erhvervsuddannelse, er  

 optagelsespladserne i kvote II.
 Stk. 3.  For videregående teknikeruddannelser, hvor en  

 gymnasial uddannelse kan være det umiddelbare adgangsgrundlag, kan det i  

 bekendtgørelsen om uddannelsen fastsættes, at optagelsespladserne opdeles i  

 to kvoter, jf. stk. 1. Ansøgere med udenlandske uddannelser eller eksaminer,  

 der i henhold til konvention, traktat eller lignende giver adgang til  

 videregående uddannelse, optages gennem kvote II.
 Stk. 4.  For uddannelser på konstruktørniveau fastsættes  

 regler om optagelsen i bekendtgørelsen om uddannelsen.
 § 5.  Optagelsespladserne i kvote II tildeles de  

 ansøgere, der er nævnt i § 2, i en optagelsesrækkefølge, der fastsættes af  

 skolen efter de kriterier, der er nævnt i stk. 2.
Stk. 2.  Skolen fastsætter og offentliggør efter  

 indstilling fra uddannelsesudvalget, hvilke relevante kriterier der vil blive  

 lagt vægt på ved fastlæggelsen af skolens optagelsesrækkefølge.
Kriterierne  

 kan kun ændres med mindst 2 års varsel.
Skolen kan anvende  

 studieegnethedsprøver, personlige samtaler m.v.
Skolen må som  

 udvælgelseskriterium ikke anvende alder eller lodtrækning, ligesom en  

 optagelseskvotient, jf. § 6, ikke kan være eneafgørende.
§ 6.  Optagelsespladser i en eventuel kvote I, jf. §  

 4, stk. 1, tildeles ansøgere med adgangsgivende eksamen efter faldende  

 optagelseskvotient.
Optagelseskvotienten er gennemsnittet af alle  

 karaktererne ved den adgangsgivende eksamen.
Hvis der kræves bestemte  

 niveauer i bestemte fag, skal karakteren fra det krævede niveau indregnes i  

 optagelseskvotienten.
§ 7.  Ministeriet kan fastsætte et ekstra antal  

 optagelsespladser.
Disse pladser fordeles af skolerne som tilsagn om  

 optagelse senest i det følgende år til ansøgere, der ikke bliver optaget i  

 det år, hvori de har søgt.
Tilsagn om senere optagelse bortfalder, hvis det  

 ikke benyttes ved den optagelse, det er givet for.
 § 8.  Undervisnings- og Forskningsministeriet  

 tilrettelægger en fælles optagelsesprocedure med henblik på at udnytte  

 uddannelsespladserne i de videregående teknikeruddannelser m.v. bedst muligt.  

 Såfremt der er ledige optagelsespladser efter afslutningen af proceduren,  

 optager skolen kvalificerede ansøgere i den rækkefølge, de melder sig efter  

 ansøgningsfristens udløb.
Undervisningen § 9.  I uddannelser, der afsluttes inden for et valgt  

 speciale, vælger den studerende speciale ved afslutningen af det forudgående  

 uddannelsestrin efter reglerne i uddannelsesbekendtgørelsen.
 Stk. 2.  Hvis det valgte speciale ikke gennemføres på  

 skolen, eller hvis skolen ikke har plads til alle de studerende, der har  

 valgt specialet, henviser skolen til en anden skole, der gennemfører det  

 valgte speciale, og som har ledig kapacitet.
Stk. 3.  Efter indstilling fra uddannelsesudvalget  

 fastsætter skolen regler om, hvilke studerende skolen ved overtegning af et  

 speciale giver plads i specialet.
Reglerne offentliggøres sammen med skolens  

 regler om optagelse og kan ændres med samme frist.
Studerende, der ikke kan  

 få plads i det valgte speciale på skolen, kan vælge en anden skole eller et  

 andet speciale.
Skolen skal sikre, at alle de studerende har mulighed for at  

 blive optaget i et speciale.
§ 10.  De studerende har pligt til at deltage i  

 undervisningen.
Skolen fastsætter studie- og ordensregler, der indeholder de  

 nærmere regler herom, og gør de studerende bekendt med dem.
 § 11.  Efter retningslinier fastsat efter indstilling  

 fra uddannelsesudvalget fritager skolen den studerende for at deltage i dele  

 af undervisningen, når den studerende har tilsvarende forkundskaber.  

 Fritagelse kan dog ikke gives for uddannelsens centrale dele i et sådant  

 omfang, at uddannelsen ikke kan anses for gennemført.
 § 12.  Når en studerende ikke har bestået eksamen,  

 ikke indstilles til eksamen eller i samråd med skolen vælger at gå om,  

 træffer skolen afgørelse om, hvilke uddannelsestrin den studerende skal gå  

 om.
 Stk. 2.  En studerende kan normalt gå om op til 2 gange  

 i løbet af uddannelsen.
 Stk. 3.  En studerende kan ikke fortsætte i uddannelsens  

 næste trin, når de allerede opnåede bedømmelser medfører, at eksamen ikke kan  

 bestås.
 § 13.  Hvis eksamen samlet er bestået, kan den  

 studerende ikke gå om.
 Stk. 2.  I uddannelser med flere specialer kan den  

 studerende kun supplere det gennemførte speciale med et andet speciale efter  

 reglerne om åben uddannelse.
 § 14.  Når det i bekendtgørelsen om en videregående  

 teknikeruddannelse er fastsat, at uddannelsen indeholder praktik i en  

 virksomhed, fastsætter teknikerudvalget vejledende retningslinier om  

 praktikkens indhold og eventuel bedømmelse eller godkendelse af praktikken og  

 om udstedelse af praktikerklæring.
 § 15.  Lærere, der underviser i videregående  

 teknikeruddannelser eller i uddannelser på konstruktørniveau, skal, ud over  

 hvad der gælder for lærere i erhvervsuddannelserne, have hovedfag,  

 ingeniøruddannelse eller uddannelse på tilsvarende niveau inden for  

 undervisningsområdet eller et niveau svarende hertil erhvervet gennem en  

 kombination af uddannelse og beskæftigelse.
§ 16.  Skolen kan bevilge den studerende orlov i  

 normalt op til 1 år.
Orlov kan normalt kun bevilges 1 gang i uddannelsen.
 Stk. 2.  Skolen træffer afgørelse om eventuel  

 dispensation efter stk. 1.
§ 17.  Inddrager undervisningsforløbet parter uden for  

 skolen, herunder virksomheder, institutioner m.v., kan det ved aftale mellem  

 skolen, den studerende og tredieparten bestemmes, at skolen, lærere og  

 studerende har tavshedspligt med hensyn til trediepartens forhold m.v., og at  

 tredieparten har retten til eventuelle produkter af undervisningen.
I øvrigt  

 har den studerende rettigheder efter de almindelige regler om ophavsret m.v.
Uddannelsesudvalg § 18.  De uddannelsesudvalg, som skolen nedsætter  

 efter lovens § 14, stk. 2, rådgiver skolen om uddannelserne inden for hver  

 sit område og formidler kontakt mellem skolen og erhvervslivet i skolens  

 lokalområde.
Udvalgene skal sammen med skolen bidrage til en dynamisk og  

 fleksibel udvikling af uddannelserne og gøre opmærksom på lokale  

 uddannelsesbehov inden for området, herunder for etablering af valgfag og  

 lokalt tilpassede dele af uddannelserne.
Uddannelsesudvalgene skal desuden  

 formidle viden til det lokale erhvervsliv om videregående teknikeruddannelser  

 m.v.
Stk. 2.  Skolen og udvalget drøfter såvel uddannelsen  

 generelt som forhold i uddannelsen af særlig betydning for det lokale  

 erhvervsliv.
Uddannelsesudvalget formidler kontakt mellem skole, elever og  

 erhvervsliv og afgiver indstilling efter reglerne i bekendtgørelsens § 2,  

 stk. 2, § 5, stk. 2, § 9, stk. 3, og § 11 og efter reglerne i bekendtgørelsen  

 om eksamensordningen og om uddannelses- og eksamensbeviser for de  

 videregående teknikeruddannelser m.v. og bekendtgørelserne om de enkelte  

 uddannelser.
Skolen orienterer desuden løbende uddannelsesudvalget om  

 uddannelserne, herunder med hensyn til:
Forsøg og dispensation § 19.  Undervisnings- og Forskningsministeriet kan  

 efter indstilling fra Teknikerrådet henholdsvis teknikerudvalget tillade, at  

 bekendtgørelsens regler og reglerne i bekendtgørelserne om de enkelte  

 uddannelser fraviges som led i forsøg.
Tilladelsen gives for en begrænset tid  

 på grundlag af en forsøgsplan.
Stk. 2.  Undervisnings- og Forskningsministeriet kan  

 endvidere i de enkelte tilfælde dispensere fra bekendtgørelsens regler og  

 reglerne i bekendtgørelserne om de enkelte uddannelser, når det findes  

 begrundet i særlige forhold.
Dispensationen gives på grundlag af en  

 indstilling fra vedkommende skole.
Klager over skolens afgørelser § 20.  Klager over skolens afgørelser efter  

 bekendtgørelsen kan indbringes for Undervisnings- og Forskningsministeriet.  

 Skolens fastsættelse af optagelsesrækkefølgen, jf. § 5, stk. 1, kan dog ikke  

 påklages.
Stk. 2.  Klagen indgives til skolen senest 4 uger efter,  

 at afgørelsen er meddelt den pågældende.
Hvis klagen ikke tages til følge af  

 skolen, og klageren fastholder klagen, videresender skolen klagen til  

 ministeriet ledsaget af skolens udtalelse.
 Stk. 3.  Skolen skal give ministeriet de nødvendige  

 oplysninger til behandling af sagen.
Ikrafttræden § 21.  Bekendtgørelsen træder i kraft den 1. august  

 1991.
