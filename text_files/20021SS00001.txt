Beretning afgivet af Retsudvalget den 19.  

 december 2002 Beretning om Regeringens opfyldelse af Retsudvalgets  

 beretning af 31. maj 2002 over B 62, B 67 og B 82 Retsudvalget afgav den 31. maj 2002 beretning over  

 følgende 3 beslutningsforslag:
-	Forslag til folketingsbeslutning om bedre dyrevelfærd af Frank  

 Jensen (S) m.fl. (B 62), -	Forslag til folketingsbeslutning om kulegravning af  

 dyreværnslovgivningen af Christian H.
Hansen (DF) m.fl. (B 67) og -	Forslag til folketingsbeslutning om ændring af  

 dyreværnslovgivningen af Keld Albrechtsen (EL) m.fl. (B 82).
2. Udvalgets behandling af sagen indtil videre i folketingsåret  

 2002-03 Udvalget har den 11. november 2002 stillet 1  

 spørgsmål til skriftlig besvarelse til justitsministeren, som  

 denne har besvaret den 3. december 2002.
Herudover har justitsministeren i et samråd den 17.  

 december 2002 mundtligt besvaret 2 spørgsmål.
Udvalget har efter  

 samrådet stillet yderligere 5 spørgsmål til  

 justitsministeren og 1 spørgsmål til fødevareministeren  

 til skriftlig besvarelse.
 Udvalget vil drøfte sagen igen, når de  

 stillede spørgsmål er besvaret.
 Et flertal i udvalget (S, DF, SF, RV og EL)  

 beklager, at regeringen ikke har levet op til Folketingets Retsudvalgs  

 beretning af 31. maj 2002 vedrørende B 62, B 67 og B 82 for så  

 vidt angår Retsudvalgets pålæg til regeringen om inden  

 udgangen af 2002   efter at have hørt berørte erhvervs- og  

 dyreværnsorganisationer   at fremlægge forslag til forbedring af  

 de nationale regler omhandlende transport af slagtedyr på en  

 række nærmere angivende punkter og inden for rammerne af de  

 gældende EU-regler.
 Det er for flertallet utilfredsstillende, at  

 justitsministeren ikke af egen drift har holdt Retsudvalget orienteret om, at  

 tidsfristerne ikke ville blive overholdt.
 Desuden finder flertallet det utilfredsstillende, at  

 regeringen ikke af egen drift har oplyst udvalget om, at  

 Fødevareministeriet har reduceret timebetalingen for  

 dyrlægekontrol samme dag, som justitsministeren udsteder en ny  

 bekendtgørelse om niveauet for brugerbetalingen for ruteplaner.  

 Udvalgets beretning af 31. maj 2002 angiver det som mål at gøre  

 det mere besværligt og  omkostningsfuldt at opfylde transportkravene  

 for derigennem indirekte at reducere antallet af dyr, der transporteres langt  

 til slagtning.
P.u.v.  

 Anne Baastrup Bilag 1 Bilag på Retsudvalgets alm. del, som har relevans for  

 beretningen Bilagsnr.
