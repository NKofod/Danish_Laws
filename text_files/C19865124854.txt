 Vedlagt fremsendes nogle eksemplarer af et notat af dags dato om  

 arbejdstidstilrettelæggelsen vedrørende forsorgsarbejdet i kriminalforsorgens  

 afdelinger.
 Notatet, der er udarbejdet efter drøftelse i områdeudvalget vedrørende  

 kriminalforsorgen i frihed og efter forhandling med  

 kriminalforsorgsforeningen, tager navnlig sigte på tilrettelæggelsen af  

 forsorgsarbejdet i afdelingerne efter udvidelse af forsøgsordningen med  

 samfundstjeneste, og efter at der er knyttet rådighedstillæg til alle  

 stillinger som forsorgsassistent i afdelingerne.
 Man skal anmode om, at personalet gøres bekendt med notatet.
 E.B.
Erik Bang Kriminalforsorgens afdelinger.
Bilag NOTAT OM ARBEJDSTIDSTILRETTELÆGGELSE M.V.
VEDRØRENDE FORSORGSARBEJDET I  

 KRIMINALFORSORGENS AFDELINGER.
 Området er reguleret af de almindelige gældende regler, herunder  

 finansministeriets cirkulære af 16. juni 1981 om de for statens tjenestemænd  

 gældende arbejdstidsregler, finansministeriets cirkulære af 28. marts 1983 om  

 natpenge m.v.
 I tilknytning hertil skal man efter forhandling med  

 kriminalforsorgsforeningen præcisere følgende:
 1. ARBEJDSTID.
 Den højeste ugentlige arbejdstid udgør som udgangspunkt for alle  

 fuldtidsansatte 40 timer ( fra 1. januar 1987 39 timer) og for deltidsansatte  

 det timeantal, der er fastsat for den pågældende.
 Den for den pågældende medarbejder fastsatte arbejdstid forudsættes  

 placeret som led i en samlet (og på forhånd tilrettelagt) tjenesteplan, der  

 fx kan omfatte faste aftenvagter m.v.
Pålagt tjeneste, der er planlagt og aftalt i forvejen, medregnes i den  

 almindelige (højeste) arbejdstid/afspadseres time for time.
Dette gælder også  

 kontrol- og tilsynsordninger, der i forbindelse med forsøgsordningen med  

 samfundstjeneste udføres som led i en forud tilrettelagt tjenesteplan.
 2. OVERARBEJDE.
Pålagt tjeneste, der ikke falder ind under den på forhånd tilrettelagte  

 højeste arbejdstid (jfr. punkt 1) betragtes som overarbejde.
For  

 medarbejdere, der i overensstemmelse med de almindelige arbejdstidsregler er  

 omfattet af bestemmelser om overarbejde, sker afspadsering efter gældende  

 regler.
Overarbejde kan alene i ganske særlige tilfælde godtgøres kontant  

 efter forudgående godkendelse fra direktoratet.
For medarbejdere, der oppebærer rådighedstillæg, eller som ikke har  

 højeste tjenestid (fx afdelingsledere og ledere af filialkontorer), kan der  

 ikke blive tale om afspadsering/godtgørelse for overarbejde.
Til sådanne  

 medarbejdere kan der i særlige tilfælde ydes godtgørelse for merarbejde efter  

 gældende regler.
 3. SÆRLIGE YDELSER.
Til medarbejdere, der efter ordre udfører arbejde i tidsrummet kl.  

 17.00-06.00 samt på lørdage og søn- og helligdage m.v., kan der i visse  

 tilfælde udbetales natpenge m.v.
En forudsætning herfor er ifølge  

 finansministeriet dels, at arbejdet udføres som led i en godkendt  

 tjenesteplan, dels at arbejdet er direkte beordret og kontrollabelt.
Som  

 følge heraf vil der normalt alene kunne udbetales natpenge m.v. til beordret  

 tjeneste, der udføres på kontoret.
 Medarbejdere, der oppebærer rådighedstillæg i henhold til aftale af 7.  

 oktober 1985 mellem finansministeriet og statstjenestemændenes  

 centralorganisation II, kan i intet tilfælde oppebære natpenge m.v.
Medarbejdere, der ikke har højeste tjenestetid, kan normalt heller ikke  

 oppebære natpenge m.v.
Der kan såeldes ikke udbetales natpenge m.v. til  

 afdelingsledere.
Til ledere af filialkontorer kan der udbetales natpenge for  

 aftenvagter på kontoret i det omfang deltagelse i aftevagter er beordret af  

 vedkommende afdelingsleder.
 4. RÅDIGHEDSPLIGT M.V.
Rådighedstillæg i henhold til aftale af 7. oktober 1985 mellem  

 finansministeriet og statstjenestemændenes centralorganisation II ydes bl.a.  

 for at være til rådighed for tilkald udenfor normal arbejdstid.
Dette  

 indebærer normalt ikke, at medarbejdere med rådighedstillæg i fritiden har  

 pligt til at være fx i hjemmet med henblik på tilkald, men alene at man uden  

 særskilt godtgørelse må tåle eventuelle tjenstlige tilkald/opkald i sin  

 fritid.
 Såfremt man som led i den almindelige tjenestetilrettelæggelse er pålagt  

 rådighedstjeneste i hjemmet, fx i forbindelse med vagtordninger vedrørende  

 samfundstjeneste, medregnes rådighedstjenesten i overensstemmelse med  

 almindelige regler med 1/3 af tiden, uanset om man oppebærer rådighedstillæg.
 5. RÅDIGHEDSTILLÆG.
 Rådighedstillæg til forsorgsassistenter i henhold til aftale af 7. oktober  

 1985 mellem finansministeriet og statstjenestemændenes centralorganisation II  

 ydes for overarbejde og for at være til rådighed for tilkald udenfor normal  

 arbejdstid som følge af det for forsorgsassistenter tildelte arbejdsområde.  

 En forsorgsassistent kan ikke udover rådighedstillægget oppebære godtgørelse  

 for overarbejde, mistede fridage og tjeneste i tidsrummet kl. 17.00 - 06.00  

 eller ydelser i medfør af finansministeriets cirkulære om natpenge m.v.
 For medarbejdere, der oppebærer rådighedstillæg, tilrettelægges  

 arbejdstiden på samme måde som for medarbejdere, der ikke oppebærer sådant  

 tillæg (jfr. punkt 1). Arbejde, der udenfor den almindelige arbejdstid  

 udføres som led i en på forhånd godkendt tjenesteplan, herunder faste  

 aftenvagter og eventuelt tillige kontrol- og tilsynsarbejde vedrørende  

 samfundstjenestedømte skal således som udgangspunkt holdes indenfor den  

 almindelige (højeste) arbejdstid.
 Arbejde (overarbejde) herudover, fx som følge af periodevis arbejdspres,  

 henvendelser fra klienter eller andre udenfor den almindelige arbejdstid,  

 akutte retsfremstillinger m.v. samt andre særlige situationer er omfattet af  

 rådighedstillægget og kan ikke afspadseres/udbetales som overarbejdsbetaling.
