MÅLETEKNISK DIREKTIV  

 Vejledning  

 Opmåling og afmærkning af brovægte, der benyttres til  

 opdelt vejning af køretøjer  

 (MDIR 04.25-01) 1.	FORMÅL Formålet med nærværende direktiv er at  

 beskrive, -	hvilke krav til planhed og hældning i  

 længderetning og tværretning af en brovægts vejelad og  

 tilkørselsarealer, der skal være opfyldt, for at brovægten  

 må benyttes til opdelt vejning, -	hvordan disse krav til planhed og hældning i  

 længderetning og tværretning opmåles og  

 afmærkes.
 Opmåling og afmærkning skal foretages af eller under  

 tilsyn af en praktiserende landinspektør.
2.	DEFINITION Opdelt vejning af et køretøj er en vejning, hvor  

 ikke alle køretøjets aksler befinder sig samtidigt på  

 vejeladdet, enten fordi vejeladdet ikke er stort nok, eller fordi  

 køretøjets totale vægt overskrider vægtens  

 kapacitet, eller fordi der skal foretages vejning af akseltryk eller  

 bogietryk 3.	BAGGRUND Princippet ved opdelt vejning er, at et køretøj  

 vejes i 2 eller flere omgange, hvorved et køretøjs totale  

 vægt findes ved at addere de enkelte vejeresultater.
En opdelt vejning er imidlertid forbundet med nogen usikkerhed, idet  

 der opstår en uønsket vægtforskydning mellem de vejede og  

 ikke vejede dele af køretøjet, hvis køretøjet  

 ikke holder vandret, eller hvis de vejede og ikke vejede dele ikke befinder  

 sig i samme plan, d.v.s. når der er en hældningsforskel mellem  

 vejeladdet og det omliggende terræn.
Endvidere påvirker en  

 sidehældning og vridning af køretøjet også i nogen  

 grad vejeresultatet.
 For at kunne bestemme et køretøjs totale vægt,  

 akseltryk eller bogietryk ved opdelt vejning, er det således  

 nødvendigt at stille krav til såvel vejeladdets hældning i  

 længderetningen i forhold til vandret, som til de omliggende  

 tilkørselsarealers planhed og hældning i forhold til vejeladdets  

 hældning i længderetningen og tværretningen.
Ved en opdelt vejning placeres den del af køretøjet, der  

 skal vejes, på den ene ende af vejeladdet, medens den anden del  

 placeres udenfor på tilkørselsarealet.
Derfor betragtes  

 brovægtens 2 ender som 2 separate enheder bestående af halvdelen  

 af vejeladdet med hver sit tilhørende tilkørselsareal.
Hver  

 enhed opmåles og afmærkes for sig.
 4.	KRAV TIL VEJELAD OG TILKØRSELSAREAL.
 Forsøg har vist, at for at kunne bestemme et  

 køretøjs totale vægt, akseltryk eller bogietryk ved  

 opdelt vejning med tilstrækkelig nøjagtighed, skal  

 følgende kriterier være overholdt samtidig:
A.
Middelhældningen i længderetningen af hver af  

 vejeladdets 2 halvdele (afsnit I og afsnit II, jf. fig. 1 side 5) målt  

 fra vejeladdets midte til hver ende må ikke overstige ±  

  0,50 (0,87%) i forhold til vandret.
B.
Tilkørselsarealernes koter må ikke ligge uden  

 for 2 begrænsningslinier, som i en afstand af 1 meter fra vejeladdet og  

 udefter hælder ±  

  0,5 0 (0,87%) i forhold til middelhældningen af den  

 tilhørende halvdel af vejeladdet.
På den første meter  

 efter vejeladdet kan tillades koter, som varierer ±  

  8,7 mm i forhold til koterne i det plan, der følger  

 middelhældningen af den tilhørende halvdel af vejeladdet.
Dette  

 er ensbetydende med, at begrænsningslinierne på den første  

 meter efter vejeladdet er parallelle med de tilhørende  

 middelhældninger af vejeladdet i en absolut afstand af ±  

  8,7 mm, jf. fig. 2 side 6.
C.
Tilkørselsarealernes hældning i  

 tværretningen i forhold til vandret må ikke overstige ±  

  2,3 0, hvilket svarer til en maksimal forskel på 88 mm  

 mellem 2 tværliggende koter med en indbyrdes afstand på 2,2 m,  

 d.v.s. parvise koter i de 2 spor.
Disse krav er ensbetydende med, at nogle brovægte kun kan  

 benyttes til opdelt vejning på begrænsede dele af  

 tilkørselsarealerne og måske kun på den ene ende af  

 vejeladdet.
Derfor er det nødvendigt at foretage en opmåling af  

 brovægten og tilkørselsarealerne, og afmærke de arealer,  

 som opfylder ovennævnte krav.
5.	OPMÅLING En opmåling af vejelad og tilkørselsareal foretages  

 ved en opmåling af koter i 2 spor med 2,2 m indbyrdes afstand udlagt  

 symmetrisk om brovægtens længdeakse som vist på fig.1. Det  

 på fig. 1 angivne pkt. 1 på vejeladdet defineres som kote 10,00 m  

 og benyttes som reference for måling af samtlige øvrige koter  

 på og uden for vejeladdet.
Vejelad På vejeladdet måles koten i de på fig. 1 viste 6  

 punkter 1 - 6, og middelkoterne K1, K2 og K3 beregnes ud fra disse 6  

 koter på følgende måde:
K1 = ½ (pkt. 1+ 2) K2 = ½ (pkt. 5 + 6) K3 = ½ (pkt. 4 + 3) Middelhældningen MI og MII beregnes for hver sin halvdel af  

 vejeladdet, d.v.s. afsnit I og II, på følgende måde:
MI = MII = hvor L er vejeladdets længde i meter.
 MI og MII må ikke overstige ±  

  0,87 %.
Tilkørselsarealer Koterne for tilkørselsarealerne måles i 2 spor for  

 hver meter fra hver sin ende af vejeladdet, idet den første  

 måling foretages umiddelbart uden for vejeladdet og den sidste så  

 langt ud, som det er muligt, dog højst i en afstand af 20 m fra  

 vejeladdet, d.v.s. i alt højst 2 x 21 kotemålinger ved hver  

 ende.
 For at kunne indtegne disse koter i et diagram, hvor de 2  

 begrænsningslinier med hældning på ±  

  0,50  (0,87%) i forhold til vejeladdets middelhældninger  

 MI og  MII på forhånd er indtegnet, omregnes de  

 målte koter til korrigerede koter, således at de korrigerede  

 koter svarer til, at hældningerne MI og MII i diagrammet er tegnet som  

 vandrette linier.
 De korrigerede koteværdier uden for vejeladdets afsnit I beregnes  

 ved følgende formel, hvor koter og afstande angives i meter:
Kkorr,I = Kmålt - K1 - Tilsvarende beregnes de korrigerede koteværdier uden for vejeladdets  

 afsnit II ved følgende formel, hvor koter og afstande ligeledes  

 angives i meter:
Kkorr,II = Kmålt - K3 - De beregnede korrigerede koteværdier indtegnes i et diagram, som  

 vist på fig. 2, hvor vejeladdets beregnede 2 middelhældninger MI  

 og MII er indtegnet som vandrette linier.
 De korrigerede koteværdier kan da direkte sammenlignes med de 2  

 begrænsningslinier, som hælder ±  

  0,50(0,87%) i forhold til hver af de 2 middelhældninger, og  

 som på den første meter er "vandret" svarende til den  

 pågældende middelhældning med en koteforskel på  ±  

  8,7 mm i forhold til middelkoten, henholdsvis K1 og K3.
De eventuelle dele af tilkørselsarealerne, som ligger uden for de 2  

 begrænsningslinier, må ikke benyttes ved opdelt vejning.
Samtidig  

 må koteforskellen mellem parvise punkter i de 2 spor ikke overstige 88  

 mm.
For nemt at kunne se, om en brovægt må anvendes til opdelt  

 vejning, afmærkes der med gule vinkler, som indrammer det/de areal(er),  

 der opfylder kravene.
6.	AFMÆRKNING Den del af en brovægt og den/de dele af det tilhørende  

 tilkørselsareal, der opfylder de i afsnit 4 nævnte krav A,  B og  

 C samtidig, og som følge deraf kan benyttes til opdelt vejning, skal  

 afmærkes tydeligt med en vinkelformet gul markering, som opfylder  

 Vejdirektoratets gældende bestemmelser om afmærkning af  

 kørebaner.
 Dette betyder, at såfremt et vejelads ene halvdel ikke opfylder  

 kravet om maksimal middelhældning på ±  

  0,5 0 (0,87%) i forhold til vandret, skal der ikke foretages  

 nogen afmærkning på det tilhørende tilkørselsareal,  

 selvom dette måske overholder kravet om maksimal hældning  

 på  ±  

  0,5 0 (0,87%) i forhold til vejeladdets middelhældning.
 Tilsvarende skal der ikke foretages nogen afmærkning af de dele af  

 tilkørselsarealet, hvor forskellen mellem parvise koter i de 2 spor  

 overstiger 88 mm, selvom de enkelte koter ligger inden for  

 begrænsningslinierne.
7.	FORHOLDSREGLER Det anbefales, at opmåling og afmærkning udføres i  

 perioderne for at kunne undgå indvirkning af såvel ekstreme varmegrader  

 som kuldegrader på tilkørselsarealerne under  

 opmålingen.
 Efter foretaget opmåling og afmærkning leverer den  

 praktiserende landinspektør daterede opmålings- og  

 afsætningsrids, der skal opbevares af indehaveren af brovægten  

 som dokumentation for vægtens anvendelighed/uanvendelighed til opdelt  

 vejning.
 Forinden en brovægt benyttes til opdelt vejning, skal indehaveren af  

 brovægten overtyde sig om, at vejeladdet og tilkørselsarealerne  

 ikke har undergået ændringer, som har påvirket  

 opmålingsresultaterne og afmærkningerne i nævneværdig  

 grad.
 Såfremt der er sket sådanne ændringer, eller der er  

 mistanke herom, må den pågældende brovægt ikke  

 benyttes til opdelt vejning, førend der er foretaget fornyet  

 opmåling og afmærkning af vægten og dens  

 tilkørselsarealer.
 Opmåling af brovægte, der benyttes til opdelt vejning, skal  

 foretages mindst hvert 3. år, og en brovægt må ikke  

 benyttes til opdelt vejning, når der er forløbet mere end 3½  

 år siden vægten sidst blev opmålt og afmærket.
8.	IKRAFTTRÆDEN Dette direktiv træder i kraft den 15.08.1997. Samtidig  

 ophæves MDIR 24.25-01, udg. 2 af 31.01.1990.
