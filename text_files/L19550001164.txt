 Bekendtgørelse om Danmarks ratifikation af den i Paris den 1. juli 1953  

 vedtagne konvention om oprettelse af en europæisk organisation for  

 atomkærneforskning.
 Ved kgl. resolution af 27. marts 1954 har Danmark ratificeret ovennævnte  

 konvention, hvis tekst lyder som følger:
 Konvention om oprettelse af en europæisk organisation for  

 atomkærneforskning.
DE I DENNE KONVENTION deltagende stater er UNDER HENVISNING TIL den for undertegnelse i Geneve den 15. februar 1952  

 åbnede overenskomst om oprettelsen af et råd af repræsentanter for europæiske  

 stater til at planlægge et internationalt laboratorium og til at organisere  

 andre former for samarbejde ved atomkærneforskning, UNDER HENVISNING TIL den i Paris den 30. juni 1953 undertegnede  

 supplerende overenskomst om forlængelse af ovennævnte overenskomst, og UDFRA ØNSKET OM i medfør af artikel III, stk. 2 i ovennævnte overenskomst  

 af 15. februar 1952 at indgå en konvention om oprettelsen af en europæisk  

 organisation for atomkærneforskning, omfattende oprettelsen af et  

 internationalt laboratorium med det formål at gennemføre et aftalt  

 forskningsprogram af ren videnskabelig og grundlæggende karakter vedrørende  

 partikler med store energier, BLEVET ENIGE om følgende:
 Artikel I.
 Oprettelse af Organisationen.
 1. En europæisk organisation for atomkærneforskning  

 (herefter betegnet som »organisationen«) oprettes herved.
 2. Organisationens sæde skal være i Geneve.
 Artikel II.
 Formål.
1. Organisationen skal tilvejebringe muligheder for et  

 samarbejde mellem europæiske stater om atomkærneforskning af en ren  

 videnskabelig og grundlæggende karakter og om forskning, som i væsentlig grad  

 er beslægtet hermed.
Organisationen skal ikke befatte sig med virksomhed, som  

 tjener militære formål, og resultaterne af dens eksperimentelle og teoretiske  

 arbejde skal offentliggøres eller på anden måde gøres almindeligt  

 tilgængelig.
 2. Organisationen skal i det i stk. 1 ovenfor  

 omhandlede samarbejde begrænse sin virksomhed til de i denne artikels stk. 3,  

 4 og 5 fastlagte opgaver.
 3. Organisationens hovedprogram skal bestå i:
 4. Ethvert tillægsprogram skal forelægges for det i  

 artikel IV omhandlede råd og kræver godkendelse af to trediedele af samtlige  

 organisationens medlemsstater.
5. Laboratoriet skal i videst muligt omfang samarbejde  

 med laboratorier og instituter i medlemsstaternes territorier inden for  

 rammerne af dets hovedprogram og eventuelle tillægsprogrammer for  

 virksomheden.
Laboratoriet skal i det omfang, der er foreneligt med  

 organisationens mål, bestræbe sig for at undgå forskningsarbejde, som  

 allerede udføres i de nævnte laboratorier eller instituter.
 Artikel III.
 Betingelser for medlemskab.
 1. Stater, som er deltagere i den i præamblen nævnte  

 overenskomst af 15. februar 1952, eller som har bidraget med penge eller in  

 natura til det i henhold til denne overenskomst oprettede råd, og som har  

 deltaget i dets arbejde, skal have ret til at blive medlemmer af  

 organisationen ved at blive deltagere i denne konvention i overensstemmelse  

 med bestemmelserne i artikel XV, XVI og XVII.
 2. a) Andre stater kan af det i artikel IV omhandlede  

 råd efter enstemmig vedtagelse af medlemsstaterne optages i organisationen.
3. Medlemsstaterne skal deltage i organisationens  

 arbejde, men ingen medlemsstat har pligt til at yde finansielle bidrag til  

 nogen virksomhed udover de i artikel II, stk. 3 anførte.
En medlemsstat skal  

 ikke have ret til at deltage i nogen virksomhed, hvortil den ikke har ydet  

 finansielle bidrag.
4. Medlemsstaterne skal med henblik på gennemførelsen  

 af hovedprogrammet og eventuelle tillægsprogrammer for organisationens  

 virksomhed lette udveksling af personer og af relevante videnskabelige og  

 tekniske oplysninger.
Intet i dette stykke skal dog Artikel IV.
 Organer.
 Organisationen skal bestå af et råd og af en direktør bistået af et  

 personale.
 Artikel V.
 Rådet.
1. Rådet skal bestå af højst to delegerede fra hver  

 medlemsstat.
De delegerede kan ved rådets møder være ledsaget af rådgivere.
 2. Rådet skal med forbehold af bestemmelserne i denne  

 konvention:
 3. Rådet skal træde sammen mindst een gang om året på  

 et sted, som det selv vælger.
 4. Hver medlemsstat skal have een stemme i rådet: dog  

 skal en medlemsstat ikke have ret til at stemme i spørgsmål vedrørende  

 virksomhed, som er nærmere betegnet i et tillægsprogram, medmindre  

 vedkommende stat har påtaget sig at yde et finansielt bidrag til dette eller  

 medmindre det spørgsmål, hvorom der stemmes, angår udstyr, til hvis  

 anskaffelse den har bidraget.
5. En medlemsstat skal ikke have stemmeret i rådet,  

 dersom summen af dens ikke erlagte bidrag overstiger summen af dens skyldige  

 bidrag for det løbende og det foregående regnskabsår.
Rådet kan dog tillade  

 en sådan medlemsstat at stemme, såfremt det med et flertal af to trediedele  

 af samtlige medlemsstater finder, at den manglende betaling skyldes forhold,  

 hvorpå vedkommende stat ingen indflydelse har.
 6. Rådets beslutninger skal, hvor intet andet er  

 bestemt i denne konvention, træffes ved simpel stemmeflerhed blandt de  

 medlemsstater, som er repræsenteret og deltager i afstemningen.
 7. Med forbehold af bestemmelserne i denne konvention  

 fastsætter rådet sin egen forretningsorden.
 8. Rådet er beslutningsdygtigt, når et flertal af  

 medlemsstaterne er repræsenteret ved delegerede på mødet.
 9. Rådet vælger en præsident og to vicepræsidenter,  

 som beklæder hvervet for eet år, og som kan genvælges for højst to på  

 hinanden følgende perioder.
10. Rådet kan oprette sådanne underordnede organer,  

 som måtte være nødvendige for organisationens formål.
Beslutning angående  

 disse organers oprettelse og mandat skal træffes af rådet med et flertal af  

 to trediedele af samtlige medlemsstater.
 11. De i artikel III, stk. 1 nævnte stater kan, i  

 tiden inden deres ratifikationsinstrumenter eller tiltrædelsesdokumenter er  

 deponeret, lade sig repræsentere på møder i rådet og deltage i dets arbejde  

 indtil den 31. december 1954. Denne ret omfatter ikke adgang til at stemme,  

 medmindre vedkommende stat har bidraget til organisationen i overensstemmelse  

 med bestemmelserne i artikel 4, stk. 1 i den til denne konvention knyttede  

 finansprotokol.
 Artikel VI.
 Direktør og personale.
1. a) Rådet udnævner med et flertal af to trediedele  

 af samtlige medlemsstater en direktør for en nærmere fastsat periode og kan  

 afskedige denne med samme flertal.
Direktøren er organisationens øverste  

 embedsmand og dens lovlige repræsentant.
Han skal med hensyn til  

 organisationens finansielle administration handle i overensstemmelse med  

 bestemmelserne i den til denne konvention knyttede finansprotokol.
Han skal  

 tillige afgive en årlig beretning til rådet og skal uden stemmeret deltage i  

 alle dets møder.
 2. Direktøren bistås af videnskabeligt, teknisk og  

 administrativt personale samt kontorpersonale i det omfang, rådet måtte finde  

 nødvendigt og med dettes godkendelse.
3. Personalet ansættes og afskediges af rådet efter  

 direktørens indstilling.
Til de af rådet foretagne udnævnelser og  

 afskedigelser kræves et flertal af to trediedele af samtlige medlemsstater.  

 Rådet kan med samme flertal meddele direktøren beføjelse til at foretage  

 ansættelser og afskedigelser.
Enhver ansættelse og afskedigelse skal være i  

 overensstemmelse med det personaleregulativ, som vedtages af rådet med samme  

 flertal.
Forskere, som ikke tilhører det almindelige personale, men som af  

 rådet opfordres til at udføre forskningsarbejde i laboratoriet, skal være  

 underkastet direktørens myndighed og sådanne almindelige bestemmelser, som  

 rådet måtte godkende.
4. Direktørens og personalets ansvar over for  

 organisationen er udelukkende af international karakter.
Under udførelsen af  

 deres hverv skal de ikke søge eller modtage instrukser fra nogen regering  

 eller fra nogen myndighed uden for organisationen.
Medlemsstaterne skal  

 respektere den internationale karakter af direktørens og personalets ansvar  

 og ikke søge at påvirke dem i udførelsen af deres hverv.
 Artikel VII.
 Finansielle bidrag.
1. Enhver af organisationens medlemsstater skal  

 bidrage såvel til dens anlægsudgifter som til dens driftsudgifter 2. De bidrag, som en medlemsstat skal betale i henhold  

 til denne artikels stk. 1, skal beregnes i forhold til og udelukkende  

 anvendes til nærmere betegnet virksomhed, hvortil den pågældende stat har  

 samtykket i at yde bidrag.
Såfremt medlemsstater ikke deltager i et  

 tillægsprogram, skal rådet påligne bidrag til dette program blandt de deri  

 deltagende stater på det ovenfor i stk. 1 b) anførte grundlag, idet der dog  

 herved bortses fra bestemmelsen i punkt (i).
3. a) Rådet skal forlange, at stater, som efter den  

 31. december 1954 tilslutter sig denne konvention, yder et særligt bidrag til  

 de af organisationen allerede afholdte anlægsudgifter ud over deres bidrag  

 til fremtidige anlægsudgifter og løbende driftsudgifter.
Størrelsen af dette  

 særlige bidrag fastsættes af rådet med et flertal af to trediedele af  

 samtlige medlemsstater.
 4. De i henhold til denne artikels bestemmelser  

 fastsatte bidrag skal betales i overensstemmelse med den til denne konvention  

 knyttede finansprotokol.
 5. Direktøren kan med forbehold af sådanne direktiver,  

 som rådet måtte udstede, modtage almindelige og testamentariske gaver til  

 organisationen under forudsætning af at der ikke til sådanne gaver er knyttet  

 betingelser, som er uforenelige med organisationens formål.
 Artikel VIII.
Samarbejde med UNESCO og andre organisationer.
 Organisationen skal samarbejde med De Forenede Nationers organisation for  

 undervisningsmæssige, videnskabelige og kulturelle spørgsmål (UNESCO). Den  

 kan endvidere efter en af rådet med et flertal af to trediedele af samtlige  

 medlemsstater vedtaget beslutning samarbejde med andre organisationer og  

 institutioner.
 Artikel IX.
 Retlig status.
Organisationen anerkendes som juridisk person i alle medlemsstaternes  

 egentlige statsområder.
I medfør af overenskomster, som indgås mellem  

 organisationen og hver enkelt medlemsstat skal der i medlemsstaternes  

 egentlige statsområder indrømmes organisationen og medlemsstaternes  

 repræsentanter i rådet, medlemmerne af eventuelle underordnede organer, som  

 er oprettet i henhold til artikel V, stk. 10 samt direktøren og  

 organisationens personale sådanne privilegier og immuniteter, som  

 organisationen og de enkelte medlemsstater måtte træffe af- tale om at anse  

 for nødvendige for udøvelsen af organisationens funktioner.
Den overenskomst,  

 som skal indgås mellem organisationen og den medlemsstat, på hvis territorium  

 organisationen skal have sit sæde, skal foruden bestemmelser om privilegier  

 og immuniteter indeholde bestemmelser, som fastlægger det særlige indbyrdes  

 forhold mellem organisationen og vedkommende medlemsstat.
 Artikel X.
 Ændringer.
1. Rådet kan overfor medlemsstaterne afgive  

 indstilling om ændringer i denne konvention og i den dertil knyttede  

 finansprotokol.
Medlemsstater, som ønsker at stille forslag om en ændring,  

 skal meddele direktøren dette.
Direktøren skal underrette samtlige  

 medlemsstater om således modtagne ændringsforslag mindst tre måneder før  

 disse drøftes i rådet.
2. Bortset fra ændringer i den til konventionen  

 knyttede finansprotokol kræver en ændring, som anbefales af rådet, skriftlig  

 godkendelse fra samtlige medlemsstater. Ændringen træder i kraft tredive dage  

 efter, at direktøren fra samtlige medlemsstater har modtaget meddelelse om  

 godkendelse.
Direktøren skal underrette samtlige medlemsstater om datoen for  

 ændringens ikrafttræden.
3. Rådet kan med et flertal af to trediedele af  

 samtlige medlemsstater ændre den til konventionen knyttede finansprotokol  

 under forudsætning af, at ændringen ikke strider mod konventionen.
En sådan  

 ændring skal træde i kraft på den dato, som rådet med samme flertal  

 fastsætter Direktøren skal underrette samtlige medlemsstater om enhver sådan  

 ændring og om datoen for dens ikrafttræden.
 Artikel XI.
 Tvistigheder.
 Eventuelle tvistigheder mellem to eller flere medlemsstater angående denne  

 konventions fortolkning eller anvendelse, som ikke bilægges ved rådets  

 mellemkomst, skal forelægges Den mellemfolkelige Domstol, medmindre  

 vedkommende medlemsstater aftaler en anden fremgangsmåde.
 Artikel XII.
 Udmeldelse.
Når konventionen har været i kraft i 7 år, kan en medlemsstat til  

 direktøren indgive skriftlig meddelelse om udmeldelse af organisationen.
En  

 sådan udmeldelse skal have virkning fra udgangen af det regnskabsår, i  

 hvilket meddelelse derom er indgivet, såfremt dette er sket inden for de  

 første 9 måneder af regnskabsåret.
Hvis meddelelsen er indgivet inden for  

 regnskabsårets sidste 3 måneder, skal den have virkning fra udgangen af det  

 næste regnskabsår.
 Artikel XIII.
 Ikke-opfyldelse af forpligtelser.
 Undlader en medlemsstat at opfylde sine forpligtelser i henhold til denne  

 konvention, skal den efter en af rådet med et flertal af to trediedele af  

 samtlige medlemsstater truffet beslutning ophøre med at være medlem af  

 organisationen.
 Artikel XIV.
 Opløsning.
Organisationen skal opløses, hvis den på noget tidspunkt har færre end fem  

 medlemsstater.
Den kan på et hvilket som helst tidspunkt opløses efter  

 overenskomst mellem medlemsstaterne.
Med forbehold af eventuelle aftaler, som  

 måtte blive truffet mellem medlemsstaterne ved opløsningen, skal den stat, i  

 hvis territorium organisationen på det pågældende tidspunkt har sit sæde,  

 være ansvarlig for afviklingen, og overskudet skal fordeles pro rata blandt  

 de stater, som ved opløsningen er medlemmer af organisationen i forhold til  

 de bidrag, de faktisk har erlagt fra datoen for deres tiltrædelse af  

 konventionen.
Et eventuelt underskud skal inddækkes pro rata af de stater,  

 som på det pågældende tidspunkt er medlemmer af organisationen, i samme  

 forhold som de bidrag, der på dette tidspunkt er pålignet dem for det løbende  

 regnskabsår.
 Artikel XV.
 Undertegnelse.
 Denne konvention og den dertil knyttede finansprotokol, som er en  

 integrerende del af konventionen, skal indtil den 31. december 1953 være åben  

 for undertegnelse af alle stater, som opfylder de i artikel III, stk. 1  

 fastsatte betingelser.
 Artikel XVI.
 Ratifikation.
 1. Denne konvention og den dertil knyttede  

 finansprotokol skal ratificeres.
 2. Ratifikationsinstrumenter skal deponeres hos  

 generaldirektøren for De Forenede Nationers organisation for  

 undervisningsmæssige, videnskabelige og kulturelle spørgsmål.
 Artikel XVII.
 Tiltrædelse.
 1. Enhver stat, som ikke er medunderskriver af denne  

 konvention, og som opfylder de i artikel III, stk. 1 eller 2 fastsatte  

 betingelser, kan fra 1. januar 1954 tiltræde konventionen og den dertil  

 knyttede finansprotokol.
 2. Tiltrædelsesdokumenter skal deponeres hos  

 generaldirektøren for De Forenede Nationers organisation for  

 undervisningsmæssige, videnskabelige og kulturelle spørgsmål.
 Artikel XVIII.
 Ikrafttræden.
 1. Denne konvention og den dertil knyttede  

 finansprotokol træder i kraft, når syv stater har ratificeret eller tiltrådt  

 dem, under forudsætning af:
 2. Denne konvention og den dertil knyttede  

 finansprotokol skal træde i kraft for andre undertegnende eller senere  

 tiltrædende stater ved deponeringen af deres ratifikationsinstrumenter eller  

 tiltrædelsesdokumenter.
 Artikel XIX.
 Meddelelser.
 1. Generaldirektøren for De Forenede Nationers  

 organisation for undervisningsmæssige, videnskabelige og kulturelle spørgsmål  

 skal give alle undertegnende og senere tiltrædende stater samt alle andre  

 stater. som deltog i konferencen i Paris i december 1951 og i Geneve i  

 februar 1952 om organiseringen af undersøgelser vedrørende oprettelsen af et  

 europæisk atomkærneforskningslaboratorium, meddelelse om deponering af  

 ethvert ratifikationsinstrument eller tiltrædelsesdokument og om denne  

 konventions ikrafttræden.
 2. Organisationens direktør skal give alle  

 medlemsstater samt generaldirektøren for De Forenede Nationers organisation  

 for undervisningsmæssige, videnskabelige og kulturelle spørgsmål meddelelse  

 om alle udmeldelser eller ophør af medlemskab.
 Artikel XX.
 Registrering.
 Generaldirektøren for De Forenede Nationers organisation for  

 undervisningsmæssige, videnskabelige og kulturelle spørgsmål skal ved denne  

 konventions ikrafttræden indregistrere den hos De Forenede Nationers  

 generalsekretær i overensstemmelse med artikel 102 i De Forenede Nationers  

 pagt.
 TIL BEKRÆFTELSE HERAF har undertegnede repræsentanter, som af deres  

 respektive regeringer er blevet behørigt befuldmægtigede dertil, underskrevet  

 denne konvention.
 Udfærdiget i Paris den 1. juli 1953 på engelsk og fransk, således at begge  

 tekster har lige gyldighed, i eet originaleksemplar, som skal deponeres i  

 arkivet for De Forenede Nationers organisation for undervisningsmæssige,  

 videnskabelige og kulturelle spørgsmål, hvis generaldirektør skal fremsende  

 en bekræftet genpart til alle undertegnende og senere tiltrædende stater og  

 til alle øvrige stater, som deltog i vedrørende oprettelsen af et europæisk  

 atomkærneforskningslaboratorium.
 Finansprotokol til konvention om oprettelse af en europæisk organisation  

 for atomkærneforskning.
DE DELTAGENDE STATER i konventionen om oprettelse af en europæisk  

 organisation for atomkærneforskning (herefter omtalt som  

 »konventionen«) er UDFRA ØNSKET OM at tilvejebringe grundlag for den finansielle  

 administration af nævnte organisation BLEVET ENIGE OM følgende:
 Artikel 1.
 Budget.
 1. Organisationens regnskabsår skal være fra 1. januar  

 til 31. december.
 2. Direktøren skal senest den 1. september hvert år  

 fremlægge et detailleret overslag over indtægter og udgifter for det følgende  

 regnskabsår til drøftelse og godkendelse.
3. Overslag over indtægter og udgifter inddeles efter  

 kapitler.
Overførsler indenfor budgettet skal ikke være tilladt, medmindre  

 den i artikel 3 omhandlede finanskomite samtykker heri.
Budgetforslagenes  

 nøjagtige form bestemmes af finanskomiteen efter direktørens indstilling.
 Artikel 2.
 Tillægsbudget.
Rådet kan, hvis omstændighederne gør det nødvendigt, pålægge direktøren at  

 forelægge et tillægsbudget eller et revideret budget.
Ingen beslutning, som  

 indebærer merudgifter, skal anses for vedtaget af rådet, før dette har  

 godkendt et af direktøren fremlagt overslag over den merudgift, den  

 indebærer.
 Artikel 3.
 Finanskomiteen.
Rådet nedsætter en finanskomite, som skal bestå af repræsentanter for fem  

 medlemsstater(1) og udøve sådanne funktioner, som måtte blive fastsat i et af  

 rådet godkendt finansreglement.
Direktøren skal fremlægge budgetforslagene  

 til behandling i denne komite, hvorefter de skal oversendes til rådet med  

 komiteens betænkning.
 Artikel 4.
 Bidrag.
 1. For tidsrummet indtil 31. december 1954 skal rådet  

 træffe en foreløbig budgetmæssig ordning, som skal dækkes af de bidrag, som  

 er fastsat i stk. 1 i tillægget til denne protokol.
 2. For regnskabsårene 1955 og 1956 skal de godkendte  

 budgetudgifter dækkes ved medlemsstaters bidrag, som skal pålignes i samme  

 forhold som de i stk. 2 i tillægget til denne protokol anførte procenttal,  

 idet bestemmelserne i konventionens artikel VII, stk. 1 b) (i) og (ii) skal  

 finde anvendelse.
 3. Fra 1. januar 1957 skal godkendte budgetudgifter  

 dækkes ved bidrag fra medlemsstaterne efter bestemmelserne i konventionens  

 artikel VII, stk. 1.
 4. Hvis en stat bliver medlem af organisationen efter  

 31. december 1954, skal samtlige medlemsstaters bidrag omfordeles og den nye  

 bidragsskala skal træde i kraft fra begyndelsen af det løbende regnskabsår.  

 Om fornødent skal tilbagebetaling finde sted for at sikre, at de af samtlige  

 medlemsstater for det pågældende år erlagte bidrag er i overensstemmelse med  

 den nye bidragsskala.
 5. a) Finanskomiteen bestemmer i samråd med direktøren  

 vilkårene for indbetaling af bidrag efter retningslinier, som er forenelige  

 med organisationens behørige financiering.
 Artikel 5.
 Møntfod for bidragene.
1. Organisationens budget anlægges i det lands valuta,  

 hvor organisationens sæde oprettes.
Medlemsstaternes bidrag skal erlægges i  

 denne valuta i overensstemmelse med de til enhver tid gældende  

 betalingsordninger.
 2. Rådet kan imidlertid pålægge medlemsstaterne at  

 erlægge en del af deres bidrag i en hvilken som helst valuta, som  

 organisationen måtte behøve til sit arbejde.
 Artikel 6.
 Driftskapital.
 Rådet kan oprette en fond for driftskapital.
 Artikel 7.
 Regnskaber og revision.
 1. Direktøren skal føre et nøjagtigt regnskab over  

 samtlige indtægter og udgifter.
2. Rådet udpeger revisorer, hvis første  

 funktionsperiode skal være tre år.
Revisorerne, som kan genvælges, skal  

 revidere organisationens regnskaber navnlig med henblik på at kunne  

 attestere, at udgifterne inden for de i det i artikel 3 omhandlede  

 finansreglement fastsatte grænser har svaret til de i budgettet afsatte  

 beløb.
De skal herudover udøve sådanne andre funktioner, som er fastsat i det  

 nævnte finansreglement.
 3. Direktøren skal give revisorerne alle de  

 oplysninger og al den bistand, som de måtte behøve for at kunne udøve deres  

 hverv.
 TIL BEKRÆFTELSE HERAF har nedennævnte repræsentanter, som af deres  

 respektive regeringer er behørigt befuldmægtigede dertil, undertegnet denne  

 protokol.
 Udfærdiget i Paris den 1. juli 1953 på engelsk og fransk, således at begge  

 tekster har lige gyldighed, i eet originaleksemplar, som skal deponeres i  

 arkivet for De Forenede Nationers organisation for undervisningsmæssige,  

 videnskabelige og kulturelle spørgsmål, hvis generaldirektør skal fremsende  

 en bekræftet genpart til alle undertegnende og senere tiltrædende stater og  

 til alle øvrige stater, som deltog i konferencen om organiseringen af  

 undersøgelser vedrørende oprettelsen af et europæisk  

 atomkærneforskningslaboratorium.
TILLÆG 1. Bidrag for tiden indtil 31. december 1954.
 2. Skala til fastsættelse af bidrag for tiden indtil 31. december  

 1956.
Procentvis fordeling Foruden af Danmark, hvis ratifikationsinstrument deponeredes den 5. april  

 1954, er konventionen blevet ratificeret af følgende lande: Belgien,  

 Frankrig, Grækenland, Italien, Jugoslavien, Nederlandene, Norge, Schweiz, Det  

 Forenede Kongerige Storbritannien og Nordirland, Sverige og  

 Forbundsrepublikken Tyskland.
 Ved konventionens ikrafttræden, hvilken i overensstemmelse med artikel  

 XVIII fandt sted den 29. september 1954, er den i udenrigsministeriets  

 bekendtgørelse nr. 39 af 7. august 1952 omhandlede overenskomst af 15.  

 februar 1952 om oprettelse af et råd af repræsentanter for europæiske stater  

 til at planlægge et internationalt laboratorium og til at organisere andre  

 former for samarbejde ved atomkærneforskning ifølge dennes artikel VIII, stk.  

 1 ophørt at være i kraft.
 Udenrigsministeriet, den 26. marts 1955.
H.
C.
Hansen.
