Klasselotterikollektørers retsstilling i forhold til  

 arbejdsløshedsforsikring Direktoratet har haft en del henvendelser om klasselotterikollektørers  

 retsstilling i forhold til arbejdsløshedsforsikring.
Henvendelserne giver  

 anledning til en gennemgang af lovens bestemmelser set i forhold til  

 kollektører, der har klasselotterikollektørarbejde som eneste  

 beskæftigelse.
 Indledningsvis skal det nævnes, at klasselotterikollektørarbejde  

ikke anses for at være selvstændig virksomhed.
Optagelse Lotterikollektørarbejdet betragtes ikke som lønmodtagerarbejde i henhold  

 til § 41, stk. 1, og § 67, stk. 2. Beskæftigelsen kan ikke danne  

 grundlag for optagelse i en arbejdsløshedskasse.
Overflytning Kollektørarbejde kan ikke danne grundlag for overflytning.
Optaget i en arbejdsløshedskasse p.g.a. lønmodtagerarbejde.  

 Rådighed (§ 62) Hvis medlemmet bliver ledig fra lønmodtagerarbejdet, men fortsætter med  

 lotterikollektionen, vil medlemmet som hovedregel ikke være berettiget  

 til dagpenge.
Dette skyldes, at kollektøren normalt er forpligtet til at have  

 faste åbningstider inden for normal arbejdstid, hvor kollektøren normalt er  

 underlagt særlige vilkår med hensyn til opsigelse, ofte lang opsigelsesfrist  

 til en i forvejen fastsat dato.
Medlemmet vil derfor normalt ikke opfylde  

 lovens rådighedsbetingelser.
Ledig fra lønmodtagerarbejde, ophører med  

 kollektørarbejde Medlemmet vil være dagpengeberettiget på baggrund af lønmodtagerarbejdet,  

 mens indtægten fra kollektørarbejdet ikke kan indgå i dagpengeberegningen,  

 jf. lovens § 51 og regler udstedt i medfør heraf.
Klasselotterikollektørarbejde i efterlønsperioden Klasselotterikollektørarbejde er omfattet af  

 arbejdsløshedsforsikringslovens § 75 c, stk. 1, arbejde i efterlønsperioden.
 Lotterikollektøren er normalt personligt forpligtet til at arbejde med  

 lotterikollektionen i et omfang, der overstiger 200 timer hvert år.  

 Klasselotterikollektørarbejde kan derfor normalt ikke udøves inden for de  

 tilladte 200 timers arbejde hvert kalenderår.
