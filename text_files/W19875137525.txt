 Ansøgning om patent på et »isoleret rørsystem, fortrinsvis  

 underjordisk fjernvarmerørsystem, og samleelement dertil« blev afslået  

 af Patentdirektoratet p.g.a. manglende patenterbarhed.
Afgørelsen blev indbragt for Patentankenævnet med principal påstand om  

 fortsat behandling på grundlag af de oprindelige patentkrav, subsidiært på  

 grundlag af ændrede patentkrav.
Udtalt, at selv om der syntes at være tale om  

 en kombination af i og for sig kendt teknik, fandtes der ikke at kunne  

 bortses fra, at det på ansøgningstidspunktet tilsyneladende ikke var kendt at  

 samle nedgravede opvarmede fjernvarmerør ved hjælp af de i ansøgningen  

 beskrevne stive forbindelser.
Ansøgningen tilbagesendt til Patentdirektoratet  

 til fortsat behandling på grundlag af det subsidiære krav.
År 1987, den 9. december afsagde patentankenævnet (Grønning-Nielsen, Hans  

 Chr.
Thomsen, Franck, Niordson, Terndrup Pedersen) følgende k e n d e l s e i sagen j.nr.
P. 2/86: Klage fra A/S I.C.
Møller, Fredericia, v/Patentingeniør K.
Skøtt-Jensen over patentdirektoratets afgørelse af 29. november 1985 af patentansøgning nr.  

 1309/70.
Den 17. marts 1970 indleverede E.
Rasmussen A/S, Fredericia, en ansøgning  

 om patent på et »isoleret rørsystem, fortrinsvis underjordisk  

 fjernvarmerørsystem, og samleelement dertil«.
 Ansøgningen indeholdt følgende krav:
 »1. Isoleret rørsystem, fortrinsvis underjordisk fjernvarmerørsystem,  

 sammensat af isolerede rørlængder (2) af den art, der består af et eller  

 flere indre ledningsrør (4) omgivet af en formstofrørkappe (6) med et  

 mellemliggende isolationsmateriale (8), hvilke ledningsrør ved samlingerne  

 rager et stykke udenfor enderne af rørkappen og isolationsmaterialet, således  

 at de kan samles ved svejsning på stedet, hvorhos der ved samlingsstederne er  

 anbragt en rørmuffe, som ved sine ender overlapper enderne af rørkapperne  

 udenpå disse og er tæt forbundet dermed, k e n d e t e g n e t ved, at  

 rørmufferne er sammensat af halvcylindriske skaller (12,16) af stift  

 materiale såsom stål og er sammenspændt så hårdt omkring enderne af  

 formstofkapperne (6), at disse er indsnævrede til en reduceret diameter.
 2. Rørsystem ifølge krav 1, k e n d e t e g n e t ved, at de  

 halvcylindriske skaller har en indre radius, som er en smule mindre end de  

 tilhørende rørkappers yderradius.
 3. Rørsystem ifølge krav 1 eller 2, k e n d e t e g n e t ved, at  

 skallerne er udformet med langsgående, udstående spænde- og tætningsflanger  

 (14) langs deres sammenstødende kanter.
 4. Rørsystem ifølge krav 1, 2 eller 3, k e n d e t e g n e t ved, at der  

 mellem skallerne og rørkapperne er anbragt et klæbende tætningsmiddel (18)  

 såsom rubstick, medens der mellem skallernes samlede kantdele er anbragt et  

 tætningsmiddel, fortrinsvis det samme som førstnævnte.
 5. Samleelement til et rørsystem ifølge ethvert af de foregående krav, k e  

 n d e t e g n e t ved, at det udgøres af et par halvcylindriske skaller af  

 stålplade eller tilsvarende hårdt plademateriale og organer til tæt  

 sammenspænding af disse skaller omkring de nævnte rørkapper.
 6. Samleelement ifølge krav 5, k e n d e t e g n e t ved, at skallerne er  

 udformet med knæk på en sådan måde, at de i samlet tilstand danner en  

 rørvinkel af ønsket størrelse.
 7. Samleelement ifølge krav 5, k e n d e t e g n e t ved, at skallerne er  

 udformet med halvcylindriske afgreninger (28) på en sådan måde, at de i  

 samlet tilstand danner er rør-T.
 8. Samleelement ifølge krav 7, k e n d e t e g n e t ved, at afgreningerne  

 ved deres mod hinanden vendende kanter har indadragende kantflanger (26),  

 medens deres yderside forløber ubrudt som en cylindrisk flade med  

 halvcirkulært tværsnit.
 9. Samleelement ifølge krav 8, k e n d e t e g n e t ved, at  

 afgreningernes ydre radius er tilnærmelsesvis lig med den indre radius af de  

 ender af andre samlestykker til brug i systemet, som er beregnet til direkte  

 sammenspænding omkring nævnte rørkapper.
10. Samleelement ifølge ethvert af kravene 5-9, k e n d e t e g n e t ved,  

 at det tillige omfatter en segmentdelt reduktionsring til indspænding mellem  

 samleelementet og en rørkappe af reduceret diameter.« Den 30. december 1977 blev patentansøgningen overdraget til klageren i  

 denne sag.
 Efter stedfunden brevveksling med Patentdirektoratet foreslog klageren, at  

 patentkravene bragtes i overensstemmelse med de tilsvarende tyske patentkrav,  

 der havde ført til udstedelse af tysk patent nr. 2.012.558.
 I skrivelse af 29. november 1985 afslog Patentdirektoratet ansøgningen med  

 følgende begrundelse:
 »I skrivelse herfra af 17. januar 1978 er det påpeget, at det fra USA  

 patentskrift nr. 924.262, nr. 1.242.060 og nr. 2.094.258 er kendt ved  

 rørmuffer til tæt samling af to sammenstødende rørender i et rørsystem, at  

 rørmufferne er sammensat af halvcylindriske skaller af stift materiale og er  

 sammenspændt hårdt omkring nævnte rørender, som omhandlet i dele af den  

 kendetegnende del af krav 1 af 17. marts 1970.
 I samme skrivelse herfra er det yderligere anført, at det fra USA  

 patentskrift nr. 1.785.314 er kendt ved en samlemuffe til samling af to  

 sammenstødende slangeender i et slangesystem, at samlemuffen er sammensat af  

 to halvcylindriske skaller af stift materiale såsom metal og er sammenspændt  

 så hårdt omkring nævnte slangeender, at disse er indsnævret til en reduceret  

 diameter, ligeledes som omhandlet i dele af den kendetegnende del af krav 1.
 At benytte de således kendte midler på netop det i krav 1's indledning  

 omhandlede isolerede rørsystem, for opnåelse af det i kravet angivne system  

 ses ikke at indebære noget patenterbart.
 At benytte det i krav 5 angivne samleelement til det omhandlede rørsystem  

 må ligeledes anses for nærliggende når henses til, hvad der kendes fra de  

 nævnte USA patentskrifter nr. 924.262 og nr. 1.242.060.
 De til henholdsvis krav 1 og krav 5 knyttede uselvstændige krav ses heller  

 ikke at indebære noget patenterbart, men kun at omhandle nærliggende  

 konstruktive foranstaltninger ved henholdsvis rørsystem og samleelement.
 Således er det i skrivelse herfra af 25. juni 1974 anførte, at det skønnes  

 at være nærliggende for en fagmand at anvende de i krav 2, 4 og 9 omhandlede  

 midler, at de i krav 3 angivne foranstaltninger er kendt fra USA patentskrift  

 nr. 2.129.865 at krav 5 er en gentagelse af foregående krav, at de i krav 6-7  

 anførte midler er kendt fra USA patentskrift nr. 1.964.123, at de i krav 8  

 omhandlede foranstaltninger er kendt fra USA patentskrift nr. 2.980.568 og at  

 det fra USA patentskrift nr. 2.613.166 er kendt at benytte de i krav 10  

 angivne midler, hvilket der yderligere er henvist til i skrivelse herfra af  

 22. august 1975.
Endvidere er det i skrivelse herfra af 17. januar 1978 anført, at de i  

 krav 2 angivne midler er kendt fra USA patentskrifterne nr. 1.785.314 og nr.  

 1.939.658, at de i krav 3-4 anførte foranstaltninger er kendt fra USA  

 patentskrifterne nr. 2.094.258 og nr. 2.958.546, at de i krav 6 og 7  

 omhandlede foranstaltninger er kendt blandt andet fra USA patentskrift nr.  

 1.964.123, at det fra USA patentskrifterne nr. 2.255.657 og nr. 2.980.568 er  

 kendt at anvende de i krav 8 angivne midler og at det fra USA patentskrift  

 nr. 2.613.166 er kendt at benytte de midler, der omhandles i krav 10.« Denne afgørelse har klageren ved skrivelse af 23. januar 1986 indbragt for  

 Patentankenævnet.
I skrivelse af 9. april 1986 har klageren nedlagt påstand om, at  

 ansøgningen optages til fortsat behandling principalt på grundlag af kravene af 17. marts 1970, subsidiært på grundlag af følgende krav, der med enkelte ændringer svarer  

 til det tyske patent nr. 2.012.558:
 »1. Varmeisoleret ledningsrørsystem, navnlig fjernvarmerørsystem,  

 omfattende et antal i forlængelse af hinanden og in situ med hinanden  

 forbundne, prefabrikerede rørlængder, der hver består af et eller flere indre  

 ledningsrør, et ydre kapperør og et derimellem anbragt  

 varmeisolationsmateriale, hvor enderne af ledningsrørene er fremstående fra  

 enderne af kapperørene ved hver rørsamling, medens de således i afstand fra  

 hinanden beliggende ender af kapperørene er forbundet ved hjælp af en  

 forbindelsesmuffe bestående af to halvcylindriske skaller af stift materiale,  

 der er sammenspændt i en stilling indragende over de modstående ender af  

 kapperørene, k e n d e t e g n e t ved, at de halvcylindriske skaller er  

 spændt så hårdt omkring de af formstof bestående kapperørender, at disse  

 derved er trykdeformeret til en reduceret diameter, og at der er anbragt en  

 klægende tætningsmasse mellem indersiden af halvskallerne og ydersiden af  

 kapperørenderne såvel som mellem de mod hinanden anspændte dele af  

 halvskallerne.
 2. Rørsystem ifølge krav 1, k e n d e t e g n e t ved, at halvskallerne er  

 tildannet med en indre diameter, som er noget mindre end yderdiameteren af  

 kapperørenderne.
 3. Rørsystem ifølge krav 1 eller 2, k e n d e t e g n e t ved, at der for  

 tilpasning af halvskallerne til kapperørender med indbyrdes forskellig  

 diameter er anbragt et af to halvcirkulære dele bestående udfyldningsstykke  

 imellem halvskallerne og den mindste af kapperørenderne.
4.Rørsystem ifølge krav 1 eller 2, k e n d e t e g n e t ved, at  

 halvskallerne består af bukkede stålpladeemner.« Nævnet har behandlet sagen i sit møde den 16. november 1987.
 Klageren har ikke givet møde.
 Nævnet skal udtale:
 Selv om der synes at være tale om en kombination af i og for sig kendt  

 teknik fra andre områder, finder man ikke at kunne bortse fra, at det på  

 ansøgningens tidspunkt tilsyneladende ikke var kendt at samle nedgravede  

 opvarmede fjernvarmerør ved hjælp af stive forbindelser af den i ansøgningen  

 beskrevne art, hvorfor det af direktoratet modholdte ikke ses at være til  

 hinder for en fortsat behandling af sagen på grundlag af klagerens subsidiære  

 krav.
Herefter bestemmes:
 Ansøgningen tilbagesendes til direktoratet til fortsat behandling på  

 grundlag af de for ankenævnet forelagte subsidiære krav.
