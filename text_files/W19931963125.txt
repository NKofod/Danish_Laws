Lønsumsafgift - Afgift af lønsum m.v.
Den nye formulering er resultatet af en ændring i AER-loven af 1/1  

 1993. Ved valg af afgrænsningen i AER-loven ønsker man nu, i  

 modsætning til tidligere, at de offentlige arbejdsgivere skal  

 være med til at finansiere lære- og praktikpladser, men  

 også være berettiget til tilskud.
Af dette følger, at  

 samtlige arbejdsgivere, offentlige som private, skal betale bidrag til  

 finansieringen af AER-tilskudsordningen.
 Dog holdes religiøse samfund, Julemærkefonden samt  

 julemærkehjemmene uden for ordningen.
 Told-Skat kan derfor ikke som tidligere kontakte AER-registret for at  

 konstatere, om en arbejdsgiver er privat eller offentlig.
 Ændringen i bekendtgørelse om afgift af lønsum m.v.  

 medfører derfor, at de lokale told- og skatteregioner skal foretage  

 den administrative afgørelse af, om en virksomhed får  

 dækket 50 pct. af sine udgifter af offentlige tilskud.
