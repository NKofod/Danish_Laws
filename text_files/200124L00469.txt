Betænkning afgivet af Erhvervsudvalget  

 den 8. maj 2002 Betænkning over Forslag til lov om ændring af lov om  

 værdipapirhandel m.v. og lov om Erhvervsankenævnet (Insiderregister, integrering af forbrugerhensyn,  

 kompetencefordelingen på værdipapirområdet og  

 skærpelse af insiderregler) [af økonomi- og erhvervsministeren (Bendt  

 Bendtsen)] 1. Ændringsforslag Der er stillet 19 ændringsforslag til lovforslaget.  

 Økonomi- og erhvervsministeren har stillet ændringsforslag nr.  

 2-5, 10, 12, 14, 16 og 18. Dansk Folkepartis medlemmer af udvalget har  

 stillet ændringsforslag nr. 1, 6-9, 11, 13, 15, 17 og 19.
2. Udvalgsarbejdet Lovforslaget blev fremsat den 20. marts 2002 og var til 1.  

 behandling den 11. april 2002. Lovforslaget blev efter 1. behandling henvist  

 til behandling i Erhvervsudvalget.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen  

 været sendt i høring, og økonomi- og erhvervsministeren  

 sendte den 22. februar 2002 dette udkast til udvalget, jf. alm. del   bilag  

 141. Den 5. og den 10. april 2002 sendte økonomi- og  

 erhvervsministeren de indkomne høringssvar samt et notat herom til  

 udvalget.
Skriftlige henvendelser Udvalget har i forbindelse med udvalgsarbejdet modtaget en  

 skriftlig henvendelse fra Finansrådet.
Deputationer Endvidere har Finansrådet mundtligt over for  

 udvalget redegjort for sin holdning til lovforslaget.
Spørgsmål Udvalget har stillet 3 spørgsmål til  

 økonomi- og erhvervsministeren til skriftlig besvarelse, som denne har  

 besvaret.
Spørgsmål 2 og ministerens svar herpå er optrykt  

 som bilag 2 til betænkningen.
3. Indstillinger og politiske bemærkninger Et flertal i udvalget (V, S, KF, RV og KRF)  

 indstiller lovforslaget til vedtagelse med de af økonomi- og  

 erhvervsministeren stillede ændringsforslag.
 Et mindretal i udvalget (DF) indstiller  

 lovforslaget til vedtagelse med de stillede ændringsforslag.
Dansk Folkepartis medlemmer af udvalget kan generelt  

 støtte lovforslaget.
Dansk Folkeparti kan dog ikke umiddelbart  

 støtte etablering af et insiderregister, idet det er svært at  

 se, at registret rent faktisk vil kunne fjerne ulovlige insiderhandler.  

 Insiderregistret vil derfor blot være en yderligere administrativ byrde  

 for erhvervslivet, og det kan Dansk Folkeparti ikke støtte.
 Et andet mindretal i udvalget (SF) vil  

 redegøre for sin stilling ved lovforslagets 2. behandling.
Et tredje mindretal i udvalget (EL) indstiller  

 lovforslaget til forkastelse ved 3. behandling.
Mindretallet kan dog  

 stemme for de af økonomi- og erhvervsministeren stillede  

 ændringsforslag.
Enhedslistens medlem af udvalget finder, at der er tale om  

 et lovforslag, som forringer forbrugernes vilkår på dette  

 område i stedet for at gennemføre en tiltrængt forbedring.  

 Dette lovforslag indebærer, at forbrugerombudsmandens kompetence til at  

 fastsætte regler om god værdihandelsskik overføres til  

 økonomi- og erhvervsministeren.
Der er tale om et fremskridt i forhold  

 til det forslag, økonomi- og erhvervsministeren sendte i  

 høring, og hvor beføjelserne blev overladt til Det Finansielle  

 Virksomhedsråd.
Generelt er der dog behov for større  

 retssikkerhed og styrkelse af forbrugerhensynet inden for den finansielle  

 sektor, hvilket er dokumenteret af den lange række af sager, som  

 forbrugerombudsmanden har ført inden for dette område.  

 Enhedslisten finder, at ministeren i stedet for det foreslåede skulle  

 overveje nogle af de metoder, man bruger i andre lande, jf. f.eks. i L 172  

 bilag 2 Dansk Aktionærforenings henvisning til Finland og England.
Enhedslisten finder, at der er brug for et langt mere  

 grundigt og seriøst forarbejde, inden der vedtages en endelig  

 lovgivning.
Således var høringsfristen på dette lovforslag  

 ikke mere end godt 14 dage, og adskillige af de høringsberettigede  

 parter har givet udtryk for, at de gerne vil indgå i et seriøst  

 lovgivningsarbejde på dette område, hvis der bliver afsat den  

 fornødne tid.
 Enhedslisten er enig i, at der er et stort behov for at  

 få mere styr på insideres private handel med aktier i deres  

 respektive selskaber gennem etablering af et insiderregister og udvidelse af  

 forbuddet mod insiderhandel, men Enhedslisten mener ikke, dette lovforslag er  

 vidtgående nok.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Til undertitlen Af	et mindretal (DF):
 1) I den foreslåede undertitel ændres »Insiderregister, integrering« til: »Integrering«.
[Konsekvensændring] Til § 1 Af	økonomi- og erhvervsministeren, tiltrådt af et  

flertal (udvalget med undtagelse af SF):
 2) Før nr. 1 indsættes som nyt nummer:
 »01. I § 3, stk. 1, indsættes efter 1. pkt. som nyt  

 punktum:
»Finanstilsynet kan give påbud om berigtigelse af  

 forhold, der er i strid med 1. pkt.«« [Finanstilsynet gives mulighed for at give påbud i  

 sager om god værdipapirhandelsskik] 3) Efter nr. 1 indsættes som nyt nummer:
» » [Forbrugerombudsmanden får tillagt  

 søgsmålskompetence] 4) Efter nr. 2 indsættes som nyt nummer:
» [Konsekvensændring] 5) I den under nr. 5 foreslåede affattelse af §  

 23, stk. 2, ændres »god  

 prospektskik« til: »de  

 regler, som Fondsrådet fastsætter i henhold til stk. 4 om  

 prospekters indhold«.
[Ændringen præciserer, at det er  

 Fondsrådet, der fastsætter regler om prospekters  

 indhold] Af	et mindretal (DF):
 6) Nr. 10 udgår.
[Den foreslåede etablering af et insiderregister  

 udgår af lovforslaget] 7) Nr. 11 udgår.
[Den foreslåede etablering af et insiderregister  

 udgår af lovforslaget] 8) Nr. 13 udgår.
[Den foreslåede etablering af et insiderregister  

 udgår af lovforslaget] 9) Nr. 14 udgår.
[Den foreslåede etablering af et insiderregister  

 udgår af lovforslaget] Af	økonomi- og erhvervsministeren, tiltrådt af et  

flertal (udvalget med undtagelse af SF):
 10) I den under nr. 14 foreslåede affattelse af  

§ 37, stk. 8, indsættes efter 1. pkt. som nyt punktum:
»Såfremt direktionen  

 hos en udsteder alene består af ét medlem, kan opgørelsen  

 i henhold til nr. 1 og 2 indberettes samlet.« [Ændringen medfører, at en udsteder, der kun  

 har ét medlem af direktionen, kan indberette den kvartalsmæssige  

 opgørelse for bestyrelsen og direktionen samlet] Af	et mindretal (DF):
 11) Nr. 15 udgår.
[Den foreslåede etablering af et insiderregister  

 udgår af lovforslaget] Af	økonomi- og erhvervsministeren, tiltrådt af et  

flertal (udvalget med undtagelse af SF):
 12) I det under nr. 24 foreslåede § 84, stk. 3,  

 3. pkt., ændres »jf. § 3, stk. 1« til: »jf. § 3, stk. 2, nr.  

 1 «.
[Redaktionel ændring] Af	et mindretal (DF):
 13) Nr. 32 udgår.
[Den foreslåede etablering af et insiderregister  

 udgår af lovforslaget] Af	økonomi- og erhvervsministeren, tiltrådt af et  

flertal (udvalget med undtagelse af SF):
 14) Efter nr. 34 indsættes som nyt nummer:
» [Konsekvensændring] Af	et mindretal (DF):
 15) Nr. 35 udgår.
[Den foreslåede etablering af insiderregister  

 udgår af lovforslaget] Af	økonomi- og erhvervsministeren, tiltrådt af et  

flertal (udvalget med undtagelse af SF):
 16) Efter nr. 35 indsættes som nye numre:
» 06. I § 93, stk. 1, indsættes efter 2. pkt. som  

 nyt punktum:
» 07. I § 93, stk. 3,  indsættes efter 1. pkt. som nyt  

 punktum:
»Pålæg kan  

 ligeledes gives til sammenslutninger af juridiske personer.«« [Konsekvensændringer og præcisering af  

 gældende ret] Til § 3 Af	et mindretal (DF):
 17) Det i stk. 2 foreslåede 1. pkt.  

udgår.
[Konsekvensændring] Af	økonomi- og erhvervsministeren, tiltrådt af et  

flertal (udvalget med undtagelse af SF):
 18) I stk. 2, 2. pkt., indsættes efter »§ 1, nr.«:  

 »03«, og »31 og 34« ændres til: »31, 34 og 04«.
[Konsekvensændring] Af	et mindretal (DF):
Til § 4 19) Det foreslåede stk. 1 udgår.
 Stk. 2 bliver herefter stk. 1.
[Konsekvensændring] Bemærkninger Til undertitlen Til nr. 1 Der er tale om en konsekvensændring som følge  

 af, at det foreslåede insiderregister udgår af lovforslaget.
Til § 1 Til nr. 2 Det foreslås, at Finanstilsynet kan give påbud  

 om berigtigelse af forhold, som finansielle virksomheder og finansielle  

 holdingvirksomheder udøver i strid med kravet i § 3, stk. 1, 1. pkt.,  

 om, at enhver værdipapirhandel skal udføres på en redelig  

 måde og i overensstemmelse med god værdipapirhandelsskik.
 Hvis den finansielle virksomhed henholdsvis  

 holdingvirksomhed ikke efterkommer et sådant påbud givet i  

 henhold til denne bestemmelse, vil Finanstilsynet kunne foretage  

 politianmeldelse.
Til nr. 3 Bestemmelsen har i lighed med en tilsvarende bestemmelse,  

 der ved et ændringsforslag er stillet til L 173 om ændring af  

 bl.a. lov om finansiel virksomhed, til formål at præcisere, at  

 Forbrugerombudsmanden som hidtil har mulighed for at anlægge en civil  

 sag, såfremt en finansiel virksomhed ikke handler i overensstemmelse  

 med god værdipapirhandelsskik.
Forbrugerombudsmanden kan efter  

 markedsføringsloven anlægge forbudssager mod finansielle  

 virksomheder på de områder, hvor økonomi- og  

 erhvervsministeren ikke udsteder regler om god skik.
 Som det allerede fremgår af lovforslagets  

 bemærkninger, skal Finanstilsynet føre tilsyn med regler om god  

 skik   herunder god værdipapirhandelsskik   udstedt af økonomi-  

 og erhvervsministeren.
Forbrugerombudsmanden har i den forbindelse mulighed  

 for at gøre Finanstilsynet opmærksom på konkrete sager,  

 ligesom han kan deltage i Fondsrådets møder, når  

 Finanstilsynet forelægger en sag af principiel eller vidtgående  

 betydning for rådet.
Ligeledes vil Forbrugerombudsmanden have mulighed  

 for at gøre opmærksom på mere generelle forhold i den  

 finansielle sektor, som han finder er urimelige i forhold til  

 forbrugerne.
Bestemmelsen skal sikre, at Forbrugerombudsmanden ikke  

 afskæres fra at indbringe en sag for domstolene, hvis han i  

 særlige tilfælde måtte finde, at der er behov for et  

 sådant skridt.
Det kan for eksempel være tilfældet, hvor  

 Finanstilsynet vælger ikke at tage en sag op, der af  

 Forbrugerombudsmanden vurderes at være principiel eller af  

 vidtgående betydning. Ændringsforslaget tillægger ikke  

 Forbrugerombudsmanden en tilsvarende beføjelse.
Det er heller ikke hensigten, at Forbrugerombudsmanden  

 skal behandle konkrete henvendelser fra forbrugere om overtrædelser af  

 reglerne om god skik.
Sådanne henvendelser skal fortsat behandles ved,  

 at Forbrugerombudsmanden oversender henvendelserne til Finanstilsynet eller  

 henviser forbrugeren til at indbringe sagen for et af de finansielle  

 klagenævn, hvis der er tale om en konkret formueretlig tvist mellem  

 forbrugeren og en finansiel virksomhed.
Derimod kan henvendelser fra  

 forbrugere i lighed med oplysninger i pressen, udtalelser fra organisationer  

 og rapporter om det finansielle område danne baggrund for  

 Forbrugerombudsmandens vurdering af, om der bør anlægges en  

 retssag.
Hvis Forbrugerombudsmanden vælger at  

 anlægge en sag om god værdipapirhandelsskik mod en finansiel  

 virksomhed, skal det som hidtil ske efter de regler, som i øvrigt  

 gælder for sager anlagt af Forbrugerombudsmanden i medfør af  

 markedsføringsloven.
Det indebærer, at der vil være tale  

 om sager, hvor retten kan nedlægge et forbud eller give et påbud,  

 jf. markedsføringslovens § 13, stk. 1. En overtrædelse af et  

 forbud eller et påbud meddelt af retten foreslås samtidig  

 strafbelagt i medfør af lov om værdipapirhandel m.v. § 93, stk.  

 1, 3. pkt.
Hertil kommer, at sagerne i lighed med andre sager anlagt af  

 Forbrugerombudsmanden skal anlægges ved Sø- og Handelsretten,  

 jf. markedsføringslovens § 14, stk. 1.
Til nr. 4 Der er tale om en konsekvensændring som  

 følge af lovforslagets § 1, nr. 5.
Til nr. 5 I lyset af den præcisering af kompetencen på  

 værdipapirhandelsområdet, der i øvrigt indeholdes i  

 lovforslaget, foreslås det præciseret, at det er de regler,  

 som Fondsrådet fastsætter i henhold til det foreslåede stk.  

 4, der regulerer indholdet af denne type prospekter, dvs. prospekter for  

 værdipapirer, der skal optages til notering på en  

 fondsbørs.
Det vil derfor ikke længere fremgå af selve  

 lovteksten, at prospekter ligeledes skal leve op til generalklausulen om god  

 prospektskik.
»God prospektskik« stammer fra Københavns Fondsbørs  

»Børsetiske Regler« på tidspunktet for Børsreform II og  

 angiver, hvordan et prospekts samlede informationsværdi skal  

 bedømmes.
Begrebet er således en dynamisk størrelse, der  

 ændres i takt med samfundsudviklingen, og som skal ses i  

 sammenhæng med lovgivningen på området.
Det forekommer ikke  

 hensigtsmæssigt at have en henvisning til dette begreb stående i  

 selve lovteksten, når Fondsrådet i øvrigt udsteder  

 reglerne.
Det bemærkes, at der ikke hermed er tilsigtet en  

 sænkning af informationsniveauet for denne type prospekter.
 Ændringen har samtidig til formål at  

 tydeliggøre, at det er økonomi- og erhvervsministeren, der har  

 kompetencen til at fastsætte regler om god skik.
Bekendtgørelsen om prospekter ved første  

 offentlige udbud af visse værdipapirer, som udstedes af  

 Fondsrådet, vil bl.a. indeholde de regler, der fremgår af  

 internationale aftaler, samt regler, som retter sig mod krav til  

 værdipapirer, der skal optages til notering på en  

 fondsbørs.
Der kan imidlertid i praksis vise sig at være  

 konkrete elementer i denne regulering af krav til prospekters indhold, som  

 også har relevans i forhold til reguleringen af god skik.  

 Økonomi- og erhvervsministerens generelle hjemmel til at udstede  

 regler om god skik vil i disse tilfælde også kunne finde  

 anvendelse på prospektområdet.
Til nr. 6 9, 11, 13 og 15 Det foreslås, at den foreslåede etablering af  

 et insiderregister udgår af det fremsatte lovforslag.
Til nr. 10 I henhold til det fremsatte lovforslag skal udsteder  

 kvartalsmæssigt indberette separate opgørelser over bl.a. den  

 samlede bestyrelses og den samlede direktions aktiebesiddelse i selskabet.  

 Dette medfører, at såfremt en udsteders direktion kun  

 består af én person, vil det af insiderregisteret fremgå,  

 præcis hvad denne ene person besidder af aktier i det  

 pågældende selskab.
Det primære formål med etableringen af  

 insiderregisteret er at øge gennemsigtigheden på  

 værdipapirmarkedet generelt.
Det er derimod ikke hensigten at  

 offentliggøre, hvad det enkelte medlem af bestyrelsen eller  

 direktionen ejer eller handler af aktier.
Dette fremgår af  

 bemærkningerne til lovforslaget.
Det er derfor fundet hensigtsmæssigt at  

 foreslå en ændring af reglen om den kvartalsmæssige  

 indberetning, således at udsteder, såfremt direktionen hos denne  

 alene består af ét medlem, kan foretage en samlet indberetning  

 af, hvad bestyrelsen og direktionen besidder af aktier i selskabet.
Herved  

 undgås det, at det enkelte medlem af direktionen får  

 offentliggjort sin individuelle besiddelse, samtidig med at hensynet til den  

 øgede markedsgennemsigtighed stadig varetages.
Til nr. 12 Der er tale om en redaktionel ændring som  

 følge af lovforslagets § 1, nr. 1.
Til nr. 14 Der er tale om en konsekvensændring som følge  

 af lovforslagets § 1, nr. 5.
Til nr. 16 For så vidt angår de nye numre 05 og 06, er  

 der tale om konsekvensændringer, som følger af det nye nummer  

 01.
For så vidt angår det nye nummer 07, er der  

 tale om en præcisering af gældende ret.
Det er allerede i dag  

 muligt at give pålæg om at ændre et forhold til fysiske og  

 juridiske personer og sammenslutninger af sidstnævnte, såfremt de  

 ikke opfylder deres forpligtelser efter loven.
Pålæg kan  

 således gives til såvel den enkelte virksomhed som til en  

 sammenslutning af virksomheder.
Med den foreslåede formulering  

 fremgår dette nu klart af bestemmelsen.
Muligheden for at give  

 pålæg til en sammenslutning af virksomheder er navnlig af  

 betydning i forbindelse med overholdelse af EU-retlige forpligtelser,  

 herunder direktivet om urimelige kontraktvilkår i forbrugeraftaler  

 (93/13/EØF).
Til § 3 Til nr. 17 Der er tale om en konsekvensændring som følge  

 af, at det foreslåede insiderregister udgår.
Til nr. 18 Der er tale om konsekvensændringer som følge  

 af ændringsforslag nr. 3 og 7.
Til § 4 Til nr. 19 Der er tale om en konsekvensændring som følge  

 af, at det foreslåede insiderregister udgår.
Else Winther Andersen (V)  

  Kim Andersen (V)  Rikke Hvilshøj (V)  

  Erik Larsen (V) fmd.  

  Colette L.
Brix (DF) nfmd.  

  Poul Fischer (DF) Carina Christensen (KF)  

  Lars Barfoed (KF)  Ole M.
Nielsen (KRF)  

  Frode Sørensen (S)  Jan Trøjborg (S)  

  Lissa Mathiasen (S)  Ole Vagn Christensen (S)  

 Peder Sass (S)  Anne Grete Holmsgaard (SF)  

  Marianne Jelved (RV)  

  Pernille Rosenkrantz-Theil (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende L 172 Bilagsnr.
Titel 1 Forslag til lov om ændring af lov om værdipapirhandel m.v.,  

 fra økonomi- og erhvervsministeren 2 Høringssvar, fra økonomi- og erhvervsministeren 3 Høringsnotat, fra økonomi- og erhvervsministeren 4 Henvendelse af 10/4-02 fra Finansrådet 5 Spm. 1 om kommentar til henvendelse af 10/4-02 fra Finansrådet, til  

 økonomi- og erhvervsministeren 6 Debatoplæg vedrørende Forbrugerombudsmanden 7 Meddelelse om tidsplan for udvalgets behandling af lovforslaget 8 1. udkast til betænkning 9 Svar på spm. 31 (alm. del   bilag 252) om oversendelse af den  

 brevveksling, der har været mellem ministeren og Forbrugerombudsmanden,  

 fra økonomi- og erhvervsministeren 10 Svar på spm. 33  (alm. del   bilag 249) om oversendelse af  

 ministerens talepapir brugt ved samrådsspørgsmål G, H og I  

 (Forbrugerombudsmanden), fra økonomi- og erhvervsministeren 11 Svar på spm. 25 (alm. del   bilag 211) om kommentar til artikel i  

 Børsen 26/2-02: »Bendt Bendtsen bør  

 undgå lovsjusk«, fra økonomi- og  

 erhvervsministeren 12 Svar på spm. 29 (alm. del   bilag 222) om opgørelse over  

 bevillingerne til Forbrugerombudsmandsinstitutionen, fra økonomi- og  

  erhvervsministeren Svar på spm. 30 (alm. del   bilag 222) om opgørelse over  

 bevillinger til Forbrugerstyrelsen og Forbrugerrådet, fra  

 økonomi- og erhvervsministeren 13 Svar på spm. 28 (alm. del   bilag 223) om redegørelse fra  

 forbrugerombudsmanden om begrundelsen for hans beslutning om at trække  

 sig fra tilsynet med den finansielle sektor, fra økonomi- og  

 erhvervsministeren 14 Spm. 2 om ombudsmandens kompetence på området, til  

 økonomi- og erhvervsministeren 15 Svar på spm. 2 om ombudsmandens kompetence på området,  

 fra økonomi- og erhvervsministeren 16 Økonomi- og erhvervsministerens ændringsforslag til 2.  

 behandling 17 Svar på spm. 1 om kommentar til henvendelse af 10/4-02 fra  

 Finansrådet, fra økonomi- og erhvervsministeren 18 Notat om konklusionerne af panelundersøgelsen af de administrative  

 konsekvenser for erhvervslivet, som følger af lovforslaget, fra  

 økonomi- og erhvervsministeren 19 Spm. 3 om teknisk bistand til udarbejdelse af ændringsforslag, der  

 skal have den virkning, at det foreslåede insiderregister udgår  

 af lovforslaget, til økonomi- og erhvervsministeren 20 2. udkast til betænkning 21 Svar på spm. 3 om teknisk bistand til udarbejdelse af  

 ændringsforslag, der skal have den virkning, at det foreslåede  

 insiderregister udgår af lovforslaget, fra økonomi- og  

 erhvervsministeren Bilag 2 Et af udvalgets spørgsmål til økonomi-  

 og erhvervsministeren og dennes svar herpå Spørgsmålet og økonomi- og  

 erhvervsministerens svar herpå er optrykt efter ønske fra  

 udvalget.
 Spørgsmål 2:
Økonomi- og erhvervsministeren bedes  

 præcisere retsstillingen, for så vidt angår  

 ombudsmandslovens anvendelse, dvs.
Folketingets Ombudsmands kompetence  

 på området, når et privat organ som »en fondsbørs eller autoriseret markedsplads« inddrages under forvaltningsloven og  

 offentlighedsloven, jf. lovforslagets § 1, nr. 23 (§ 83 a, stk. 3).
 Svar:
 Som det fremgår af lovforslaget, skal  

 forvaltningsloven og lov om offentlighed i forvaltningen (offentlighedsloven)  

 finde anvendelse, når Fondsrådets beføjelser delegeres til  

 en fondsbørs eller autoriseret markedsplads.
 Det er sædvanligt, at ombudsmandslovens  

 anvendelsesområde som udgangspunkt anses for parallelt med  

 anvendelsesområdet for forvaltningsloven og offentlighedsloven.
