 Med virkning fra den 1. marts 1981 fastsættes følgende bestemmelser  

 vedrørende betalinger til og indbetalinger fra udlandet:
 1. Forskudsbetalinger til udlandet.
a.
Forskudsbetaling for leverancer og tjenesteydelser må kun finde sted,  

 når det er sædvanligt for det pågældende forretningsområde og tidligst 1 år  

 forud for den forventede indførsel af varen eller tjenestens forventede  

 ydelse.
For abonnementer, kursusafgifter, brugsrettigheder,  

 medlemskontingenter og lignende tjenesteydelser må forskudsbetaling kun  

 foretages for en periode af højst 1 år ad gangen.
b.
Forskudsbetalinger skal i videst muligt omfang undgås.
Kan dette  

 undtagelsesvis ikke lade sig gøre, skal der i de tilfælde, hvor  

 forudbetalingstidspunktet ligger mere end 1 år forud for varens forventede  

 indførsel eller tjenestens forventede ydelse, forinden kontrakten  

 underskrives, indhentes dispensation fra de anførte bestemmelser.
Kopi af  

 eventuel dispensation indsendes til rigsrevisionen sammen med kontraktkopi.
c.
Anmodning om dispensation indsendes til forsvarsministeriet, bilagt en  

 redegørelse for årsagerne til, at de generelle regler ikke kan overholdes.
d.
Forskudsbetalinger, der finder sted efter indhentet dispensation,  

 foretages ved indsendelse af anmodning til forsvarsministeriet, vedlagt  

 fornødne bilag samt anmeldelse til Danmarks Nationalbank.
 e. Øvrige forskudsbetalinger foretages ved de regnskabspligtige  

 myndigheder m.fl.s foranstaltning under anvendelse af postgiro.
 2. Andre betalinger til udlandet.
a.
Betaling for leverancer, tjenesteydelser m.v. fra udlandet finder sted  

 således:
 1. Såfremt der er foretaget forskudsbetalinger efter  

 forud indhentet bemyndigelse hertil, jfr. pkt. 1.d., indsendes anmodning om  

 betaling til forsvarsministeriet, vedlagt fornødne bilag samt anmeldelse til  

 Danmarks Nationalbank.
 2. I øvrige tilfælde foretages betaling ved de  

 regnskabspligtige myndigheder m.fl.s foranstaltning under anvendelse af  

 postgiro.
3. Betalinger til udlandet må ikke finde sted ved  

 anvendelse af private pengeinstitutter.
Kan postgiro i enkelte tilfælde ikke  

 anvendes, fremsendes anmodning om betaling til forsvarsministeriet, vedlagt  

 fornødne bilag samt anmeldelse til Danmarks Nationalbank.
 3. Indbetalinger fra udlandet.
a.
Indbetalinger på indtil kr. 5.000,00 i fremmed valuta afregnes ved de  

 regnskabspligtige myndigheder m.fl.s foranstaltning ved indsættelse på  

 postgirokonto.
b.
Indbetalinger på kr. 5.000,00 eller derover indsendes til  

 forsvarsministeriet til indløsning, vedlagt anmeldelse til Danmarks  

 Nationalbank om indbetaling fra udlandet.
 4. Kundgørelse for Forsvaret B.12-1973, pkt. 2, udgår.
 Poul Søgaard.
