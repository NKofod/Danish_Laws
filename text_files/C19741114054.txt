 Direktoratet har idag skrevet således til de sociale højskoler i  

 København, Århus, Esbjerg, Ålborg og Odense:
»Foranlediget af, at de sociale skoler for så vidt angår  

 kriminalforsorgens afdelinger og institutioner følger en forskelligartet  

 praksis vedrørende forespørgsler om praktik, skal direktoratet herved  

 meddele, at alle forespørgsler fra de sociale skoler vedrørende placering af  

 praktikanter i fremtiden kan rettes direkte til praktikstederne  

 (lokalafdelinger, ungdomspensioner m.v.).« De enkelte tjenestesteder er bemyndiget til at modtage praktikanter i  

 samme omfang som hidtil.
 Opmærksomheden henledes på, at når praktikstederne modtager praktikanter,  

 skal direktoratet omgående have underretning om praktikantens fulde navn og  

 data, fra hvilken skole den pågældende kommer, praktikperioden, samt om  

 praktikanten skal have praktikhonorar.
 E.B.
 Jon Johnsen.
 Kriminalforsorgens afdelinger og pensioner.
