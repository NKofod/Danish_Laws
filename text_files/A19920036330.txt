 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om merværdiafgift (momsloven), jf. lovbekendtgørelse nr. 140 af 26.  

 februar 1992, foretages følgende ændringer:
 1. § 1 affattes således:
 » § 1.  Efter denne lovs bestemmelser svares der  

 afgift til statskassen i alle led af den erhvervsmæssige omsætning af varer  

 og ydelser samt ved indførsel af varer fra steder uden for EF.
 Stk. 2.  Der svares ligeledes afgift ved erhvervelse af  

 varer fra andre EF-lande, når sælgeren er en momsregistreret virksomhed og  

 erhververen er en afgiftspligtig virksomhed eller en offentlig institution  

 m.v., jf. dog § 4, stk. 3. Dette gælder dog ikke for varer, der af sælgeren  

 skal installeres her i landet, eller ved fjernsalg her til landet, jf. § 3,  

 stk. 1, punkt f og h.
Stk. 3.  Der svares altid afgift ved erhvervelse af nye  

 transportmidler fra andre EF-lande.« 2. Overskriften til afsnit II affattes således:
»II.
Afgiftspligtige virksomheder«.
 3. Efter overskriften til afsnit II indsættes:
» § 2 a.  Afgiftspligtige virksomheder er  

 virksomheder, der driver selvstændig erhvervsvirksomhed med afsætning af  

 varer og tjenesteydelser.
Som afgiftspligtig virksomhed anses tillige  

 levering af nye transportmidler til andre EF-lande.« 4. I § 3, stk. 1 , indsættes efter punkt e:
»f.
Den, der her til landet sælger varer fra andre EF-lande ved  

 fjernsalg.
Ved fjernsalg forstås salg af varer, hvor varerne direkte eller  

 indirekte forsendes eller transporteres af sælgeren eller på dennes vegne til  

 en køber, der ikke skal svare afgift efter § 1, stk. 2.
g.
Den, der leverer nye transportmidler til andre EF-lande.
h.
Udenlandske virksomheder, der leverer varer her til landet, når varen  

 installeres eller monteres af virksomheden eller for dens regning her i  

 landet.« 5. I § 4 indsættes efter stk. 1 som nye stykker:
 » Stk. 2.  Den, hvis omsætning ved fjernsalg her  

 til landet hverken i det løbende eller i det foregående kalenderår overstiger  

 280.000 kr., skal ikke svare afgift efter § 3. Der skal dog altid svares  

 afgift ved fjernsalg af punktafgiftspligtige varer.
Stk. 3.  Virksomheder m.v., der er omfattet af § 1, stk.  

 2, men ikke er omfattet af § 3, og som har erhvervet varer fra  

 momsregistrerede virksomheder i andre EF-lande, skal ikke svare afgift, når  

 den samlede værdi af erhvervelserne hverken i det løbende eller det  

 foregående kalenderår overstiger 80.000 kr.
Der skal dog altid svares afgift  

 af punktafgiftspligtige varer og nye transportmidler.« Stk. 2  bliver herefter stk. 4.
 6. § 5, stk. 1, 1. pkt. , affattes således:
»Den, der efter § 3, jf. § 4, stk. 1, 2 og 4, skal svare afgift, skal  

 anmelde sin virksomhed til registrering hos de statslige told- og  

 skattemyndigheder.« 7. Efter § 5 indsættes:
» § 5 a.  Virksomheder m.v., der skal svare  

 afgift efter § 1, stk. 2, men ikke er omfattet af § 3, skal anmelde  

 virksomheden og indbetale afgift til de statslige told- og skattemyndigheder.  

 Den, der erhverver nye transportmidler fra et andet EF-land, skal tilsvarende  

 anmelde erhvervelsen og betale afgift heraf.
Skatteministeren kan fastsætte  

 nærmere regler om anmeldelse, opgørelse og afregning af afgiften.
 § 5 b.  Virksomheder, der efter § 4, stk. 1, 2 og 4,  

 ikke skal svare afgift, kan vælge at lade virksomheden registrere, jf. § 5.
 Stk. 2.  Virksomheder m.v., der efter § 4, stk. 3, ikke  

 skal svare afgift, kan vælge at lade virksomheden anmelde, jf. § 5 a.
Stk. 3.  Registrering efter stk. 1 og anmeldelse efter  

 stk. 2 skal omfatte en periode på mindst to kalenderår.« 8. § 6, stk. 1, affattes således:
»Skatteministeren kan fastsætte regler, hvorefter virksomheder, der  

 afsætter ydelser vedrørende fast ejendom, som er undtaget fra afgiftspligten  

 efter § 2, efter anmodning kan registreres (frivillig registrering).« 9. § 7, stk. 2, punkt a, affattes således:
»a.
De afgifter i henhold til andre afgiftslove, der er opkrævet af  

 tidligere omsætningsled, eller som svares i forbindelse med indførsel fra  

 steder uden for EF eller ved erhvervelse af varer fra andre EF-lande, eller  

 som det påhviler virksomheden at betale i forbindelse med den pågældende  

 omsætning.« 10. I § 8, stk. 1, 4. pkt., ændres »fra udlandet«  

 til: »fra steder uden for EF«.
 11. § 12, stk. 1 , affattes således:
 »Den afgiftspligtige omsætning omfatter ikke:
 12. I § 13, stk. 7 , ændres »§ 17, stk. 1 og 2«  

 til: »§ 17, stk. 1 og 3«.
 13. Efter § 13 indsættes som nyt afsnit:
»V A.
Opgørelse af den afgiftspligtige erhvervelse § 13 a.  En virksomheds afgiftspligtige erhvervelse i  

 en afgiftsperiode opgøres som den samlede afgiftspligtige værdi for de i  

 perioden omfattede leverancer.
Til den afgiftspligtige erhvervelse medregnes  

 ikke leverancer, der er afgiftsberigtiget i et andet EF-land.
Stk. 2.  Faktureringstidspunktet anses som  

 leveringstidspunkt, for så vidt faktureringen sker inden den 15. i måneden  

 efter leveringen.« 14. I § 14 indsættes efter »den afgiftspligtige  

 omsætning«: »eller af den afgiftspligtige erhvervelse«.
 15. § 15, stk. 2, affattes således:
» Stk. 2.  Den udgående afgift i en afgiftsperiode  

 er afgiften af virksomhedens afgiftspligtige omsætning og erhvervelse i  

 perioden, jf. afsnit V og V A.« 16. § 15, stk. 4, affattes således:
»Stk. 4.  Den indgående afgift i en afgiftsperiode  

 er 17. I § 17 indsættes efter stk. 1 som nyt stykke:
»Stk. 2 .  Ved levering af varer, der er omfattet  

 af § 12, stk. 1, nr. 1, skal der på fakturaen tillige anføres leverandørens  

 og modtagerens momsregistreringsnummer.« Stk. 2-11 bliver herefter stk. 3-12.
 18. I § 17, stk. 8, som bliver stk. 9, indsættes i 1.  

 pkt. efter »undlades«: », bortset fra ved salg af nye  

 transportmidler og ved fjernsalg til andre EF-lande« og i 2. pkt.  

 efter »der anmoder om faktura«: », jf. dog stk. 2«.
 19. I § 17, stk. 10 , som bliver stk. 11, ændres »stk.  

 9« til: »stk. 10«.
 20. Efter § 17 indsættes:
 » § 17 a.  Skatteministeren kan fastsætte  

 bestemmelser om, at registrerede virksomheder, der leverer varer til andre  

 EF-lande, skal udarbejde lister over sådanne leverancer m.v.
Stk. 2 .  Skatteministeren kan fastsætte bestemmelser om  

 gebyr for erindringsskrivelser vedrørende virksomhedernes indsendelse af  

 lister.« 21. § 18, stk. 4, 1. pkt., affattes således:
»Registrerede virksomheder skal til dokumentation af den indgående  

 afgift kunne fremlægge fakturaer (afregningsbilag), der opfylder  

 forskrifterne i § 17, stk. 1, jf. stk. 5 og 8, eller de statslige told- og  

 skattemyndigheders meddelelser om størrelsen af den afgift, der efter § 29  

 påhviler varer, som virksomheden har indført fra steder uden for EF, eller  

 fakturaer for erhvervelser fra andre EF-lande med anførelse af leverandørens  

 og modtagerens momsregistreringsnummer.« 22. I § 19, stk. 1 , ændres »§ 4, stk. 1« til:  

 »§ 4, stk. 1 og 3«.
 23. I § 20, stk. 1, 1. pkt., § 22, stk. 1, 1. pkt., og §  

 28, stk. 3, 2. pkt., ændres »20 dage« til: »10 dage«.
 24. I § 20, stk. 1, indsættes som 4. pkt. :
»Skatteministeren kan fastsætte nærmere regler om oplysninger på  

 angivelsen, herunder fastsætte regler for angivelser via edb.« 25. § 22 a, stk. 2, ophæves, og i stedet indsættes:
»Stk. 2 .  Virksomheder med kvartalet som  

 afgiftsperiode skal uanset § 20, stk. 2, anvende kalendermåneden som  

 afgiftsperiode og indsende angivelse samt indbetale afgiften senest 15 dage  

 derefter, når Stk. 3.  Den forkortede afgiftsperiode efter stk. 2 skal  

 anvendes med virkning fra den 1. i den kalendermåned, hvor 10-dages-fristen,  

 jf. stk. 2, nr. 3, udløber.
Afgiften for en tidligere afgiftsperiode, hvor  

 afgiften endnu ikke er angivet og indbetalt, skal angives og indbetales  

 samtidig med afgiften for den første forkortede afgiftsperiode.
Stk. 4 .  Virksomheder, der er registreret som landbrug  

 og fiskeri m.v., skal uanset § 28 indsende angivelse og indbetale afgift  

 senest den 15. i den tredje kalendermåned efter afgiftsperioden, når Stk. 5.  Virksomheder, der indfører varer fra steder  

 uden for EF, skal uanset § 29 betale afgiften kontant ved varens angivelse  

 til fortoldning, når Stk. 6 .  Reglerne i stk. 2, 4 og 5 om forkortet  

 afgiftsperiode m.v. finder anvendelse, uanset om virksomheden har angivet,  

 men ikke indbetalt afgiftsbeløbet.
Reglerne finder endvidere anvendelse, hvis  

 virksomheden ikke har angivet afgiftsbeløbet og afgiftsskylden er blevet  

 foreløbigt fastsat af de statslige told- og skattemyndigheder, men beløbet  

 ikke er blevet indbetalt.
Stk. 7 .  Virksomheder, der stiller sikkerhed for et  

 beløb svarende til det højeste afgiftstilsvar inden for den seneste  

 12-måneders-periode, skal uanset stk. 2, 4 og 5 ikke anvende forkortet  

 afgiftsperiode m.v.
Sikkerheden skal stilles for mindst 1 år, hvori der ikke  

 må opstå nye restancer.
Hvis der efter sikkerhedsstillelsen opstår en ny  

 restance, overføres virksomheden til forkortet afgiftsperiode m.v. efter stk.  

 2, 4 og 5.
Stk. 8.  Virksomheder, der efter stk. 2, 4 og 5 er  

 overført til forkortet afgiftsperiode m.v., kan føres tilbage til sædvanlig  

 afgiftsperiode m.v., såfremt virksomheden i en 12-måneders-periode ikke har  

 været i restance i mere end 7 dage med et beløb over 50.000 kr.
Virksomheder  

 i restance kan dog ikke overføres til sædvanlig afgiftsperiode m.v.
Stk. 9.  De statslige told- og skattemyndigheder kan i  

 andre tilfælde end fastsat i stk. 2, 4 og 5 forkorte en virksomheds  

 afgiftsperiode og fristen for indsendelse af angivelse og indbetaling af  

 afgift, hvis virksomheden ikke har indbetalt afgift rettidigt eller  

 virksomhedens indehaver er i restance vedrørende andre registreringsforhold.  

 Det samme gælder, hvis en virksomheds indehaver ved eksekution er fundet ude  

 af stand til at betale sin gæld, hvis indehaveren har standset sine  

 betalinger eller er under frivillig akkord eller likvidation, eller hvis  

 virksomheden er et aktieselskab og dette er under likvidation efter reglerne  

 om insolvente selskaber.
Ligeledes gælder dette for en virksomhed, hvis  

 indehaverens bo er under konkursbehandling eller tvangsakkordforhandling,  

 eller hvis indehaverens dødsbo behandles efter kapitel III i lov om skifte af  

 dødsbo og fællesbo.
 Stk. 10.  De statslige told- og skattemyndigheder kan  

 under ganske særlige omstændigheder fritage en virksomhed for forkortet  

 afgiftsperiode m.v., hvis der er indgået en betalingsordning, som  

 virksomheden overholder.
Stk. 11.  Skatteministeren kan fastsætte bestemmelser om  

 opkrævning af et gebyr pr. afgiftsperiode for virksomheder, der er omfattet  

 af stk. 2 og 4.« 26. Overskriften til afsnit XI affattes således:
»XI.
Afgift af indførsel fra steder uden for EF«.
 27. § 29 affattes således:
» § 29.  Af varer, der indføres fra steder uden  

 for EF eller indføres fra visse områder, der ikke er omfattet af de  

 pågældende EF-landes afgiftsområde, svares der afgift i forbindelse med  

 ankomsten her til landet.
Såfremt varerne befinder sig under en ordning  

 vedrørende intern eller ekstern Fællesskabsforsendelse eller henføres under  

 en oplagsordning, aktiv forædling m.v. eller midlertidig indførsel, hvor der  

 indrømmes fuldstændig toldfritagelse ved indførslen, svares der dog først  

 afgift, når varen ophører med at være under en af disse ordninger.
Afgiften  

 afregnes efter reglerne i toldlovens kapitel 8.
Stk. 2 .  Afgiften udgør 22 + 3 pct. af toldværdien  

 tillagt eventuel told og andre afgifter, der skal betales i forbindelse med  

 indførslen, bortset fra afgiften efter denne lov.
I værdien medregnes de  

 forsendelses- og forsikringsomkostninger m.v., der påløber indtil varernes  

 første bestemmelsessted her i landet.
Stk. 3.  Der er afgiftsfrihed ved indførsel af varer Stk. 4 .  Varer kan indføres afgiftsfrit, såfremt  

 tilsvarende leverancer her i landet af sådanne varer foretaget af  

 afgiftspligtige virksomheder ville være fritaget for afgift.
 Stk. 5 .  Der er afgiftsfrihed ved indførsel af varer,  

 når varen af importøren leveres til et andet EF-land og leverancen kan holdes  

 uden for den afgiftspligtige omsætning efter § 12, stk. 1, nr. 1 og 2.
 Stk. 6 .  Varer, som har været midlertidigt udført til  

 steder uden for EF, og som genindføres efter reparation, forarbejdning,  

 tilpasning, omdannelse eller bearbejdning, kan af de statslige told- og  

 skattemyndigheder på nærmere fastsatte vilkår tillades afgiftsberigtiget med  

 22 + 3 pct. af omkostningerne, heri indbefattet forsendelses- og  

 forsikringsomkostninger m.v., ved den uden for EF foretagne forarbejdning og  

 lign., tillagt eventuel told og andre afgifter som anført i stk. 2.
Stk. 7 .  Skatteministeren kan i tilfælde, hvor  

 betingelserne for toldgodtgørelse efter toldlovens § 54 er opfyldt, yde  

 afgiftsgodtgørelse i samme omfang som toldgodtgørelse.
Der ydes ligeledes  

 afgiftsgodtgørelse, hvor det er åbenbart, at forudsætningerne for  

 afgiftsfrihed har foreligget ved indførslen.
Stk. 8.  De statslige told- og skattemyndigheder kan på  

 nærmere fastsatte vilkår tillade forhandlere af bøger, tidsskrifter, noder og  

 frimærker at indbetale afgiften af brevpostforsendelser indeholdende de  

 nævnte varer månedlig.
Indbetaling skal ske på grundlag af en særlig  

 afgiftsangivelse inden udgangen af den følgende måned.
Tilsvarende tilladelse  

 kan i særlige tilfælde gives for andre forsendelser indeholdende  

 tidsskrifter.« 28. Efter § 29 indsættes som overskrift til nyt afsnit:
»XI A.
Afgift af visse ydelser«.
 29. § 29 b, stk. 1 , affattes således:
»Der skal svares afgift af kørsel af den i § 2, stk. 3, punkt f, 2.  

 pkt., nævnte art, som udføres med busser indregistreret i udlandet.« 30. Efter § 29 b indsættes:
» § 29 c.  Der skal i overensstemmelse med EF's  

 regler herom svares afgift her i landet af transport af varer og hertil  

 knyttede ydelser inden for EF.
Tilsvarende gælder for formidling af  

 transportydelser og hertil knyttede ydelser.
XI B.
Bestemmelser vedrørende erhvervelse § 29 d.  Følgende erhvervelser af varer fra andre  

 EF-lande er fritaget for afgift:
 Stk. 2.  Transaktioner, der efter denne lov anses som  

 levering af en vare her i landet, skal anses som erhvervelse af varer fra  

 andre EF-lande.
 Stk. 3.  Reglerne i denne lov vedrørende den  

 indenlandske omsætning gælder tilsvarende for erhvervelse af varer fra andre  

 EF-lande, medmindre andet er anført.
Stk. 4.  I overensstemmelse med EF's regler herom svares  

 der afgift af varer, der kommer fra andre EF-lande i andre tilfælde end nævnt  

 i § 1, stk. 2 og 3.« 31. § 31, stk. 3, affattes således:
» Stk. 3 .  De statslige told- og skattemyndigheder  

 er berettiget til efter tilsvarende regler som fastsat i stk. 1 og 2 at  

 foretage eftersyn i forbindelse med anmeldelsespligtige erhvervelser, jf. § 5  

 a.« 32. I § 31 indsættes efter stk. 3:
» Stk. 4 .  Det i stk. 1 og 3 nævnte materiale skal  

 på begæring udleveres eller indsendes til de statslige told- og  

 skattemyndigheder.« 33. I § 32, stk. 3 , indsættes som 2. pkt. :
»Forsikringsselskaber skal på begæring give de statslige told- og  

 skattemyndigheder oplysninger i forbindelse med kontrollen efter § 31, stk.  

 3.« 34. § 35, stk. 1, affattes således:
 »Med bøde straffes den, der forsætligt eller groft uagtsomt:
 35. I § 35, stk. 4, indsættes som 2. pkt.:
»Er overtrædelsen begået af en kommune eller et kommunalt fællesskab,  

 jf. § 60 i lov om kommunernes styrelse, kan der pålægges kommunen eller det  

 kommunale fællesskab bødeansvar.« 36. I § 37, stk. 2, udgår »§ 37,».
 37. § 37, stk. 4, punkt c , affattes således:
»c.
Spørgsmål om omfanget af de i § 12, stk. 1, nr. 7 og 10, og § 29,  

 stk. 4, omhandlede fritagelser.« 38. § 38 affattes således:
» § 38.  Med steder uden for EF sidestilles med  

 hensyn til bestemmelserne i denne lov Færøerne og Grønland samt Københavns  

 Frihavn.« 39. Efter § 38 indsættes:
 » § 38 a.  Ved punktafgiftspligtige varer forstås  

 i denne lov de varer, der er omfattet af EF's fælles regler om  

 punktafgiftspligtige varer.
§ 38 b.  Skatteministeren kan i overensstemmelse med  

 EF's regler bestemme, at der skal svares afgift af salg om bord på skibe, fly  

 eller tog i trafikken mellem Danmark og andre EF-lande.« 40. I § 39, stk. 2, udgår »ved indkøb«.
 41. I § 39 indsættes efter stk. 3:
»Stk. 4.  Humanitære organisationer m.v., der  

 udfører varer til steder uden for EF, får godtgørelse af den afgift, som er  

 betalt for varerne.
Skatteministeren fastsætter de nærmere bestemmelser  

 herom.« § 2 Stk. 1.  Loven træder i kraft den 1. januar 1993, jf.  

 dog stk. 2.
Stk. 2.  § 1, nr. 25, træder i kraft dagen efter  

 bekendtgørelsen i Lovtidende.
Forkortet afgiftsperiode m.v. efter denne  

 bestemmelses stk. 2-7 kan dog tidligst få virkning for afgiftsperioder, der  

 udløber efter den 1. januar 1993. Afgiftsperioder, for hvilke sidste  

 rettidige indbetalingsdag er inden den 12. november 1992, medregnes ikke til  

 de i bestemmelsens stk. 2, nr. 2, og stk. 4, nr. 2, nævnte forudgående  

 afgiftsperioder/afgiftsterminer.
De i bestemmelsens stk. 5, nr. 2, nævnte  

 restancer for importmoms kan tidligst vedrøre indførslen efter den 1. januar  

 1993.
 Stk. 3.  Skatteministeren kan fastsætte nærmere regler  

 til gennemførelse af loven herunder de fornødne overgangsbestemmelser.
Givet på Christiansborg Slot, den 14.  

 maj 1992 Under Vor Kongelige Hånd og Segl MARGRETHE R.
/Anders Fogh Rasmussen (* 1) Loven indeholder bestemmelser, der gennemfører Rådets direktiv nr.  

 91/680, EF-Tidende 1991, L 376.
