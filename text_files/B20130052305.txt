Bekendtgørelse om anerkendelse og fuldbyrdelse efter Konvention af 30. oktober 2007 om retternes kompetence og om anerkendelse og fuldbyrdelse af retsafgørelser på det civil- og handelsretlige område (Lugano-konventionen) I medfør af § 9, stk. 1 og 4, i lov nr. 1563 af 20. december 2006 om Bruxelles I-forordningen m.v., som ændret ved lov nr. 518 af 28. maj 2013, fastsættes:
 § 1. Kapitel 2 a om anerkendelse og fuldbyrdelse efter Lugano-konventionen i lov nr. 1563 af 20. december 2006 om Bruxelles I-forordningen m.v., som ændret ved lov nr. 518 af 28. maj 2013, finder anvendelse i forhold til Norge, Island og Schweiz.
 § 2. Attester efter Lugano-konventionens artikel 54 vedrørende fuldbyrdelse af retsafgørelser udstedes her i landet af den ret, som har truffet afgørelsen.
 Stk. 2. Attester efter konventionens artikel 58 vedrørende fuldbyrdelse af retsforlig udstedes her i landet af den ret, som forliget er indgået for.
 Stk. 3. Attester efter konventionens artikel 57, stk. 4, vedrørende fuldbyrdelse af officielt bekræftede dokumenter udstedes her i landet af den myndighed, der har bekræftet dokumentet.
 § 3. Bekendtgørelsen træder i kraft den 1. juni 2013 og har fra denne dato virkning for så vidt angår Danmark, Den Europæiske Union, Norge, Island og Schweiz.
 § 4. Bekendtgørelsen gælder ikke for Færøerne og Grønland.
