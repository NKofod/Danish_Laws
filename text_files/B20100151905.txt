 Bekendtgørelse om ændring af bekendtgørelse om administration af lov om Dansk Eksportkreditfond m.v.
§ 1 I bekendtgørelse nr. 98 af 8. februar 2001 om administration af lov om Dansk Eksportkreditfond m.v. som ændret ved bekendtgørelse nr. 1255 af 15. december 2008 foretages følgende ændringer:
 1. § 2, stk. 6, affattes således:
»Stk. 6. Kravet i stk. 3 om, at egenkapitalen ved aflæggelse af årsregnskabet ikke må overstige 12 pct. af garantiansvar og udestående fordringer jf. stk. 2, gælder ikke for perioden 2010-2014. Egenkapitalen kan således ved aflæggelse af årsregnskabet for 2010, 2011 og 2012 højst være 10 pct. af garantiansvar og udestående fordringer jf. stk. 2, og ved aflæggelse af årsregnskab for 2013 højst 10,5 pct. og 2014 højst 11 pct.« 2. I § 2 indsættes som stk. 7:
»Stk. 7. Kravet i stk. 2, stk. 4 og stk. 5 om, at den fri egenkapital som minimum skal udgøre 8 pct. af garantiansvar og udestående fordringer jf. stk. 2, gælder ikke for perioden 2010-2014. Den fri egenkapital skal således for 2010, 2011 og 2012 som minimum udgøre 6 pct. af garantiansvar og udestående fordringer jf. stk. 2, og for årene 2013 minimum 6,5 pct. og 2014 minimum 7 pct.« § 2 Bekendtgørelsen træder i kraft den 23. december 2010.
