 Politiet kan, jfr. straffelovens § 265, meddele en person advarsel  

 (forbud) mod at krænke en andens fred ved at trænge sig ind på vedkommende,  

 forfølge vedkommende med skriftlige eller telefoniske henvendelser eller på  

 anden lignende måde forulempe den pågældende.
 Politiets afgørelse i advarselssager kan påklages til Justitsministeriet.
 Justitsministeriet er i forbindelse med behandlingen af sådanne klagesager  

 blevet opmærksom på, at der i en række tilfælde ikke af politiet er foretaget  

 partshøring, jfr. forvaltningslovens kapitel 5.
 Justitsministeriet skal henlede opmærksomheden på, at partshøring skal  

 foretages, såfremt en af parterne i advarselssagen ikke kan antages at være  

 bekendt med, at politiet er i besiddelse af bestemte oplysninger om sagens  

 faktiske omstændigheder, der er til ugunst for den pågældende part og af  

 væsentlige betydning for sagens afgørelse, jfr. forvaltningslovens § 19, stk.  

 1.
Justitsministeriet skal endvidere henlede opmærksomheden på, at politiet i  

 henhold til reglerne i forvaltningslovens kapitel 6 har pligt til at begrunde  

 afgørelser i advarselssager.
Efter forvaltningslovens § 24 skal afgørelser  

 dels indeholde en henvisning til de retsregler, i henhold til hvilke  

 afgørelsen er truffet, dels angive de hovedhensyn, der har været bestemmende  

 for skønsudøvelsen.
Endvidere skal begrundelsen indeholde en kort redegørelse  

 for de oplysninger vedrørende sagens faktiske omstændigheder, som er tillagt  

 væsentlig betydning for afgørelsen.
 De ovenstående retningslinier finder ligeledes anvendelse ved politiets  

 meddelelse af forbud i henhold til restaurationslovens § 31, stk. 2.
P.
M.
V.
E.
B.
