Monopoltilsynet havde indkaldt VN-Sport ApS til møde for ved  

 forhandling at søge en leveringsstandsning af Hummel sportsartikler bragt til  

 ophør.
Da selskabet ikke mødte op og heller ikke besvarede tilsynets  

 efterfølgende skriftlige anmodning om at fremkomme med eventuelle argumenter  

 i sagen, udstedte tilsynet et leveringspålæg.
Monopol-ankenævnet anså  

 udeblivelsen som udtryk for, at selskabet ikke var indstillet på at  

 efterkomme tilsynets henstillinger og stadfæstede det udstedte pålæg.
År 1983, den 21. marts, blev i sagen j.nr. 2/83, VN-Sport ApS ctr.  

 monopoltilsynet, afsagt sålydende KENDELSE:
 I skrivelse af 17. december 1982 har VN-Sport ApS klaget over en af  

 monopoltilsynet truffet afgørelse, hvorved tilsynet i henhold til  

 monopollovens § 12, stk. 3, pålægger selskabet at optage levering af Hummel  

 sportsartikler til den nystartede sportsforretning Super Sport v/Uffe Hauge  

 Pedersen, Ribevej 2, Løsning.
 Klagerne har ønsket leveringspålægget opphævet.
 Monopoltilsynet har påstået afgørelsen stadfæstet.
Over for nævnet er der redegjort for sagen i indlæg af 6. januar 1983 fra  

 monopoltilsynet, medens klagerne forgæves har været opfordret til at redegøre  

 for deres påstand og anbringender.
Klagerne er gjort bekendt med  

 monopoltilsynets indlæg.
 Sagen har været behandlet på nævnets møde den 16. marts 1983. Klageren er  

 ved anbefalet skrivelse blevet gjort opomærksom på, at såfremt der ikke inden  

 en fastsat frist ytredes ønske om mundtlig over for nævnet at redegøre for  

 sagen, ville denne blive behandlet på grundlag af det skriftlige materiale.
 Den påklagede afgørelse er indeholdt i sålydende skrivelse af 5. november  

 1982 fra monopoltilsynet til VN-Sport ApS:
 »Ved skrivelse af 7. oktober 1982 klagede sportshandler Uffe Hauge  

 Petersen, Løsning, til monopoltilsynet over, at VN-Sport ApS havde nægtet at  

 levere de aftalte Hummel sportsartikler til klagerens forretning.
 Af ovennævnte skrivelse, som tidligere er fremsendt til selskabet,  

 fremgik, at klageren under et møde hos selskabet havde afgivet ordre om  

 levering af Hummel sportsartikler for et beløb på kr. 75.000. Der blev  

 herunder aftalt, at selskabet skulle effektuere ordren fra den 11. oktober  

 1982, såfremt klageren fremsendte en bankgaranti til selskabet inden den 8.  

 oktober 1982. Denne bankgaranti har været selskabet i hænde den 7. oktober  

 1982.
Det fremgår i øvrigt af skrivelsen at selskabet v/hr.
Kaj Christensen  

 telefonisk har meddelt klageren, at selskabet ikke vil levere de aftalte  

 varer.
Dette begrundes med, at behovet for sportstøj er dækket i området.  

 Samme dag begrunder selskabets direktør, hr.
Henning Jensen, telefonisk over  

 for klageren leveringsstandsningen med, at der er fri konkurrence i Danmark.
 Klageren har oplyst, at direktør Mysager den 11. oktober 1982 telefonisk  

 over for ham har begrundet leveringsstandsningen med, at Hummel ikke optager  

 flere kunder.
I forbindelse med sagens behandling har en af tilsynets inspektører aflagt  

 besøg i klagerens forretning.
Af den af inspektøren udarbejdede rapport  

 fremgår bl.a., at sportsforretningen åbner den 28. oktober 1982. I  

 forretningen, hvor der er ansat brancheuddannet personale, forhandles  

 sportsartikler af mærkerne Adidas, Puma, Yonex m.m.
Over for inspektøren anførte klageren, at det var af væsentlig betydning  

 for sportsforretningen at føre Hummel sportsartikler, idet der er tale om en  

 stærkt efterspurgt mærkevare.
Hertil kom, at sportsforretningen har modtaget  

 bestilling om levering af beklædning til de lokale sportsklubber af Hummel  

 sportsartikler.
 VN-Sport må anses for at være ofattet af monopollovens § 2, stk. 1, jfr.  

 tidligere afgørelser.
På baggrund af de foreliggende oplysninger fandt tilsynet, at selskabets  

 begrundelse for leveringsstandsningen ikke kunne anses for saglige, samt at  

 det var af væsentlig erhvervsmæssig interesse for klageren at få levering af  

 Hummel sportsartikler.
Tilsynet fandt herefter, at selskabets  

 leveringsstandsning medførte en urimelig indskrænkning klagerens frie  

 erhvervsudøvelse, jfr. monopollovens § 11, stk. 1.
Selskabet blev ved anbefalet skrivelse af 12. oktober 1982 indkaldt til at  

 give møde til en forhandling i henhold til monopollovens § 11, stk. 1, for at  

 søge leveringsstandsningen bragt til ophør.
Forhandlingen skulle finde sted  

 torsdag den 21. oktober 1982.
 Selskabet gav ikke møde på det fastsatte tidspunkt.
Ved skrivelse af 25. oktober 1982 opfordrede tilsynet selskabet til at  

 fremkomme med eventuelle argumenter i sagen inden 8 dage fra nævnte dato.
Af  

 skrivelsen fremgik yderligere, at såfremt selskabet ikke reagerede inden  

 nævnte frist, måtte tilsynet tage det som udtryk for, at VN-Sport ApS ikke  

 var villig til at optage levering til klageren og heller ikke ville fremkomme  

 med en argumentation i sagen.
Den nævnte skrivelse blev sendt både som  

 anbefalet og som almindeligt brev.
Tilsynet har imidlertid ikke modtaget nogen reaktion fra selskabet,  

 hvorfor monopoltilsynet i medfør af monopollovens § 12, stk. 3, herved skal  

 pålægge selskabet inden 8 dage fra dato at optage levering af Hummel  

 sportsartikler til Supersport v/hr.
Uffe Hauge Petersen, Løsning, på  

 selskabets sædvanlige vilkår.
 Meddelelse om, at pålægget er efterkommet, bedes indsendt hertil inden  

 samme frist.
 Klage over en af monopoltilsynet i henhold til monopolloven truffen  

 afgørelse kan indgives til tilsynet og forlanges videresendt til  

 monopol-ankenævnet inden 8 dage, jfr. monopollovens § 18.
 Klageren er orienteret i overensstemmelse med ovenstående.
Nærværende skrivelse sendes både som anbefalet og som almindeligt  

 brev.« Om sagens forløb er det oplyst, at Super Sport ved skrivelse af 16.  

 november 1982, over for selskabet fastholdt den afgivne ordre.
Selskabet  

 optog imidlertid ikke levering til Super Sport, hvorfor tilsynet ved  

 skrivelse af 25. november 1982 henledte selskabets opmærksomhed på  

 monopollovens § 22, hvorefter tilsidesættelse af et af monopoltilsynet givet  

 pålæg straffes med bøde eller under skærpede omstændigheder med hæfte.
 Monopoltilsynet orienterede ved skrivelsen af 6. december 1982 selskabet  

 om, at tilsynet havde anmodet politimesteren i Odder politikreds om at rejse  

 tiltale mod selskabet for at have tilsidesat tilsynets pålæg.
 Først efter anmodningen om tiltalerejsning har selskabet ved skrivelse af  

 17. december 1982 anket tilsynets afgørelse af 5. november 1982. På baggrrund  

 heraf har tilsynet anmodet politimesteren i Odder om, at tiltalesagen sættes  

 i bero, indtil ankenævnets kendelse foreligger.
I 1978 behandlede direktoratet en klage fra lavprisvarehuset A-Z over, at  

 Hummel havde standset leveringen til varehuset.
I 1979 behandledes en sag,  

 hvor leveringen var blevet standset til en sportshandler i Hjørring.
I begge  

 sager genoptog Hummel frivilligt leveringen.
Til støtte for sin påstand har monopoltilsynet bl.a. anført, at VN-Sport  

 ApS, Hørning, sælger sportsbeklædning og sportssko af mærket Hummel og i  

 øvrigt har verdensagenturet for varemærket Hummel.
Anpartsselskabet indkøber  

 varer fremstillet i Danmark, Østeuropa og i Østen.
Omsætningen var i 1977/78  

 22 mill. kr., 1978/79 40 mill. kr. og i 1979/80 62 mill. kr.
Forhandlernettet består for hovedpartens vedkommende af  

 sportsspecialforretninger, og det er selskabets erklærede mål at bevare dette  

 forhandlernet.
Der leveres til ca. 400 sportsforretninger, sko- og  

 herreekviperingsforretninger samt til varehusene Salling, Anva, Magasin,  

 Daells Varehus og A-Z Familiemarked.
 På grund af afgrænsningsproblemer over for anden beklædning/fodtøj er det  

 ikke muligt ud fra officielle statistiske kilder at skønne over, hvor stort  

 markedet er for sportsbeklædning/sko totalt i Danmark.
Tilsynet har hos de tre leverandører indhentet omsætningsoplysninger  

 vedrørende sportsbeklædning/sko.
Omsætningen vises nedenfor i mill. kr.
 Af tabellen fremgår, at VN-Sport's omsætning pr. år er betydelig, også  

 sammenlignet med de nærmeste konkurrenters mærker, Adidas og Puma, hvorfor  

 markedsandelen må være væsentlig.
 Monopoltilsynet mener derfor, at VN-Sport ApS udøver eller vil kunne udøve  

 den i monopollovens § 2, stk. 1, nævnte væsentlige indflydelse på bl.a.  

 omsætningsforholdene inden for sportsbranchen.
En af tilsynets inspektører har aflagt besøg i den nyindrettede  

 sportsforretning Super Sport, og af rapporten fremgår det, at  

 sportsforretningen der åbnede den 28. oktober 1982, er centralt beliggende i  

 Løsning.
Forretningslokalet på ca. 55 (m2) er indrettet i lyse og venlige  

 farver med store udstillingsvinduer mod gaden.
I forretningen føres kendte  

 mærkevarer inden for sportsbranchen, herunder Adidas, Puma, Yonex, Erima,  

 Zepp m.m.
Der er ansat brancheuddannet personale.
 Det er ifølge rapporten indehaverens opfattelse, at muligheden for, at  

 forretningen bliver en sund og givtig virksomhed afhænger meget af, om  

 forretningen har forhandling af Hummel sportsartikler, idet en stor del af  

 det sportsudstyr, der anvendes her i landet, er af mærket Hummel, ligesom  

 allerede en af de lokale sportsklubber har afgivet ordre til forretningen om  

 levering af Hummel beklædning.
Super Sport opfylder efter monopoltilsynets opfattelse de kvalitetskrav,  

 der med rimelighed kan stilles til en sportsforretning, hvorfor selskabets  

 leveringsnægtelse er urimelig.
Desuden er det af væsentlig erhvervsmæssig  

 interesse for forretningen at få levering af Hummel sportsartikler.
 Til det således foreliggende skal nævnet udtale:
 De for ankenævnet foreliggende oplysninger giver fornødent grundlag for at  

 fastslå, at klagerne inden for deres branche udøver eller vil kunne udøve en  

 indflydelse som omhandlet i monopollovens § 2. Da det må antages at være af  

 væsentlig betydning for sportsforretningen Super Sport at kunne forhandle  

 Hummel sportsartikler, og da klagerne intet har anført som med nogen  

 rimelighed kan begrunde den skete leveringsnægtelse, har monopoltilsynet i  

 medfør af monopollovens § 12, stk. 3, været berettiget til at give  

 leveringspålæg som sket.
 Herefter bestemmes:
 Det klagerne VN-Sport ApS ved monopoltilsynets skrivelse af 5. november  

 1982 meddelte leveringspålæg stadfæstes.
