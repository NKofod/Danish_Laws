 I medfør af § 9 i lov om offentlig sygesikring, jf.
lovbekendtgørelse nr. 490 af 21. juli 1986, som ændret ved § 18 i lov nr. 386 af 13. juni 1990, fastsættes følgende:
 § 1.  Den offentlige sygesikring yder tilskud til  

 fysioterapeutisk behandling, der efter lægehenvisning udføres af en  

 fysioterapeut.
 Stk. 2.  Hvis behandlingen gives på en klinik, er det en  

 betingelse for at yde tilskud fra den offentlige sygesikring, at klinikken er  

 godkendt af amtsrådet, i Københavns og Frederiksberg kommuner henholdsvis af  

 magistraten og kommunalbestyrelsen.
 § 2.  Sygesikringen yder ikke tilskud til behandling  

 på offentlige sygehuse eller på private sygehuse eller klinikker, der  

 modtager patienter til fysioterapeutisk behandling efter overenskomst med  

 offentlige sygehuse.
 § 3.  Sygesikringen yder ikke tilskud til  

 fysioterapeutens ydelser til sig selv, til ægtefælle eller til hjemmeboende  

 børn, der ikke er selvstændigt sikrede.
§ 4.  Der ydes tilskud til øvelsesterapi, afspænding,  

 massage, termiske behandlinger, el-stimulation, ultralyd, lungefysioterapi,  

 stræk og ledmobilisering.
Ydelserne gives i moduler af 15-20 minutters  

 varighed.
En behandling kan normalt omfatte indtil 3 moduler.
Ledmobilisering  

 og ultralydsbehandling gives som moduler uanset varigheden.
 Stk. 2.  Beslutter amtsrådet at tilbyde forebyggende og  

 opfølgende fysioterapeutisk holdundervisning, yder den offentlige sygesikring  

 tilskud til de omfattede ydelser.
 Stk. 3.  Til personer med spastiske lammelser eller  

 sclerose samt til blinde og svagtseende ydes der tilskud til lægeordineret  

 rideterapi.
 Stk. 4.  Nærmere beskrivelse af de enkelte ydelser  

 fremgår af de af sundhedsministeren godkendte overenskomster mellem  

 Sygesikringens Forhandlingsudvalg og Danske Fysioterapeuter, jf. § 12, stk.  

 1, og § 26, stk. 2, i lov om offentlig sygesikring.
§ 5.  Sygesikringen yder et tilskud på 20,19 kr. pr.  

 behandlingsmodul, jf. § 4, stk. 1. Ved behandling i patientens hjem ydes et  

 tilskud til afstandstillæg, der er afhængig af afstanden mellem  

 fysioterapeutens klinikadresse og patientens bopæl, jf. dog stk. 2. Er  

 afstanden 0-4 km, udgør tilskuddet 20,55 kr.
Er afstanden 4-10 km, udgør  

 tilskuddet 25,82 kr.
Er afstanden over 10 km, udgør tilskuddet 34,99 kr.
Har  

 fysioterapeuten ikke fast klinikadresse, ydes der et tilskud på 17,38 kr. til  

 afstandstillæg ved behandling i patientens hjem.
Stk. 2.  Behandler fysioterapeuten ved samme besøg flere  

 familiemedlemmer i samme hjem, ydes kun eet tilskud.
Behandler  

 fysioterapeuten ved samme besøg flere patienter på plejehjem eller lignende,  

 beregnes kun eet afstandstillæg, som sygesikringen i dette tilfælde betaler  

 fuldt ud.
 Stk. 3.  Regulering af de i stk. 1 anførte tilskudsbeløb  

 foretages som anført i den af sundhedsministeren godkendte overenskomst  

 mellem Sygesikringens Forhandlingsudvalg og Danske Fysioterapeuter.
 Stk. 4.  Tilskuddet til forebyggende og opfølgende  

 fysioterapeutisk holdundervisning, jf. § 4, stk. 2, udgør 2/5 af det i den  

 godkendte rammeaftale mellem Sygesikringens Forhandlingsudvalg og Danske  

 Fysioterapeuter fastsatte honorar.
 Stk. 5.  Tilskuddet til rideterapi, jf. § 4, stk. 3,  

 udgør 4/5 af de honorarer, der er fastsat i den godkendte overenskomst mellem  

 Sygesikringens Forhandlingsudvalg og Danske Fysioterapeuter.
 Stk. 6.  Til fysioterapeutisk behandling, der finder  

 sted som led i en af amtsrådet godkendt forsøgsordning med fysioterapi til  

 handicappede, ydes der et tilskud, der udgør det dobbelte af de efter stk. 1  

 og 3 fastsatte tilskudsbeløb.
 § 6.  Til personer med vidtgående fysisk handicap som  

 følge af muskelsvind, sclerose, spastisk lammelse m.v. yder den offentlige  

 sygesikring et tilskud på 100 pct. af det i godkendt overenskomst mellem  

 Sygesikringens Forhandlingsudvalg og Danske Fysioterapeuter fastsatte honorar  

 pr. behandlingsmodul.
 Stk. 2.  Sundhedsstyrelsen fastsætter nærmere  

 retningslinier for afgrænsningen af den personkreds, der i henhold til stk. 1  

 har ret til vederlagsfri fysioterapi.
 Stk. 3.  Nærmere vilkår for ydelser efter stk. 1  

 fastsættes i overenskomst mellem Sygesikringens Forhandlingsudvalg og Danske  

 Fysioterapeuter, jf. § 12, stk. 1, og § 26, stk. 2, i lov om offentlig  

 sygesikring.
 § 7.  Tilskud ydes med samme beløb til sikringsgruppe  

 1 og 2. Tilskud til personer i sikringsgruppe 1 er betinget af, at de søger  

 en fysioterapeut, der har tilsluttet sig en godkendt overenskomst, indgået  

 mellem Sygesikringens Forhandlingsudvalg og Danske Fysioterapeuter.
 Stk. 2.  Tilskud til gruppe 2-sikrede, der søger en  

 fysioterapeut, der ikke har tilsluttet sig overenskomsten, ydes af det  

 sociale udvalg mod aflevering af kvitteret og specificeret regning.  

 Tilskuddet kan ikke overstige regningens beløb.
 Stk. 3.  Såvel gruppe 1-sikrede som gruppe 2-sikrede  

 betaler direkte til fysioterapeuten den andel af honoraret, det påhviler  

 patienten at betale.
 § 8.  Personer, der ifølge internationale aftaler  

 sidestilles med gruppe 1-sikrede eller gruppe 2-sikrede, har under  

 midlertidigt ophold her i landet ret til tilskud til fysioterapeutisk  

 behandling i samme omfang som henholdsvis gruppe 1-sikrede og gruppe  

 2-sikrede.
 § 9.  Bekendtgørelsen træder i kraft den 30. april  

 1991 med virkning fra den 1. april 1991.
 Stk. 2.  Samtidig ophæves bekendtgørelse nr. 560 af 23.  

 september 1988 om tilskud efter sygesikringsloven til fysioterapeutisk  

 behandling samt bekendtgørelse nr. 203 af 28. marts 1989 om ændring af  

 bekendtgørelse om tilskud efter sygesikringsloven til fysioterapeutisk  

 behandling.
