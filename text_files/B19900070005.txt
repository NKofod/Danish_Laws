I medfør af § 21, nr. 1, 2 og 4 og § 42 i lov nr. 326 af 24. maj 1989 om tilsyn med firmapensionskasser fastsættes:
Anvendelsesområde § 1.  Denne bekendtgørelse gælder for pensionskasser  

 omfattet af lov om tilsyn med firmapensionskasser.
Ydelser § 2.  En firmapensionskasse skal yde alderspension.
 Stk. 2.  Endvidere kan en pensionskasse yde:
 Stk. 3.  Herunder kan en pensionskasse yde:
 Stk. 4.  Finanstilsynet kan tillade, at stk. 1 fraviges  

 i en begrænset periode efter etableringen af en firmapensionskasse.
§ 3.  Pensionstilsagn og bidrag skal for hvert enkelt  

 medlem fastsættes således, at det ved optagelsen gælder, at kapitalværdien af  

 pensionstilsagnet er lig kapitalværdien af bidragene.
Tilsvarende gælder ved  

 enhver ændring af pensionstilsagn og bidrag, herunder ved overskudsfordeling.
Beregningsgrundlag § 4.  I en pensionskasses beregningsgrundlag skal  

 risikoelementerne og rentefoden indeholde en sikkerhedsmargen.
 § 5.  Hvis pensionskassen afholder  

 administrationsomkostninger, skal grundlaget indeholde regler om dækning  

 heraf.
Bonus § 6.  Regler for beregning og fordeling af overskud  

 til medlemmerne skal udformes i et bonusregulativ, der skal godkendes af  

 Finanstilsynet.
 Stk. 2.  Overskud efter henlæggelse til basiskapital og  

 overførsel til eller fra bonusudjævningshensættelserne skal anvendes i  

 overensstemmelse med pensionskassens bonusregulativ.
Pensionshensættelser § 7.  Pensionshensættelserne, jf. bekendtgørelse om  

 firmapensionskassers årsregnskaber, beregnes for hvert enkelt medlem som  

 forskellen mellem kapitalværdien af pensionstilsagn og aktuelle pensioner og  

 kapitalværdien af fremtidige bidrag.
Kapitalværdierne beregnes på det for  

 pensionskassen gældende beregningsgrundlag og under hensyn til de fremtidige  

 stigninger i tilsagn og bidrag, der er kendt på beregningstidspunktet.
 Stk. 2.  Hvis en del af et pensionstilsagn er afdækket i  

 et livsforsikringsselskab, medregnes denne del samt de præmier, som  

 pensionskassen betaler til forsikringsselskabet, ikke ved opgørelsen af  

 pensionshensættelserne.
 Stk. 3.  Hvis en del af et pensionstilsagn er omfattet  

 af § 8, stk. 1, nr. 1 i lov om en realrenteafgift af visse pensionskapitaler  

 m.v., kan Finanstilsynet tillade, at pensionshensættelsen for det pågældende  

 tilsagn beregnes med et lavere beløb.
 § 8.  Hvis der ifølge § 5 beregnes omkostningstillæg  

 til bidragene, forøges de samlede pensionshensættelser med forskellen mellem  

 kapitalværdien af de fremtidige omkostninger og kapitalværdien af de  

 fremtidige tillæg.
 Stk. 2.  Hvis en pensionskasses medlemstal er under 50,  

 må kapitalværdien af tilsagn om de i § 2, stk. 2, nr. 2 og 3, og stk. 3, nr.  

 2, nævnte ydelser ikke for pensionskassen som helhed ansættes mindre end det,  

 som den ville være ved en ikke-kollektiv beregning.
 Stk. 3.  I en pensionskasse, hvori mindst 4/5 af alle  

 pensionstilsagn er aktuelle, må de samlede pensionshensættelser ikke være  

 mindre end fem gange den samlede årlige pension.
 Stk. 4.  Hvis pensionsregulativet åbner adgang til  

 forhøjet førtidspension, forøges de samlede pensionshensættelser med  

 kapitalværdien af de mulige forhøjelser af pensionstilsagnene.
 Stk. 5.  Hvis pensionstilsagnene i en pensionskasse  

 udgør et bestemt beløb eller en bestemt andel af den pensionsgivende løn, og  

 bidraget beregnes herudfra, kan de samlede pensionshensættelser efter nærmere  

 fastsatte regler forøges ved bidrag fra virksomheden til imødegåelse af  

 forventede, men endnu ikke kendte, stigninger i de enkelte  

 pensionshensættelser som følge af avancementer.
 § 9.  Hvis en ændring i beregningsgrundlaget medfører,  

 at pensionshensættelserne og solvensmargenen overstiger pensionskassens  

 aktiver, kan Finanstilsynet tillade, at der i en periode sker fradrag i de  

 enkelte medlemmers pensionshensættelser, jf. § 7, samt i den del af de  

 samlede hensættelser, jf. § 8, der overstiger summen af de enkelte medlemmers  

 hensættelser.
 Stk. 2.  Fradragene efter stk. 1 må i det regnskabsår,  

 hvori ændringen sker, ikke overstige det beløb, hvormed  

 pensionshensættelserne og solvensmargenen ville overstige aktiverne.
Stk. 3.  Der skal fastsættes et mindstebeløb, hvormed  

 fradragene samlet skal nedsættes i hvert af de følgende regnskabsår.
Dette  

 mindstebeløb skal mindst være 1/15 af det første års fradrag.
Udtrædelse og overførsel af pensionstilsagn § 10.  Udtrædelse af en pensionskasse kan ikke ske  

 efter medlemmets pensionering eller efter det tidligste tidspunkt, fra  

 hvilket udbetaling af alderspension kan ske ifølge pensionsregulativet.
 Stk. 2.  De i lov om tilsyn med firmapensionskasser § 3,  

 stk. 1, nr. 3 nævnte medlemmer kan ikke udtræde af en pensionskasse.
 § 11.  Udtrædelsesgodtgørelsen for et medlem beregnes  

 som det pågældende medlems pensionshensættelser, jf. § 7. Der kan foretages  

 et fradrag til dækning af omkostningerne ved udtrædelsen.
 Stk. 2.  Hvis en del af et pensionstilsagn er afdækket i  

 et livsforsikringsselskab, forhøjes udtrædelsesgodtgørelsen med den  

 genkøbsværdi, der måtte blive udbetalt af forsikringsselskabet, medmindre den  

 pågældende forsikringspolice overdrages til medlemmet.
 § 12.  Hvis en person, der ansættes i den virksomhed,  

 som pensionskassen er tilknyttet, optages i pensionskassen ved overgang fra  

 anden ansættelse, og der til den tidligere ansættelse var knyttet en  

 obligatorisk pensionsordning med løbende ydelser, oprettet i et  

 livsforsikringsselskab eller en pensionskasse, der er omfattet af lov om  

 forsikringsvirksomhed eller lov om tilsyn med firmapensionskasser, har  

 pensionskassen, såfremt den ansatte ønsker det, pligt til at overtage værdien  

 af pensionsordningen som indskud.
 Stk. 2.  Uanset stk. 1 kan en pensionskasse, hvori  

 pensionstilsagnet udgør et bestemt beløb eller en bestemt andel af den  

 pensionsgivende løn, og bidraget beregnes herudfra, maksimalt modtage et  

 indskud der, jf. § 3, bringer pensionstilsagnet op på det største tilsagn,  

 som pensionskassen i øvrigt afgiver.
 Stk. 3.  Såfremt pensionskassen foretager  

 helbredsbedømmelse, skal optagelsen ske på baggrund af helbredsoplysninger  

 fra den tidligere pensionsordning, medmindre risikosummen forøges med mere  

 end 25 pct. ved overførslen, eller pensionskassen stiller krav om mere  

 omfattende helbredsoplysninger.
 Stk. 4.  Pensionskassen må uanset regler om dækning af  

 administrationsomkostninger, jf. § 5, ikke foretage fradrag i de efter stk. 1  

 overførte beløb til pensionskassen.
Stk. 5.  Hvis et medlem, der er ansat i virksomheden,  

 fratræder sin stilling og overgår til anden ansættelse, hvortil der er  

 knyttet en pensionsordning som nævnt i stk. 1, har medlemmet ret til at få  

 overført sin pensionshensættelse til den ny pensionsordning ved optagelsen i  

 ordningen.
Pensionskassen er berettiget til inden overførsel at foretage et  

 fradrag i pensionshensættelsen efter særlige regler om overførsler, der er  

 angivet i pensionsregulativet og det økonomiske og tekniske grundlag.
 Stk. 6.  Reglerne i stk. 1-5 finder kun anvendelse,  

 såfremt anmodning om overførsel er fremsat over for den afgivende ordning  

 senest 12 måneder efter fratrædelsen.
§ 13.  Hvis det på tidspunktet for udtrædelsen gælder,  

 at kapitalværdien af de ydelser, der ville være forfaldet i tilfælde af  

 medlemmets død, er mindre end pensionshensættelserne, og hvis værdien af  

 pensionsordningen ikke overføres til anden pensionsordning efter § 12, stk.  

 5, skal udtrædelsesgodtgørelsen anvendes som indskud i en forsikringsmæssig  

 pensionsordning.
Dennes ydelsessammensætning må ikke adskille sig væsentligt  

 fra pensionskassens.
Pensionsordningen må kun genkøbes med pensionskassens  

 samtykke.
 Stk. 2.  Uanset stk. 1 kan pensionsregulativet dog åbne  

 adgang til, at udtrædelsesgodtgørelsen anvendes på anden måde, hvis mindst  

 een af følgende betingelser er opfyldt:
 Stk. 3.  Den i stk. 2, nr. 2 nævnte grænse på 6000 kr.  

 årligt gælder i 1990. I de følgende år reguleres den efter reguleringstallet  

 i § 20 i lov om indkomstskat og formueskat for personer m.v.  

 (personskatteloven).
 Stk. 4.  Hvis et medlem ansættes som tjenestemand eller  

 i en stilling, hvortil der er knyttet en tilsvarende pensionsordning, kan  

 udtrædelsesgodtgørelsen uanset stk. 1 overføres til denne pensionsordning i  

 det omfang, hvori den kan anvendes til forhøjelse af pensionstilsagnet.
 § 14.  Hvis der sker fradrag i pensionshensættelserne  

 som nævnt i § 9, nedsættes udtrædelsesgodtgørelser, jf. § 11, og  

 overførselsbeløb, jf. § 12, stk. 5, med disse fradrag.
Ikrafttrædelses- og overgangsbestemmelser § 15.  Denne bekendtgørelse træder i kraft den 1.  

 november 1990.
§ 16.  For en pensionskasse, der er omfattet af §§ 74  

 eller 75 i lov om tilsyn med firmapensionskasser, finder bekendtgørelsen  

 først anvendelse fra det tidspunkt, da pensionskassen opnår koncession.
Hvis  

 en sådan pensionskasses ydelsessammensætning afviger fra bestemmelserne i §  

 2, kan den hidtidige sammensætning fortsat anvendes for personer, der inden  

 det nævnte tidspunkt er optaget i pensionskassen eller ansat i den pågældende  

 virksomhed med tilsagn om senere optagelse.
 § 17.  For pensionskasser, der før denne  

 bekendtgørelses ikrafttræden har haft et økonomisk og teknisk grundlag, der  

 ikke er i overensstemmelse med § 3, skal pensionskassen udarbejde en plan for  

 beregning af pensionshensættelser og udtrædelsesgodtgørelser ved overgang til  

 nyt økonomisk og teknisk grundlag.
Stk. 2.  Medmindre Finanstilsynet i særlige tilfælde  

 tillader andet, skal en plan efter stk. 1 udarbejdes således, at  

 pensionshensættelserne for hvert enkelt medlem ikke er mindre end hverken  

 præmiereserven eller udtrædelsesgodtgørelsen beregnet på det hidtidige  

 grundlag.
Såfremt pensionskassens aktiver ikke er tilstrækkelige hertil, kan  

 § 9 bringes i anvendelse.
