(Til rektorerne og forstanderne for  

 hf-kurserne) På given foranledning skal direktoratet henlede opmærksomheden på reglerne  

 for tilmelding til hf-eksamen.
Den almindelige regel for kursister er, at et undervisningsforløb  

 afsluttes med eksamen, jfr. hf-bekendtgørelsen af 24. april 1974 § 1, stk. 3,  

 og S. af 19. april 1977 om bindende tilmelding til eksamen i et fællesfag.
En  

 kursist kan desuden tilmelde sig eksamen som selvstuderende i fag, han ikke  

 har haft mulighed for at følge undervisningen i.
 Selvstuderende kan aflægge eksamen samtidig i alle fag eller i eet eller  

 flere fag ad gangen. jfr. hf-bekendtgørelsen § 1, stk. 3.
 For begge typer af eksaminander gælder desuden, at en eksaminand kun kan  

 indstille sig til eksamen i samme fag 3 gange, jfr. hf-bekendtgørelsen § 11,  

 stk. 2. Forskellige fortolkninger af disse regler giver anledning til, at  

 direktoratet må præcisere følgende:
 1. Der kan aflægges prøve på 2 forskellige kurser i  

 samme fag på samme niveau i samme eksamenstermin.
 2. En kursist på fællesfagsniveau kan normalt ikke  

 indstille sig til eksamen som selvstuderende i samme fag på tilvalgsniveau i  

 den eksamenstermin, som afslutter kursusforløbet i fællesfaget.
 3. Selvstuderende kan ikke aflægge prøve i samme fag  

 på forskellige niveau'er i samme eksamenstermin.
 P.D.V.
