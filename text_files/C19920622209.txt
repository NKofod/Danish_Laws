GENERELLE BEMÆRKNINGER Finansministeriet og Børne- og Ungdomspædagogernes Landsforbund har  

 indgået vedlagte overenskomst af 5. mart 1992 , der træder i stedet for  

 overenskomst af 21. juni 1990.
 Pædagogisk uddannet personale ansættes og aflønnes efter tilsvarende  

 regler, som anført i den til enhver tid gældende overenskomst mellem på den  

 ene side Kommunernes Landsforening, Københavns Kommune og Frederiksberg  

 Kommune og på den anden side Børne- og Ungdomspædagogernes Landsforbund for  

 pædagogisk uddannet personale ved daginstitutioner (i det følgende kaldet den  

 kommunale overenskomst), jf. dog bestemmelserne i denne overenskomst.
Bemærkninger til enkelte bestemmelser Til § 2. Løn og § 4, stk. 2, Tillæg Ændringerne i løn og tillæg finder sted efter individuel vurdering.
§ 5.  Opsigelse Den for tiden gældende afskedigelsesprocedure er vedtaget af  

 hovedsamarbejdsudvalget den 11. juni 1991.
 Dette cirkulære ophæver cirkulære af 13. juli 1990 (APD. nr. 90/90).
Finansministeriet Administrations- og Personaledepartementet Den 20. marts 1992 P.M.V.
 E.B.
Agnete Halmind OVERENSKOMST FOR BØRNE- OG UNGDOMSPÆDAGOGER VED DANSK FLYGTNINGEHJÆLP Overenskomst mellem Finansministeriet og Børne- og Ungdomspædagogernes  

 Landsforbund vedrørende løn- og ansættelsesvilkår for pædagogisk uddannet  

 personale ved Dansk Flygtningehjælps midlertidige børnepasningsordninger.
§ 1.  Overenskomstens område Personale med andre uddannelser end nævnt i den kommunale overenskomst §  

 1, stk. 4, samt personale, som på anden måde har opnået de nødvendige  

 kvalifikationer, kan efter aftale mellem Dansk Flygtningehjælp og Børne- og  

 Ungdomspædagogernes Landsforbund ansættes i henhold til nærværende  

 overenskomst.
§ 2.  Løn Ledere aflønnes i henhold til den kommunale overenskomst med virkning fra  

 1. april 1991 i lønramme K 19 (25-29).
 Indplacering finder sted på nærmest højere skalatrin med bevarelse af  

 hidtidig lønanciennitet.
 Stk. 2. Stedfortrædere aflønnes i henhold til den kommunale overenskomst  

 med virkning fra 1. april 1991 i lønramme K 15 (20-24).
 Indplacering finder sted med bevarelse af hidtidig lønanciennitet.
 Stk. 3. Øvrige uddannede pædagoger, der ansættes som assistenter,  

 aflønnes i henhold til den kommunale overenskomst med virkning fra 1. april  

 1991 i lønramme 10/13 (15, 16, 18, 20, 22).
 Indplacering sker alene således, at assistenter på skalatrin 21 oprykkes  

 til skalatrin 22.
§ 3.  Tidsbegrænset ansættelse Ansættelse kan finde sted i en tidsbegrænset periode af indtil 6 måneders  

 varighed.
Ved udløbet af perioden ophører ansættelsesforholdet uden særskilt  

 opsigelse.
Perioden kan forlænges for en ny tidsbegrænset periode efter  

 aftale mellem Dansk Flygtningehjælp og Børne- og Ungdomspædagogernes  

 Landsforbund.
§ 4.  Tillæg Til pædagogisk uddannet personale ydes et ikke-pensionsgivende tillæg på  

 9.200 kr. (okt. 1984-niveau). Pr. 1. april 1991 udgør tillægget 11.142 kr.
Stk. 2. Såfremt der ikke ansættes en pædagogisk leder og stedfortræder,  

 jf. den kommunale overenskomst § 3, ydes til alle pædagogisk uddannede  

 medarbejdere et pensionsgivende tillæg på 5.500 kr. (okt. 1984-niveau). Pr.  

 1. april 1991 udgør tillægget 6.055,37 kr.
Pr. 1. april 1992 forhøjes  

 tillægget til 5.500 kr. (okt. 1984-niveau).
 Såfremt der senere ansættes en pædagogisk leder og stedfortræder, bevares  

 eventuelle tillæg som en personlig ordning.
 Stk. 3. Såfremt lederfunktionen nedlægges, ydes der til lederen et  

 personligt tillæg til udligning af lønforskellen, jf. de kommunale  

 lønanciennitetsregler § 13.
§ 5.  Opsigelse Den kommunale overenskomst § 19, stk. 3 og 4, erstattes af de af  

 hovedsamarbejdsudvalget i Dansk Flygtningehjælp fastsatte regler vedrørende  

 afskedigelsesprocedure.
§ 6.  Tillidsmandsregler De på daginstitutionsområdet inden for Kommunernes Landsforenings  

 forhandlingsområde gældende tillidsmandsregler af 1. oktober 1973, som Børne-  

 og Ungdomspædagogernes Landsforbund har tilsluttet sig den 1. august 1979,  

 finder tilsvarende anvendelse, dog således at der kun vælges en  

 tillidsrepræsentant pr. region.
§ 7.  Ikrafttræden og opsigelse Overenskomsten træder i kraft den 1. april 1991 og er gældende, til den af  

 en af parterne skriftligt opsiges med 3 måneders varsel til ophør en 31.  

 marts, dog tidligst den 31. marts 1993.
København, den 5. marts 1992 Børne- og Ungdomspædagogernes  

 Finansministeriet Landsforbund P.M.V.
 E.B.
