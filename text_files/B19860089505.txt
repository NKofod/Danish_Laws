I medfør af § 6 i lov nr. 142 af 21. marts 1973 om teknologisk service, som ændret ved lov nr. 90 af 13. marts 1985, jfr.
lovbekendtgørelse nr. 30 af 28. januar 1986, bestemmes herved følgende:
§ 1.  Arbejdsmarkedets organisationer samt  

 erhvervsorganisationer og institutioner inden for industri, håndværk, anlægsvirksomhed, transport, handel og omsætning i øvrigt, der til fremme af effektiviteten i erhvervslivet og til fremme af eksporten ansætter konsulenter, kan af statskassen opnå tilskud til delvis dækning af udgifter til disses lønning og rejser.
Stk. 2.  Efter forelæggelse for det i § 5 omhandlede  

 udvalg afgør industriministeren, om tilskud kan ydes til den ansøgte konsulentvirksomhed.
§ 2.  Ved konsulenter forstås i denne bekendtgørelse  

 personer, der af en af de i § 1 omhandlede organisationer eller institutioner er fast antaget med den opgave at yde kollektiv og/eller individuel vejledning, herunder undervisning og uddannelse, vedrørende effektivitets- og/eller eksportfremmende foranstaltninger, og til hvis virksomhed der ydes statstilskud i henhold til nærværende regler.
Stk. 2.  Der vil kunne fastsættes særlige krav med  

 hensyn til alder, teoretisk uddannelse og praktisk arbejde samt supplerende uddannelse i ansættelsestiden for personer, der skal virke som konsulenter.
§ 3.  Konsulenter må ikke under nogen form personligt  

 have økonomisk interesse i køb eller salg af produkter, materialer eller tjenesteydelser inden for deres ansættelsesområde.
§ 4.  Til delvis dækning af udgifterne ved aflønning  

 af konsulenter kan den ansættende organisation eller institution opnå et statstilskud på 60 pct. af den udbetalte løn, dog kan tilskud til aflønning af en konsulent fra 1. april 1986 at regne ikke overstige 93.672 kr. pr. år.
Det nævnte beløb reguleres een gang årligt med en procent, der fastsættes på finansloven for det pågældende år.
Stk. 2.  Til dækning af udgifter i forbindelse med  

 rejser og kørsel, herunder diæter ved rejser uden for hjemstedet, kan der refunderes 50 pct. af udgiften beregnet efter regler godkendt af Industriministeriet efter forhandling med Finansministeriet.
Stk. 3.  Såfremt den ansættende organisation eller  

 institution har indtægter ved sin konsulentvirksomhed, kan tilskuddet ikke overstige de samlede omkostninger ved konsulentvirksomheden med fradrag af konsulenttjenestens indtægter.
§ 5.  Industriministeren nedsætter et udvalg af  

 særligt sagkyndige med den opgave at yde bistand ved administrationen af konsulentordningen.
§ 6.  Den daglige administration af konsulentordningen  

 varetages af Teknologistyrelsen.
§ 7.  Ansøgning om tilskud til konsulentvirksomhed  

 indsendes af vedkommende organisation eller institution til Teknologistyrelsen.
 Ved ansøgning anvendes særlige skemaer.
Stk. 2.  Såfremt en konsulent fratræder sin stilling i  

 løbet af året, eller der i øvrigt sker ændringer i de forhold, hvorom der tidligere er indsendt oplysninger, skal dette omgående meddeles til Teknologistyrelsen.
Stk. 3.  En gang årligt efter indkaldelse skal der af  

 vedkommende institution eller organisation til Teknologistyrelsen aflægges beretning om den konsulentvirksomhed, hvortil der er ydet statstilskud.
§ 8.  Revideret regnskab indsendes til  

 Teknologistyrelsen, der fastsætter fristen for indsendelsen og nærmere regler for regnskabets udarbejdelse og revision.
Stk. 2.  Teknologistyrelsen er berettiget til hos  

 tilskudsmodtagende organisationer eller institutioner at indhente sådanne oplysninger, som anses for at være af betydning til belysning af konsulentvirksomheden og for godkendelse af regnskabet.
Stk. 3.  Udbetaling af tilskud i henhold til nærværende  

 regler finder sted på grundlag af det af Teknologistyrelsen godkendte regnskab.
Der kan dog udbetales forskud på de i § 4, stk. 1, bevilgede tilskud for indtil eet kvartal.
§ 9.  Bekendtgørelsen træder i kraft den 1. januar  

 1987. Samtidig ophæves Industriministeriets bekendtgørelse nr. 251 af 9. juni 1980 om statstilskud til konsulentvirksomhed.
