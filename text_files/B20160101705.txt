Bekendtgørelse om ændring af bekendtgørelse om kørekort (Digitale lektionsplaner i køreuddannelsen m.v.) § 1 I bekendtgørelse nr. 312 af 25. marts 2015 om kørekort, foretages følgende ændringer:
 1. I § 31, stk. 5, indsættes efter 2. pkt. som 3. pkt.:
»Lægen udleverer desuden en kopi af den underskrevne attest til ansøgeren.« 2. § 44, stk. 1, affattes således:
»Kørelæreren skal før påbegyndelsen af en køreelevs undervisning udfærdige en detaljeret lektionsplan over uddannelsesforløbet planlagt i nøje overensstemmelse med bestemmelserne i denne bekendtgørelse og undervisningsplanen for køreuddannelsen til den omhandlede kategori.
Lektionsplanen kan udfærdiges som en digital løsning.
Køreeleven skal senest ved køreundervisningens første lektion have udleveret lektionsplanen enten i fysisk eller elektronisk form.« 3. § 44, stk. 3 og 4, affattes således:
»Stk. 3. Den undervisende kørelærer og køreeleven skal straks efter afslutningen af hver enkelt lektion i lektionsplanen med deres underskrifter bekræfte, at der er undervist i indholdet af omhandlede lektion, herunder bekræfte datoen for lektionens gennemførelse og den faktisk anvendte tid.
Er lektionsplanen i papirformat, underskrives der i kørelærerens eksemplar, mens der i en digital lektionsplan kan underskrives ved hjælp af en digital løsning, som til enhver tid skal kunne validere kørelærerens og køreelevens identitet.
Stk. 4. En underskrevet lektionsplan, i papirform eller digital form, skal medbringes ved køreprøven.« 4. I § 44, stk. 6, udgår »sit eksemplar af lektionsplanen«, og i stedet indsættes: »den underskrevne lektionsplan«.
 5. I § 57, stk. 4, 1. pkt., udgår »kørelærerens eksemplar af lektionsplanen«, og i stedet indsættes: »den underskrevne lektionsplan«.
 6. I Bilag 3, afsnit 4, nr. 1, udgår »2 ens eksemplarer af lektionsplanen«, og i stedet indsættes: »en lektionsplan«.
 7. I Bilag 3, afsnit 4, nr. 5, indsættes som 3. pkt.:
»Anvendes en digital lektionsplan, kan underskrift erstattes af en digital løsning, som til enhver tid skal kunne validere kørelærerens og køreelevens identitet.« 8. I Bilag 3, afsnit 4, nr. 11, indsættes som 2. pkt.:
»Anvendes en digital lektionsplan, kan der underskrives ved hjælp af en digital løsning, som til enhver tid skal kunne validere kørelærerens og køreelevens identitet.« 9. I Bilag 3, afsnit 6, nr. 2, affattes således:
»2) Både kørelærer og køreelev skal have adgang til lektionsplanen i undervisningsforløbet (hvis den er i papirform, skal eleven have en kopi), og lektionsplanen skal være til stede såvel i teoriundervisningen som i den praktiske køreundervisning.« 10. I Bilag 3, afsnit 6, nr. 3, 1. pkt., udgår »kørelærerens eksemplar af lektionsplanen«, og i stedet indsættes »en underskrevet lektionsplan«.
 11. I Bilag 3, afsnit 6, nr. 4, 1. pkt., udgår »kørelærerens eksemplar af«, og der indsættes som 3. pkt.:
»Anvendes en digital lektionsplan, kan der underskrives ved hjælp af en digital løsning, som til enhver tid skal kunne validere kørelærerens og køreelevens identitet.« 12. I Bilag 3, afsnit 6, nr. 6, indsættes som 2. pkt.:
»Anvendes en digital lektionsplan, kan der underskrives ved hjælp af en digital løsning, som til enhver tid skal kunne validere kørelærerens og køreelevens identitet.« 13. I Bilag 3, afsnit 6, nr. 9, udgår »kørelærerens lektionsplan«, og i stedet indsættes: »lektionsplanen«.
 14. I Bilag 3, afsnit 6, nr. 10, udgår »kørelærerens eksemplar af lektionsplanen«, og i stedet indsættes: »den underskrevne lektionsplan«.
 15. I Bilag 3, afsnit 6, nr. 12, udgår »kørelærerens eksemplar af lektionsplanen«, og i stedet indsættes: »den underskrevne lektionsplan«.
§ 2 Bekendtgørelsen træder i kraft den 1. juli 2016.
