Cirkulære om Forsvarets  

 Forskningstjeneste Formål § 1. Forsvarets Forskningstjeneste bistår  

 forsvarets myndigheder og institutioner m.fl. ved løsning af problemer  

 af forskningsmæssig karakter og varetager forsvarets interesser i  

 nationalt og internationalt forskningssamarbejde.
Organisation § 2. Forsvarets Forskningstjeneste er en  

 selvstændig myndighed, der organisatorisk er underlagt chefen for  

 Forsvarsakademiet.
Stk. 2. Tjenesten er som sektorforskningsinstitution1)  omfattet af de særlige  

 vilkår2) , der gælder for  

 sådanne.
Tjenesten er dog undtaget fra sektorforskningsinstitutioners  

 vilkår vedrørende vedtægter, bestyrelse og direktion mv.3) § 3. Chefen for tjenesten ansættes af  

 forsvarsministeren.
Ansættelsen er åremålsbestemt, idet  

 genansættelse kan finde sted.
Virksomhed § 4. Forsvarets Forskningstjeneste varetager  

 forsvarets interesser i nationalt såvel som internationalt samarbejde  

 med andre forskningsinstitutioner m.fl.
Stk. 2. Tjenesten yder bistand til forsvarets myndigheder og  

 institutioner m.fl. ved løsningen af problemer af  

 forskningsmæssig karakter, herunder ved løsning af analytiske  

 opgaver af operativ og teknisk karakter.
Tjenesten bidrager med sine  

 kompetenceområder til Forsvarsakademiets tværfaglige  

 samarbejde.
 Stk. 3. Tjenesten kan mod betaling påtage sig  

 forskningsopgaver for institutioner, virksomheder mv. uden for forsvaret.
 Stk. 4. Tjenesten indsamler, registrerer, bearbejder og  

 formidler forskningsdata og forskningsresultater, som skønnes af  

 betydning for forsvaret.
 § 5. I forbindelse med planlægning og  

 gennemførelse af opgaver for forsvaret kan tjenesten deltage i  

 udvalgsarbejde eller oprette kontaktgrupper for at tilsikre det  

 nødvendige samarbejde om opgavernes løsning.
 Stk. 2. Tjenesten kan, såfremt ressourcemæssige  

 eller faglige forhold taler herfor, helt eller delvist lade arbejdsopgaver  

 udføre ved andre institutioner.
§ 6. Forsvarets myndigheder m.fl. kan  

 løbende fremsætte forslag om optagelse af opgaver på  

 tjenestens årsprogram.
Myndigheden kan rådføre sig med  

 tjenesten, inden fremsættelse finder sted.
 Stk. 2. Tjenesten udarbejder årligt forslag til  

 årsprogram samt forslag til forskningsplan for en 6-årig periode.  

 Forslagene forelægges Forsvarets Forskningsudvalg og fremsendes via  

 chefen for Forsvarsakademiet til godkendelse ved Forsvarskommandoen.
 Stk. 3. Chefen for Forsvarets Forskningstjeneste afgiver  

 årligt beretning om tjenestens virksomhed samt bidrag til  

 Forsvarskommandoens virksomhedsregnskab. Årsberetningen fremsendes  

 gennem chefen for Forsvarsakademiet til Forsvarskommandoen.  

 Årsberetningen fremlægges tillige for Forsvarets  

 Forskningsudvalg, der fremsender den til forsvarsministeren med sine  

 bemærkninger.
 § 7. Tjenesten varetager de administrative  

 forretninger for Forsvarets Forskningsudvalg, herunder sekretariats- og  

 regnskabsvirksomhed.
§ 8. De ved tjenesten opnåede  

 forskningsresultater og frembragte værker tilhører forsvaret og  

 kan kun offentliggøres, udnyttes eller videregives uden for forsvaret  

 med tjenestens samtykke.
Vedrørende opfindelser og deres  

 erhvervsmæssige udnyttelse gælder særlige regler og  

 forpligtelser for en sektorforskningsinstitution4) .
 Ikrafttrædelse mv.
 § 9. Denne kundgørelse erstatter  

 Kundgørelse for Forsvaret B. 2-3 af 1. juli 1989.
Forsvarsministeriet, den 1. februar  

 2002 P.M.V.E.B.O.
Beckmann Andersen 1)   En offentlig institution, der  

 udfører forskning i tilknytning til en samfundssektor.
2)   Jf.
Lov 1995-12-20 nr. 1076 om  

 sektorforskningsinstitutioner.
3)   Jf.
Bekendtgørelse 1997-12-09  

 nr. 952 om sektorforskningsinstitutioner.
4)   Jf.
Lov 1999-06-02 nr. 347 om  

 opfindelser ved offentlige forskningsinstitutioner.
