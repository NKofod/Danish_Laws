I medfør af § 2,  stk. 4, i lov nr. 671 af 13. december 1978 om  

 jordemødre, som ændret ved § 22 i lov nr. 352 af 14. maj 1992, § 2,  stk. 4, i lov nr. 100 af 14. marts 1979 om  

 kliniske tandteknikere, som ændret senest ved § 24 i lov nr. 352 af 14. maj  

 1992, § 34,  stk. 2, i lov nr. 279 af 6. juni 1984 om  

 apoteksvirksomhed, som ændret senest ved § 25 i lov nr. 352 af 14. maj 1992, § 2,  stk. 4, i lov om sygeplejersker, jf.  

 lovbekendtgørelse nr. 759 af 14. november 1990, som ændret ved § 23 i lov nr.  

 352 af 14. maj 1992, § 1,  stk. 8, i lov om terapiassistenter, jf.  

 lovbekendtgørelse nr. 631 af 30. august 1991, som ændret senest ved § 19 i  

 lov nr. 352 af 14. maj 1992, § 29  i lov nr. 352 af 14. maj 1992 om ændring af  

 forskellige uddannelseslove m.m., for så vidt angår hospitalslaboranter,  

 kliniske diætister og radiografer, § 2  i lov om statens overtagelse af de sociale  

 højskoler i København, Århus, Odense og Esbjerg, jf. lovbekendtgørelse nr.  

 679 af 29. juli 1992, § 2,  stk. 2, nr. 1, i lov om universiteter m.fl.  

 (universitetsloven), jf. lovbekendtgørelse nr. 334 af 27. maj 1993, § 2,  stk. 7 og 8, i lov nr. 508 af 30. juni 1993 om  

 åben uddannelse (erhvervsrettet voksenuddannelse) m.v., § 6,  stk. 3, nr. 1, i lov nr. 311 af 24. april 1996  

 om selvejende institutioner for videregående uddannelser m.v., § 2,  stk. 2, i lov nr. 498 af 12. juni 1996 om  

 tandplejere, § 6,  stk. 2, nr. 1, i lov nr. 505 af 12. juni 1996 om  

 Danmarks Journalisthøjskole, § 2,  stk. 7, nr. 1, i lov om uddannelse af lærere til  

 folkeskolen, jf. lovbekendtgørelse nr. 795 af 3. september 1996, § 2,  stk. 6, og § 23, stk. 5, i lov om uddannelse af  

 pædagoger, jf. lovbekendtgørelse nr. 796 af 3. september 1996, § 2,  stk. 4, i lov om uddannelse til ernærings- og  

 husholdningsøkonom, jf. lovbekendtgørelse nr. 797 af 3. september 1996, § 2  stk. 4, i lov om uddannelse til håndarbejdslærer,  

 jf. lovbekendtgørelse nr. 798 af 3. september 1996, § 8,  stk. 1, i lov om handelshøjskoler og  

 handelshøjskoleafdelinger, jf. lovbekendtgørelse nr. 864 af 27. september  

 1996, og § 6,  stk. 1, i lov om teknika, jf. lovbekendtgørelse  

 nr. 865 af 27. september 1996, fastsættes:
Bekendtgørelsens område og formål § 1.  Bekendtgørelsen omfatter evalueringer af  

 videregående uddannelser, som foretages af Evalueringscenteret, og som  

 rekvireres af uddannelsesrådene for de videregående uddannelser eller af  

 Undervisningsministeriet.
§ 2.  Formålet med evalueringer af uddannelserne er at  

 bidrage til at sikre og udvikle kvaliteten af uddannelserne.
Evalueringerne  

 foretages dels som turnusevalueringer dels som andre evalueringer.
Fælles bestemmelser om evalueringer af  

 videregående uddannelser § 3.  For hver evaluering af en videregående  

 uddannelse godkender rekvirenten af evalueringen et kommissorium og en  

 styregruppe.
Styregruppen har det faglige ansvar for evalueringen.
Stk. 2.  Evalueringscenteret varetager  

 sekretariatsfunktionen ved evalueringerne.
Centeret skal sikre, at der  

 anvendes pålidelige og hensigtsmæssige metoder og fremgangsmåder i  

 forbindelse med evalueringerne, og at disse afsluttes inden for de fastsatte  

 tids- og ressourcemæssige rammer.
 § 4.  Uddannelsesinstitutionerne har som led i en  

 uddannelsesevaluering pligt til at afgive oplysninger til brug for  

 evalueringen.
§ 5.  Inden en uddannelsesevaluering afsluttes,  

 drøftes et udkast til evalueringsrapport med repræsentanter fra de evaluerede  

 institutioner.
Der udarbejdes herefter en endelig evalueringsrapport, der  

 indeholder styregruppens anbefalinger.
Rapporten afgives til  

 uddannelsesinstitutioner, uddannelsesråd og Undervisningsministeriet.
Turnusevalueringer af videregående uddannelser § 6.  En turnusevaluering er en evaluering af en  

 videregående uddannelse, som er optaget på Evalueringscenterets  

 turnusevalueringsplan.
 § 7.  En turnusevaluering omfatter en evaluering af  

 den samme eller beslægtede uddannelser på alle de videregående  

 uddannelsesinstitutioner, der udbyder uddannelsen, medmindre særlige forhold  

 gør sig gældende.
 Stk. 2.  I en turnusevaluering indgår  

 uddannelsesinstitutionens selvevaluering, brugerundersøgelser, der kan  

 omfatte de studerendes, de færdiguddannedes og aftagernes vurdering af  

 uddannelsen, og den årlige beretning fra uddannelsens censorformandskab.  

 Desuden indgår besøg på uddannelsesinstitutionen af styregruppen og  

 Evalueringscenteret, eventuelt suppleret med andre eksperter.
 § 8.  Rekvirenten af evalueringen giver de berørte  

 uddannelsesinstitutioner adgang til at kommentere sammensætning af  

 styregruppen for evalueringen med henblik på indsigelse om inhabilitet.
 § 9.  En turnusevaluering skal indeholde begrundede  

 anbefalinger, der kan danne udgangspunkt for en opfølgning, og som kan  

 realiseres inden for de i lovgivningen fastsatte strukturelle og økonomiske  

 rammer for uddannelserne.
 Stk. 2.  Turnusevalueringen kan i særlige tilfælde  

 indeholde anbefalinger, der går ud over de i stk. 1 nævnte rammer for  

 uddannelserne.
Opfølgning på turnusevalueringer § 10.  De berørte uddannelsesinstitutioner og  

 Undervisningsministeriet er ansvarlige for opfølgningen på  

 turnusevalueringer.
 § 11.  Det påhviler en videregående  

 uddannelsesinstitution, som led i udøvelsen af ansvaret for uddannelsernes  

 kvalitet, at forholde sig til de anbefalinger, der er indeholdt i en  

 evalueringsrapport.
 § 12.  Rekvirenten af evalueringen og de berørte  

 uddannelsesinstitutioner drøfter evalueringsrapportens anbefalinger, samt  

 hvilken opfølgning disse giver anledning til.
Stk. 2.  Uddannelsesinstitutionen gør over for  

 Undervisningsministeriet skriftligt rede for, hvilken opfølgning rapportens  

 anbefalinger giver institutionen anledning til.
Undervisningsministeriet  

 fastsætter en frist for afgivelse af redegørelsen.
 Stk. 3.  Evaluerede uddannelsesinstitutioner kan afgive  

 redegørelsen eller dele heraf i fællesskab.
 § 13.  Undervisningsministeriet meddeler  

 uddannelsesinstitutionen sine bemærkninger til redegørelsen.
Andre evalueringer af videregående  

 uddannelser § 14.  Andre evalueringer end turnusevalueringer  

 gennemføres efter reglerne i kapitel 2-3, medmindre særlige forhold gør sig  

 gældende.
Ikrafttræden § 15.  Bekendtgørelsen træder i kraft den 15. juli  

 1997.
