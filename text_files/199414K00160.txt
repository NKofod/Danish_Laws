Nr BTL 160 Betænkning over Forslag til lov om en indskydergarantifond   

 Nr L 160 1994-95, 1. samling Afgivet af Erhvervsudvalget Afgivet: 19950518 Udvalget har behandlet lovforslaget i nogle møder og har herunder stillet spørgsmål til erhvervsministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
Danmarks Landboungdom, Dansk Erhvervsjordbrug, Dansk Familielandbrug, Dansk Industri, De danske Landboforeninger, Finansrådet, Forbrugerrådet, Foreningen af Statsautoriserede Revisorer og Håndværksrådet.
 Et brev fra erhvervsministeren vedrørende tavshedspligt i den finansielle  

 sektor er optrykt som bilag til betænkningen.
 Der er af erhvervsministeren og af et mindretal stillet ændringsforslag,  

 hvorom henvises til de ledsagende bemærkninger.
 Herefter indstiller et flertal (udvalget med undtagelse af  

 Enhedslistens medlem) lovforslaget til vedtagelse med de af  

 erhvervsministeren stillede ændringsforslag.
 Et mindretal (Enhedslistens medlem af udvalget) indstiller  

 lovforslaget til vedtagelse med de stillede ændringsforslag.
 ÆndringsforslagAf erhvervsministeren, tiltrådt af udvalget:
 Til § 5 1) Stk. 2 affattes således:
»Stk. 2. Fonden dækker fuldt ud indskud 1) på indekskonti i henhold til lov, 2) på kapitalpensionskonti i henhold til lov, 3) på selvpensioneringskonti i henhold til lov, 4) på ratepensionskonti i henhold til lov, 5) på børneopsparingskonti i henhold til lov, 6) på boligopsparingskontrakter i henhold til lov, 7) på uddannelsesopsparingskonti i henhold til lov, 8) på etableringskonti i henhold til lov, 9) der indestår på advokaters klientkonti, 10) der forvaltes i godkendte forvaltningsafdelinger i henhold til lov om  

 anbringelse og bestyrelse af umyndiges midler m.v. eller arvelovens §§ 61 og  

 65, 11) der indestår på en skifteretskonto vedrørende dødsbo under offentligt  

 skifte, og 12) der er deponeret i henhold til deponeringsloven.« 2) Stk. 3, 1. pkt., udgår, og i stedet indsættes:
»Fonden dækker fuldt ud, jf. dog 2. pkt., indskud af købesum for fast  

 ejendom, der indtil 9 måneder fra indsættelsen er deponeret i henhold til  

 forudgående købsaftale, og indskud af provenu af realkreditlån i forbindelse  

 med belåning af fast ejendom indtil 9 måneder fra indsættelsen af beløbet,  

 ved nybyggeri dog indtil 2 år.
Fondens dækning sker med fradrag af  

 forpligtelser, der har relation til realkreditlånesagen eller  

 ejendomshandelen, og eventuelle forpligtelser, der ikke er modregnet over for  

 det pågældende institut i henhold til stk. 1.« Til § 10 3) Stk. 2 affattes således:
»Stk. 2. Det samlede bidrag kan årligt højst udgøre et beløb  

 svarende til 2 promille af institutternes indlånsmasse.
Institutternes  

 individuelle bidrag beregnes på baggrund af institutternes dækkede  

 nettoindlån.« Til § 19 4) Nr. 2-4 udgår.
 Af et mindretal (EL):
 Til § 20 5) Paragraffen udgår.
 Til § 21 6) Stk. 2 og 3 udgår.
 Stk. 4 og 5 bliver herefter stk. 2 og 3.
 Til § 22 7) I 2. pkt. udgår ordene »med undtagelse af §  

 20«.
Bemærkninger Til nr. 1 Det foreslås, at etableringskonti omfattes af den fulde dækning  

 fra Indskydergarantifonden.
Hermed bliver etableringskonti ligestillet med  

 andre skattebegunstigede kontoformer, samtidig med at der sker en betryggelse  

 af personer, der ønsker at starte egen virksomhed.
Herudover foreslås det i loven præciseret, at dækningen af en række konti  

 er betinget af, at disse er oprettet i en ordning, der er lovreguleret.
For  

 så vidt angår indekskonti, er det konti omfattet af lovbekendtgørelse nr. 581  

 af 27. juni 1994 om pristalsreguleret alderdomsforsikring og  

 alderdomsopsparing.
For så vidt angår kapitalpensionskonti, ratepensionskonti  

 og selvpensioneringskonti, henvises til lovbekendtgørelse nr. 836 af 28.  

 september 1994 om beskatning af pensionsordninger.
Børneopsparingskonti skal  

 være oprettet i medfør af bekendtgørelse nr. 776 af 20. november 1986 om  

 børneopsparings- og selvpensioneringskonti med senere ændringer.  

 Boligopsparingskontrakter skal være oprettet i medfør af lovbekendtgørelse  

 nr. 602 af 13. juli 1993 om boligsparekontrakter med senere ændringer.  

 Uddannelsesopsparingskonti skal være oprettet i henhold til lovbekendtgørelse  

 nr. 769 af 17. september 1993 om uddannelsesopsparing.
Endelig skal  

 etableringskonti være oprettet i henhold til lovbekendtgørelse nr. 921 af 2.  

 december 1993 om indskud på etableringskonti.
 Til nr. 2 Der er tale om en sproglig præcisering.
Til nr. 3 1. pkt. svarer til formuleringen i den allerede foreslåede  

 bestemmelse.
I 2. pkt. foreslås det, at begrænsningen i institutternes bidrag  

 ikke skal finde anvendelse på det enkelte instituts bidrag til fonden.
Det  

 enkelte instituts bidrag påvirkes således ikke af 2-promille-grænsen, med  

 mindre det beregnede bidrag for samtlige institutter overstiger  

 2-promille-grænsen.
Til nr. 4 Der har været rejst kritik af, at Finanstilsynet tildeles  

 yderligere beføjelser samtidig med, at et udvalg er ved at undersøge  

 Finanstilsynets tilsynsmetoder.
På den baggrund foreslås det, at de  

 foreslåede bestemmelser vedrørende differentierede hensættelseskrav,  

 udpegning af en yderligere revisor og analyse af et pengeinstitut udgår.
 Til nr. 5-7 Forslagene indebærer, at der ikke gives skattefritagelse for  

 udbetaling fra Indskydergarantifonden i forbindelse med et pengeinstituts  

 overdragelse af aktiver og passiver til et andet pengeinstitut.
Lissa Mathiasen (S) fmd.
Ole Stavad (S) Ole Vagn Christensen (S) Sonja  

 Mikkelsen (S) Hardy Hansen (S) Kjeld Rahbæk Møller (SF) Bjørn Elmquist (RV)  

 Frank Aaen (EL) Sonja Albrink (CD) Svend Erik Hovmand (V) Svend Heiselberg  

 (V) Pia Larsen (V) Erik Larsen (V) Kai Dige Bach (KF) nfmd.
Pernille  

 Sams (KF) Niels Ahlmann-Ohlsen (KF) Kirsten Jacobsen (FP) Bilag Et brev fra erhvervsministeren vedrørende tavshedspligt i den finanielle  

 sektor ErhvervsministerenKøbenhavn, den 17. maj 1995 Folketingets Erhvervsudvalg I forlængelse af samråd den 20. april 1995 kan jeg oplyse, at jeg i løbet  

 af efteråret 1995 vil fremlægge en analyse af de EU-retlige aspekter omkring  

 tavshedspligt i den finansielle sektor.
