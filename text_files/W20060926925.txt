Pressenævnet havde ikke mulighed for at  

 foretage en bevismæssig vurdering af faktiske forhold, hvorom parterne var  

 uenige.
Pressenævnet kunne derfor ikke tage stilling til, hvordan proceduren  

 ved behandling af læserbreve var hos DGO.
 Pressenævnet havde endvidere ikke mulighed  

 for at tage stilling til, hvorvidt den bragte rettelse havde nedsat værdien  

 af  

 klagers annonce, og hvorvidt han havde krav på at få annoncens pris  

 refunderet,  

 idet en afgørelse heraf henhører under domstolene.
Berlingske Tidende havde erkendt, at det  

 beroede på en fejl, at klagers annonce blev bragt i bladet, og havde under  

 overskriften rettelse orienteret læserne herom.
Pressenævnet  

 fandt, at det forhold,  

 at chefredaktør [K] ved samme lejlighed kommenterede de oplysninger, som  

 klager  

 selv havde omtalt i sin annonce, havde karakter af en læserbrevsdebat, hvor  

 parterne udvekslede forskellige opfattelser vedrørende nogle forhold.  

 Pressenævnet fandt på denne baggrund, at der ikke var tale om oplysninger af  

 faktisk karakter, der berettigede til genmæle.
Kendelse  

 fra Pressenævnet i sag 2006-6-282 [K] har klaget til  

 Pressenævnet over en rettelse bragt i Berlingske Tidende den 11. november  

 2005  

 vedrørende en annonce indrykket af ham den 10. november 2005, idet Berlingske  

 Tidende har afvist at bringe et genmæle til den bragte rettelse.
1. Sagsfremstilling Den 10. november 2005 optog  

 Berlingske Tidende følgende annonce indrykket af [K]:
 ANNONCE:
Dette læsebrev indrykkes som annonce fordi det af chefredaktør Michael  

 Bast, Det Grønne Område, blev nægtet optagelse.
Læserbreve til DGO forelægges  

 borgmester Erik Fabrin til gennemsyn og besvarelse inden publicering.
En  

 gestus  

 som ikke ydes andre og et problem, når læsebreve omhandler borgmesterens  

 habitus.
Er borgmester Erik Fabrin  

 egnet? Borgmester-moral 1 Berlingske Nyhedsmagasin nr. 5 2004, citat:
Millionkrav mod Søllerød borgmester Søllerøds borgmester Erik  

 Fabrik (V) er blevet sagsøgt i en hidtil ukendt sag rettet mod Fabrins  

 private  

 selskab.
Sag nr. 03/94, som Sø- og  

 Handelsretten har døbt den, er en banal tvist mellem en kunde og en  

 leverandør  

 til ti millioner kroner  plus procesrenter.
Men så er det også slut med  

 trivialiteten:  

 Den utilfredse kunde er Århus Kommunale Værker, der har sagsøgt sin  

 leverandør  

 af udstyr til en fjernvarmeledning  selskabet HJB af 28/11 1992 under  

 likvidation.
Selskabet er ejet af borgmester Erik Fabrin gennem  

 moderselskabet  

 Prefa A/S.
Over hovedet på borgmester  

 Erik Fabrin hænger et krav på i alt 23,8 mio kroner inkl. procesrenter.
Og  

 taxameteret tikker stadig.
Sø- og Handelsretten fælder sin dom sidst på året.  

 Lige nu er advokaterne ved at lægge sidste hånd på processkriftet.
Erik  

 Fabrin  

 har beskyttet sig selv og sin virksomhed.
Han har afvist alle krav.
Mens  

 sagen  

 er gået sin tunge gang i retssystemet, har han tømt virksomheden for værdier  

 ved at afhænde alle aktiviteter.
 Borgmester og forretningsmanden Erik Fabrin som samtidig er formand for  

 Erhvervsudvalget i Kommunernes Landsforening, kan åbenbart nu også tilføje  

 selskabstømmer på visitkortet.
 Hvis Århusborgerne vinder sagen over Fabrin, er kassen tom, og de må  

 selv udrede de 23,8 mio.
Borgmester-moral 2 Ideoplæg fra Søllerød Kommunes Tekniske forvaltning, 1994, vedr.  

 Skodsborg Strandpark, citat:
Det betyder også, at der med  

 en forbedret strandkvalitet vil blive et mærkbart forøget parkeringspres på  

 Strandvejen på gode badedage. Trods desperat mangel på  

 offentlige parkeringsarealer ved stranden sælger borgmester Erik Fabrin den  

 21.  

 april 1994 på kommunes vegne det eneste tilbageværende offentlige  

 parkeringsareal på Strandvejen til et medlem af Venstres vælgerforening,  

 samme  

 person holdt takketalen for borgmesteren ved indvilgelsen af strandparken og  

 hans kone opstiller nu for Venstre til kommunalvalget.
Prisen var attraktiv  

   

 for køber  kr. 400 pr. m2 direkte til Øresund.
 Jeg er kommet i tvivl.
, Skodsborg Den 11. november 2005 bragte  

 Berlingske Tidende følgende rettelse til annoncen:
Rettelse Berlingske Tidende bragte i  

 går en annonce med påstande om  

 lokalavisen Det Grønne Område, dens ansvarshavende redaktør Michael Bast  

 og borgmester Erik Fabrin, Søllerød Kommune.
Det er i strid med avisens  

 retningslinier, at annoncen med sine personangreb er optaget, og det er  

 resultatet af en procedurefejl, som Berlingske Tidende skal beklage over for  

 de  

 omtalte.
Michael Bast ønsker i samme forbindelse at understrege, at annoncen,  

 der er indrykket af [K], Skodsborg, og anfører, at læserbreve i Det  

 Grønne  

 Område forelægges borgmester Erik Fabrin til gennemsyn og besvarelse inden  

 publicering.
En gestus, som ikke ydes andre og et problem, når læserbrevet  

 omhandler borgmesterens moralske habilitet er ukorrekt.
Michael Bast  

 oplyser,  

 at artikler og læserindlæg mv. i Det Grønne Område alene redigeres af  

 redaktionens medarbejdere.
I den konkrete sag er [K]s læserbrev ikke forelagt  

 Erik Fabrin.
Berlingske Tidende beklager. red. [K] sendte herefter følgende  

 brev til Berlingske Tidendes chefredaktør:
Den 11. november 2005 på  

 side 4 under overskriften Rettelse bringer De en beklagelse af,  

 at min  

 annonce i Berlingske Tidende den 10. november 2005 på side 9 er blevet  

 optaget  

 i avisen.
De kalder det en procedurefejl.
De omtaler endvidere  

 min annonce som  

 et personangreb og beklager dens optagelse over borgmester Erik  

 Fabrin og  

 chefredaktør Michael Bast.
Endelig viderebringer De en udtalelse fra  

 chefredaktør Michael Bast om, at det er ukorrekt, når jeg i  

 annoncen anfører,  

 at læserbreve i DGO forelægges borgmester Erik Fabrin til udtalelse og  

 besvarelse forinden de publiceres i bladet.
Jeg skal i den anledning  

 oplyse, at min annonce er et indslag i valgkampen.
Jeg er næstformand for den  

 lokale [B] og deltager aktivt i den politiske debat.
På grund af tidspres var  

 der ikke tid til at diskutere annoncen internt i bestyrelsen, hvorfor jeg for  

 nemheds skyld valgte at indrykke annoncen i eget navn.
 Jeg skal i den anledning bede  

 Dem besvare følgende spørgsmål:
 Er det i overensstemmelse med  

 bladets retningslinjer at foretage vurderinger af politiske annoncer og nægte  

 optagelse, såfremt indholdet ikke er af en bestemt observans og skal jeg  

 forstå  

 Deres rettelse  derhen, at min annonce var blevet nægtet  

 optagelse, hvis ikke  

 der var sket en procedurefejl? I bekræftende fald er det min opfattelse, at  

 bladets retningslinjer er i strid med god presseskik.
De betegner min annonce som  

 et personangreb, som ikke burde have været bragt.
Der er tale om  

 et angreb på  

 borgmesterens moral i en konkret sag, hvor borgmesteren dokumenterbart har  

 tømt  

 et selskab i en situation, hvor selskabet er indstævnet af Århus Kommune for  

 et  

 beløb på over 20 mio. kroner.
Det er højst overraskende, at Berlingske føler  

 trang til at beklage at disse oplysninger offentliggøres i annonceform, ikke  

 mindst når kilden til oplysningerne er Berlinskes eget Nyhedsmagasin.
Med  

 mindre De samtidigt tager afstand fra personangrebet i Berlingske  

 Nyhedsmagasin nr. 5/2004, er det min opfattelse, at De uden nogen form for  

 saglig begrundelse har miskrediteret min annonce i offentligheden og dermed  

 forringet annoncens værdi for mig som annoncør.
Om de har handlet efter pres  

 fra borgmester Erik Fabrin og chefredaktør Michael Bast må stå hen i det  

 uvisse, men under alle omstændigheder finder jeg, at De har handlet i strid  

 med  

 god presseskik også i dette spørgsmål.
Jeg henviser til Det Grønne  

 Område, nr. 43 2005, hvor det på side 8 anden sektion fremgår, at borgmester  

 Erik Fabrin kan besvare og tilbagevise indholdet i mit læserbrev indrykket i  

 samme udgave af avisen.
Der er mange eksempler på, at Erik Fabrin som den  

 eneste får læserbreve til gennemsyn og besvarelse forinden de publiceres.
De  

 har således ukritisk og uden at researche sagen yderligere viderebragt  

 urigtige  

 påstande fra Michael Bast og dermed medvirket til at så tvivl om korrektheden  

 af oplysningerne i min annonce.
Jeg skel derfor bede Dem berigtige dette  

 forhold snarest muligt i en tilsvarende opsætning, som den i Deres  

 rettelse af  

 11. nov. 2005 anvendte.
 Ved brev af 28. december 2005  

 afviste Berlingske Tidende [K]s anmodning om genmæle med følgende  

 begrundelse:
 Vores beklagelse i avisen 11.  

 november er først og fremmest begrundet i, at vores interne producerer for  

 vurdering af annoncer, der rummer direkte personangreb, ikke er blevet  

 overholdt.
Alene det forhold, at De i  

 Deres annonce skriver om Erik Fabrin, at han  kan åbenbart nu også  

 tilføje  

 selskabstømmer på visitkortet  opfatter chefredaktionen som  

 et ærerørigt  

 personangreb.
Ordet selskabstømmer optræder ikke i artiklen i  

 Berlingske Nyhedsmagasin,  

 og der er i øvrigt ikke afsagt dom i Sø- og Handelsretten i den omtalte sag.
 Havde chefredaktionen i  

 overensstemmelse med vores egne interne procedurer fået forelagt annoncen til  

 godkendelse, så var den blevet afvist.
 Endelig rummer vores rettelse  

 den 11. november et genmæle fra redaktør Michael Bast, Det Grønne Område, der  

 bestrider en faktuel oplysning, der er bragt i Deres annonce.
Indholdet i Michael Basts  

 ønskede genmæle er sådan, at chefredaktionen har fundet, at vi var pligtig  

 til  

 at bringe det i henhold til Medieansvarslovens Kapitel 6s bestemmelser  

 om  

 genmæle, da anmodning om genmæle skal tages til følge, medmindre  

 oplysningernes rigtighed er utvivlsom. I Deres mail af 13. november  

 skriver De, at borgmester Erik Fabrin generelt og i nr. 43 af Det Grønne  

 Område  

 har fået et læserbrev til udtalelse inden offentliggørelse.
Vi mener dog ikke, at dette  

 synspunkt berettiger til optagelse af et genmæle i forhold til den rettelse,  

 vi  

 bragt i avisen den 11. november.
Vi kan derfor ikke tage Deres krav om  

 genmæle  

 til følge.
Vi skal gøre Dem opmærksom på, at De kan indbringe vores afgørelse  

 for Pressenævnet    2. Parternes synspunkter [K] har anført, at Berlingske  

 Tidende har bragt en ukorrekt rettelse på baggrund af Michael  

 Basts urigtige  

 oplysninger om hans annonce. [K] har videre anført, at han over for  

 Berlingske  

 Tidende har dokumenteret rigtigheden af oplysningerne i sin annonce og  

 dermed,  

 at Michaels Basts oplysninger er ukorrekte. [K] har herudover anført, at han  

 ved eksempler fremlagt i sagen har dokumenteret, at det er ubestrideligt, at  

 redaktionen på DGO giver borgmesteren mulighed for at kommentere, afvise,  

 imødegå og udlægge indholdet i læserbreve, som omhandler ham selv, samtidig  

 med, at læserbrevene publiceres.
At chefredaktør Niels Lunde mener at kunne  

 udlede, at der er tale om personangreb og anklager, er ifølge [K] helt ude af  

 sammenhæng med indholdet af hans annonce.
Der er tale om fri  

 fantasifortolkning, som ikke kan bruges som begrundelse for at viderebringe  

 urigtige oplysninger fra tredjemand om, at det i annoncen anførte er usandt.
 [K] har endelig anført, at  

 annoncen var et indslag i valgkampen, og at Niels Lunde har medvirket til at  

 stemple ham som utroværdig ved at viderebringe Michael Basts notorisk  

 urigtige  

 oplysninger uden at give ham mulighed for genmæle, og at han på baggrund af  

 det  

 anførte ønsker annoncens pris refunderet.
Berlingske Tidende har  

 anført, at det følger af bladets interne retningslinjer for optagelse af  

 annoncer,  

 at de ikke kan optages, hvis de indeholder personangreb, og at annoncer i  

 tvivlstilfælde skal forelægges for chefredaktionen.
På grund af en beklagelig  

 fejl, er dette ikke sket i dette tilfælde, inden annoncen blev  

 offentliggjort.  

 Avisen har ikke mulighed for at efterprøve rigtigheden af de udsagn, der er i  

 annoncen, modsat i redaktionelle artikler.
Det følger endvidere af  

 medieansvarsloven, at den ansvarshavende redaktør under visse omstændigheder  

 kan blive medansvarlig for indholdet af retsstridige annoncer.
Den omstridte  

 annonce indeholder ifølge Berlingske Tidende sigtelser mod såvel borgmester  

 Erik Fabrin som mod chefredaktør Michael Bast.
Berlingske Tidende blev selv  

 opmærksom på, at avisen ved en fejl havde optaget annoncen.
Desuden rettede  

 chefredaktør Michael Bast, DGO, henvendelse til avisen herom, hvorfor avisen  

 under overskriften rettelse beklagede, at annoncen var blevet  

 bragt.  

 Berlingske Tidende har videre anført, at chefredaktør Michael Bast over for  

 avisen har oplyst, at [K]s beskrivelse af bladets behandling af læserbreve  

 ikke  

 er korrekt.
Michael Bast bad om at blive refereret for disse synspunkter i  

 avisen, hvilket Berlingske Tidende gjorde, idet avisen anså sig for  

 forpligtet  

 til at oplyse, at annoncen var optaget ved en fejl og at gengive chefredaktør  

 Basts synspunkter.
Berlingske Tidende har videre anført, at [K] ikke har krav  

 på genmæle, idet læserne allerede er bekendt med [K]s synspunkter.
Det  

 forhold,  

 at chefredaktør Michael Bast efterfølgende giver udtryk for en anden  

 opfattelse  

 af faktum, medfører ikke, at [K] har krav på genmæle.
 3. Pressenævnets afgørelse og begrundelse

  

 :
I sagens behandling har  

 følgende nævnsmedlemmer deltaget: Axel Kierkegaard, Finn Rowold,  

 Kaare  

 R.
Skou  

 og Ole Askvig.
Pressenævnet har ikke  

 mulighed for at foretage en bevismæssig vurdering af faktiske forhold, hvorom  

 parterne er uenige.
Pressenævnet kan derfor ikke tage stilling til, hvordan  

 proceduren ved behandling af læserbreve er hos DGO.
 Pressenævnet har endvidere  

 ikke mulighed for at tage stilling til, hvorvidt den bragte rettelse har  

 nedsat  

 værdien af [K]s annonce, og hvorvidt han har krav på at få annoncens pris  

 refunderet,  

 idet en afgørelse heraf henhører under domstolene.
Berlingske Tidende har  

 erkendt, at det beror på en fejl, at [K]s annonce blev bragt i bladet, og har  

 under overskriften rettelse orienteret læserne herom.  

 Pressenævnet finder, at  

 det forhold, at chefredaktør Michael Bast ved samme lejlighed kommenterer de  

 oplysninger, som [K] selv har omtalt i sin annonce, har karakter af en  

 læserbrevsdebat, hvor parterne udveksler forskellige opfattelser vedrørende  

 nogle forhold.
Pressenævnet finder på denne baggrund, at der ikke er tale om  

 oplysninger af faktisk karakter, der berettiger til genmæle.
 Afgjort den 6. april 2006.
