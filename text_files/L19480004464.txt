 I Henhold til kongelig Resolution af 13. August 1948 har Danmarks faste  

 Delegation ved De Forenede Nationer i New York den 20. August 1948 paa  

 Danmarks Vegne underskrevet de i New York den 15. December 1946 af De  

 Forenede Nationers Plenarforsamling godkendte Statutter for den  

 internationale Flygtningsorganisation og den samtidig af Plenarforsamlingen  

 godkendte Overenskomst vedrørende foreløbige Foranstaltninger, der vil være  

 at træffe med Hensyn til Flygtninge og tvangsforflyttede Personer.
 Ved de nævnte Statutter oprettes en international Flygtningeorganisation  

 »The International Refugee organization« (IRO) med det Hovedformaal  

 at bistaa ikke-tyske Flygtninge og tvangsforflyttede Personer med at vende  

 tilbage til deres Hjemland eller finde varigt Opholdssted andetsteds.
 Den internationale Flygtningeorganisation er en ikke-permanent  

 Organisation, og det er paalagt Organisationen at søge en fuldstændig Løsning  

 af dens Opgaver tilvejebragt inden for det kortest mulige Tidsrum.
Ifølge Statutterne træder disse i Kraft, naar de er tiltraadt af mindst 15  

 Stater, hvis Bidrag til Organisationens budgetterede Driftsudgifter tilsammen  

 andrager mindst 75 pCt. af disse.
Statutterne er foruden af Danmark tiltraadt  

 af følgende 14 lande:
Amerikas Forenede Stater, Australien, Belgien, Canada, Den dominikanske Republik, Frankrig, Guatemala, Island, Kina, Luxembourg, Nederlandene, New Zealand, Norge og Det Forenede Kongerige Storbritannien og Nordirland.
 De 15 Medlemsstaters Bidrag til Organisationens budgetterede  

 Driftsudgifter udgør tilsammen mere end 75 pCt. af disse, og Statutterne er  

 derfor samtidig med Danmarks Tiltræden traadt i Kraft.
 I Henhold til Overenskomsten vedrørende foreløbige Foranstaltninger, der  

 vil være at træffe med Hensyn til Flygtninge og tvangsforflyttede Personer,  

 er der nedsat en Kommission »Preparatory Commission for the  

 International Refugee Organization« (PCIRO), til Forberedelse af den  

 internationale Flygtningeorganisations Virksomhed.
 Hvilket herved bringes til almindelig Kundskab.
 Udenrigsministeriet, den 1. September  

 1948.
 Gustav Rasmussen.
