Skriftlig fremsættelse (25. april 2007) Justitsministeren  

  

 (Lene Espersen):
 Herved tillader jeg mig for Folketinget at fremsætte:
 Forslag til lov om  

 ændring af dyreværnsloven (Klippekortordning for dyretransporter,  

 strafskærpelse  

 og egenkontrol i besætninger).
(Lovforslag nr.
L 215).
 Lovforslaget, der i det væsentlige bygger på en række  

 forslag fra en arbejdsgruppe under Justitsministeriet, vil navnlig indebære,  

 at  

 der sker en væsentlig udvidelse af adgangen til at frakende retten til at  

 beskæftige sig med erhvervsmæssig transport af dyr i forhold til de  

 muligheder,  

 der eksisterer i dag.
Der indføres i den forbindelse en  

  

 klippekortordning  

  

 for dyretransporter, som er inspireret af den  

 lignende ordning på færdselsområdet og indebærer, at tre overtrædelser af en  

 række nærmere angivne bestemmelser i reglerne om transport af dyr  

 (bestemmelser  

 om arealkrav, indvendig højde, ventilation, fodring og vanding, hvil,  

 transportegnethed og strøelse) begået inden for en periode på tre år skal  

 medføre en  

  

 betinget frakendelse  

  

 af  

 retten til at transportere dyr med en prøvetid på tre år.
Den betingede  

 frakendelse indebærer, at vedkommende chauffør eller transportør skal bestå  

 en  

 kontrollerende prøve om behandling af dyr under transport.
 Tre yderligere overtrædelser af reglerne om transport af  

 dyr, begået i prøvetiden for den betingede dom, skal medføre en  

  

 ubetinget frakendelse  

  

 af retten til at  

 transportere dyr.
Desuden indsættes en ny bestemmelse i dyreværnsloven, der  

 udtrykkeligt giver mulighed for at frakende retten til at transportere dyr i  

 tilfælde af mishandling eller groft uforsvarlig behandling af dyr, og som  

 også  

 giver hjemmel til at idømme en betinget frakendelse af retten til at  

 transportere dyr.
Det er i den forbindelse hensigten, at der fremover skal  

 ske  

 frakendelse i videre omfang, end det sker i dag.
Lovforslaget indebærer også, at der indføres en adgang til  

 at frakende selskaber mv. (juridiske personer) retten til at beskæftige sig  

 med  

 erhvervsmæssig transport af dyr.
Det kan ske, hvis selskabet gentagne gange  

 eller  

 under i øvrigt skærpende omstændigheder har overtrådt reglerne om transport  

 af  

 dyr.
Som en yderligere skærpelse af sanktionerne på området for  

 transport af dyr vil det generelle bødeniveau for overtrædelser af reglerne  

 om  

 transport af dyr blive hævet.
Bødeskærpelsen omfatter landmænd og  

 transportører  

 af dyr.
Med denne skærpelse af bødestraffene vil der over for landmænd og  

 transportører blive tale om en fordobling af minimumsbøderne i forhold til  

 det  

 niveau, som blev gennemført ved ændringen af dyreværnsloven i 2003.
Det foreslås desuden, at det i dyreværnsloven udtrykkeligt  

 bliver fremhævet, at der skal ske konfiskation, hvis der er opnået en  

 økonomisk  

 fordel ved overtrædelse af dyreværnsloven.
Kan der ikke ske konfiskation,  

 skal  

 der tages særskilt hensyn hertil ved udmåling af bøden.
 Endvidere foreslås det, at der indsættes en hjemmel i  

 dyreværnsloven, hvorefter politiet kan tilbageholde udenlandske køretøjer,  

 indtil en bøde for overtrædelse af reglerne om transport af dyr er betalt.
 Samlet set indebærer disse elementer i lovforslaget en meget  

 væsentlig skærpelse af sanktionerne for overtrædelse af reglerne om transport  

 af dyr.
 Lovforslaget indebærer endvidere, at der indsættes en  

 hjemmel i dyreværnsloven til at fastsætte administrative regler om  

 besætningsejeres  

 pligt til at udføre egenkontrol vedrørende dyrevelfærd i deres besætninger.  

 Lovforslaget udgør på dette punkt en lovgivningsmæssig udmøntning af  

 finanslovsaftalen  

 mellem regeringen og Dansk Folkeparti for 2006, hvor der blev opnået enighed  

 om  

 at indføre krav om egenkontrol med dyrevelfærd i besætninger med det formål  

 at  

 sikre en bedre overholdelse af lovgivningen på dyrevelfærdsområdet.
Lovforslagets fremsættelse har beroet på drøftelser med  

 Folketingets partier.
Disse drøftelser er først blevet afsluttet den 17.  

 april  

 2007, og det har derfor ikke været muligt at fremsætte lovforslaget før den  

 1.  

 april 2007. Lovforslaget fremsættes med henblik på vedtagelse i denne  

 folketingssamling.
 Idet jeg i øvrigt henviser til lovforslaget og de ledsagende  

 bemærkninger, skal jeg hermed anbefale lovforslaget til det Høje Tings  

 velvillige behandling.
