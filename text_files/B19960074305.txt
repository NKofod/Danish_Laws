I medfør af § 3, stk. 1, og § 6 i lov om statstilskud til energibesparelser m.v. i erhvervsvirksomheder, jf. lovbekendtgørelse nr. 742 af 9. august 1996, fastsættes efter bemyndigelse:
§ 1 I bekendtgørelse nr. 864 af 17. november 1995 om statstilskud til  

 energibesparelser m.v. i erhvervsvirksomheder foretages følgende ændring:
§ 5  affattes således:» § 5.  Tilskud til foranstaltninger og aktiviteter  

 omfattet af kapitel 2-3 og § 17, stk. 2, kan kun ydes til momsregistrerede  

 erhvervsvirksomheder, der ejer, driver eller bruger de omfattede anlæg.  

 Tilskud ydes kun til virksomheder, der kan betragtes som egentlige  

 erhvervsvirksomheder, der drives med et forretningsmæssigt, erhvervsmæssigt  

 formål.
 Stk. 2.  Tilskud til foranstaltninger og aktiviteter  

 omfattet af kapitel 4 og § 17, stk. 1, kan ydes til virksomheder, grupper af  

 virksomheder, branche- og erhvervsorganisationer, undervisnings- og  

 forskningsinstitutioner eller lignende.
 Stk. 3.  Der ydes kun tilskud til landplaceret  

 virksomhed.
 Stk. 4.  Tilskud ydes ikke vedrørende transportmidler  

 bortset fra transportmidler, der alene anvendes til intern transport inden  

 for en virksomhed.
Stk. 5.  Energistyrelsen afgør, om en virksomhed  

 omfattet af stk. 1 kan anses for en egentlig erhvervsvirksomhed i forhold til  

 tilskudsordningen.
I vurderingen kan blandt andet indgå, om virksomheden som  

 hovedformål varetager offentlige serviceydelser eller formål, der må  

 sidestilles hermed, modtager direkte offentlige tilskud af væsentligt omfang,  

 er omfattet af offentlige underskudsgarantier, ikke fungerer på sædvanlige  

 markedsvilkår eller ikke efter en samlet vurdering kan anses for egentligt  

 erhvervsdrivende.
Stk. 6.  Tilskud til foranstaltninger og aktiviteter  

 omfattet af stk. 1 ydes ikke til § 2 Stk. 1.  Bekendtgørelsen træder i kraft den 11. august  

 1996.
 Stk. 2.  Ansøgninger, hvortil der er meddelt tilsagn før  

 11. august 1996, færdigbehandles efter de hidtil gældende regler.
