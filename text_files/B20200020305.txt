Bekendtgørelse om fordeling af kreds- og tillægsmandater ved folketingsvalg I medfør af § 10, stk. 1, i lov om valg til Folketinget, jf. lovbekendtgørelse nr. 137 af 7. februar 2019, fastsættes:
 § 1. Bekendtgørelsen fastsætter fordelingen af kreds- og tillægsmandater på landsdele og storkredse uden for Færøerne og Grønland, jf. stk. 2-4.
Stk. 2. Der tillægges Hovedstaden 51 mandater, heraf 40 kredsmandater og 11 tillægsmandater.
Kredsmandaterne fordeles således på landsdelens enkelte storkredse:
 1) Københavns Storkreds tillægges 17 kredsmandater.
 2) Københavns Omegns Storkreds tillægges 11 kredsmandater.
 3) Nordsjællands Storkreds tillægges 10 kredsmandater.
 4) Bornholms Storkreds tillægges 2 kredsmandater.
Stk. 3. Der tillægges Sjælland-Syddanmark 64 mandater, heraf 49 kredsmandater og 15 tillægsmandater.
Kredsmandaterne fordeles således på landsdelens enkelte storkredse:
 1) Sjællands Storkreds tillægges 20 kredsmandater.
 2) Fyns Storkreds tillægges 12 kredsmandater.
 3) Sydjyllands Storkreds tillægges 17 kredsmandater.
Stk. 4. Der tillægges Midtjylland-Nordjylland 60 mandater, heraf 46 kredsmandater og 14 tillægsmandater.
Kredsmandaterne fordeles således på landsdelens enkelte storkredse:
 1) Østjyllands Storkreds tillægges 18 kredsmandater.
 2) Vestjyllands Storkreds tillægges 13 kredsmandater.
 3) Nordjyllands Storkreds tillægges 15 kredsmandater.
 § 2. Bekendtgørelsen træder i kraft den 18. marts 2020.
 Stk. 2. Bekendtgørelse nr. 160 af 18. februar 2015 om fordeling af kreds- og tillægsmandater ved folketingsvalg ophæves.
 Stk. 3. Bekendtgørelsen har virkning for folketingsvalg, som afholdes fra og med ikrafttrædelsen.
