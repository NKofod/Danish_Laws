A.
Tilladt sejlads.
 Færdsel med ro- og sejlbåde samt kajakker og kanoer er uden særlig  

 tilladelse tilladt i følgende tilfælde:
1. Kajakker og kanoer bemandet med mindst 1 medlem af  

 kajak- og kanoklubber, der er tilsluttet »Dansk Kajak-Forbund«.
Et  

 af forbundet udstedet legitimationskort skal medbringes, og båden skal enten  

 være med klubbens stander eller klubbens mærke.
 2. Udlejningsbåde hjemmehørende i Farum sø.
 De under 1 nævnte både må kun føres til og fra gennem eller langs Mølleåen  

 mellem Furesøen og Farum sø eller ved Mølleåens vestlige indløb i søen.
 Færdsel med maskindrevne fartøjer er forbudt.
 Færdsel på søen sker i enhver henseende på vedkommendes egen risiko.
B.
Landgangssteder.
 På statsskovvæsenets arealer langs søens østlige og sydlige bred må  

 landgang kun finde sted på de steder, som ved opslag på søbredden er betegnet  

 som landgangssted.
 På de til søen grænsende arealer, der ikke tilhører statsskovvæsenet, må  

 landgang og ophold kun finde sted efter forudgående tilladelse og aftale med  

 vedkommende lodsejer.
C.
Ordensregler.
 1. Siv- og rørbevoksningerne må ikke beskadiges og al  

 færdsel i bevoksningerne er forbudt.
2. Personer, der færdes på søen, er pligtige at udvise  

 sømmelig optræden og afholde sig fra al støjende adfærd, ligesom det er  

 forbudt under ophold på søen at anvende grammofon, højtaler o.l.
Det er  

 forbudt at henkaste affald, derunder flasker og papir, i søen.
Plukning af  

 åkander eller indsamling af planter er forbudt.
3. Det er forbudt at medtage hunde og skydevåben,  

 herunder luftbøsser, bue og pil, samt at forulempe eller forurolige  

 fuglelivet.
Reder, æg og unger må ikke beskadiges eller bortfjernes.
 4. Fiskeri og færdsel med fiskeredskaber på søen er  

 forbudt, medmindre tilladelse hertil er indhentet hos ejeren af fiskeriet i  

 søen, A/S Farum Sø. Legitimation skal medbringes og forevises på forlangende.
 5. Sportsstævner, konkurrencer og lignende  

 arrangementer på Farum sø er forbudt.
 6. Al færdsel på statsskovvæsenets tilgrænsende  

 arealer er iøvrigt underkastet de i landbrugsministeriets bestemmelser af 27.  

 maj 1939 fastsatte regler for almenhedens adgang til de staten tilhørende  

 skove og plantager m.m.
D.
Erstatnings- og strafansvar.
 Overtrædelse af foranstående regler medfører strafansvar, hvorhos det kan  

 forbydes enhver, der overtræder reglerne, at færdes på Farum sø.
 Skovvæsenets tjenestemænd og opsynsmænd er berettiget til at påtale enhver  

 overtrædelse af foranstående regler og udvise de pågældende af søen, såfremt  

 de givne pålæg ikke straks efterkommes.
 Beskadigelser af rør- og sivbevoksningerne samt af fiskeriet, herunder  

 fiskeredskaber, medfører erstatningsansvar efter lovgivningens almindelige  

 regler.
 Landbrugsministeriet, den 17. maj 1949.
Kr.
Bording.
P.
Skibsted.
