 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov nr. 852 af 20. december 1989 om dagpenge ved sygdom eller fødsel,  

 som senest ændret ved det af Folketinget den 17. maj 1994 vedtagne forslag  

 til lov om ændring af lov om dagpenge ved sygdom eller fødsel. (Lempelse af  

 reglerne om genoptagelse af arbejdet, herunder deltagelse i fagpolitisk  

 arbejde m.v.), foretages følgende ændringer:
 1. I § 1, STK. 2, indsættes efter nr. 2 som nyt  

 nummer:
 Nr. 3 bliver herefter nr. 4.
 2. I § 11 indsættes som STK. 2:
»STK. 2.  Arbejdsgiveren udbetaler dagpenge under  

 fravær fra arbejdet på grund af forebyggende graviditetsundersøgelser.  

 Bestemmelsen finder ikke anvendelse i det omfang, en pligt for arbejdsgiveren  

 til at udbetale dagpenge eller anden passende ydelse følger af kollektiv  

 overenskomst, der som minimum svarer til bestemmelserne i direktiv nr. 92/85  

 om iværksættelse af foranstaltninger til forbedring af sikkerheden og  

 sundheden under arbejdet for arbejdstagere, som er gravide, som lige har  

 født, eller som ammer.« 3. I § 17 indsættes som STK. 4:
»STK. 4.  Betingelserne i stk. 1 og 2 gælder ikke  

 for udbetaling af dagpenge efter § 11, stk. 2.« 4. I § 16 indsættes som STK. 4:
»STK. 4.  Arbejdsgiveren udbetaler nedsatte  

 dagpenge ved delvist fravær fra arbejdet på grund af forebyggende  

 graviditetsundersøgelser.« 5. I § 25 indsættes efter stk. 2 som nyt stykke:
»STK. 3.  Private og offentlige arbejdsgivere  

 afholder udgifterne til dagpenge ved fravær på grund af forebyggende  

 graviditetsundersøgelser.« § 2 Loven træder i kraft den 1. oktober 1994.
GIVET PÅ CHRISTIANSBORG SLOT, DEN 1.  

 JUNI 1994 Under Vor Kongelige Hånd og Segl MARGRETHE R.
/Yvonne Herløv Andersen (* 1) Denne lov vedrører implementeringen af Rådets direktiv 92/85/EØF af 19. oktober 1992 om iværksættelse af foranstaltninger til forbedring af sikkerheden og sundheden under arbejdet for arbejdstagere, som er gravide, som lige har født, eller som ammer (tiende særdirektiv i henhold til artikel 16, stk. 1, i direktiv 89/391/EØF).
