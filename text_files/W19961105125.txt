Udtalt, at en virksomheds systematiske videregivelse af detaljerede  

 personoplysninger om medarbejdernes afholdelse af frihed (ferie- og  

 afspadseringstilgodehavender m.v.) til virksomhedens fællesklub ikke kunne  

 finde sted uden de registreredes samtykke som et naturligt led i den normale  

 drift af virksomheden, jf. lov om private registre § 4, stk. 2 Registertilsynet måtte i en konkret sag lægge til grund, at der ikke  

 forelå en formel aftale mellem en virksomhed og en fællesklub om en i sagen  

 omhandlet videregivelse af oplysninger om medarbejderne til virksomhedens  

 fællesklub samt, at overenskomsten på området ikke indeholdt bestemmelser,  

 som forpligtede virksomheden til at videregive oplysningerne til  

 fællesklubben.
Endvidere var videregivelsen hverken påkrævet for  

 virksomheden, fællesklubben eller medarbejderne.
I stedet kunne der  

 videregives oplysninger i form af arbejdstidsopgørelser og lignende for  

 grupper af ansatte, uden at der blev givet oplysninger om den enkelte.
Hertil  

 kom, at videregivelse af oplysninger, der kunne henføres til bestemte  

 personer, uden de pågældendes samtykke, kunne ske i det omfang, behandlingen  

 af konkrete problemer nødvendiggjorde dette.
 På denne baggrund fandt Registertilsynet ikke, at den omhandlede  

 systematiske videregivelse af detaljerede personoplysninger vedrørende  

 medarbejdere fra virksomheden til fællesklubben kunne finde sted uden de  

 registreredes samtykke som et naturligt led i den normale drift af  

 virksomheden, jf. lov om private registre § 4, stk. 2.
 Registertilsynet meddelte derfor i medfør af lov om private registre § 23,  

 stk. 1, virksomheden pålæg om at ophøre med videregivelsen.
 Som en konsekvens af at oplysningerne af de anførte grunde ikke måtte  

 videregives fra virksomheden til fællesklubben uden de registreredes  

 samtykke, fandt Registertilsynet endvidere, at den af fællesklubben foretagne  

 registrering af de pågældende oplysninger ikke var i overensstemmelse med lov  

 om private register § 3, stk. 1.
