Bekendtgørelse om ændring af bekendtgørelse om indberetningspligter m.v. efter skattekontrolloven § 1 I bekendtgørelse nr. 890 af 10. juli 2015 om indberetningspligter m.v. efter skattekontrolloven, som ændret ved bekendtgørelse nr. 542 af 30. maj 2016 og bekendtgørelse nr. 1411 af 25. november 2016, foretages følgende ændringer:
 1. Indledningen affattes således:
»I medfør af § 3 C, stk. 2, 2. pkt., § 6 C, stk. 2, § 6 E, stk. 1, § 7, stk. 5, § 7 A, stk. 2, nr. 1-12, 14 og 15, og stk. 3 og 5, § 7 B, stk. 5, § 7 C, stk. 3, § 7 D, stk. 2, § 7 E, stk. 2, § 7 F, stk. 3, § 7 G, stk. 3, § 7 H, stk. 2, § 7 J, 1. pkt., § 7 L, stk. 3, 1. pkt., § 8 A, stk. 3, § 8 B, stk. 1 og stk. 5, 2. pkt., § 8 E, § 8 F, stk. 1 og stk. 3, 2. pkt., § 8 H, stk. 1, 2. pkt., stk. 2, 2. pkt., og stk. 4 og 5, § 8 J, stk. 1, 2 og 4, § 8 K, stk. 2, § 8 N, stk. 2, § 8 O, stk. 3, § 8 P, stk. 3, 2. pkt., og stk. 4, § 8 Q, stk. 3, § 8 R, stk. 1, 2. pkt., § 8 T, stk. 3, § 8 U, stk. 3, § 8 V, stk. 3, § 8 Æ, stk. 3, § 8 Ø, stk. 3, § 9 A, stk. 5, § 9 B, stk. 6, § 10, stk. 8, § 10 A, stk. 6 og 7, § 10 B, stk. 1, stk. 2, 1. pkt., og stk. 3 og 4, § 10 C, § 11 A, stk. 10, § 11 B, stk. 9, § 11 G, stk. 4, og § 11 H, stk. 3, i skattekontrolloven, jf. lovbekendtgørelse nr. 1264 af 31. oktober 2013, som ændret ved lov nr. 926 af 18. september 2012, lov nr. 649 af 12. juni 2013, lov nr. 1376 af 16. december 2014, lov nr. 430 af 18. maj 2016, lov nr. 652 af 8. juni 2016 og lov nr. 1682 af 26. december 2017, § 4, stk. 6, i lov om et indkomstregister, jf. lovbekendtgørelse nr. 49 af 12. januar 2015, § 35, stk. 1 og 4, i skatteforvaltningsloven, jf. lovbekendtgørelse nr. 678 af 31. maj 2018, og § 3, stk. 5 og 6, i lov nr. 286 af 9. juni 1977 om ændring af skattekontrolloven (Kontrol med renteindtægter i pengeinstitutter m.v. og med obligationsrenter m.v.) fastsættes:« 2. § 9, stk. 1, 1. pkt., affattes således:
»I det omfang det anses for at være af væsentlig betydning for opgørelse eller inddrivelse af skatter, told eller afgifter, kan direktøren for Skattestyrelsen i Skatteforvaltningen bestemme, at de myndigheder, der er nævnt i stk. 2, skal afgive nærmere angivne oplysninger i elektronisk form til Skatteforvaltningen til brug for registersamkøring.« 3. I § 20, stk. 2, indsættes som nr. 11:
»11) Udbetaling af og afgiftspligtige dispositioner over en rateforsikring, rateopsparing, pensionsordning med løbende udbetalinger eller indeksordning omfattet af pensionsbeskatningslovens § 25 A, stk. 6, 1. pkt.« 4. I § 30, stk. 2, indsættes som nr. 14:
»14) Udbetaling af og afgiftspligtige dispositioner over en rateforsikring, rateopsparing, pensionsordning med løbende udbetalinger eller indeksordning omfattet af pensionsbeskatningslovens § 25 A, stk. 6, 1. pkt.« § 2 Stk. 1. Bekendtgørelsen træder i kraft den 1. juli 2018, jf. dog stk. 2.
 Stk. 2. § 1, nr. 3 og 4, træder i kraft den 1. januar 2019.
 Stk. 3. § 1, nr. 3 og 4, har virkning for udbetalinger af eller afgiftspligtige dispositioner over en rateforsikring, rateopsparing, pensionsordning med løbende udbetalinger eller indeksordning omfattet af pensionsbeskatningslovens § 25 A, stk. 6, 1. pkt., der sker den 1. april 2018 eller senere.
