Bekendtgørelse om uddannelsen til  

 skomager I medfør af § 4, stk. 2, i lov om erhvervsuddannelser,  

 jf. lovbekendtgørelse nr. 724 af 25. juli 2000, fastsættes:
Kapitel 1 Uddannelsen § 1. Uddannelsens formål er, at eleven  

 gennem skoleundervisning og praktikuddannelse opnår kompetence som  

 ortopædiskomager eller delkompetence som serviceskomager eller  

 nådler.
Uddannelsens mål § 2. Den uddannede ortopædiskomager skal  

 selvstændigt kunne udføre alle former for fremstilling af  

 ortopædisk fodtøj samt tilretninger og forhøjelser.
 Stk. 2. Den uddannede skomager med delkompetence som  

 serviceskomager skal selvstændigt kunne udføre alle former for  

 reparationer samt tilretninger og forhøjelser, der forekommer i en  

 skomagervirksomhed.  Den uddannede  

 skomager med delkompetence som nådler skal selvstændigt kunne  

 sy/forarbejde såvel enkle som komplicerede modeller.
Stk. 3. Uddannelsen tilrettelægges tillige sådan,  

 at eleven gives indsigt i og forståelse af fagets teknologianvendelse  

 og teknologiske muligheder.
Eleven skal sættes i stand til at  

 indgå i et teamsamarbejde og kunne arbejde fleksibelt, kreativt og  

 ressourcebevidst samt under hensyntagen til miljømæssige  

 forhold.
Eleven skal kunne anvende uddannelsen i internationale  

 sammenhænge.
Kapitel 2 Uddannelsens varighed og struktur m.v.
 § 3. Uddannelsen er henført til den  

 erhvervsfaglige fællesindgang for Håndværk og teknik samt  

 Service, jf. § 14, stk. 2, i lov om erhvervsuddannelser.
 Stk. 2. Det faglige udvalg for uddannelsen er Skofagenes  

 Faglige Fællesudvalg.
 § 4. Uddannelsen til ortopædiskomager varer  

 4 år, jf. dog §§ 6-8. Delkompetenceforløbet serviceskomager  

 varer 3 år, og delkompetenceforløbet nådler varer 2  

 år og 6 måneder.
Stk. 2. Uddannelsen omfatter et obligatorisk  

 grundforløb på 20 uger, jf. bekendtgørelse om  

 grundforløb, og et hovedforløb, der omfatter praktikuddannelse  

 og 28 ugers obligatorisk skoleundervisning.
Hovedforløbet i  

 delkompetencerne omfatter praktikuddannelse og14 ugers obligatorisk  

 skoleundervisning.
Eleven kan indlede uddannelsen på skole med et  

 grundforløb eller i en praktikvirksomhed.
 Stk. 3. Den obligatoriske skoleundervisning i  

 hovedforløbet er opbygget af 4 skoleperioder på 7 uger, der  

 omfatter grundfag, områdefag og valgfag samt valgfri specialefag, der  

 eventuelt kan etableres som særlige skoleperioder.  

 Delkompetenceforløbene omfatter de første 2 skoleperioder i  

 hovedforløbet.
 Stk. 4. I grundforløbet har eleven mulighed for valgfri  

 undervisning, jf. grundforløbsbekendtgørelsen.  

 Hovedforløbet kan suppleres med valgfri undervisning  

 (påbygning), jf. hovedbekendtgørelsen og  

 erhvervsuddannelseslovens § 12, stk. 4.
 Stk. 5. Varigheden og strukturen efter stk. 1-3 fraviges  

 ved voksenuddannelsesforløb, jf. §§ 6-7. Det enkelte  

 voksenuddannelsesforløb skal godkendes af det faglige udvalg.
 § 5. Det er en betingelse for at begynde på  

 skoleundervisningen i hovedforløbet, at eleven har gennemført  

 grundforløbet, jf. grundforløbsbekendtgørelsens regler  

 om udstedelse af grundforløbsbevis, og således efter skolens  

 samlede vurdering har opnået de nødvendige faglige og personlige  

 forudsætninger i grundfagene og de fælles områdefag i  

 henhold til reglerne om grundforløb samt i det områdefag i  

 grundforløbet, der er særligt for hovedforløbet, jf.  

 § 9.
Voksenuddannelsesforløb § 6. Personer, der er fyldt 25 år, og som  

 har mindst 6 måneders relevant beskæftigelse inden for  

 skomagerhåndværket, kan indgå uddannelsesaftale med  

 forkortet uddannelsestid, jf. anvisningerne i vejledningen til  

 bekendtgørelsen.
 Stk. 2. Det faglige udvalg kan i særlige tilfælde  

 efter samråd med den eventuelle praktikvirksomhed dispensere fra  

 alders- og beskæftigelseskravet efter stk. 1.
 Stk. 3. Skolen træffer afgørelse om fritagelse  

 for dele af skoleundervisningen på baggrund af brancheorienterende  

 arbejdsmarkedsuddannelser og andre erhvervede kvalifikationer af relevans for  

 uddannelsen, jf. anvisningerne i vejledningen til bekendtgørelsen.
 Stk. 4. Skoleundervisningen omfatter grundfag,  

 områdefag, specialefag og valgfag.
§ 7. Elever, der har de nødvendige  

 forudsætninger, kan gennemføre et supplerende kursus, jf.  

 hovedbekendtgørelsens § 20, stk. 1, på indtil 20 uger,  

 der træder i stedet for grundforløbet.
Skolen kan herunder  

 foretage afklaring af elevens praktiske og teoretiske kvalifikationer med  

 henblik på afgørelse om merit i uddannelsesforløbet i et  

 forløb på indtil 2 uger, jf. hovedbekendtgørelsens  

 § 20, stk. 2. For elever med uddannelsesaftale er kurset omfattet  

 af uddannelsesaftalen.
 Stk. 2. Suppleringskurset og herunder afklaringen kan  

 gennemføres uden uddannelsesaftale.
Fritagelse for dele af uddannelsen § 8. Elever kan i øvrigt fritages  

 for dele af uddannelsen, jf. bekendtgørelse om erhvervsuddannelser  

 (hovedbekendtgørelsen) og bekendtgørelse om merit for visse fag  

 i ungdomsuddannelser mv. (meritbekendtgørelsen), og efter  

 anvisningerne i vejledningen til bekendtgørelsen.
Kapitel 3 Skoleundervisningen § 9. Grundforløbet omfatter følgende  

 områdefag, der er særlige for hovedforløbet:
 1)	Modelkonstruktion 1
Niveau: begynder
  

 Målet er, at eleven kan udføre simple grundkonstruktioner og  

 snitændringer inden for skomagerbranchen.
 2)	Produktudvikling
Niveau: begynder
  

 Målet er, at eleven kan arbejde med tegneteknikker på en kreativ  

 og systematisk måde, herunder vælge og anvende  

 værktøjer, programmer og materialer i forbindelse med  

 planlægning og fremstilling af et skomagerprodukt.
 3)	Maskinbetjening og produktion
Niveau: begynder
  

 Målet er, at eleven kan betjene de i fremstillings- og  

 bearbejdningsprocessen mest anvendte maskintyper.
 Stk. 2. De områdefag, der er nævnt i stk. 1,  

 varer i alt 5 uger.
 § 10. Undervisningen i hovedforløbet  

 omfatter følgende grundfag, jf. bekendtgørelse om  

 grundfag:
 1)	Dansk (niveau F).
 2)	Materialeforståelse (1,0 uge).
 3)	Stil, form og farve (2,0 uger).
 4)	Tysk (niveau F).
 5)	Virksomhedslære og innovation (niveau E).
Stk. 2. Det i stk. 1, nr. 2, nævnte grundfag  

 påbegyndes i begge grundforløb.
Det i stk. 3 nævnte  

 grundfag påbegyndes i grundforløbet Håndværk og  

 teknik.
 Stk. 3. De i stk.1 nævnte grundfag varer i alt 9 uger,  

 dog for delkompetencerne 5 uger.
 § 11. Undervisningen i hovedforløbet  

 omfatter følgende områdefag:
 1)	Modelkonstruktion 2
Niveau: rutine
  

 Målet er, at eleven kan udføre grundkonstruktioner og  

 snitændringer på almindeligt forekommende
skomagerprodukter.
 2)	Anatomi
Niveau: begynder  

 Målet er, at eleven opnår viden om fodens funktionelle anatomi,  

 om underekstremiteternes anatomi, foden og benets knogler, muskler og  

 led.
3)	Ortopædi 1
Niveau: rutine
  

 Målet er, at eleven kan udføre bindsyning og udpudsning på  

 læderbund.
Målet er desuden, at eleven kan betjene slibe-,  

 fræse- og pudsemaskine ved fremstilling af sko.
 4)	Reparationer og tilretninger 1
Niveau: rutine
  

 Målet er, at eleven har kendskab til enhver form for reparation af  

 fodtøj og ortopædiske tilretninger.
 Stk. 2. Undervisningen i områdefag i  

 hovedforløbet varer i alt 7 uger, dog for delkompetencerne 3 uger.
§ 12. Undervisningen i hovedforløbet  

 omfatter desuden valgfri specialefag, der har følgende overordnede  

 mål og rammer: Den valgfri specialefagsundervisning skal sikre bredden  

 i uddannelsen og styrke elevens muligheder for gennem et personligt valg at  

 kunne præge uddannelsen.
De valgfri specialefag varer 8 uger, dog for  

 delkompetencerne 4 uger.
 Stk. 2. Eleven og virksomheden vælger specialefag efter  

 anvisningerne i vejledningen til bekendtgørelsen, jf.  

 hovedbekendtgørelsen.
§ 13. Undervisningen i hovedforløbet  

 omfatter endvidere valgfag.
Undervisningen følger reglerne for  

 valgfag, jf. hovedbekendtgørelsen.
 Stk. 2. Valgfag varer i alt 4 uger, dog for delkompetencerne 2  

 uger.
Praktikuddannelsen § 14. Målene med praktikuddannelsen  

 er:
 1)	Eleven skal på avanceret niveau kunne fremstille produkter  

 inden for det valgte speciale.
 2)	Eleven skal på rutineniveau kunne anvende rationelle  

 forarbejdningsmetoder inden for det valgte speciale.
 3)	Eleven skal desuden have kendskab til materialernes egnethed, pris-  

 og materialekalkulationer, generelle sikkerhedsbestemmelser og virksomhedens  

 generelle samarbejdsformer.
 Stk. 2. Målet med praktikuddannelsen inden for specialet  

 ortopædiskomager er desuden, at eleven på avanceret niveau kan  

 fremstille alle former for ortopædisk fodtøj og udføre  

 rutinemæssige ortopædiske tilretninger og reparationer.
 Stk. 3. Målet med praktikuddannelsen for  

 skomageruddannelsen med delkompetence som serviceskomager er desuden, at  

 eleven på avanceret niveau kan udføre alle former for  

 reparationer og på rutineniveau kan udføre ortopædiske  

 tilretninger.
 Stk. 4. Målet med praktikuddannelsen for  

 skomageruddannelsen med delkompetence som nådler er desuden, at eleven  

 på avanceret niveau kan udføre elementær klæbe- og  

 syteknik og på rutineniveau udføre kantsyninger, pyntesyninger  

 og håndbukninger af ind- og udvendige buer med tilhørende  

 klæbeteknik.
 Uddannelsesbog mv.
 § 15. De skolevejledninger, som skolen skal  

 udstede efter de enkelte skoleophold, og de praktikerklæringer, som  

 virksomheden skal udstede efter de enkelte praktikophold, skal indgå i  

 elevens uddannelsesbog, jf. hovedbekendtgørelsen og  

 retsbekendtgørelsen.
Kapitel 4 Karaktergivning § 16. Bekendtgørelsen om karakterskala  

 anvendes. 13-skalaen anvendes, jf. dog stk. 2.
 Stk. 2. Ved valgfri specialefag, der er fælles for  

 arbejdsmarkedsuddannelser og erhvervsuddannelser, kan anvendes andre  

 betegnelser, hvis det fremgår af de nærmere retningslinier for  

 faget.
Skolens bedømmelse § 17. Bedømmelse af grundfag følger  

 reglerne herom, jf. grundfagsbekendtgørelsen.
 Stk. 2. Bedømmelse af valgfag følger reglerne  

 for de pågældende fag, jf. hovedbekendtgørelsen.
 Stk. 3. Ved afslutningen af et områdefag eller  

 specialefag gives en afsluttende standpunktskarakter.
Sygeeksamen og ny eksamen (eller prøve) § 18. Sygeeksamen og ny eksamen (omprøve)  

 følger bekendtgørelse om eksamensordning på  

 erhvervsskolerne mv.
Svendeprøve § 19. Ved uddannelsens afslutning afholder det  

 faglige udvalg en svendeprøve.
Stk. 2. Svendeprøven består for  

 ortopædiskomagerens vedkommende af to selvstændige prøver,  

 der skal bestås enkeltvis.
For delkompetencernes vedkommende gives der  

 en samlet bedømmelse for prøven.
 Stk. 3. Det faglige udvalg udpeger skuemestre med lige mange  

 fra arbejdsgiver- og arbejdstagerside.
 Stk. 4. Anmeldelse om svendeprøve til det faglige  

 udvalg sker på skolens foranledning ved begyndelsen af elevens sidste  

 skoleperiode og skal indeholde følgende oplysninger:
 1)	Elevens navn og privatadresse.
 2)	Elevens cpr-nr. eller fødselsdato.
 3)	Dato for uddannelsens afslutning.
 4)	Praktikvirksomhedens navn og adresse.
 Stk. 5. Opgaverne planlægges og tilrettelægges af  

 det faglige udvalg.
Stk. 6. Hver skuemester afgiver en samlet karakter. 13-skalaen  

 anvendes.
Eleven har bestået, hvis gennemsnitskarakteren er 6,0 eller  

 derover.
§ 20. Elever, der ikke består  

 svendeprøven, har ret til en ny svendeprøve.
Hvis eleven er  

 forhindret i at deltage i eller fuldføre svendeprøven på  

 grund af sygdom, har eleven ret til en svendeprøve på et senere  

 tidspunkt.
Det faglige udvalg fastsætter tidspunktet for prøven  

 efter samråd med eleven og praktikvirksomheden.
Eleven kan normalt kun  

 deltage i en svendeprøve 2 gange.
Det faglige udvalg kan dog i  

 særlige tilfælde dispensere herfra.
 Stk. 2. Elever kan indgive klage til det faglige udvalg over  

 forhold vedrørende svendeprøven, hvis klagen er begrundet i de  

 forhold, som er nævnt i eksamensbekendtgørelsens § 44,  

 stk. 3. Det faglige udvalg træffer afgørelse, om der skal  

 ske ombedømmelse eller gives tilbud om omprøve, eller om klagen  

 ikke kan tages til følge.
Skolebevis og afsluttende praktikerklæring § 21. Skolebevis udstedes i henhold til  

 hovedbekendtgørelsen og eksamensbekendtgørelsen, når  

 skoleundervisningen er gennemført.
 Stk. 2. Eleven skal have opnået mindst karakteren 6,0 i  

 gennemsnit af alle specialefag og mindst karakteren 6,0 i gennemsnit af alle  

 øvrige afsluttende karakterer på hovedforløbet.
 § 22. Praktikvirksomheden udsteder afsluttende  

 praktikerklæring, når praktiktiden i virksomheden er afsluttet,  

 jf. § 36 i hovedbekendtgørelsen.
Uddannelsesbevis § 23. Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence inden for uddannelsen, jf. § 1.
 Stk. 2. Uddannelsesbeviset udstedes i henhold til  

 hovedbekendtgørelsen og eksamensbekendtgørelsen, når  

 skolebevis er udstedt, jf. § 21, og afsluttende praktikerklæring  

 for praktikuddannelsen er udstedt, jf. § 22.
Forskellige bestemmelser § 24. Skofagenes faglige fællesudvalg sikrer  

 i samarbejde med praktikvirksomheder, institutioner og de lokale  

 uddannelsesudvalg, at der sker en løbende kvalitetssikring og  

 kvalitetsudvikling af uddannelsen, jf. hovedbekendtgørelsens § 4,  

 stk. 3.
Kapitel 5 Ikrafttrædelses- og overgangsbestemmelser § 25. Bekendtgørelsen træder i kraft  

 den 1. januar 2001.
 Stk. 2. Samtidig ophæves bekendtgørelse nr. 690  

 af 20. juli 1994 om uddannelsen til skomager.
 Stk. 3. Den i stk. 2 nævnte bekendtgørelse  

 finder dog anvendelse for elever med uddannelsesaftale, der er begyndt  

 på 3. skoleperiode på ikrafttrædelsestidspunktet.
 Stk. 4. Skolen fastsætter efter samråd med det  

 lokale uddannelsesudvalg eventuelle overgangsordninger for elever, der er  

 begyndt på uddannelsen efter tidligere regler.
