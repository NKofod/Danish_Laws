Skrivelse om orientering om udbetaling af kontanthjælp (uden  

 tilbagebetalingspligt) og medlemskab af en a-kasse Der har i pressen været  

 omtale af en kommunes initiativ til at stille krav om medlemskab af en  

 a-kasse  

 for at modtage kontanthjælp uden tilbagebetalingspligt.
Det er kommunens opfattelse,  

 at hvis kontanthjælpsmodtagerne ikke melder sig ind i en a-kasse, skal den  

 udbetalte kontanthjælp betales tilbage.
Begrundelsen er, at det er  

 uforsvarlig  

 økonomi ikke at forsikre sig mod arbejdsløshed forud for  

 forsikringsbegivenhedens  

 indtræden, når der ofte er brug for forsikringen.
 Arbejdsdirektoratet skal på  

 given foranledning oplyse, at en betingelse om, at en kontanthjælpsmodtager  

 er  

 medlem af eller melder sig ind i en a-kasse for at modtage kontanthjælp uden  

 tilbagebetalingspligt, ikke er lovlig.
 Det er frivilligt, om en  

 person ønsker at forsikre sig mod arbejdsløshed, og der kan ikke efter lov om  

 aktiv socialpolitik stilles krav om medlemskab af foreninger m.v. for at få  

 kontanthjælp uden tilbagebetalingspligt.
 Det vil således være  

 ulovligt at gøre hjælpen tilbagebetalingspligtig alene af den grund, at en  

 person ikke er eller vil være medlem af en a-kasse.
