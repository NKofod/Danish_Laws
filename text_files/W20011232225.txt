 Pressenævnet fandt, at den dreng, der i indslaget angives at have  

 været involveret i en tidligere sag, ikke var omtalt på en  

 sådan måde, at klageren   på vegne af drengen   havde  

 retlig interesse i at klage til nævnet, og klagen blev derfor afvist  

 for denne del.
Pressenævnet fandt, at tv-stationen burde have forelagt forstanderen  

 hos klager ovennævnte udsagn.
Ved at have undladt at forelægge  

 udsagnet havde tv-stationen handlet i strid med god presseskik, og  

 nævnet udtalte sin kritik.
Kendelse fra Pressenævnet i sag nr.  

 45/2001 C.
M.
Schuberts Minde har klaget til Pressenævnet  

 over to indslag bragt i TV/Midt-Vest den 21. februar og den 23. februar 2001,  

 idet man mener, at god presseskik er tilsidesat.
 Af indslaget bragt den 21. februar 2001 fremgik  

 følgende:
Studieværten: "En mor fra Herning  

 føler sig magtesløs over for Schuberts Minde behandlingshjem.  

 Moderen har netop fået at vide, at hendes 10-årige datter fire  

 gange er blevet seksuelt krænket af en anden beboer.
Det er anden gang  

 på godt et år, at et barn er blevet krænket på  

 behandlingshjemmet." Derefter klippes til et interview med en kvinde.
Datoen  

 for interviewet angives til den 11. oktober 1999.
Kvinden: "Vi vil ikke have, at hun skal  

 være deroppe og måske kan blive det næste offer." Derefter klippes til et billede af to personer, herunder  

 kvinden fra interviewet, der går i et rekreativt område mellem  

 beboelsesejendomme og på en legeplads.
Henover billederne høres  

 følgende speak:
Speak: "Sådan lød [X]s bekymring  

 for godt et år siden, da det kom frem, at en dreng fra  

 behandlingshjemmet Schuberts Minde havde krænket en anden dreng  

 seksuelt.
I går aftes fik hun så opkaldet.
Hendes 10-årige  

 datter skal angiveligt fire gange have været udsat for seksuelle  

 tilnærmelser fra en anden dreng på hjemmet.
Og den sidste gang  

 havde børnene haft seksuel samkvem.
Det er et udsagn, som Børn-  

 og Unge-afdelingen på Ringkjøbing Amt bekræfter." Derefter klippes tilbage til et nyt interview med kvinden, [X]: "Jamen sådan noget skal min  

 datter simpelthen ikke udsættes for.
Vi troede, at vi havde anbragt  

 hende det rigtige sted, hvor de kunne passe på hende, og de kunne  

 lære hende de ting, hun skulle lære.
Hun skulle ikke et sted hen,  

 hvor hun skulle opleve sådan noget." Derefter klippes til en journalist, der befinder sig foran  

 nogle bygninger.
Journalisten: "Vi har flere gange  

 forsøgt at få en forklaring på anklagen om de seksuelle  

 krænkelser af [X]s datter fra forstanderen af Schuberts Minde  

 behandlingshjem,  Jørn  Birk  Nielsen.
Det er behandlingshjemmet bag  

 mig i de hvide bygninger.
Forstanderen siger til TV/Midt-Vest, at der ikke  

 eksisterer en sag, og at han udover det ikke har nogen kommentarer til  

 situationen.
Han henviser os til tilsynsførende i Ringkjøbing  

 Amt." Derefter klippes til et interview med kontorchef  

  Niels-Jørn  Krejberg, Børn- og Unge afdelingen i  

 Ringkjøbing Amt.
Interviewer: "Forstanderen for Schuberts Minde  

 siger, at der ikke er en sag.
Passer det?" Niels-Jørn  Krejberg: "I det  

 øjeblik, vi får indrapporteret sådan en problemstilling,  

 så er det klart, så tager vi det alvorligt.
Og så  

 undersøger vi det nærmere." Derefter klippes til arkivbilleder fra forskellige  

 institutionslokaler og til billeder af de to personer fra før.
Henover  

 billederne høres følgende speak:
Speak: "Den tidligere sag om seksuel  

 krænkelse på Schuberts Minde endte med, at drengen blev isoleret  

 i en periode, men forblev på hjemmet.
Simpelthen ikke godt nok  

 ifølge [X]." Derefter klippes til interviewet med [X].
[X]: "Vi har snakket med forstanderen deroppe,  

 og det var egentligt sådan om, hvad skulle han egentligt gøre  

 ved det." Derefter klippes til interviewet med  Niels-Jørn  

  Krejberg.
Niels-Jørn  Krejberg: "Altså det  

 er klart, at det bekymrer os altid, men man kan så sige, at det er jo  

 en institution for børn med psykiske og sociale vanskeligheder, og  

 dermed vil grænseoverskridelser jo kunne finde sted engang  

 imellem." Interviewer: "Men gør det det  

 okay?" Niels  Jørn  Krejberg: "Det gør  

 det ikke.
Og det er det, jeg siger, at det er noget, vi vil sikre, at der  

 bliver taget vare om, og at det bliver behandlet." Derefter klippes til interviewet med [X].
[X]: "Jamen, det kan godt være, de  

 holder en pause nu, ikke, men der er to andre piger deroppe, det kan  

 være den næste, det er så en af dem.
Det ved man jo  

 aldrig." Derefter klippes tilbage til studiet.
Studieværten: "[X] og hendes mand er  

 begge indkaldt til et møde på Schuberts Minde behandlingshjem  

 på fredag." Af indslaget bragt den 23. februar 2001 fremgik  

 følgende:
Studieværten: "Et behandlingshjem ved  

 Ringkjøbing er kommet i fokus i en sag om sex mellem børn.
Det  

 berettede vi om forleden.
Et forældrepar fra Herning klager over  

 forholdene på institutionen.
I dag så de frem til en  

 forklaring." Derefter klippes til to personer, der går ind i  

 Amtsgården i Ringkjøbing.
Henover billederne høres  

 følgende speak:
Speak: "Familien [X] på vej til  

 møde om deres 10-årige datter.
Ringkjøbing Amt har  

 indkaldt dem, fordi deres datter fire gange har været involveret i sex  

 på behandlingshjemmet Schuberts Minde i Ringkjøbing." Derefter klippes til et interview af [X] uden for  

 bygningen.
[X]: "Vores forventninger, det er, at der  

 selvfølgelig sker noget mere opsyn, også noget med  

 børnene derude.
Og at vi simpelthen får en garanti for, at  

 sådan noget her det kan ikke gentage sig.
Det burde det simpelthen  

 ikke." Derefter klippes til billeder af behandlingshjemmet.  

 Henover billederne høres følgende speak:
Speak: "Schuberts Minde er en  

 døgninstitution for børn fra 6-års alderen, der er  

 psykisk ustabile og har problemer i hjemmet.
Familien [X]s datter har boet  

 der, siden hun var 6 år." Derefter klippes til interviewet med [X] uden for  

 bygningen.
[X]: "Det er sådan ligesom om, jamen hun  

 ved egentlig ikke rigtig, hvad det hele det egentlig drejer sig om.
Så  

 derfor kan jeg egentlig dårligt tro, at det her er  

 frivilligt." Derefter klippes til arkivbilleder angiveligt af  

  Jørgen  Birk  Nielsen, hvorefter der klippes til et billede af et  

 dokument.
Henover høres følgende speak:
Speak: "I onsdags talte vi med forstanderen  

 for Schuberts Minde,  Jørn  Birk  Nielsen.
Her afviste han, at der var  

 en sex-sag på institutionen.
Dagen før informerede han  

 imidlertid Herning Kommune om sagen.
I et dokument, som TV/Midt-Vest har  

 fået indsigt i, beskriver forstanderen, hvordan den 10-årige pige  

 og en 12-årig dreng fire gange har haft seksuel samkvem.
Mødet i  

 Ringkjøbing foregik med forstanderen, familiens sagsbehandler og  

 tilsynsførende for Ringkjøbing Amt.
Det varede en  

 time." Derefter klippes til et billede af en journalist uden for  

 Amtsgården.
Journalisten: "Vi ventede her ude foran  

 Amtsgården i Ringkjøbing for at høre fra forældrene  

 selv, hvordan mødet med Schuberts Minde og amtet gik.
Men  

 forældrene vil ikke længere udtale sig." Derefter klippes til billeder af familien [X], der kommer  

 ud fra Amtsgården.
Henover høres følgende speak:
Speak: "Angiveligt har forstanderen for  

 Schuberts Minde truet med at bede kommunen om at tage  

 forældremyndigheden fra dem, hvis de udtaler sig mere til pressen.  

 Formanden for Socialudvalget afviser, at amtet står bag  

 mundkurven." Derefter klippes til et interview med formanden for amtets  

 Socialudvalg,  Jakob  Halgaard.
Jakob  Halgaard: "Det undrer mig.
Det kommer  

 ikke fra amtet." Interviewer: "Så det er ikke kutyme, at  

 man gør det på den måde?" Jakob  Halgaard: "Ikke i amtet." Speak: "Politikerne i amtets Socialudvalg vil  

 følge sagen op.
Hjemmet er på dagsordenen til  

 udvalgsmødet på torsdag." Herefter klippes til interviewet med formanden for amtets  

 Socialudvalg,  Jakob  Halgaard.
Interviewer: "Vil I holde bedre øje med  

 behandlingshjemmet?" Jakob  Halgaard: "Vi vil indprente det her,  

 ja." Derefter klippes til billeder af et brev og  

 efterfølgende af behandlingshjemmet.
Henover høres  

 følgende speak:
Speak: "I brevet til Herning Kommune har  

 forstanderen for Schuberts Minde fremlagt en handlingsplan for begge  

 børn.
De skal undervises i sex i puberteten.
De kan ikke bevæge  

 sig frit og skal være i nærheden af en voksen.
Desuden skal hele  

 afdelingen tage fat i problemerne med de unges seksuelle aktivitet og den  

 enkeltes grænser." Derefter klippes tilbage til studieværten.
Studieværten: "Forstanderen på  

 Schuberts Minde har afvist at udtale sig i sagen." Klageren har anført, at man finder, at TV/Midt-Vest  

 har tilsidesat punkterne A. 3 og B. 1 i de vejledende presseetiske  

 regler.
Klageren har i forhold til pkt.
B. 1 anført, at en  

 nu 16-årig dreng, der tidligere er dømt for seksuel  

 krænkelse, i udsendelsen den 21. februar 2001 bliver krænket i  

 forhold til nævnte regel, idet udsendelsens form og klipning, hvor det  

 er vanskeligt at skelne mellem tidligere og nye optagelser/udtalelser,  

 gør, at seerne efterlades med indtryk af, at samme dreng igen har  

 gjort sig skyldig i overgreb.
Klager er opmærksom på, at der i  

 speaken gøres opmærksom på, at det drejer sig om en anden  

 dreng, men finder, at dens form og placering i indslaget gør, at den -  

 ud over at være uklar - overhøres.
Seerne efterlades derfor med  

 indtryk af, at der er tale om den samme dreng, hvilket i øvrigt  

 bekræftes af reaktioner til Schuberts Minde efter udsendelsen, blandt  

 andet fra forældre til andre børn.
Klageren har samtidig anført, at drengens  

 omgivelser er i stand til at identificere ham gennem omtalen af den tidligere  

 sag, uanset at der ikke i udsendelsen er nævnt noget navn.
Drengen har  

 selv givet udtryk for stort ubehag ved situationen.
Klageren har i forhold til pkt.
A 3 anført, at der  

 i udsendelsen den 23. februar 2001 fremsættes et postulat om, at  

 forstanderen angiveligt har truet forældrene til tavshed i forhold til  

 pressen.
Postulatet er usandt og havde ikke forinden været forelagt  

 forstanderen, så denne havde mulighed for et dementi.
TV/Midt-Vest har  

 begrundet dette med, at forstanderen tidligere ikke har ønsket at  

 udtale sig i "sagen". Klager ser her ingen sammenhæng.
Det,  

 som forstanderen ikke ønskede at udtale sig om, var en episode mellem  

 to børn.
Det er klagers opfattelse, at dette ikke kan begrunde en  

 undladelse af at forelægge ham nævnte postulat til udtalelse  

 eller dementi.
Klageren har herudover anført, at journalisten, ud  

 over ikke at have søgt at indhente kommentarer fra forstander  

  Jørn  Birk  Nielsen, ej heller på anden vis søgte  

 påstanden af- eller bekræftet, eksempelvis ved forelæggelse  

 for amtets tilsynsførende, der var indkalder og leder af det  

 pågældende møde, hvor forstanderen skulle have truet  

 forældrene til tavshed i forhold til pressen.
Klager har samtidig i  

 forhold til TV/Midt-Vests oplysning om, at amtets tilsynsførende  

  Niels-Jørn  Krejberg afviste at kommentere den konkrete sag,  

 anført, at pågældende ikke er tilsynsførende, men  

 kontorchef for amtets skole- og socialområde, og at han ikke deltog i  

 mødet.
Indkalder til mødet og leder af dette var  

 tilsynsførende, socialrådgiver  Kirsten  Laursen.
 Klageren har om TV/Midt-Vests undren over, at forstanderen  

 ikke af egen drift kontaktede tv-stationen, anført, at forstanderen  

 drøftede og rådførte sig med Schuberts Mindes bestyrelse  

 om, på hvilken måde der skulle reageres, og at der var enighed  

 om, at bestyrelsen skulle klage til tv-stationen over dennes ageren i  

 pågældende sag, herunder postulatet om at forstanderen angiveligt  

 skulle have truet forældrene.
Klageren har om det af TV/Midt-Vest fremlagte notat fra  

 vedrørende mødet på Amtsgården anført,  

 at ingen af de deltagende i mødet kan genkende [X]s referat fra dette  

 møde.
Der er endvidere ikke belæg for påstanden i  

 indslaget, såfremt denne er fremsat med baggrund i oplysninger, som de  

 i notatet fremførte.
I notatet omtales "tvangsfjernelse",  

 mens der i indslaget bruges udtrykket "fratages  

 forældremyndigheden".
Klageren har afslutningsvis gjort gældende, at de  

 presseetiske regler helt klart er overtrådt, idet der uden baggrund og  

 uden forelæggelse for  Jørn  Birk  Nielsen er fremsat  

 påstand om, at han angiveligt skulle have udført en handling,  

 der i påkommende tilfælde ville kunne få tjenstlige  

 konsekvenser.
Alvoren i forhold til evt. konsekvenser understreges klart af  

 socialudvalgsformandens reaktion, da han fik forelagt postulatet i et  

 interview i samme indslag.
 TV/Midt-Vest har i sit svar til nævnet henvist til  

 besvarelsen af Schuberts Mindes klage og suppleret dette med nye  

 bemærkninger.
TV/Midt-Vest har anført, at det er meget bevidst af  

 hensyn til alvoren i sagen, at TV/Midt-Vest har nævnt, at der tidligere  

 var en sag, hvor en 15-årig dreng seksuelt krænkede en anden  

 dreng.
Det var nemlig ikke mindst på grund af denne tidligere sag om  

 seksuel krænkelse på Schuberts Minde, at tv-stationen fandt det  

 vigtigt at belyse den nye sag, hvor der nok engang stilledes kritiske  

 spørgsmål fra forældre til institutionens forhold.
Det var  

 alene for at understrege, at der nu var endnu en sag, at man omtalte den  

 forrige sag og naturligvis hverken for at understrege den 15-årige i  

 den tidligere sag - eller hans offer.
TV/Midt-Vest har videre anført, at man ikke mener,  

 at indslagets form har kunnet give anledning til yderligere krænkelse  

 af den 15-årige.
Den pågældende var ikke omtalt ved navn,  

 ligesom der heller ikke indgik andre karakteristika, der kunne tjene til at  

 identificere ham.
Der turde fremgå af såvel ordvalg som betoning  

 i speaken, at det var en ny sag, og at det var en anden dreng, der var  

 involveret.
TV/Midt-Vest har herudover anført, at tv-stationen  

 som fast grundregel følger det klassiske journalistiske princip om at  

 forelægge påstande for den angrebne part.
Når det ikke  

 skete i det foreliggende tilfælde, skyldtes det, at forstander  

  Jørn  Birk  Nielsen den 21. februar 2001 i utvetydige vendinger og  

 over to omgange understregede over for tv-stationens reporter, at han ikke  

 ønskede at udtale sig.  Jørgen  Birk  Nielsen meddelte kort og  

 godt, at der "ikke var nogen sag". Reporteren var således i  

 god tro, da forstanderen ikke blev kontaktet forud for det andet indslag i  

 sagsforløbet.
Set på bagkant var det ærgerligt, at  

 reporteren ikke ufortrødent prøvede endnu en gang, så  

 klager ikke kunne stille spørgsmålstegn ved stationens  

 ønske om at høre den angrebne part.
TV/Midt-Vest har i den forbindelse anført, at det  

 kan undre, at  Jørn  Birk  Nielsen ikke af egen drift kontaktede  

 tv-stationen for et dementi næste dag eller kort tid efter, hvis det  

 var ham magtpåliggende at få fremstillingen korrigeret.
Hvis en  

 sådan henvendelse var kommet, ville man naturligvis have fulgt op  

 på indslaget med forstanderens reaktion på oplysningen.
 TV/Midt-Vest har samtidig anført, at amtets  

 tilsynsførende,  Niels-Jørn  Krejberg, over for journalisten  

 afviste at kommentere den konkrete sag.
TV/Midt-Vest har yderligere anført, at redaktionen  

 anså det som sin opgave at bringe oplysningerne frem for at beskrive,  

 hvordan situationen havde udviklet sig i forholdet mellem et utrygt, men  

 kritisk forældrepar og så behandlersystemet.
Redaktionen hverken  

 havde - eller har - grund til at betvivle oplysningerne om, at  

 forældrene var blevet presset til at undlade yderligere kritik af  

 institutionen gennem pressen.
TV/Midt-Vest anså dette for en  

 væsentlig oplysning at bringe frem for offentligheden og de  

 involverede, ansvarlige politikere.
 TV/Midt-Vest har endelig i sagen fremlagt et notat  

 udarbejdet af [X], hvori der redegøres for, hvad der blev sagt  

 på mødet på Amtsgården.
 I sagens behandling har følgende  

 nævnsmedlemmer deltaget:
 Axel Kierkegaard, Finn Rowold, Tage Clausen og Kirsten  

 Dyregaard.
 Pressenævnet udtaler:
 Det fremgår af de vejledende presseetiske regler, at  

 det er massemediernes opgave at bringe korrekt og hurtig information.  

 Så langt det er muligt, bør det kontrolleres, om de oplysninger,  

 der gives, er korrekte.
 Det fremgår endvidere, at oplysninger, som kan  

 være skadelige, krænkende eller virke agtelsesforringende for  

 nogen, skal efterprøves i særlig grad, inden de bringes,  

 først og fremmest ved forelæggelse for den  

 pågældende.
 Pressenævnet finder, at den dreng, der i indslaget  

 den 21. februar 2001 angives at have været involveret i den tidligere  

 sag, ikke er omtalt på en sådan måde, at klageren -  

 på vegne af drengen - har retlig interesse i at klage til nævnet,  

 og klagen afvises derfor for denne del.
 Indslaget i TV/Midt-Vest den 23. februar 2001 omhandlede  

 særskilt det møde på Amtsgården i  

 Ringkjøbing, der fandt sted umiddelbart efter, at man den 21. februar  

 2001 første gang havde omtalt sagen fra Schuberts Minde.
Nævnet finder, at TV/Midt-Vest burde have forelagt  

 forstanderen for Schuberts Minde udsagnet om, at han angiveligt skulle have  

 truet med at bede kommunen om at tage forældremyndigheden fra  

 forældreparret, hvis det udtalte sig mere til pressen.
Nævnet  

 finder, at forstanderens afvisning af at tale om sagen forud for indslaget  

 den 21. februar 2001 ikke kan begrunde, at man undlod at forsøge at  

 indhente hans kommentarer forud for indslaget den 23. februar 2001.
 Ved at undlade at forelægge udsagnet for  

 forstanderen har TV/Midt-Vest handlet i strid med god presseskik, og  

 nævnet udtaler sin kritik.
 I medfør af medieansvarslovens § 49  

 pålægges det herefter den ansvarshavende redaktør af  

 TV/Midt-Vest at offentliggøre følgende resumé:
"Kendelse fra Pressenævnet Den 23. februar 2001 oplyste TV/Midt-Vest i forbindelse  

 med et indslag om nogle seksuelle krænkelser, som en pige boende  

 på behandlingshjemmet Schuberts Minde havde været udsat for, at  

 forstanderen angiveligt skulle have truet med at bede kommunen om at tage  

 forældremyndigheden fra et forældrepar, hvis det udtalte sig mere  

 til pressen.
 Behandlingshjemmet Schuberts Minde har klaget over, at  

 forstanderen for behandlingshjemmet ikke har fået forelagt dette udsagn  

 inden offentliggørelsen.
 Pressenævnet udtaler:
Det fremgår af de vejledende presseetiske  

 regler, at det er massemediernes opgave at bringe korrekt og hurtig  

 information.
Så langt det er muligt, bør det kontrolleres, om de  

 oplysninger, der gives, er korrekte.
 Det fremgår endvidere, at oplysninger, som kan  

 være skadelige, krænkende eller virke agtelsesforringende for  

 nogen, skal efterprøves i særlig grad, inden de bringes,  

 først og fremmest ved forelæggelse for den  

 pågældende.
 Pressenævnet finder, at TV/Midt-Vest burde have  

 forelagt forstanderen for Schuberts Minde udsagnet om, at han angiveligt  

 skulle have truet med at bede kommunen om at tage forældremyndigheden  

 fra forældreparret, hvis det udtalte sig mere til pressen.
 Ved at undlade at forelægge udsagnet for  

 forstanderen har TV/Midt-Vest handlet i strid med god presseskik, og  

 nævnet udtaler sin kritik.
København, den 9. oktober  

 2001 Axel Kierkegaard, Finn Rowold, Tage Clausen og Kirsten  

 Dyregaard." Afsagt den 9. oktober 2001.
