Fremsat den 19. april 2005 af Per Clausen (EL),  

 Line Barfod (EL), Rune Lund (EL) og Frank Aaen (EL) Forslag til folketingsbeslutning om  

 mærkning af fødevarer tilsat nitrat eller nitrit med oplysning herom og om  

 forbud  

 mod at mærke økologiske fødevarer, der indeholder nitrat eller nitrit, med  

 statens røde Ø-mærke Folketinget opfordrer regeringen til at ændre gældende regler  

 for mærkning af fødevarer således, -  

 	  

 at fødevarer, der  

 sælges i Danmark, og som indeholder nitrat eller nitrit (E 252 eller E 250),  

 skal  

 mærkes tydeligt med oplysning herom, og -  

 	  

 at økologiske  

 fødevarer, der indeholder nitrat eller nitrit, ikke må mærkes med statens  

 røde Ø-mærke.
Bemærkninger til forslaget Mærkning med ordene nitrat eller nitrit i  

 ingredienslisten.
 Nitrat og nitrit er ud over at være kunstige tilsætningsstoffer  

 kendt for at have negativ betydning for kroppen på mindst to måder:
 1) Nitrat og nitrit kan allerede i mundhulen omdannes til  

 nitrosaminer, der er kræftfremkaldende.
 2) Nitrat og nitrit kan i form af nitrit optage iltens plads i  

 de røde blodlegemer.
 Det kan især have betydning for iltoptagelsen hos fostre og  

 spædbørn, at de røde blodlegemer er dårligt mættet med ilt, og resultatet kan  

 være alt fra de såkaldte blå børn til fosterskader, som man aldrig rigtig  

 finder  

 årsagen til.
Blandt andet derfor har alle mennesker ret til at vide, om de  

 fødevarer, de spiser, er tilsat nitrat eller nitrit.
Oplysningen bør være  

 tydelig og forståelig, således at selve navnene på tilsætningsstofferne  

 nitrat  

 og nitrit fremgår af indholdsdeklarationen, og ikke som i dag, hvor kravet  

 til  

 mærkning af fødevarer blot er angivelse af de såkaldte E-numre, E 252 (for  

 nitrat) og E 250 (for nitrit), samt benævnelsen konserveringsmiddel eller  

 konserveringsstof, der kan dække over meget forskelligt.
Selve ordene nitrat  

 og  

 nitrit påført ingredienslisten vil gøre indholdet mere klart for forbrugerne.  

 Dette vil kræve en ændring af de nationale regler for ingredienslister på  

 fødevarer.
Det danske Ø-mærke skal være fri for nitrat og  

 nitrit Idégrundlaget for økologisk produktion tillader ikke kunstige  

 konserveringsmidler.
En revision af EUs liste over tilsætningsstoffer i fødevarer  

 har medført et ønske om at sætte en grænseværdi for tilsætning af nitrat  

 eller  

 nitrit til økologiske fødevarer produceret i EU og samtidig et krav om, at  

 bestemmelserne om tilsætning af konserveringsmidler til økologiske produkter  

 harmoniseres.  

 EU-forslaget om, at fødevarer skal kunne få EUs økologi-mærke, selv om  

 de indeholder  

 nitrat eller nitrit, har vakt furore blandt økologiske producenter og andre  

 mennesker, der støtter ideen om økologisk produktion.
Nitrat og nitrit er  

 konserveringsmidler, som samtidig har en evne til at give produktet en frisk  

 rød farve (madsminke).
Den økologiske produktion har altid været styret af et  

 idégrundlag.
I Danmark er idégrundlaget senere blevet bearbejdet til et  

 regelsæt af Landsforeningen Økologisk Jordbrug, nu Økologisk Landsforening.  

 Regelsættet gjorde det muligt konkret at kontrollere, om medlemmerne  

 producerede økologisk.
Internationalt har IFOAM (International Federation of  

 Organic Agricultural Movements) udarbejdet et regelsæt for økologisk  

 produktion,  

 som konkretiserer idégrundlaget.
I Danmark har staten udarbejdet et regelsæt for det økologiske mærke,  

 det røde Ø-mærke.
Mærket tildeles økologiske fødevarer, der opfylder  

 betingelserne, og er blandt andet ment som en garanti til forbrugerne.
Senere  

 vedtog et flertal i Folketinget, at det røde Ø-mærke skulle leve op til  

 EUs regler,  

 og at Danmark skulle underlægge sig EUs økologiforordning.
På det  

 tidspunkt  

 omfattede EUs økologiforordning endnu ikke alle produktionsområder.
Som det ses af ovenstående, er det hverken EU eller den danske  

 stat, der har opfundet og udbredt økologien, og det er uacceptabelt, hvis  

 disse  

 overordnede instanser vil definere økologi som noget andet, end det er ifølge  

 idégrundlaget.
Det ville passe meget dårligt sammen med idégrundlaget for  

 økologi at tage patent på begrebet, og det er der da heller aldrig gjort  

 forsøg  

 på.
Det faktum giver dog ikke andre ret til at omdefinere begrebet og derved  

 udøve undergravende virksomhed på det økologiske alternativ til konventionel  

 produktion.
Den mest indlysende måde at ødelægge økologisk produktion på, så  

 den ikke længere fremstår som et alternativ til konventionel produktion, er  

 at  

 undergrave det økologiske idégrundlag, så forskellen mellem konventionel  

 produktion og økologisk produktion bliver udvisket.
Til gengæld er et af de  

 bedste redskaber til at styrke den økologiske produktion at udvikle praktiske  

 måder, hvorpå den økologiske produktion kan leve endnu bedre op til sit  

 idégrundlag.
Det ligger meget klart uden for det økologiske idégrundlag at  

 tilsætte de forarbejdede produkter kunstige konserveringsmidler i stedet for  

 at  

 anvende de mange naturlige konserveringsteknikker, som er udviklet gennem  

 tiden  

 (tilsætning af sukker, at øge pH med eddike, at ryge, at salte, at tørre, at  

 tilsætte »gode« mikroorganismer, som det kendes fra ost m.v.). Det giver  

 ingen  

 grundlæggende anderledes behov at befinde sig i et land med et varmt klima,  

 og  

 producenter i disse lande er derfor også nødt til at fremstille økologiske  

 produkter uden kunstige konserveringsmidler.
Idet Danmark ikke har  

 indflydelse  

 på, hvad man foretager sig under økologibegrebet i andre lande, er vi i  

 Danmark  

 nødt til at bevare muligheden for at tage afstand fra produkter med disse  

 tilsætningsstoffer og forhindre, at de bliver solgt i Danmark som økologiske.
 Det betyder i praksis, at ministeren for familie- og  

 forbrugeranliggender skal sørge for, at det ikke tillades at mærke økologiske  

 fødevarer  

 med statens røde Ø-mærke, når produktet indeholder nitrat eller nitrit eller  

 andre kunstige konserveringsmidler.
 Det kan ministeren indarbejde nu, mens EU endnu ikke har  

 vedtaget harmoniseringen af reglerne for økologiske animalske fødevarer. (Det  

 er kun til kødprodukter, man påtænker at tillade tilsætning af nitrat eller  

 nitrit). Når disse regler er harmoniseret på EU niveau, er ministeren også  

 nødt  

 til at fastholde, at Danmark nationalt har ret til at fastsætte mere  

 vidtgående  

 krav, før statens røde Ø-mærke kan tildeles.
Samtidig må ministeren arbejde for, at det kræver enstemmighed,  

 hvis listen over tilladte tilsætningsstoffer m.v. i EUs  

 økologiforordning skal  

 tilføjes stoffer.
Det vil sige, at reglerne for vedtagelser i  

 forskriftskomiteer  

 må ændres i den særskilte rådsafgørelse 1999/468/EF.
Skriftlig  

 fremsættelse Per Clausen  

  

 (EL):
 Som  

 ordfører for forslagsstillerne tillader jeg mig herved at fremsætte:
 Forslag til folketingsbeslutning om mærkning  

 af fødevarer tilsat nitrat eller nitrit med oplysning herom og om forbud mod  

 at  

 mærke økologiske fødevarer, der indeholder nitrat eller nitrit, med statens  

 røde Ø-mærke .
(Beslutningsforslag  

 nr.
B 79).
 Jeg  

 henviser i øvrigt til de bemærkninger, der ledsager forslaget, og anbefaler  

 det  

 til Tingets velvillige behandling.
