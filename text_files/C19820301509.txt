Arbejdsformidlingskontorerne Vedlagt fremsendes til kontorerne arbejdsdirektoratets vejledning om  

 arbejdsformidlingskontorernes forpligtelser i henhold til  

 arbejdsløshedslovens § 20 a, stk. 1, underretning i tilfælde af, at en  

 formidling ikke fører til ansættelse.
Vejledningen udsendes i et begrænset antal eksemplarer til kontorerne, da  

 den vil blive optaget i regelsamlingen, som forventes udsendt primo februar  

 1982 (Arbejdsløshedsloven, red.
Per Hersby).
 P.D.V.
Else Marie Kjerkegaard kontorchef /Lisbeth Jarlov fuldmægtig Vejledning om arbejdsformidlingskontorernes forpligtelse i henhold til arbejdsløshedslovens § 20a, stk. 1.
Arbejdsløshedslovens § 20a, stk. 1 pålægger arbejdsformidlingskontorerne  

 at give meddelelse til arbejdsgiveren, så snart anvisning eller henvisning af  

 arbejdssøgende har fundet sted.
Kommer arbejdsforholdet ikke i stand, eller  

 afbrydes det umiddelbart efter overtagelsen, påhviler det arbejdsgiveren  

 straks at give meddelelse herom til arbejdsformidlingskontoret.
Derudover pålægges arbejdsformidlingskontorerne at give underretning til  

 arbejdsløshedskassen samt arbejdsdirektoratet, såfremt en anvisning ikke  

 medfører, at arbejdsforholdet kommer i stand, eller det afbrydes umiddelbart  

 efter overtagelsen.
Såfremt en henvisning ikke fører til ansættelse af den  

 pågældende, skal arbejdsformidlingskontoret underrette arbejdsløshedskassen  

 herom.
 Underretning i medfør af § 20a, stk. 1 vil, hvis der er tale om en  

 anvisning, kunne give anledning til, at der iværksættes sanktioner efter  

 arbejdsløshedslovens § 63, men der vil også kunne være basis for vurdering af  

 medlems- og dagpengeretten i henhold til andre bestemmelser i  

 arbejdsløshedsloven.
 1. Vejledningens formål.
 Nærværende vejledning har til formål at præcisere kontorernes  

 forpligtelser i henhold til § 20a, stk. 1 for dermed at sikre en større  

 ensartethed i kontorernes praksis med hensyn til, hvornår der foretages  

 underretning med eventuelle forsikringsmæssige overvejelser til følge.
 Behovet for en præcisering af underretningspligten i henhold til § 20a,  

 stk. 1 udspringer af dels den stigende specialisering af arbejdsmarkedets,  

 dels den udvidelse af kassernes faglige område, som er sket de seneste år,  

 bl.a. gennem sammenlægningen af mindre kasser.
Disse to forhold har gjort det vanskeligere at foretage en korrekt  

 formidling.
Den stigende specialisering har betydet, at en ledig sjældent vil  

 kunne bestride arbejde inden for sin kasses faglige område, selv om han/hun  

 generelt er kvalificeret til et arbejde inden for det pågældende fagområde.
 Det betyder igen, at der i hvert enkelt tilfælde skal indhentes udførlig  

 viden om såvel de kvalifikationer, der kræves til de anmeldte ledige  

 stillinger, som de kvalifikationer og ønsker, de ledige besidder.
Ønsket om at sikre, at der ligger så udførlige oplysninger som muligt til  

 grund for en foretagen formidling, må ofte vige for arbejdsgivers ønske om en  

 hurtig formidling.
Det er AF's opgave såvidt muligt at efterkomme  

 arbejdsgivers ønske om at få anvist arbejdskraft så hurtigt som muligt.
På  

 den anden side bør det ikke komme de ledige til skade i form af  

 forsikringsmæssige sanktioner, at der ikke har været tid til at skaffe de  

 nødvendige oplysninger for at kunne foretage en korrekt formidling.
Ligeledes bør en formidling, der ikke har resulteret i en ansættelse, ikke  

 automatisk medføre en underretning.
Der bør efterfølgende foretages en  

 undersøgelse af formidlingsgrundlaget som grundlag for en vurdering af, om  

 der skal foretages videre.
Der kan f.eks. efterfølgende fremkomme  

 oplysninger, som bevirker, at der kan være tvivl, om der burde have været  

 foretaget en anvisning.
Såfremt kontorets overvejelser fører frem til, at der  

 ikke foretages underretning, skal årsagen hertil anføres på et internt  

 arbejdspapir - af hensyn til en evt. senere dokumentation.
 Der bør altså med hensyn til spørgsmålet om underretning om en fejlslagen  

 formidling udvises en vis smidighed i overensstemmelse med efterfølgende  

 retningslinier.
Der er endvidere væsentligt, at der under hele forløbet foregår et tæt samarbejde mellem formidling og tilsyn, herunder også foretages de nødvendige tilbagemeldinger.
 Da en fejlslagen anvisning og henvisning ikke har de samme  

 forsikringsmæssige konsekvenser for den ledige, gennemgås proceduren for de  

 to formidlingsformer særskilt.
 2. Proceduren ved anvisninger.
Indledningsvis skal præciceres, at det kan være formålsløst at foretage en  

 anvisning i form af udfærdigelse af en anvisningsblanket, der sendes til  

 arbejdsgiveren, hvis den ledige på forhånd klart tilkendegiver ikke at være  

 interesseret i det pågældende arbejde.
I denne situation skal  

 arbejdsformidlingen gøre det klart for den pågældende, at der er tale om en  

 anvisning, som blot ikke følges op af en udfyldt anvisningsblanket.
Tilsynet  

 underrettes i stedet direkte om forholdet på et enternt arbejdsskema.
Hvis arbejdsforholdet ikke er kommet i stand efter anvisningen, eller det  

 afbrydes umiddelbart efter overtagelsen af arbejdet, skal der principielt  

 foretages en underretning.
Der må dog foretages en sondring alt efter de  

 forhold, der ligger til grund for, der ligger til grund for, at  

 arbejdsforholdet ikke er kommet i stand.
2.1. Tilfælde, hvor den arbejdssøgende ikke er mødt frem på arbejdspladsen.
 Underretning bør ikke finde sted, hvis den arbejdssøgende ikke er mødt  

 frem som følge af forhold, som lader sig konstatere objektivt, og hvor der  

 ikke er grundlag for sanktioner, da pågældende ikke vil være  

 dagpengeberettiget, f.eks. fordi pågældende er gået i arbejde, er syg eller  

 frihedsberøvet.
Hvor manglende fremmøde skyldes forhold, der på forhånd eller  

 efterfølgende kan give anledning til tvivl, om anvisning burde have været  

 foretaget, bør der ved arbejdsformidlingens interne sagsbehandling foretages  

 en vurdering af, om der er basis for en underretning.
Som eksempel på  

 tilfælde, hvor der ikke bør foretages videre, kan nævnes, at pågældende viser  

 sig ikke at besidde de fornødne kvalifikationer til arbejdets udførelse.
 Underretning bør altid finde sted, når der ikke foreligger forhold, som  

 ville have bevirket, at arbejdsformidlingen havde undladt at foretage  

 anvisning, hvis man på anvisningstidspunktet havde været bekendt med disse  

 forhold.
2.2. Tilfælde, hvor den arbejdssøgende møder frem, men hvor arbejdsforholdet ikke etableres eller afbrydes umiddelbart efter overtagelsen.
Hvis arbejdsgivere umiddelbart tilkendegiver, at den arbejdssøgende ikke  

 er i besiddelse af de kvalifikationer, der er forudsat ved ordreafgivelsen,  

 bør underretning ikke finde sted.
Grundlaget for den foretagne anvisning er  

 herved bortfaldet.
Hvis ansættelse ikke finder sted som følge af forhold, der oplyses  

 efterfølgende, og som kan give anledning til tvivl, om anvisning burde have  

 været foretaget, bør der ikke uden videre foretages underretning.
I stedet  

 bør der foretages en vurdering af, hvorvidt der er grundlag for en  

 underretning.
 Hvis der ikke foreligger forhold, som ville have bevirket, at  

 arbejdsformidlingen havde undladt at foretage anvisning, såfremt man på  

 anvisningstidspunktet havde været bekendt dermed, bør underretning altid  

 finde sted.
 2.3 Hvorledes skal underretning foretages.
 Når en fejlslagen anvisning kan give anledning til forsikringsmæssige  

 overvejelser, udfærdiger formidlingsafdelingen et internt arbejdsskema, som  

 overlades tilsynsafdelingen, jfr. herved »normer for  

 arbejdsformidlingens tilsyn med de anerkendte arbejdsløshedskasser«.
3. Proceduren ved henvisninger.
En henvisning, der ikke resulterer i  

 etablering af et arbejdsforhold, vil ikke i sig selv få forsikringsmæssige  

 for den ledige, jfr.
AF-cirkulære nr. 159/78.
 Gentagne fejlslagne henvisninger kan dog indgå i en samlet vurdering af,  

 om den pågældende er til rådighed på arbejdsmarkedet, hvorfor man må være  

 opmærksom på, om der foreligger tidligere fejlslagne henvisninger af  

 pågældende.
Hvis en konkret henvisning ikke medfører en ansættelse, påhviler det  

 arbejdsformidlingen at underrette kassen herom.
Underretning anses for  

 foretaget, når kopi af henvisningsblanketten er blevet fremsendt til  

 arbejdsløshedskassen, idet kassen via sin dagpengeadministration normalt selv  

 vil være i stand til at konstatere, om arbejdsforholdet kom i stand.
 4. Forhandlingsmæssig opfølgning.
 Såfremt en foretagen anvisning eller henvisning ikke medfører, at der  

 etableres et arbejdsforhold, eller dette afbrydes umiddelbart efter  

 påbegyndelsen, skal arbejdsformidlingen straks undersøge, om arbejdsgiveren  

 ønsker andre arbejdssøgende anvist eller henvist.
 Hvis svaret er bekræftende, skal der forsøges en ny formidling.
 Såfremt ordren ikke umiddelbart kan besættes, skal arbejdsformidlingen  

 underrette arbejdsgiveren herom.
 Der gøres endvidere opmærksomhed på, at der skal foretages en ajourføring  

 af det lille arbejdsgiverkartotek, således at kontorerne til stadighed har  

 ajourførte oplysninger om den formidlingsmæssige kontakt med de enkelte  

 arbejdsgivere (jfr. vejledning om arbejdsløshedslovens § 19a).
