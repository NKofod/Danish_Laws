 I henhold til indenrigsministeriets bekendtgørelse af 5. juli 1972 om  

 skolelægeordning § 4, stk. 3, fastsættes følgende retningslinjer for kursus i  

 skolehygiejne:
 § 1.  Sundhedsstyrelsen tilrettelægger en kursusmæssig  

 videreuddannelse i skolehygiejne af ca. 60 timers varighed.
Stk. 2.  Læger, der er ansat som skolelæge uden at have  

 deltaget i kursus i skolehygiejne, har fortrinsadgang til optagelse på  

 kurset.
I øvrigt kan optages læger, der har: 1. tilladelse til betegnelsen  

 alment praktiserende læge, jfr. indenrigsministeriets bekendtgørelse nr. 553  

 af 25. november 1976 om uddannelse af alment praktiserende læger eller 2. tilladelse til selvstændigt virke som læge, jfr. § 2, stk. 5 i  

 lov om udøvelse af lægegerning, samt yderligere 1 1/2 års klinisk  

 videreuddannelse.
 § 2.  Kursusplaner og almindelige regler for kursus i  

 skolehygiejne udarbejdes af et af sundhedsstyrelsen nedsat udvalg benævnt  

 sundhedsstyrelsens udvalg til tilrettelæggelse af kursus i skolehygiejne  

 (skolelægekursusudvalget).
Stk. 2.  Kursusudvalget består af 9 medlemmer, der  

 udpeges for fire år ad gangen.
Udvalget vælger formand blandt dets medlemmer.  

 Som medlemmer udnævner sundhedsstyrelsen 1 medlem, kursuslederen samt 1  

 medlem efter indstilling fra hver af følgende:
Dansk pædiatrisk Selskab Dansk Selskab for Almen Medicin Dansk Skolelægeforening Dansk Sygeplejeråd Direktoratet for folkeskolen, folkeoplysning, seminarier m.v.
Embedslægeforeningen Kommunernes Landsforening.
 Stk. 3.  Sundhedsstyrelsen udnævner efter indstilling  

 fra udvalget en kursusledelse, der i samarbejde med udvalget påtager sig  

 ansvaret for den praktiske gennemførelse af kursus i skolehygiejne.
§ 3.  Kursus i skolehygiejne afholdes almindeligvis to  

 gange om året.
Annoncering sker i Ugeskrift for Læger og/ eller ved  

 indkaldelse af ansøgninger fra de til sundhedsstyrelsen anmeldte nyansatte  

 skolelæger i Danmark.
Fristen for annoncering/ indkaldelse er mindst 2  

 måneder før påbegyndelsen af kursus.
 Stk. 2.  Kursusudvalget er over for sundhedsstyrelsen  

 ansvarligt for udarbejdelse af kursusplaner, der skal ledsages af forslag til  

 budget for kursusvirksomheden.
 Stk. 3.  Kursusledelsen attesterer alle bilag vedrørende  

 udgifter; disse afholdes af sundhedsstyrelsen efter nærmere fastsatte regler.
 Stk. 4.  Umiddelbart efter kursets afholdelse indsender  

 kursusledelsen til sundhedsstyrelsen en indberetning samt regnskab med bilag  

 over udgifterne i forbindelse med kursus.
§ 4.  Efter optagelse på kursus skal dette gennemføres  

 efter kursusplanen.
Ansøgning fra nyansatte skolelæger om hel eller delvis  

 fritagelse fra deltagelse i kursus i skolehygiejne forelægges kursusudvalget  

 til udtalelse.
Sundhedsstyrelsen træffer i sådanne sager afgørelse af, om der  

 kan dispenseres fra kravet om deltagelse i kursus i skolehygiejne.
Stk. 2.  Såfremt en deltager har været fraværende i mere  

 end 10 timer, vil kursus normalt ikke kunne betragtes som gennemgået.
Såfremt  

 kursusledelsen i øvrigt finder, at en læges deltagelse i kursus ikke har  

 været tilfredsstillende, gives i indberetningen om kursus en motivering  

 herfor, idet den pågældende med sin underskrift skal bekræfte at være bekendt  

 med de bemærkninger, der er anført, inden indberetningen indsendes til  

 sundhedsstyrelsen.
 Stk. 3.  Når kursus i skolehygiejne er gennemgået,  

 udsteder sundhedsstyrelsen attestation herfor.
 § 5.  Sekretariatsfunktionerne for udvalget og  

 kursusvirksomheden varetages af sundhedsstyrelsen.
