Nr BTL 271 Betænkning over Forslag til lov om folkehøjskoler, efterskoler,  

 husholdningsskoler og håndarbejdsskoler   

 Nr L 271 1992-93, 1. samling Afgivet af Uddannelsesudvalget Afgivet: 19930617 Udvalget har behandlet lovforslaget i nogle møder og har herunder stillet spørgsmål til undervisningsministeren, som denne har besvaret dels skriftligt, dels i samråd.
To af udvalgets spørgsmål til undervisningsministeren og dennes svar herpå er optrykt som bilag til betænkningen.
 Endvidere har udvalget modtaget skriftlige og/eller mundtlige henvendelser  

 fra:
Amtsrådsforeningen i Danmark, Borups Højskole København, Diakonhøjskolen, Foreningen af Frie Ungdoms- og Eftersko- ler, Foreningen af Husholdnings- og Håndar- bejdsskoler, Foreningen for Folkehøjskoler, Frederiksberg Husholdningsskole, Idrætshøjskolen i Sønderborg, Kommunernes Landsforening, Odense Fagskole & Håndarbejdssemina- rium, Sorø Husholdningsskole, Unge Hjems Efterskole, Højbjerg.
 Der er af undervisningsministeren og af et mindretal stillet  

 ændringsforslag, hvorom henvises til de ledsagende bemærkninger.
 Et flertal (udvalget med undtagelse af Fremskridtspartiets medlem) har  

 noteret sig ministerens tilsagn om at tilstille udvalget de bekendtgørelser,  

 der udmønter ministerbemyndigelserne i loven.
 Herefter indstiller et flertal (Socialdemokratiets, Socialistisk  

 Folkepartis, Centrum-Demokraternes, Det Radikale Venstres og Kristeligt  

 Folkepartis medlemmer af udvalget) lovforslaget til vedtagelse med de  

 af undervisningsministeren stillede ændringsforslag.
Et mindretal (Det Konservative Folkepartis og Venstres medlemmer af  

 udvalget) indstiller lovforslaget til vedtagelse med de under nr. 1 og  

 3-19 stillede ændringsforslag.
Mindretallet finder, at omlægning af  

 bygningstilskud til taxametertilskud vil betyde en administrativ forenkling.
 Der er imidlertid ikke foretaget beregning af konsekvenserne for skolerne  

 af en sådan omlægning.
 Skolerne gives derfor sikkerhed for, at omlægningen for dem ikke vil  

 betyde tilbagebetaling af statslån, ligesom der gives sikkerhed for, at  

 skoler med større refusionsberettigede bygningsudgifter i relation til disse  

 ikke stilles økonomisk ringere end under gældende lov.
Et andet mindretal (Fremskridtspartiets medlem af udvalget)  

 indstiller lovforslaget til forkastelse ved 3. behandling.
Det er med  

 beklagelse, at Fremskridtspartiet bemærker, at dette lovforslag skal erstatte  

 et tidligere fremsat lovforslag fra den tidligere regering.
Ikke fordi det  

 tidligere forslag faldt i Fremskridtspartiets smag.
Det ville  

 Fremskridtspartiet under alle omstændigheder ikke have støttet.
Men det her  

 foreliggende lovforslag er blevet meget, meget værre - set ud fra et ønske om  

 en alsidig og fri alternativ uddannelsessektor.
Højskoletraditionen i Danmark baserer sig jo netop på ønsket om at give  

 plads til anderledes og frie uddannelser uden de faste rammer.
Det  

 foreliggende lovforslag snærer og binder skolerne og eleverne på en helt  

 uhørt måde.
 Samtidig vil det foreliggende lovforslag være med til at begrænse det  

 samlede udbud og ikke mindst alsidigheden.
Man ønsker med denne lov at styrke kostskoleformen.
Det støtter  

 Fremskridtspartiet principielt.
Men loven begrænser rent faktisk muligheden  

 for kostskoler, når der skal sættes ekstra regler og hensyn ind i loven.
Det  

 er en fordyrelse for skolerne, og det begrænser selvfølgelig udbudet.
Men selvfølgelig har man sikret sig i loven, at skolerne allerede er lagt  

 an til at klare de nye store udgifter.
Man indfører simpelt hen krav om et  

 vist økonomisk grundlag for opstart og ikke nok med det: Også for den senere  

 virksomhed.
Det lykkes på flere måder.
En af dem er at sætte det mindste årselevtal op  

 til 24. Dermed fjernes det frie og alsidige element, der så stolt har præget  

 den danske folkehøjskoletradition.
 Hvis en skole vil og kan gennemføre undervisningen med færre elever, så er  

 det efter Fremskridtspartiets opfattelse bestemt ikke statens opgave at  

 begrænse mulighederne.
For det andet vil man gennemføre en »driftstilskudsordning«.
Det  

 er et markant brud med taxameterordningen (der i parentes bemærket heller  

 ikke virkede helt perfekt før, fordi man var bange for at gennemføre den  

 fuldt ud). Man vil nu til at beregne tilskud til skolerne forud.
Man burde i  

 stedet lade pengene følge eleverne direkte.
Dermed ville man også se en  

 egentlig konkurrence mellem de enkelte uddannelsestilbud, og dermed vises  

 det, hvilke skoler der reelt er behov for.
Som det fremgår af dette lovforslag, vil der nok være tale om en  

 administrativ forenkling, ja, måske endda en besparelse.
Men det går ud over  

 de enkelte skoler og deres økonomi.
Og ikke mindst går det ud over eleverne.
Fremskridtspartiet går selvfølgelig ind for en begrænsning og beskæring af  

 den offentlige sektor.
Men det er der jo heller ikke tale om her.
Derimod er  

 der tale om, at man vil lave en veltrimmet offentlig sektor, hvor alt  

 fungerer perfekt på det tekniske niveau.
Men det er på bekostning af  

 borgerne.
Dette lovforslag erstatter et tidligere lovforslag, der ganske vist var  

 dårligt, men i stedet for at rette op på de dårligere elementer har man valgt  

 at køre ren blokpolitik.
Det er sørgeligt, når der lige netop har kunnet  

 indgås et folkeskoleforlig.
Fremskridtspartiet ønsker også i fremtiden at  

 støtte folkehøjskolernes gode traditioner for fri og alsidig uddannelse.
 Derfor kan Fremskridtspartiet ikke på nogen måde støtte dette lovforslag.
 ÆndringsforslagAf undervisningsministeren, tiltrådt af et  

flertal (udvalget med undtagelse af FP):
Til § 5 1) Paragraffen affattes således:
 » § 5. Skolerne kan tilbyde specialundervisning og anden  

 specialpædagogisk bistand.
 Stk. 2. Elevens tidligere skolekommune skal yde vederlagsfri  

 pædagogisk-psykologisk rådgivning for elever på efterskoler.
Stk. 3. På grundlag af udtalelse fra pædagogisk-psykologisk  

 rådgivning, jf. stk. 2, og godkendelse fra elevens bopælskommune kan  

 efterskoler henvise elever til specialundervisning eller anden  

 specialpædagogisk bistand i folkeskolen.
Herudover kan efterskoler henvise  

 elever til en anden fri kostskole eller fri grundskole efter aftale med  

 denne.
 Stk. 4. En kommune kan kræve, at undervisningsudgifter forbundet  

 med henvisning i henhold til stk. 3, 1. pkt., godtgøres af elevens  

 bopælskommune.
 Stk. 5. Stk. 2-4 gælder også elever på ungdomshøjskoler,  

 husholdningsskoler og håndarbejdsskoler, der ikke er fyldt 18 år ved kursets  

 begyndelse.
Stk. 6. Undervisningsministeren kan fastsætte nærmere regler om  

 bestemmelserne i stk. 2-5.« Til § 14Af undervisningsministeren , tiltrådt af et flertal  

 (S, SF, CD, RV og KRF):
 2) Stk. 3 affattes således:
» Stk. 3. Ministeren fastsætter nærmere regler om beregning og  

 opgørelse af årselevtal, herunder om opgørelsestidspunkt og om begrænset  

 medregning af elever, der ikke bor på skolen.
Elever på kurser, der varer  

 mindre end 1 uge, medregnes med følgende procentsatser:
1) 60 pct. på kurser, der varer 4 døgn, 2) 70 pct. på kurser, der varer 4 1/2 døgn, 3) 80 pct. på kurser, der varer 5 døgn, og 4) 100 pct. på kurser, der varer 5 1/2 døgn og derover.«, og efter  

 stk. 3 indsættes som nyt stykke:
» Stk. 4. Ministeren kan bestemme, at de i stk. 3, nr. 1-4,  

 nævnte satser også skal gælde for første og sidste kursusuge, der varer  

 mindre end 7 dage, jf. § 15, stk. 1, 3. pkt.« Af et mindretal (KF og V):
Underændringsforslag til ændringsforslag nr. 2 3) I den ved ændringsforslag nr. 2  

 foreslåede affattelse af lovens § 14, stk. 3, ændres i nr. 1  

 »60 pct.« til: »50 pct.«, i nr. 2 ændres »70  

 pct.« til: »60 pct.«, og i nr. 3 ændres »80  

 pct.« til: »70 pct.« Af undervisningsministeren, tiltrådt af et flertal (udvalget  

 med undtagelse af FP):
 Til § 23 4) I stk. 1, 1. pkt., udgår »gennemsnit  

 af«.
 Til § 24 5) I stk. 2, 2. pkt., indsættes efter  

 »Undervisningsministeren«: »kan fastsætte nærmere regler om  

 fordelingen og«.
 6) I stk. 4, 3. pkt., indsættes efter  

 »ejendomsskatter«: »og tilsvarende offentlige afgifter  

 vedrørende skolens faste ejendomme«.
 7) I stk. 5, 1. pkt., indsættes efter  

 »(lærerlønfaktoren)»: »i det skoleår, der slutter året før  

 finansåret«, og i stk. 5, 2. pkt., indsættes efter »§ 23,  

 stk. 1«: », 3. pkt.«.
 Til § 37 8) I stk. 1 udgår nr. 1 .
 Nr. 2 og 3 bliver herefter nr. 1 og 2.
 9) I stk. 1, nr. 2, 2. pkt., der bliver nr. 1, 2. pkt.,  

 indsættes efter »For hver«: »påbegyndt«, »nr.  

 3« ændres til: »nr. 2«, og efter 2. pkt. indsættes som nyt  

 punktum:
»Støtte ydes med et minimumsbeløb (grundstøtte) uanset  

 indkomstgrundlagets størrelse, dog ikke til elever, der modtager dagpenge  

 eller andre indkomster, som efter regler fastsat af undervisningsministeren  

 udelukker grundstøtte, eller til elever på kurser, der varer mindre end 5  

 uger.« 10) I stk. 1 ændres i nr. 3, 3. pkt., der bliver nr.  

 2, 3. pkt., »kalenderåret« til: »det 2. kalenderår«, og  

 »nr. 4« ændres til: »nr. 3«.
 11) Stk. 2 affattes således:
 » Stk. 2. På de årlige finanslove fastsættes for hver  

 skoleform:
 1) Største ugentlige indkomstbestemte støttebeløb, herunder minimumsbeløb  

 (grundstøtte). Der fastsættes nedsatte beløb til elever, der ikke bor på  

 skolen, og eventuelt til elever på kursusuger, der varer mindre end 7 dage,  

 jf. § 15, stk. 1, 3. pkt.
 2) Største og mindste indkomstgrundlag for elever og forældre samt det  

 indkomstgrundlag, der udløser grundstøtte.
3) Forholdet mellem indkomstbestemt støtte og det beløb, der fordeles til  

 skolerne til individuel støtte, jf. stk. 1, nr. 2.« Til § 38 12) I stk. 1 indsættes før nr. 1 som nyt nummer:
 »1) Kurset skal opfylde formålsbestemmelserne i §§ 1-4«.
 Nr. 1-4 bliver herefter nr. 2-5.
 13) Stk. 1, nr. 1, der bliver stk. 1, nr. 2, affattes  

 således:
 »2) kurset skal opfylde tilskudsbetingelserne i § 15, stk. 1, om  

 antal undervisningsdage i hver uge, § 15, stk. 3, om gennemførelse med mindst  

 de samme 10 elever, og § 15, stk. 4, om gennemførelse med et flertal af  

 danske elever«.
 14) I stk. 6, 1. pkt., ændres »nr. 1-3« til  

 »nr. 1-4«, og efter »skriftlig oplysning efter stk. 2,»  

 indsættes: »eller hvis eleven ikke har deltaget i kurset i det anførte  

 antal uger,».
 15) I stk. 6, 2. pkt., indsættes efter  

 »formålet«: », eller hvis det af tilsynet, jf. § 13,  

 konstateres, at betingelsen i stk. 1, nr. 1, ikke er opfyldt«.
 Til § 40 16) Efter stk. 2 indsættes som nyt stykke:
» Stk. 3. Ministeren kan fastsætte regler om nedsættelse af  

 elevens indkomstgrundlag for elevens børn under 18 år.« Til § 42 17) I stk. 1, 1. pkt., indsættes efter  

 »efterskoler«: »samt elever på ungdomshøjskoler,  

 husholdningsskoler og håndarbejdsskoler, der ikke er fyldt 18 år ved kursets  

 begyndelse,».
 Til § 52 18) I stk. 1 og stk. 2, 2. pkt., ændres  

 »1992 og 1993« til: »1991 og 1992«.
 Til § 53 19) I stk. 8 indsættes efter »de love, der er  

 nævnt i stk. 1«: », nr. 1«.
Bemærkninger Til nr. 1 Ændringsforslaget betyder, at elevens tidligere skolekommune  

 skal yde pædagogisk-psykologisk rådgivning.
Det er den kommune, der kender  

 eleven bedst, og det er i overensstemmelse med § 27 om, at statsligt tilskud  

 til specialundervisning og anden specialpædagogisk bistand ydes på grundlag  

 af en udtalelse fra pædagogisk-psykologisk rådgivning i elevens tidligere  

 skolekommune.
Herudover betyder ændringsforslaget, at henvisning sker på grundlag af en  

 udtalelse fra pædagogisk-psykologisk rådgivning og godkendelse fra elevens  

 bopælskommune.
Der er overensstemmelse mellem beslutningskompetence og  

 betalingspligt.
 Udgiften til pædagogisk-psykologisk rådgivning påhviler elevens tidligere  

 skolekommune, og udgiften til henvisning til folkeskolen påhviler elevens  

 bopælskommune.
 Bemyndigelsen i stk. 6 vil blive anvendt til at sikre, at hensigten med  

 bestemmelserne opnås, nemlig at henvisning kun finder sted, hvis skolen ikke  

 kan varetage opgaven, dvs. især i forbindelse med tale-/høreundervisning, og  

 kun som midlertidigt, periodisk eller punktvist supplement til skolens eget  

 tilbud.
 Til nr. 2 Ændringsforslaget betyder, at det direkte fremgår af lovens  

 tekst, med hvilke satser medregning i årselevtal sker af elever på kurser,  

 der varer mindre end 1 uge.
 Medregning sker forholdsmæssigt som skitseret i bemærkningerne til  

 lovforslagets § 14, stk. 3, nr. 2, men med anvendelse af procentsatser i  

 stedet for brøker.
 Det nye stk. 4 vedrører første eller sidste kursusuge af en varighed på  

 mindre end 7 dage, som der er åbnet mulighed for i § 15, stk. 1, 3. pkt.
 Begrænset medregning af sådanne eventuelle korte kursusuger er  

 administrativt uforholdsmæssigt kompliceret og vil derfor kun blive iværksat,  

 hvis erfaringer med ordningen gør det nødvendigt.
 For så vidt angår elever, der ikke bor på skolen, fremgår det nu  

 udtrykkeligt af lovteksten, at medregning sker med begrænset vægt.  

 Bemyndigelsen tænkes udmøntet i overensstemmelse med bemærkningerne til  

 lovforslagets § 14, stk. 3, nr. 1, og de afgivne svar på de spørgsmål,  

 Uddannelsesudvalget har stillet herom.
 Til nr. 3 Ændringsforslaget om nedsættelse af de tre procentsatser  

 skyldes, at det ønskes i videst muligt omfang at fastholde højskolernes  

 oprindelige formål: at give folkeoplysning kombineret med et  

 oplevelsesmæssigt fællesskab.
 De korte ophold har mere karakter af kursusvirksomhed end af  

 højskolevirksomhed, og forslagsstillerne ønsker ikke at motivere yderligere  

 til denne udvikling.
 Til nr. 4 Ændringsforslaget er en præcisering, idet der for nye skoler,  

 jf. stk. 1, 4. pkt., ikke er tale om gennemsnit.
 Til nr. 5 Ændringsforslaget skyldes, at der vil kunne være behov for at  

 fastsætte regler for fordelingen, herunder om sygdommens længde.
Til nr. 6 Ændringsforslaget bringer bestemmelsen i overensstemmelse med  

 praksis i henhold til støtteloven.
Der findes stort set ikke tilsvarende  

 afgifter.
 Til nr. 7 Ændringen er en præcisering.
 Til nr. 8 og 9 Ændringsforslagene er af teknisk karakter.
 Til nr. 10 Ændringsforslaget medfører, at puljen fastsættes på grundlag af  

 et kendt år.
Til nr. 11 Ændringsforslaget er en konsekvens af nr. 8 og 9 og skyldes  

 endvidere, at nedsatte beløb til elever på kursusuger, der varer mindre end 7  

 dage, er administrativt uforholdsmæssigt kompliceret.
Det foreslås derfor, at  

 der alene åbnes mulighed for begrænset medregning, hvis det viser sig  

 nødvendigt.
 Ændringsforslaget bringer herudover bestemmelsen i overensstemmelse med  

 bestemmelsen i § 37, stk. 1, om fastsættelse af det samlede beløb til  

 individuel supplerende støtte.
Til nr. 12 og 13 Ændringsforslaget bringer formuleringen i  

 overensstemmelse med hensigten og gældende højskolelov.
Der skal fortsat ikke  

 ydes støtte til elever på kurser, som ikke opfylder formålsbestemmelser og  

 tilskudsbetingelser.
 Til nr. 14 Ændringsforslaget er en konsekvens af nr. 12 og 13 samt  

 rettelse af en teknisk fejl.
 Til nr. 15 Ændringsforslaget er en konsekvens af nr. 8, 9, 12 og 13.
 Til nr. 16 Ændringsforslaget er rettelse af en teknisk fejl.
 Til nr. 17 Ændringsforslaget indfører obligatorisk kommunal elevstøtte til  

 elever på ungdomshøjskoler, husholdningsskoler og håndarbejdsskoler, der ikke  

 er fyldt 18 år ved kursets begyndelse.
 Ved ændringsforslaget sikres det, at et ophold på disse skoler fortsat kan  

 være et reelt alternativ til efterskoleophold, hvor der blev indført  

 obligatorisk kommunal elevstøtte fra 1993.
 Der vil blive ydet fuld kompensation til kommunerne i henhold til det  

 udvidede totalbalanceprincip, i alt 3,5 mio. kr.
 Til nr. 18 Ændringsforslaget er begrundet i, at tilskud for 1993 først er  

 gjort endeligt op i 1994, dvs. efter afsætning af pulje til overgangstilskud,  

 og at det er ønskeligt, at overgangstilskud baseres på endelige tal.
 Til nr. 19 Ændringsforslaget er rettelse af en skrivefejl.
Poul Andersen (S) Poul Erik Dyrlund (S) Baadsgaard (S) Frank Jensen (S)  

 Else Marie Mortensen (S) Anne-Marie Meldgaard (S) Hanne Thanning Jacobsen  

 (SF) Aage Frandsen (SF) Jette Pors (CD) nfmd.
Eva Møller (KF) Jens  

 Jørgensen (KF) Pia Christmas-Møller (KF) Anders Mølgaard (V) Hanne Severinsen  

 (V) fmd.
Jan Køpke Christensen (FP) Dorit Myltoft (RV) Lysholm  

 Christensen (KRF) Bilag 2 af udvalgets spørgsmål til undervisningsministeren og dennes svar herpå »Udvalget anmoder om ministerens kommentar til henvendelse af 24. maj  

 1993 fra Diakonhøjskolen, jf. bilag 18.« Svar:
 Det er rigtigt, at bemærkningerne betyder, at skolen fra 1999 kan optage  

 færre dagelever end i dag, og at dagelever fra 1994 medregnes i årselevtallet  

 med begrænset vægt.
 Dette har den begrundelse, at vi gerne vil styrke kostskoleformen, og at  

 Diakonhøjskolen faktisk har sengepladser nok til alle elever og færre  

 udgifter til dagelever end kostelever.
 Alligevel vil jeg være indstillet på at give Diakonhøjskolen mulighed for  

 dispensation uden tidsbegræsning til at optage flere end 15 pct. dagelever og  

 mulighed for dispensation uden tidsbegrænsning i nødvendigt omfang for  

 begrænset medregning i årselevtal.
 Med hensyn til ejendomsskatter skal jeg henvise til besvarelsen af  

 spørgsmål nr. 2, stillet i brev af 19. maj 1993 (L 271 - bilag 11).
 »Ad svar på spørgsmål 8, jf. bilag 63, spørgsmål 9, bilag 32, og  

 spørgsmål 24, bilag 68:
Det ønskes oplyst, om ministeren vil være indstillet på at give Odense  

 Fagskole dispensation uden tidsbegræsning, som ministeren er det, hvad angår  

 Diakonhøjskolen.
I benægtende fald ønskes baggrunden for forskelsbehandlingen  

 oplyst.« Svar:
 Som det fremgår af besvarelsen af spørgsmål 9, vil jeg være indstillet på  

 at give Diakonhøjskolen mulighed for dispensation uden tidsbegrænsning til at  

 optage flere end 15 pct. dagelever og mulighed for dispensation uden  

 tidsbegrænsing i nødvendigt omfang for begrænset medregning i årselevtal.
 Som det fremgår af bemærkningerne til § 6, vil der være mulighed for at  

 fravige 15 pct.-grænsen opad i nødvendigt omfang for husholdnings- og  

 håndarbejdsskoler.
 Som det fremgår af bemærkningerne til § 14, stk. 3, nr. 1, vil  

 husholdningsskoler og håndarbejdsskoler med ingen eller kun få elevværelser  

 kunne medregne alle elever med 100 pct. i 5 år og vil derefter kunne få  

 dispensation i nødvendigt omfang.
 Som det fremgår af besvarelsen af spørgsmål 8, vil Odense Fagskole  

 sandsynligvis få dispensation i begge henseender.
 Odense Fagskole er dermed lige så godt stillet som Diakonhøjskolen.
