 Efter § 44, § 45, stk. 4 og 5, § 48, stk. 2, § 49, stk. 4 og § 51, stk. 4  

 i lov om jagt og vildtforvaltning, jfr. landbrugsministeriets  

 lovbekendtgørelse nr. 57 af 11. februar 1983, som senest ændret ved lov nr.  

 297 af 6. juni 1984 om ændring af våbenloven og lov om jagt og  

 vildtforvaltning fastsættes:
 § 1.  Ingen må jage vildt (fritlevende pattedyr og  

 fugle) eller aflive nødstedt vildt med skydevåben uden gyldigt jagttegn.
 Stk. 2.  Ved jagt forstås i denne bekendtgørelse enhver  

 efterstræbelse af vildt, herunder vildtets yngel og æg.
 Stk. 3.  Gyldigt jagttegn samt yderligere legitimation  

 skal altid medføres under jagten og på forlangende forevises politiet.
 Stk. 4.  Krav om gyldigt jagttegn efter stk. 1 gælder  

 ikke:
a. den ret, grundejeren har til at borttage eller lade borttage æg af  

 gråand fra kunstige rugepladser i tiden 1. marts-25. maj, samt grundejerens  

 ret til til eget forbrug at borttage eller lade borttage æg af stormmåge og  

 sølvmåge i tiden 1. april-15. maj, b. fangst af fugle og pattedyr med henblik på mærkning, og c. regulering af skadevoldende vildt, medmindre denne regulering foregår  

 ved beskydning.
 § 2.  Jagttegnet giver adgang til at udøve jagt:
a. på egen grund, og hvor den pågældende i øvrigt har ret til at udøve  

 jagt, og b. hvor jagten er fri.
 § 3.  Jagttegn udstedes af landbrugsministeriets  

 Vildtforvaltning, Strandvejen 4, 8410 Rønde, hvortil anmodning om udstedelse  

 af jagttegn skal rettes.
Stk. 2.  Jagttegn kan kun tilbydes jagttegnsberettigede  

 personer.
Disse personer er følgende:
a.
Personer, der har løst jagttegn for perioden 1973/ 74 eller senere.
b.
Personer, der har bestået jagtprøven i 1969 eller senere.
 Stk. 3.  Jagttegn kan efter anmodning endvidere uden  

 forudgående aflæggelse af jagtprøve tilbydes følgende personer:
a.
Personer, der er eller har været bosat i Grønland, såfremt disse er i  

 besiddelse af gyldigt jagt- og fangstbevis og har været bosiddende i Grønland  

 i mindst 1 år.
b.
Grønlændere, der ernærer sig som fangere.
c.
Personer, der er eller har været bosat i udlandet, såfremt de er i  

 besiddelse af gyldigt jagttegn, udstedt i det pågældende land.
d.
Personer, der er eller har været bosat på Færøerne eller i udlandet,  

 hvor der ikke findes nogen jagttegnsordning, såfremt det dokumenteres, at de  

 pågældende jævnligt har udøvet jagt på Færøerne eller i det pågældende land  

 og herefter må antages at have erhvervet fornødent kendskab til brug af  

 jagtvåben.
Stk. 4.  Kendskab til brug af jagtvåben kan kræves  

 dokumenteret ved aflæggelse af den praktiske del af den obligatoriske  

 jagtprøve.
Såfremt denne del af jagtprøven kræves aflagt, inden jagttegn  

 udstedes, skal der ikke betales jagtprøvegebyr.
§ 4.  Før jagttegn tilbydes jagttegnsberettigede  

 personer, skal der foreligge samtykke fra justitsministeren eller den, han  

 bemyndiger hertil.
Meddelt samtykke kan efterfølgende tilbagekaldes.
Det  

 påhviler politiet til landbrugsministeriets Vildtforvaltning at meddele navn,  

 postadresse og personnummer på personer, der skal have samtykke til jagttegn  

 nægtet eller tilbagekaldt.
 Stk. 2.  Hvert år, 1. marts, tilbyder Vildtforvaltningen  

 under iagttagelse af stk. 1 alle, der har løst jagttegn det foregående år,  

 jagttegn for det kommende jagtår.
 Stk. 3.  Udlændinge, der er bosiddende i udlandet, kan  

 uanset bestemmelsen i stk. 2 kun generhverve jagttegn efter reglerne i § 3,  

 stk. 3, litra c eller d.
§ 5.  Jagttegnet udfærdiges som gældende fra 1.  

 april-31. marts og udstedes gældende for hele dette tidsrum.
Jagttegnet  

 angiver indehaverens navn, adresse og personnummer.
 Stk. 2.  Jagttegnsafgiften for den i stk. 1 nævnte  

 periode udgør 150 kr.
 Stk. 3.  Ved manglende meddelelse om vildtudbytte, og  

 ved for sen indbetaling af jagttegnsafgiften jfr. § 7, betales et særligt  

 gebyr på 25 kr.
 Stk. 4.  Personer, der tilbydes jagttegn efter 1.  

 december, skal ikke betale det i stk. 3 nævnte gebyr.
§ 6.  Jagttegnsafgiften kan kun gyldigt erlægges ved  

 brug af et særligt af landbrugsministeriets Vildtforvaltning udfærdiget  

 postgiroindbetalingskort/ jagttegn.
Indbetalingskortet tjener først som  

 gyldigt jagttegn for indehaveren, når det er påført/ påhæftet postvæsenets  

 eller et pengeinstituts kvittering for, at jagttegnsafgiften og eventuelt  

 særligt gebyr er betalt.
Stk. 2.  Året efter, at jagttegn er løst, skal der ske  

 indberetning til Vildtforvaltningen om, hvor meget vildt jagttegnsløseren  

 personligt har nedlagt i det senest afsluttede jagtår.
Vildtudbytteskemaet,  

 som er påtrykt giroindbetalingskortets/ jagttegnets bagside på hoveddelen,  

 skal udfyldes og underskrives, inden jagttegnsafgiften betales.
Har  

 vildtudbyttet været 0, skal dette ligeledes angives.
Stk. 3.  Ønsker man ikke at udøve jagt året efter, at  

 jagttegn har været løst, skal der alligevel ske indberetning om det  

 vildtudbytte, der er nedlagt i det jagtår, for hvilket jagttegnsafgiften er  

 betalt.
Dette sker ved, at vildtudbytteskemaet på det fremsendte  

 giroindbetalingskort/ jagttegn afrives og senest 1. december fremsendes til  

 Vildtforvaltningen i udfyldt stand.
 § 7.  Personer, der efter § 4, stk. 2, har fået  

 tilbudt jagttegn, og som ønsker at drive jagt i det jagtår, for hvilket det  

 tilbudte jagttegn er gældende (1. april - 31. marts), skal indbetale  

 jagttegnsafgiften før jagt udøves og senest 1. december.
§ 8.  Gyldigt jagttegn er tillige bevis for, at der er  

 tegnet ansvarsforsikring for den, på hvis navn det lyder, i overensstemmelse  

 med de bestemmelser, der af landbrugsministeriet er fastsat for denne  

 forsikring, og inden for de i bestemmelserne fastsatte beløb.
Enhver, der  

 løser jagttegn, har ret til fra Dansk Jagtforsikring A/S på forlangende at få  

 udleveret et eksemplar af forsikringsbestemmelserne.
 § 9.  Et bortkommet jagttegn kan forlanges erstattet.  

 Et erstatningsjagttegn kan rekvireres hos landbrugsministeriets  

 Vildtforvaltning mod betaling af et særligt gebyr på 25 kr.
 § 10.  Det påhviler politiet at afgive indberetning  

 til landbrugsministeriets Vildtforvaltning om navn, postadresse og  

 personnummer på personer, der efter § 52 i lov om jagt og vildtforvaltning er  

 frakendt retten til at besidde eller erhverve jagttegn, samt for hvilket  

 tidsrum frakendelsen er sket.
Stk. 2.  Personer, der efter stk. 1 ikke længere har ret  

 til at udøve jagt, slettes af Vildtforvaltningens register over  

 jagttegnsberettigede.
Forud for eventuel genoptagelse i registeret skal den  

 pågældende påny aflægge jagtprøve.
 § 11.  Overtrædelse af § 1, stk. 1 og 3 straffes med  

 bøde.
 § 12.  Bekendtgørelsen træder i kraft den 1. april  

 1986.
 Stk. 2.  Bekendtgørelse nr. 106 af 12. februar 1985 om  

 jagttegn, som ændret ved bekendtgørelse nr. 627 af 19. december 1985,  

 ophæves.
