 I henhold til bestemmelserne i lov nr. 630 af 23. december 1980 om  

 forsikringsvirksomhed, herunder lovens § 149 fastlægger forsikringstilsynet  

 herved følgende retningslinier for et forsikringsselskabs ydelse af lån eller  

 sikkerhedsstillelse for aktionærer, garanter, bestyrelsesmedlemmer eller  

 direktører i selskabet:
A.
I henhold til § 144 i lov nr. 630 af 23. december 1980 om  

 forsikringsvirksomhed som ændret ved lov nr. 284 af 9. juni 1982 må  

 forsikringsselskaber ikke yde lån til eller stille sikkerhed for aktionærer,  

 garanter, bestyrelsesmedlemmer eller direktører i selskabet eller et  

 moderselskab til dette.
Et selskab må heller ikke yde lån til eller stille  

 sikkerhed for den, der er knyttet til en person, som er omfattet af 1. pkt.,  

 ved ægteskab eller ved slægtskab i ret op- eller nedstigende linie, eller som  

 på anden måde står den pågældende særligt nær.
Et selskab må endvidere ikke yde lån til finansiering af erhvervelse af  

 aktier eller garantiandele i selskabet eller aktier, anparter eller  

 garantiandele i dets moderselskab.
Et selskab må heller ikke stille midler  

 til rådighed eller sikkerhed i forbindelse med sådan erhvervelse.
 Forbuddet har virkning fra den 18. juni 1982.
 For så vidt angår lån ydet eller sikkerhed stillet inden denne dato  

 henvises til nedenfor under B.
 Dette forbud mod lån eller sikkerhedsstillelse til den nævnte personkreds  

 omfatter ikke:
 Omfattet af forbuddet er dermed al långivning og sikkerhedsstillelse til  

 den nævnte personkreds - herunder aktionærer, der er medarbejdere i selskabet  

 - medmindre forholdet kan henføres under 1)-4).
 Ligeledes omfattet af forbuddet mod lån eller sikkerhedsstillelse er  

 personer som lever sammen med en person, der er omfattet af den nævnte  

 personkreds.
 Med hensyn til retsvirkningerne af sikkerhedsstillelse i strid med  

 bestemmelserne i § 144, stk. 1 og 2, jfr. ovenfor bemærkes, at en sådan  

 sikkerhedsstillelse er bindende for selskabet, hvis medkontrahenten ikke  

 havde kendskab til, at sikkerhed var stillet i strid med disse bestemmelser,  

 jfr. § 144, stk. 3.
 Såfremt der foretages udbetalinger fra selskabet, der er foretaget i  

 forbindelse med dispositioner i strid med § 144, stk. 1 og 2, jfr. ovenfor  

 fastlægger § 144, stk. 4, at udbetalingerne skal tilbageføres tillige med en  

 årlig rente af beløbet svarende til den til enhver tid fastsatte officielle  

 diskonto med et tillæg på 4 pct. medmindre højere rente er aftalt.
 Såfremt man befinder sig i denne situation, at tilbagebetalinger og ophør  

 ikke kan finde sted, bestemmes det i § 144, stk. 5, at de, der har truffet  

 eller opretholdt dispositioner efter stk. 1 og 2, indestår for selskabets  

 tab.
B.
Lån ydet eller sikkerhed stillet inden den 18. juni 1982 omfattes, jfr.  

 § 3 i lov nr. 284 af 9. juni 1982 om ændring af lov om forsikringsvirksomhed  

 ikke af det under A omhandlede forbud, men skal afvikles som oprindeligt  

 aftalt, dog senest inden 1. januar 1993.
 For så vidt angår lån ydet eller sikkerhed stillet inden den 18. juni 1982  

 gælder følgende retningslinier:
1. I regnskabsformular C V skal der gives summariske  

 oplysninger om de af nærværende cirkulære omfattede lån m.v. indenfor hver  

 gruppe, således at der gives særskilte oplysninger om lån m.v. til a)  

 aktionærer, b) garanter, c) bestyrelsesmedlemmer og d) direktører.  

 Oplysningerne skal indeholde redegørelse for lånenes sikkerhed og effektive  

 forrentning.
Oplysning om de enkelte lån skal gives i et særskilt tillæg til  

 den pågældende regnskabsformular (KI, KII, N, O) og indeholdende udførlige  

 oplysninger.
Oplysningerne i regnskabsformular C V og oplysningerne om de  

 enkelte lån m.v. skal forsynes med revisors bemærkninger, samt for så vidt  

 angår livsforsikringsselskaber, aktuarens bemærkninger.
 2. De lån eller sikkerhedsstillelser, som ønskes  

 oplyst, er sådanne, som er ydet, hvor selskabet havde eller burde have  

 kendskab til aktionær- eller garantforholdet, og hvor dette forhold har haft  

 indflydelse på lånets ydelse eller dets vilkår.
Lån eller sikkerhedsstillelse fra et selskab til med kontrahenter, der er  

 aktionærer, omfattes ikke af lovens § 144, stk. 1, hvis der er tale om  

 sædvanlige, erhvervsmæssigt begrundede dispositioner, såvel branchemæssigt  

 som set i forhold til selskabet selv.
Som eksempler på sådanne dispositioner  

 kan nævnes forsikringsselskabers erhvervelse af pantebreve på  

 pantebrevsmarkedet.
Lån til medarbejdere, givet på sædvanlige vilkår for medarbejderlån, skal  

 således ikke oplyses på den i pkt. 2 angivne måde, men fortsat optages som  

 medarbejderlån, selv om medarbejderen er aktionær.
Lån til bestyrelsen og  

 direktionens medlemmer skal dog altid oplyses, jfr. pkt. 2.
Der skal ikke i henhold til cirkulæret gives oplysninger om lån, som er  

 ydet, f.eks. på grund af kundeforhold, selv om debitor nu er aktionær eller  

 garant, når lånene er givet på normale vilkår eller på et tidspunkt, da der  

 intet aktionær- eller garantforhold bestod.
Det skal heller ikke oplyses,  

 såfremt en aktionær eller garant indtræder i et eksisterende lån i fast  

 ejendom ved ejerskifte, og dette sker på vilkår, som enten er en følge af  

 gældsbrevets vilkår eller er selskabets sædvanlige udlånsvilkår.
 Det bemærkes, at forsikringstilsynet anser medarbejderlån til  

 medarbejdere, der har medarbejderaktier, for at være lån der er ydet mod  

 betryggende sikkerhed, og hvor der ikke er tale om personer eller  

 virksomheder, der har afgørende indflydelse på selskabets dispositioner,  

 hvorfor disse lån ikke anses for omfattet af lovens § 144, stk. 1 og 2,  

 hvorfor der ikke skal gøres bemærkning i bestyrelsesprotokollen om disse lån.  

 Der henvises til lovens § 144, stk. 2.
 De pågældende medarbejderlån m.v., jfr. ovenfor, skal heller ikke opføres  

 som en særlig post i status, jfr. lovens § 126, stk. 2, idet bestemmelsen i §  

 126, stk. 2 tager sigte på lån, hvor disse kan have afgørende indflydelse på  

 selskabets dispositioner, og selskabet burde vide, at der eksisterer de  

 pågældende låneforhold.
3. Det fremgår af bestemmelsen under 1., at det  

 påhviler bestyrelsen at påse, at ydelsen af disse lån er forsvarlig i enhver  

 henseende, og at lånet ikke strider mod bestemmelser i lov om  

 forsikringsvirksomhed eller de til loven knyttede bekendtgørelser og  

 administrative regler og praksis eller mod bestemmelser iøvrigt.
I  

 bestyrelsens protokol skal der gøres bemærkning om ydet lån, herunder om  

 lånevilkår og værdiansættelse, jfr. lov om forsikringsvirksomhed § 144, stk.  

 2, bortset fra de ovennævnte medarbejderlån etc., jfr. cirkulærets pkt. 3, 2.  

 afsnit.
 4. Det påhviler revisor ved en henvisning til  

 bestyrelsesprotokollen at tilføre revisionsprotokollen, (jfr. lov om  

 forsikringsvirksomhed § 148, stk. 1, 3) oplysninger såvel om de i  

 regnskabsåret stiftede lån m.v., som oplysninger om tidligere stiftede lån  

 m.v., der ikke er afviklet ved regnskabsårets udløb, jfr. § 190, stk. 2 i lov  

 om forsikringsvirksomhed.
 5. Bestemmelserne under 1.-4. finder ikke anvendelse  

 på lån mod håndpant i en livsforsikringspolice, udstedt af selskabet, såfremt  

 lånet er ydet i overensstemmelse med selskabets tekniske grundlag (lovens §  

 30, stk. 1, pkt. 6).
 Der henvises også til lovens § 126, stk. 2.
 København, den 14. februar 1983.
