(Til stiftsøvrighederne) Bestemmelsen i § 2, stk. 3, i Kirkeministeriets bekendtgørelse af 3. marts  

 1989 om provstiudvalgenes virksomhed har været taget op til ny overvejelse og  

 har været drøftet i en arbejdsgruppe med repræsentanter for Danmarks  

 Provsteforening, Landsforeningen af Menighedsrådsmedlemmer,  

 stiftsadministrationerne, de kgl. bygningsinspektører og Nationalmuseet.  

 Bestemmelsen er herefter ændret med virkning fra den 1. september 1990.
 Det fremgår af de nye bestemmelser, at stiftsøvrigheden får en i forhold  

 til den tidligere gældende regel udvidet adgang til at dispensere fra  

 bestemmelsen om, at den bygningskyndige ikke må påtage sig lønnet arbejdet  

 for menighedsrådene i provstiet.
 Det bemærkes, at det fortsat er hovedreglen, at den bygningskyndige ikke  

 må påtage sig lønnet arbejde for provstiets menighedsråd.
Lempelsen i undtagelsesbestemmelsen består i en adgang for  

 stiftsøvrigheden til, hvor et menighedsråd ønsker bistand fra den  

 bygningskyndige til at udføre et lønnet arbejde, at give dispensation fra  

 hovedreglen efter en konkret vurdering af, om det i det enkelte tilfælde  

 skønnes rimeligt at dispensere.
Til en eventuel dispensation skal, jf.  

 bekendtgørelsens § 3, stk. 4, knyttes følgende vilkår:
 Ved det næste ordinære syn, jf. bekendtgørelsens § 2, stk. 1, udpeger  

 stiftsøvrigheden eller provstiudvalget efter stiftsøvrighedens bemyndigelse  

 en anden bygningskyndig til at foretage synet over det pågældende arbejde.  

 Denne synsforretning må tidligst finde sted eet år efter arbejdets  

 afslutning.
 Ministeriet skal anmode om, at der i de tilfælde, hvor der meddeles  

 dispensation, fremsendes en kopi af dispensationsskrivelsen til ministeriet.
Et antal eksemplarer af denne skrivelse og af ændringsbekendtgørelsen  

 vedlægges til fordeling blandt stiftets provstiudvalg og menighedsråd.
Der er  

 beregnet 5 eksemplarer til hvert provstiudvalg og 2 til hvert menighedsråd.
 P.M.V.
 E.B.
