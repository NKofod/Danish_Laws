 Arbejdsformidlingskontorerne.
 Ved rundskrivelse af 9/11 1983 fremsendte arbejdsdirektoratet til  

 AF-kontorerne finansministeriets cirkulære af 28/9 1983 om  

 genbeskæftigelsestilbud til ledigtblivende ikke-tjenestemandsansat personale  

 i staten.
 Under henvisning hertil og efter aftale med arbejdsministeriet fastsætes  

 foreløbig nedenstående arbejdsgang i de tilfælde, hvor AF-kontorerne på grund  

 af rationaliseringer eller som led i en strukturomlægning eller  

 personalereduktion ser sig nødsaget til at afskedige ikke-tjenestemandsansat  

 personale, der opfylder betingelserne i finansministeriets cirkulære pkt. 1.
1.  personale, hvor arbejdsdirektoratet er den  

 ansættende myndighed (AC'ere, erhvervsvejleere, AF-konsulenter og  

 overenskonstansatte overassistenter). Umiddelbart efter, at pågældende  

 medarbejder har modtaget meddelelse om kontorets indstilling om vedkommendes  

 afskedigelse, fremsendes oplysning herom til arbejdsdirektoratet sammen med  

 de oplysninger, der er nævnt i finansministeriets cirkulære pkt. 3.  

 Arbejdsdirektoratet vil herefter høre de øvrige AF-kontorer, om der skulle  

 være mulighed for et genbeskæftigelsestilbud til den pågældende inmden for  

 AF.
Såfremt arbejdsdirektoratet ikke inden for en frist af 1 uge modtager et  

 tilbud til pågældende, sendes sagen videre til arbejdsministeriet, der  

 herefter vil høre de øvrige institutioner under arbejdsministeriet om  

 muligheden for et genbeskæftigelsestilbud.
Såfremt arbejdsministeriet ikke  

 modtager et tilbud til pågældende, sendes sagen videre til finansministeriet.
2. For personale, hvor AF-kontorerne selv er den  

 ansættende myndighed Kontorerne må i tilfælde af afskedigelse, hvor  

 pågældende opfylder betingelsernbe i finansministeriets cirkulære pkt. 1, når  

 afskedigelsen er meddelt den pågældende, straks høre de øvrige AF-kontorer,  

 om der skulle være mulighed for et genbeskæftigelsestilbud inden for AF.  

 Høringsskrivelsen må være forsynet med de i finansministeriets cirkulære pkt.  

 3 omhandlede oplysninger.
Såfremt vedkommende AF-kontor ikke inden for en  

 frist af 1 uge modtager et tilbud til pågældende, sendes sagen sammen med  

 ovennævnte oplysninger (finansministeriets cirkulære pkt. 3) straks videre  

 til arbejdsdirektoratet, der umiddelbart herefter sender sagen videre til  

 arbejdsministeriet til videre foranstaltning, jfr. ovenfor.
 P.D.V.
 E.B.
