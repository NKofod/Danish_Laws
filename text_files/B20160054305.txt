Bekendtgørelse om ændring af bekendtgørelse om tilskud til pleje af græs- og naturarealer § 1 I bekendtgørelse nr. 67 af 28. januar 2015 om tilskud til pleje af græs- og naturarealer foretages følgende ændringer:
 1. Indledningen affattes således:
»I medfør af § 2, stk. 1 og 2, i lov nr. 1360 af 16. december 2014 om Landdistriktsfonden fastsættes efter bemyndigelse i henhold til § 5, stk. 1, nr. 40, i bekendtgørelse nr. 512 af 23. april 2015 om NaturErhvervstyrelsens opgaver og beføjelser:« 2. I § 2, nr. 7, ændres »Naturstyrelsen« til: »Styrelsen for Vand- og Naturforvaltning«.
 3. I § 9, stk. 2, udgår »Miljøministeriets«.
 4. I § 17, nr. 2, udgår »og litra b, 1. pkt.«.
 5. I § 21, stk. 5, ændres »Fødevareministeriets« til: »Miljø- og Fødevareministeriets«.
 6. § 28, stk. 1 og 2, affattes således:
»Tilsagn om tilskud for et areal bortfalder, 1) hvis tilsagnshaver har givet urigtige eller vildledende oplysninger eller har fortiet oplysninger af betydning for sagens afgørelse, 2) hvis tilsagnshaver tilsidesætter sine pligter efter lovens § 9, stk. 2, eller 3) hvis tilsagnshaver ikke opfylder sin oplysningspligt efter lovens § 8.
Stk. 2. NaturErhvervstyrelsen kan bestemme, at tilsagn om tilskud for et areal bortfalder, 1) hvis forpligtelser eller andre forpligtelser er overtrådt, eller 2) hvis anmodning om udbetaling af tilskud indgivet på Fællesskema ved brug af Miljø- og Fødevareministeriets Tast selv-service ikke er modtaget i NaturErhvervstyrelsen senest 25 kalenderdage efter fristen for indgivelse af Fællesskema i det kalenderår, hvor det pågældende tilsagnsår udløber.« 7. Kapitel 12 ophæves.
§ 2 Bekendtgørelsen træder i kraft den 1. juli 2016.
