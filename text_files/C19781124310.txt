 Efter forhandling med handelsministeriet og Foreningen af politimestre i  

 Danmark skal man meddele, at der efter cirkulære nr. 100 af 30. maj 1969 om  

 meddelelse af oplysninger til private fra registre, protokoller og lignende  

 med passende mellemrum kan gives Købmandsstandens Oplysningsbureau A/S, Dansk  

 Revisions Selskab A/S og Incassoringen A/S underretning om udstedte  

 næringsbreve som vekselerer og ejendomshandler.
 De nævnte bureauer har som et vilkår for tilladelsen tiltrådt, at  

 oplysningerne ikke må videregives samlet f.eks. til udsendelse af  

 reklametilbud for varer eller serviceydelser, men alene må anvendes som et  

 led i de oplysninger, der gives til bedømmelse af enkelte virksomheders  

 soliditet.
 Oplysningerne indsendes til Købmandsstandens Oplysningsbureau A/S, Gammel  

 Mønt 2, 1117 København K, der herefter fordeler materialet til de øvrige  

 bureauer.
 Om den praktiske fremgangsmåde træffes nærmere aftale mellem Foreningen af  

 politimestre i Danmark og Købmandsstandens Oplysningsbureau A/S.
 Justitsministeriets cirkulæreskrivelse af 4. juni 1970 ophæves.
 P.M.V.
 E.B.
