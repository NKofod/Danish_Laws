 I fortsættelse af direktoratets skrivelser af 19. maj og 19. juni 1978  

 vedrørende finansministeriets cirkulære af 2. maj 1978 om udbetaling af visse  

 særlige ydelser til tjenestemænd og lignende i staten, folkeskolen og  

 folkekirken skal direktoratet herved, efter at sagen har været forelagt i  

 »Tjenestetidsudvalget«, meddele følgende supplerende retningslinier  

 for udbetaling af særlige ydelser i overensstemmelse med cirkulæret:
 1. Personkredsen.
 Cirkulæret omfatter alle, der går i særlig skifteholdsturnus uanset  

 ansættelsestidspunkt.
Det forudsættes, at der for de under cirkulæret omfattede fravær, der  

 giver adgang til særlige ydelser (jfr. nedenfor punkt 2), skaffes særlig  

 dokumentation for de tjenester, pågældende ville have forrettet eller skal  

 forrette, såfremt han ikke var eller vil være fraværende.
Tjenestestederne  

 pålægges derfor at føre tjenestelisterne således, at de fraværende står  

 anført på tjenestelisterne med de tjenester, de ville have haft.
 Såfremt en tjenestemand normalt går i en tjeneste, der ikke berettiger til  

 særlige ydelser (heldagspost),men i visse perioder kan påregne at forrette  

 skifteholdstjeneste bl.a. i forbindelse med ferieafvikling eller deltagelse i  

 fastlagt natturnus, vil pågældende ved fravær under den forudlagte  

 skifteholdtjeneste kunne få udbetalt særlige ydelser.
 Ved fravær under sygdom skal en tjenestemand, der ellers normalt går i  

 turnustjeneste, også efter forløbet af 120 sygedage indenfor 12 på hinanden  

 følgende måneder, fortsat have godtgjort de nedenfor under punkt 4 nævnte  

 ydelser.
 2. Arten af fravær.
 Cirkulærets bestemmelser er udtømmende, hvilket vil sige, at der kun kan  

 gives særlige ydelser ved fravær for:
a.
Sygdom.
b.
Genindkaldelse til militærtjeneste.
c.
Fravær i forbindelse med svangerskab og fødsel.
 Der vil således ikke kunne gives særlige ydelser ved andre former for  

 fravær,f.eks. kursusdeltagelse, tjenestefrihed, afspadsering m.v.
 3. Cirkulæret hjemler ikke ret til erstatning for  

 særlige ydelser m.v. ved ændringer i tjenesteplanen,f.eks. for  

 skifteholdstjeneste til heldagstjeneste i forbindelse med inddækning af  

 sygdomsfravær og ferie.
 4. Ydelsernes omfang under fravær.
 Der gives:
a.
Kontant betaling i henhold til cirkulære om særlige ydelser.
b.
Kompensation i henhold til tjenestetidscirkulærets § 5 (14-06 timer).
c.
Der sker ingen ændring i tjenestetidscirkulærets § 13, stk. 1  

 (manglende søn- og helligdagsfrihed).
Såfremt der iøvrigt måtte være tvivl på tjenestestederne om fortolkning af  

 nærværende cirkulære,bedes forespørgsel herom rettet til direktoratets 1.  

 kontor (fuldmægtig F.
Lambæk/overvagtmester Edvard Nielsen).
 E.B.
 Folmer Lambæk.
 Kriminalforsorgens anstalter, afdelinger, pensioner samt  

 arrestinspektørerne.
