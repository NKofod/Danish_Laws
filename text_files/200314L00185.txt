Betænkning afgivet af Udvalget for Udlændinge- og  

 Integrationspolitik den 9. december 2003 Betænkning over Forslag til lov om  

 ændring af udlændingeloven (Ændring af reglerne om tilknytningskrav ved  

 ægtefællesammenføring og styrket indsats mod ægteskaber, der indgås mod eget  

 ønske) [af  

 integrationsministeren (Bertel Haarder)] 1. Ændringsforslag Integrationsministeren har stillet 1 ændringsforslag til  

 lovforslaget.
2. Udvalgsarbejdet Lovforslaget blev fremsat den 8. oktober 2003 og var til 1.  

 behandling den 22. oktober 2003. Lovforslaget blev efter 1. behandling  

 henvist  

 til behandling i Udvalget for Udlændinge- og Integrationspolitik.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen været sendt i  

 høring, og integrationsministeren sendte den 25. september 2003 dette udkast  

 til udvalget, jf. alm. del  bilag 408, folketingsåret 2002-03. Den 13.  

 oktober  

 2003 sendte integrationsministeren de indkomne høringssvar samt et notat  

 herom  

 til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra Dansk-Nordisk Modstandsbevægelse og Anders Hede,  

 Huset Mandag Morgen.
Integrationsministeren har over for udvalget kommenteret  

 henvendelsen fra Dansk-Nordisk Modstandsbevægelse.
Deputationer Endvidere har følgende mundtligt over for udvalget redegjort for  

 deres holdning til lovforslaget:
Line Bøgsted, Dansk-Nordisk  

 Modstandsbevægelse og Dokumentations- og  

 rådgivningscenteret om racediskrimination (DRC).
Spørgsmål Udvalget har stillet 34 spørgsmål til integrationsministeren til  

 skriftlig besvarelse, som denne har besvaret.
Nogle af udvalgets spørgsmål og  

 integrationsministerens svar herpå er optrykt som bilag 2 til betænkningen.
3. Indstillinger og politiske bemærkninger Et  

  

 flertal  

  

 i udvalget  

 (S, V, DF og KF) indstiller lovforslaget til  

  

 vedtagelse  

  

 med det stillede ændringsforslag.
Socialdemokratiets medlemmer af udvalget vil indrette  

 udlændinge-, asyl- og integrationspolitikken, så den tjener integrationen  

 bedst  

 muligt.
Der skal være balance mellem udlændinges ret til at tage bopæl i  

 Danmark og det danske samfunds chance for at håndtere integrationen.
 Under valgkampen til folketingsvalget i november 2001 sagde  

 Socialdemokraterne således, at vi vil arbejde for et samfund, hvor  

 antidemokratiske, autoritære eller kvindeundertrykkende holdninger ikke får  

 lov  

 til at brede sig.
Det kræver både påvirkning af holdninger, stærk støtte og  

 opbakning til unge, der ønsker at være mønsterbrydere, samt lovgivning at nå  

 denne målsætning.
Socialdemokraterne ønsker at stoppe tvangsægteskaber, men  

 også at begrænse de frivillige, men arrangerede ægteskaber med en person fra  

 hjemlandet.
Selv om Socialdemokraterne bestemt ikke støtter alle elementer i  

 den nuværende udlændingelov, der blev vedtaget i Folketinget sidste år, har  

 vi  

 hele tiden støttet 24-års-reglen og tilknytningskravet i loven.
Men vi  

 forventede, at regeringens udformning af tilknytningskravet ville føre til en  

 lang række af vilkårlige afslag.
Samtidig forudså Socialdemokraterne, at  

 tilknytningskravet ville forhindre mange udlandsdanskere i at vende hjem til  

 Danmark med deres ægtefælle.
 Da denne forudsigelse holdt stik, krævede Socialdemokraterne, at  

 integrationsministeren skulle finde en løsning for disse familier, som aldrig  

 har været målgruppen for den styrkede indsats mod tvangsægteskaber.  

 Resultatet  

 blev forliget bag nærværende lovforslag.
Socialdemokraterne stemmer således for lovforslaget, fordi det  

 er en lempelse af tilknytningskravet for alle, der har været danske  

 statsborgere eller bosiddende i Danmark i mere end 28 år.
Samtidig er det en  

 målretning af indsatsen mod tvangsægteskaber.
 Det er Socialdemokraternes opfattelse, at lovforslaget med  

 ministerens ændringsforslag vil afbøde en række problemer ved  

 tilknytningskravet,  

 hvis udformning og tolkning vi dog fortsat vil følge nøje.
Socialdemokraterne er meget tilfredse med, at det under  

 forhandlingerne om forliget bag lovforslaget blev tilkendegivet fra  

 regeringen,  

 at man ville drøfte aktive tiltag, som skal forhindre og afbøde  

 konsekvenserne  

 af tvangsægteskaber.
Det drejer sig om flere etniske rådgivere, som kan tage  

 ud  

 og mægle i de familier, hvor en ung er ved at blive presset ind i et  

 ægteskab,samt flere midlertidige og permanente bosteder til de kvinder, der  

 bryder  

 ud af et voldeligt ægteskab, og til de unge, som bliver forvist eller stikker  

 af fra deres familier, fordi de ikke vil giftes med en fremmed.
Socialdemokraterne pointerede allerede ved 1. behandlingen af  

 lovforslaget, at adopterede, der kommer til landet som børn, ikke sidestilles  

 med danskfødte børn på samme alder, hvis lovforslaget blev vedtaget i uændret  

 form.
De skal opfylde tilknytningskravet, indtil de har haft ophold i 28 år  

 og  

 ikke kun indtil det fyldte 28. år, selv om de har været danske statsborgere  

 siden adoptionen.
 Derfor er Socialdemokraterne meget tilfredse med, at  

 integrationsministeren har lyttet til vores bekymringer og stillet et  

 ændringsforslag, som sidestiller adoptivbørn med jævnaldrende danskfødte  

 børn.  

 Dette ændringsforslag støtter vi.
 Socialdemokraterne har noteret sig, at ministeren i svaret på  

 spørgsmål nr. 6, der er optrykt som bilag til betænkningen, tilkendegiver,  

 at:
»Det problem, som ændringsforslaget sigter på at løse, vil kun  

 være aktuelt i ganske få tilfælde.
Adoptivbørn, der er kommet hertil som små  

 og  

 er opvokset her i landet, vil således i almindelighed i praksis kunne opfylde  

 tilknytningskravet, såfremt de måtte ønske at få en udenlandsk ægtefælle til  

 Danmark.
Ophold uden for Danmark forud for adoption fratrækkes ikke ved denne  

 vurdering, ligesom det udenlandske adoptivbarn sjældent vil have bevaret en  

 kontakt til hjemlandet.
De pågældende vil derfor kun i meget få tilfælde  

 kunne  

 have problemer med tilknytningskravet.« Socialdemokraterne noterer sig ministerens tilkendegivelse af,  

 at årene forud for en adoption ikke fratrækkes ved vurdering af tilknytning,  

 men mener fortsat, at ændringsforslaget er berettiget, da ministeren  

 erkender,  

 at problemet er aktuelt i  

  

 »få tilfælde«.
Socialdemokraterne accepterer stramningerne omkring  

 fætter-kusine-ægteskaber, fordi fætter-kusine-ægteskaber  og ikke  

 mindst et  

 mønster af gentagne fætter-kusine-ægteskaber  forekommer i netop de  

 kulturer,  

 hvor der ligger et sådant forventningspres på unge, at de ikke ubetinget har  

 deres  

 personlige, frie vilje til at vælge en ægtefælle.
Når de unge ikke magter at  

 protestere, fordi konsekvenserne vil være uoverskuelige, finder  

 Socialdemokraterne det relevant, at reglerne strammes, så der sendes endnu et  

 signal til forældre og familie om, at et ægteskab kun er lovligt, når det  

 indgås af egen fri vilje.
 Socialdemokraterne vil fortsat følge området tæt, herunder holde  

 øje med, om der i lovens implementering sker en ud over lovens intention  

 yderligere administrativ opstramning.
 Et  

  

 mindretal  

  

 i  

 udvalget (SF, RV og EL) indstiller lovforslaget til  

  

 forkastelse  

  

 ved 3. behandling og vil redegøre for sin stilling til  

 det stillede ændringsforslag ved 2. behandling.
Socialistisk Folkepartis og Enhedslistens medlemmer af udvalget  

 kan ikke støtte lovforslaget, hvilket næppe er nogen overraskelse.
Det søges  

 solgt til befolkningen som en hjælpende hånd til nogle unge piger, der bliver  

 tvunget til at indgå ægteskab mod deres vilje.
Men nøgternt betragtet ser det  

 kun dagens lys, fordi regeringens og Dansk Folkepartis renommé led alvorlig  

 skade efter sommerens stormvejr, hvor mange frustrerede danskere, som bor i  

 udlandet, protesterede over, at de blev forhindret i at kunne slå sig ned  

 herhjemme med deres udenlandske ægtefælle.
Efter SFs og ELs opfattelse er lovforslaget kort sagt et  

 nødværgeforslag, og man får nu se, om regeringen får held til at bilde  

 befolkningen ind, at den har lyttet til protesterne.
SF og EL har i den  

 sammenhæng bemærket sig det høringssvar, som er kommet fra Institut for  

 Menneskerettigheder, hvori der skrives:
»Danske statsborgere vil imidlertid efter vedtagelsen af dette  

 lovforslag fortsat opleve begrænsninger i retten til at opholde sig i  

 Danmark,  

 når deres ægtefælle er udlænding.
Tilknytningskravet vil fortsat gælde for  

 alle  

 statsborgere under 28 år og for personer, som ikke har haft mindst 28 års  

 lovlig og sammenhængende ophold i landet.« Danske statsborgere vil altså fortsat blive ramt.
Så meget for  

 Dansk Folkepartis, Venstres og Det Konservative Folkepartis bekymring for  

 danske statsborgere  en bekymring, som Socialdemokratiet føler et  

 uforståeligt  

 tvingende behov for at hjælpe regeringen med at få ryddet af vejen.
 Efter SFs og ELs opfattelser er der tale om hovsaløsninger, og  

 det understreges af, at regeringen under udvalgsarbejdet har måttet stille et  

 ændringsforslag til sit eget lovforslag for at komme adopterede i møde, et  

 nødvendigt ændringsforslag, som  hvis ikke det havde drejet sig om  

 »damagecontrol«  

  burde have været forudset.
Regeringens folkelige salgsstrategi er imidlertid at få selve  

 det oprindelige lovforslag til at se ud, som om man gør noget rigtig seriøst  

 ved tvangsægteskaber.
Imidlertid er det efter vores opfattelse sigende om  

 denne  

 indsats, at når man læser bemærkningerne til lovforslaget, har den en  

 succesrate på 17 tilfælde, hvor udlændingemyndighederne har givet afslag på  

 familiesammenføring med henvisning til, at der var tale om tvangsægteskaber.  

 Det er naturligvis 17 for mange, men immervæk også drakoniske forholdsregler  

 at  

 sætte i værk, når man tænker på, at reglerne vil ramme ganske mange flere,  

 som  

 ikke er tvunget til ægteskab mod deres vilje, men gifter sig af kærlighed.
Efter SFs og ELs opfattelse er det ikke ligegyldigt med de  

 tilfælde, hvor unge udsættes for tvang og pres til at indgå ægteskab mod  

 deres  

 vilje.
Tværtimod.
Vi har derfor tidligere fremsat forslag om støtte til  

 ofrene,  

 først og fremmest ved at gøre dem stærke nok til at forhindre, at de bliver  

 ofre, og derefter, hvis det ulykkelige alligevel skulle ske, at de bliver  

 ofre,  

 da at give dem mulighed for at bryde ud af den situation.
Regeringen har tidligere udsendt et handlingsprogram med forslag  

 til initiativer på dette område.
Efter vores opfattelse indeholder det flere  

 gode elementer, som minder om initiativer, vi tidligere har bragt frem.
Vi  

 kan  

 naturligvis kun bifalde, at regeringen også er nået til den erkendelse.
Men  

 vi  

 kan ikke støtte initiativer som dette lovforslag, der ikke tjener andet  

 formål  

 end at genere folk, som gerne vil giftes af kærlighed.
Tvangsægteskaber er et problem, men efter SFs og ELs  

 opfattelse skal disse ægteskaber ikke bekæmpes ved at indføre en lovgivning,  

 der de facto betyder diskrimination af en bestemt gruppe, hvoraf mange intet  

 har at gøre med tvangsægteskaber.
Vi ved jo godt, hvem denne gruppe er, for  

 ministeren forsømmer ingen lejlighed til at udpege, hvem han taler om: Det er  

 tyrkerne og pakistanerne.
 Med i købet på det her forsøg fra regeringens side på at  

 reparere lidt på sommerens skrammede image følger et par andre forslag,  

 f.eks.  

 indførelse af omvendt bevisbyrde, et retsprincip, som man i andre sammenhænge  

 ellers afviser.
Dette nye princip sættes i kraft i en ægteskabssag, hvis der  

 søges familiesammenføring i familier, hvor der tidligere har været givet  

 tilladelser til familiesammenføring.
I de tilfælde anses den nye ansøgning  

 for  

 at være udtryk for et tvangsægteskab, altså indføres der forhåndsformodninger  

 som grundprincip, en i denne sammenhæng juridisk nyskabelse, jf. ministerens  

 var på spørgsmål nr. 10.
 Oven i disse forslag kommer der så et par forslag, som »smutter  

 med«, nu hvor regeringen alligevel er i gang: Man lægger hindringer i vejen  

 for  

 flygtninges mulighed for at blive familiesammenført med en ægtefælle fra  

 flugtlandet, og man kriminaliserer noget for en gruppe borgere, som er  

 tilladt  

 for en anden, nemlig de såkaldte fætter-kusine-ægteskaber.
Der er efter SFs og ELs opfattelse næppe tvivl om, at med  

 disse forslag vil ministeren være i stand til i løbet af kort tid at  

 fremlægge  

 en statistik over tvangsægteskaber, som siger spar to til alt, og som viser,  

 hvor slemt det står til med tvangsægteskaber.
Men sagen er, at de problemer,  

 der er med, at nogle unge tvinges til ægteskab mod deres vilje, kræver en  

 seriøs indsats og ikke hovsa-lovgivning, hvis virkning vil være til stor gene  

 for massevis at unge mennesker, der ønsker at gifte sig af egen fri vilje.
På  

 den måde retter regeringen og dens flertal af Dansk Folkeparti og  

 Socialdemokratiet  

 bager for smed, og det bliver ikke med SFs og ELs støtte.
 Det Radikale Venstres medlem af udvalget har følgende bemærkninger:
»Enhver har ret til respekt for sit privatliv og familieliv, sit  

 hjem og sin kommunikation.« (En forfatning for Europa, Artikel II-7) »Enhver forskelsbehandling på grund af køn, race, farve, etnisk  

 eller social oprindelse, genetiske anlæg, sprog, religion eller tro,  

 politiske  

 eller andre anskuelser, tilhørsforhold til et nationalt mindretal,  

 formueforhold, fødsel, handicap, alder, seksuel orientering eller ethvert  

 andet  

 forhold er forbudt.« (En forfatning for Europa, Artikel II-21) »Unionen respekterer den kulturelle, religiøse og sproglige  

 mangfoldighed.« (En forfatning for Europa, artikel II-22) Dette lovforslag handler om at fremme en bestemt levemåde blandt  

 landets borgere.
I lovforslaget kan borgerne se, hvordan de skal gebærde sig,  

 hvis de skal have statens velsignelse af deres ægteskab.
Du er mest sikker på  

 denne velsignelse:
hvis du er født i Danmark, hvis du har haft et længerevarende og indgående  

 bekendtskab forud for ægteskabets indgåelse, hvis du har samlevet forud for ægteskabets indgåelse, hvis du ikke ønsker ægteskab med en nærtbeslægtet  

 (f.eks. næstsøskende), hvis der ikke er andre i din familie, som har fået  

 familiesammenføring med en ægtefælle fra udlandet, hvis du arrangerer din bryllupsfest selv.
Man kan selvfølgelig »vælge« at se stort på disse regler.
Men  

 det er klogt at følge dem, hvis man vil være sikker på at kunne bo sammen med  

 en udenlandsk ægtefælle i Danmark.
 Regeringen ophøjer med lovforslaget en bestemt levemåde og  

 sandsynligvis en meget tidsbestemt og kulturbestemt norm til lov.
Ordet frihed forekom 11 gange i statsministerens åbningstale i  

 2003. Er der noget område, hvor frihed  

    

  

 er vigtigere end netop på de områder, der lige er omtalt? Hvorfor skal  

 staten fastsætte, hvordan et bryllup skal arrangeres? Hvorfor skal jeg  

 straffes  

 for, at min søster også ville giftes med en fra udlandet? Hvorfor skal staten  

 blande sig i noget så livsnært, så privat, så intimt? Hvad er det, regeringen  

 mener,  

 når den siger mere frihed og mere frit valg? Det Radikale Venstre kan ikke støtte lovforslaget.
Det kan vi  

 ikke, fordi det er i strid med de grundlæggende værdier for det danske  

 demokrati, og fordi vi mener, loven er i strid med menneskerettighederne og  

 grundlovens § 70 - hvis ikke lovens bogstav, så dens ånd.
I grundlovens § 70  

 står der, at der ikke må diskrimineres på baggrund af afstamning.
Vi er imod,  

 at mens danskere kan gifte sig med en udlænding og kan gifte sig med en  

 kusine,  

 så er det pr. definition mistænkeligt, hvis man gifter sig med en udenlandsk  

 kusine.
Det er diskriminerende mod alle, som har familiære forbindelser uden  

 for landet grænser! Vi er imod, at der lovgives gennem bemærkninger.
Det må fremgå  

 klart af lovteksten, hvad borgerne (og embedsmændene) har at rette sig efter.
Vi er imod, at loven mangler gennemsigtighed og klarhed.
Det er  

 ikke en retsstat værdigt at overlade det til embedsmændenes skøn, hvorvidt  

 borgernes livsstil berettiger dem til at bo i deres eget land eller ej.
 Vi er imod den omvendte bevisbyrde, især inden for et område med  

 meget ringe ankemuligheder.
Vi er imod de besynderlige »formodningsregler«, som ministeren  

 selv anerkender, at der ikke er præcedens for i dansk lov! Vi er imod, at danske statsborgere fortsat skal forhindres i at  

 gifte sig og bosætte sig her i landet med den, de vil.
Hvis et ægtepar kan  

 forsørge sig selv og den ægtefællesammenførte er parat til at lade sig  

 integrere, skal staten ikke blande sig.
 Vi er imod, at danske statsborgere med anden etnisk baggrund  

 reelt stilles langt dårligere end etniske danskere.
 Vi er imod, at ordet stamtræ overhovedet skal optræde i det moderne  

 Danmarks lovgivning.
Vi beklager, at regeringen med lovforslaget gør op med den  

 tradition, der altid har sikret ligestilling mellem danske statsborgere og  

 medlemmer af det danske mindretal syd for grænsen.
På trods af ministerens  

 mange forsikringer om, at så længe der sidder en sønderjyde som  

 integrationsminister,  

 behøver ingen at bekymre sig, er der som mindretalsdansk grund til at være på  

 vagt.
Fra nu af skal også medlemmer af det danske mindretal i Sydslesvig  

 opfylde tilknytningskravet, hvis de ikke har været danske statsborgere eller  

 boet i Danmark i 28 år.
 Vi er imod, at det nærmest er umuligt for flygtninge og  

 indvandrere at få familiesammenføring.
 Vi er imod, at man, hvis andre i ens familie har indgået  

 ægteskab med en udlænding, som udgangspunkt er under mistanke.
Vi er imod, at et så alvorligt problem som tvangsægteskaber  

 bruges som undskyldning for en fremmedangst politik.
Hvis man mener, at  

 ægteskaberne skal reguleres, må det ske via ægteskabslovgivningen, ikke  

 udlændingelovgivningen! Vi er imod, at purunge danske statsborgere med anden etnisk  

 baggrund af deres familie tvinges til at forlade Danmark for at blive  

 tvangsgiftet i forældrenes hjemland.
Den danske stat har ansvar for at  

 beskytte  

 sine borgere, herunder selvfølgelig at sikre, at der rejses sag mod dem, som  

 medvirker til tvangsægteskabets indgåelse.
Det danske stat gør sig skyldig i  

 ansvarsforflygtigelse, når ofre landsforvises frem for at støttes.
 Vi er imod diskriminationen, den manglende retssikkerhed og den  

 manglende frihed til som borger i Danmark selv at kunne bestemme, hvordan man  

 vil leve sit liv.
Vi beklager dybt, at Danmark med dette lovforslag endnu engang  

 skriver sig ud af det europæiske samarbejde på udlændingeområdet.
Med  

 lovforslaget  

 lægges der op til en ny form for opholdsshopping inden for EU-landene.
Danske  

 statsborgere, som ikke kan få ægtefællesammenføring i Danmark, kan tage til  

 et  

 andet EU-land, arbejde der i en kort periode og derefter vende tilbage til  

 Danmark  

 med deres udenlandske familie.
Som EU-borger har man  

  

 ret  

  

 til ægtefællessammenføring.
Som EU-borger har man  

  

 ret  

  

 til at leve sammen med sin familie i  

 Danmark.
Det har man ikke som dansk statsborger.
Det moderne Danmark er født af opgøret med et samfund, hvor  

 staten kunne blande sig i borgernes privatliv, hvor slægt og blodsbånd bandt  

 det enkelte menneske på hænder og fødder.
I kampen mod indvandrernes såkaldte  

 middelalderlige traditioner vender Danmark selv tilbage til traditioner, som  

 hører fortiden til.
I kampen mod »dem«, mister vi noget af det, som mere end  

 150 års kamp har ført til: individets frihed, retten til selv at vælge, hvem  

 man vil dele sit liv med, retten til privatliv, retten til at være individ.
 Et  

  

 andet mindretal  

  

 i  

 udvalget (KD) indstiller lovforslaget til  

  

 forkastelse  

  

 ved 3. behandling og vil stemme imod det stillede ændringsforslag.
Kristendemokraternes medlem af udvalget har nogle grundlæggende  

 betænkeligheder ved lovforslaget.
Først og fremmest finder vi i partiet det  

 dybt problematisk, at der nu foretages yderligere stramninger over for en  

 bestemt befolkningsgruppe, der forskelsbehandles.
Regeringen fremsætter under  

 påskud af at ville tvangsægteskaberne til livs et lovforslag, der i den grad  

 forskelsbehandler og fører til yderligere stigmatisering af de etniske  

 minoriteter, som befinder sig i Danmark.
Der er ifølge rapporten »Integrationsforskning i Danmark  

 1980-2002« tre grundlæggende årsager til, at indvandrere har en tradition for  

 at gifte sig med personer fra egen etnisk gruppe.
For det første har de  

 ønsket  

 om at bevare en bestemt kulturel identitet, som ofte handler om religion.
For  

 det andet vil de undgå kulturelt betingede konflikter inden for en  

 nyetableret  

 familie og mellem familiegenerationerne.
For det tredje spiller det ind, at  

 danskere har en høj skilsmisseprocent.
Disse er alle nogle ganske legitime  

 grunde til at vælge en partner inden for ens egen etniske gruppe, og de er  

 overvejelser, som ingen kan gøre sig fri for, når ens børn skal finde en  

 livsledsager.
Samtidig understreger rapporten, at tendensen i dag er, at  

 flere  

 etniske minoriteter selv får lov at vælge deres ægtefælle uden påvirkning fra  

 familien.
Udviklingen går derfor i den rigtige retning, men integration tager  

 tid.
Reglen om, at tilknytningskravet frafaldes, hvis man har haft  

 dansk indfødsret i 28 år, målretter ikke indsatsen mod tvangsægteskaber.
Det  

 er  

 svært at få øje på logikken bag 28-års-grænsen.
Danske statsborgere vil efter  

 vedtagelsen af dette lovforslag fortsat opleve begrænsninger i retten til at  

 opholde sig i Danmark, når deres ægtefælle er udlænding.
Institut for  

 Menneskerettigheder skriver i sit høringssvar: »Kravet om 28 års indfødsret  

 betyder en de-facto forskelsbehandling mellem statsborgere, som har erhvervet  

 statsborgerskab ved fødslen og statsborgere, som har erhvervet  

 statsborgerskab  

 senere.
En sådan forskelsbehandling er usædvanlig for dansk ret og efter  

 Instituttets opfattelse principielt betænkelig.« I et retssamfund kan det ikke være rigtigt, at en persons  

 retstilling kan forringes af giftermål.
Reglerne for de såkaldte  

 fætter-kusine-ægteskaber er uacceptable.
Det er ikke ulovligt at gifte sig i  

 Danmark med sin fætter eller kusine, derfor kan KD ikke være med til at  

 mistænkeliggøre borgere, der vælger ægtefælle inden for lovens rammer.
Ellers  

 forbliver det fortsat et spørgsmål om »os« og »dem«. »Vi« må godt, men »I« må  

 ikke.
Det er stærkt betænkeligt, når man indfører en så bred  

 skønsudøvelse hos myndighederne, som formodningsreglen i lovforslagets § 1,  

 nr.  

 2, lægger op til.
Forudsigeligheden i sager om familiesammenføring er  

 allerede  

 dybt problematisk, og det er umuligt ud fra retningslinjer i lovforslaget at  

 vurdere, hvornår myndighederne med de nye regler skal anse det for  

 tilstrækkelig godtgjort, at der rent faktisk er tale om et ægteskab indgået  

 efter  

 eget ønske.
 Kristendemokraterne så gerne et fokusskift væk fra stramninger  

 over for indvandring hen mod en helhedsorienteret løsning af problemet, hvor  

 institutioner som socialcentre og krisecentre samt uddannelses- og  

 sundhedssystemet indgår aktivt i arbejdet for at forebygge tvangsægteskaber.  

 Endelig ønsker vi en målrettet indsats på uddannelsesområdet, især over for  

 kvinder med minoritetsbaggrund.
 Kristendemokraterne finder lovforslaget uhensigtsmæssigt og dybt  

 problematisk, fordi man i en erklæret hensigt om at ramme et ukendt antal  

 tvangsægteskaber generelt forringer retsstillingen for en stor gruppe borgere  

 i  

 det danske samfund.
 Kristendemokraterne må blot konkludere, at der ligger nogle  

 bevæggrunde bag lovforslaget, som i sin helhed går ud på at begrænse  

 familiesammenføring af bestemte befolkningsgrupper.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

    

  

 integrationsministeren,  

  

 tiltrådt af et  

  

 flertal  

  

 (S, V, DF og KF):
Til § 1 1)  


  

 Nr.  

 1  

  

 affattes således:
 »1.  


  

 § 9, stk. 7,  

  

 affattes således:
»Stk. 7  

                                                                         .  

                                                                            Oph  

 Opholdstilladelse efter stk. 1, nr. 1, litra a, når den herboende person ikke  

 har haft dansk indfødsret i 28 år, og efter stk. 1, nr. 1, litra b-d, kan,  

 medmindre ganske særlige grunde taler derimod, kun gives, såfremt  

 ægtefællernes  

 eller samlevernes samlede tilknytning til Danmark er større end ægtefællernes  

 eller samlevernes samlede tilknytning til et andet land.
Herboende personer  

 med  

 dansk indfødsret, der er adopteret fra udlandet inden det fyldte 4. år, og  

 som  

 senest i forbindelse med adoptionen har erhvervet dansk indfødsret, anses for  

 at have haft dansk indfødsret fra fødslen.«« [Ligestilling af adopterede inden det fyldte 4. år med  

 personer, der har haft dansk indfødsret fra fødslen] Bemærkninger Til nr. 1 Ved lovforslaget foreslås det, at udlændingelovens § 9, stk. 7,  

 ændres således, at opholdstilladelse efter udlændingelovens § 9, stk. 1, nr.  

 1,  

 litra a, når den herboende person ikke har haft dansk indfødsret i 28 år, og  

 efter § 9, stk. 1, nr. 1, litra b-d, medmindre ganske særlige grunde taler  

 derimod, kun kan gives, såfremt ægtefællernes eller samlevernes samlede  

 tilknytning til Danmark er større end ægtefællernes eller samlevernes samlede  

 tilknytning til et andet land.
 Med ændringsforslaget foreslås det, at herboende personer med  

 dansk indfødsret, der er adopteret fra udlandet inden det fyldte 4. år, og  

 som  

 senest i forbindelse med adoptionen har erhvervet dansk indfødsret, i  

 relation  

 til den ved lovforslaget foreslåede lempelse af tilknytningskravet anses for  

 at  

 have haft dansk indfødsret fra fødslen og dermed omfattes af fritagelsen for  

 opfyldelse af tilknytningskravet ved ægtefællesammenføring.
 På baggrund af den særlige situation, som adoptivbørn, der  

 kommer her til landet som mindre børn, befinder sig i, hvor de pågældende  

 ofte  

 er uden familiemæssig eller anden tilknytning til oprindelseslandet, samt  

 hvor  

 adoptivbørn i øvrigt opnår en retsstilling som adoptanternes biologiske børn  

   

 og under hensyn til tilkendegivelserne fra flere politiske ordførere under  

 Folketingets 1. behandling af lovforslaget  findes det således  

 hensigtsmæssigt, at herboende personer med dansk indfødsret, der er adopteret  

 fra udlandet inden det fyldte 4. år, og som senest i forbindelse med  

 adoptionen  

 har erhvervet dansk indfødsret, i relation til den ved lovforslaget  

 foreslåede  

 mulighed for fritagelse for tilknytningskravet ved ægtefællesammenføring, når  

 den herboende har haft dansk indfødsret i 28 år, anses for at have haft dansk  

 indfødsret fra fødslen.
 Den nu foreslåede affattelse af udlændingelovens § 9, stk. 7,  

 indebærer fortsat en lempelse  i form af fritagelse for opfyldelse af  

 tilknytningskravet ved ægtefællesammenføring  for alle, der har haft  

 dansk  

 indfødsret i 28 år.
Den nu foreslåede affattelse af bestemmelsen indebærer i den  

 forbindelse endvidere, at herboende personer med dansk indfødsret, der er  

 adopteret fra udlandet inden det fyldte 4. år, og som senest i forbindelse  

 med  

 adoptionen har erhvervet dansk indfødsret, anses for at have haft dansk  

 indfødsret  

 fra fødslen.
De pågældende vil derfor allerede fra det fyldte 28. år generelt  

 blive fritaget fra at skulle opfylde tilknytningskravet i forbindelse med  

 ægtefællesammenføring, såfremt de pågældende uden afbrydelse har haft dansk  

 indfødsret siden erhvervelsen heraf i forbindelse med adoptionen.
Ved at vælge en aldersgrænse på fire år sikres det, at  

 hovedparten af alle udenlandske adoptivbørn, der kommer til Danmark og ved  

 adoptionen erhverver dansk indfødsret, bliver sidestillet med børn født af  

 danske  

 forældre.
Herudover gælder det, at jo yngre det udenlandske adoptivbarn er  

 ved  

 ankomsten til Danmark, jo mindre tilknytning til og erindring om  

 oprindelseslandet vil barnet som udgangspunkt have.
Birthe Rønn Hornbech (V)  

    

  

 Irene Simonsen (V)  

    

  

 Bodil Kornbek (KD)  

    

  

 Marianne Pedersen (V)  

    

  

 Jørgen Winther (V)  

  

  fmd.  

  

    

  

 Peter Skaarup (DF)  

    

  

 Jesper Langballe (DF)  

    

  

 Else Theill Sørensen (KF)  

    

  

 Lars Barfoed (KF)  

    

  

 Lotte Bundsgaard (S)  

    

  

 Sophie Hæstorp Andersen (S)  

    

  

 Morten Bødskov (S)  

    

  

 Anne‑Marie Meldgaard (S)  

  

 nfmd  

                                                                          .  

                                                                               

    

  

 Marie  

 Daugaard (SF)  

    

  

 Elsebeth Gerner Nielsen (RV)  

    

  

 Søren Søndergaard (EL)  

    

  

 Karen J.
Klint (S) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende L 6 Bilagsnr.
Titel 1 Høringssvar, fra integrationsministeren 2 Supplerende høringssvar, fra integrationsministeren 3 Høringssvar og høringsnotat, fra integrationsministeren 4 Forslag til tidsplan for udvalgets arbejde med  

 lovforslaget 5 Spm. 1 om kontrol med samliv m.m., til  

 integrationsministeren Spm. 2, om ansatte i den offentlige forvaltning har pligt  

 til at politianmelde ulovligheder, til integrationsministeren Spm. 3 om antal politianmeldelser på baggrund af mistanke  

 om ulovligheder, til integrationsministeren Spm. 4 om antal tiltalerejsninger om tvangsægteskaber,  

 til integrationsministeren 6 Supplerende høringssvar, fra integrationsministeren 7 Supplerende høringssvar, fra integrationsministeren 8 Henvendelse af 29/10-03 fra Anders Hede, Huset Mandag  

 Morgen 9 Henvendelse af 5/11-03 fra Dansk-Nordisk  

 Modstandsbevægelse 10 Spm. 5 om kommentar til henvendelse af 5/11-03 fra  

 Dansk-Nordisk Modstandsbevægelse, til integrationsministeren 11 Spm. 6, om adoptivbørn er ligestillet med danske børn og  

 hvis ikke, anmodning om teknisk bistand til et ændringsforslag, til  

 integrationsministeren 12 Spm. 7 om teknisk bistand til udarbejdelse af  

 ændringsforslag om tilknytningskravet, til integrationsministeren Spm. 8 om teknisk bistand til ændringsforslag om  

 dokumentation for, at der ikke er tale om tvangsægteskab, til  

 integrationsministeren Spm. 9 om teknisk bistand til ændringsforslag om ændring  

 af udlændingelovens formålsparagraf, til integrationsministeren Spm. 10 om redegørelse for fortilfælde i dansk  

 retspraksis, til integrationsministeren Spm. 11 om redegørelse for, hvorledes det i  

 bemærkningerne omtalte stamtræ skal udformes for at opfylde  

 dokumentationskravene, til integrationsministeren Spm. 12 om redegørelse for, hvad der forstås ved  

 nærtbeslægtede, til integrationsministeren Spm. 13 om redegørelse for, hvorledes myndighederne vil  

 kontrollere, at et ægtepar har samlevet før ægteskabets indgåelse, til  

 integrationsministeren Spm. 14 om forskelsbehandling af arrangerede giftermål  

 blandt EU-borgere og ikke-EU-borgere, til integrationsministeren Spm. 15 om redegørelse for de nye spørgsmål og  

 dokumentations- krav, ansøgere om familiesammenføring skal besvare, til  

 integrationsministeren Spm. 16 om, hvorledes danske statsborgere kan bruge  

 EU-lovgiv- ningen til at slippe uden om de nationale krav til  

 familiesammenføring,  

 til integrationsministeren Spm. 17 om oversendelse af notat, hvori der redegøres for  

 de administrative procedurer, til integrationsministeren Spm. 18 om redegørelse for konsekvenserne for det danske  

 mindretal i Sydslsesvig af de foreslåede lovændringer, til  

 integrationsministeren Spm. 19 om redegørelse for begreberne arrangeret  

 ægteskab, tvangslignende ægteskab og tvangsægteskab, til  

 integrationsministeren Spm. 20 om lovforslagets betydning for danske  

 statsborgeres mulighed for at få familiesammenføring, til  

 integrationsministeren Spm. 21 om redegørelse for andre måder, et ægtepar kan  

 dokumentere, at deres ægteskab bygger på frivillighed, til  

 integrationsministeren Spm. 22 om indrømmelse af, at et ægteskab er arrangeret,  

 er tilstrækkelig grund til at give afslag på ægtefællesammenføring, til  

 integrationsministeren Spm. 23 om eksempler på fortilfælde, hvor der skabes  

 lovhjemmel til, at borgerne for at opnå en rettighed skal redegøre for deres  

 samliv, til integrationsministeren 13 Svar på spm. 1 om kontrol med samliv m.m., fra  

 integrationsministeren Svar på spm. 2, om ansatte i den offentlige forvaltning  

 har pligt til at politianmelde ulovligheder, fra integrationsministeren Svar på spm. 3 om antal politianmeldelser på baggrund af  

 mistanke om tvangsægteskaber, fra integrationsministeren Svar på spm. 4 om antal tiltalerejsninger om  

 tvangsægteskaber, fra integrationsministeren 14 Svar på spm. 7 om teknisk bistand til udarbejdelse af  

 ændringsforslag om tilknytningskravet, fra integrationsministeren Svar på spm. 8 om teknisk bistand til ændringsforslag om  

 dokumentation for, at der ikke er tale om tvangsægteskab, fra  

 integrationsministeren Svar på spm. 9 om teknisk bistand til ændringsforslag om  

 ændring af udlændingelovens formålsparagraf, fra integrationsministeren Svar på spm. 10 om redegørelse for fortilfælde i dansk  

 retspraksis, fra integrationsministeren Svar på spm. 11 om redegørelse for, hvorledes det i  

 bemærkningerne omtalte stamtræ skal udformes for at opfylde  

 dokumentationskravene, fra integrationsministeren Svar på spm. 12 om redegørelse for, hvad der forstås ved  

 nærtbeslægtede, fra integrationsministeren Svar på spm. 13 om redegørelse for, hvorledes  

 myndighederne vil kontrollere, at et ægtepar har samlevet før ægteskabets  

 indgåelse, fra integrationsministeren Svar på spm. 14 om forskelsbehandling af arrangerede  

 giftermål blandt EU-borgere og ikke-EU-borgere, fra integrationsministeren Svar på spm. 15 om redegørelse for de nye spørgsmål og  

 dokumentationskrav, ansøgere om familiesammenføring skal besvare, fra  

 integrationsministeren Svar på spm. 16 om, hvorledes danske statsborgere kan  

 bruge EU-lovgivningen til at slippe uden om de nationale krav til  

 familiesammenføring,  

 fra integrationsministeren Svar på spm. 17 om oversendelse af notat, hvori der  

 redegøres for de administrative procedurer, fra integrationsministeren Svar på spm. 18 om redegørelse for konsekvenserne for det  

 danske mindretal af de foreslåede lovændringer, fra integrationsministeren Svar på spm. 19 om redegørelse for begreberne arrangeret  

 ægteskab, tvangslignende ægteskab og tvangsægteskab, fra  

 integrationsministeren Svar på spm. 20 om lovforslagets betydning for danske  

 statsborgeres mulighed for at få familiesammenføring, fra  

 integrationsministeren Svar på spm. 21 om redegørelse for andre måder, et  

 ægtepar kan dokumentere, at deres ægteskab bygger på frivillighed, fra  

 integrationsministeren Svar på spm. 22 om indrømmelse af, at et ægteskab er  

 arrangeret, er tilstrækkelig grund til at give afslag på  

 ægtefællesammenføring, fra integrationsministeren Svar på spm. 23 om eksempler på fortilfælde, hvor der  

 skabes lovhjemmel til, at borgerne for at opnå en rettighed skal redegøre for  

 deres samliv, fra integrationsministeren 15 Svar på spm. 5 om kommentar til henvendelse af 5/11-03  

 fra Dansk-Nordisk Modstandsbevægelse, fra integrationsministeren 16 Svar på spm. 6, om adoptivbørn er ligestillet med danske  

 børn og hvis ikke, anmodning om teknisk bistand til et ændringsforslag, fra  

 integrationsministeren 17 Avisartikler af 4/10-03, 9/10-03 og 17/10-03 fra  

 Flensborg Avis 18 1. udkast til betænkning 19 Spm. 24 om teknisk bistand til et ændringsforslag om, at  

 der er formodning for tvangsægteskab, hvis der tidligere har været  

 familiesammenføring  

 i den nære familie, til integrationsministeren Spm. 25 om fokusering på den herboende familie i  

 forbindelse med tvangsægteskab, til integrationsministeren Spm. 26 om udtømmende definition af arrangerede  

 ægteskaber og tvangsægteskaber, til integrationsministeren Spm. 27 om, hvordan ferieophold i udlandet skal  

 fratrækkes ophold her i landet, til integrationsministeren Spm. 28 om ferieophold i et EU-land eller et andet  

 nordisk land, til integrationsministeren Spm. 29 om, hvad der menes med »ophold i udlandet, af en  

 væsentlig betydning for den herboendes uddannelsesmæssige udvikling«, til  

 integrationsministeren Spm. 30 om Udlændingestyrelsens definition af  

 tvangsægteskaber, til integrationsministeren 20 Spm. 31 om, hvornår tilknytningskravet bortfalder for en  

 person fra det danske mindretal i Sydslesvig, til integrationsministeren Spm. 32 om ligestilling af det danske mindretal i  

 Sydslesvigs medlemmer med andre danskere, til integrationsministeren Spm. 33, om ministeren vil sende et dementi til de  

 aviser, hvori han har udtalt sig om det danske mindretal i Sydslesvig, til  

 integrationsministeren Spm. 34 om forholdet til EU-lovgivningen på  

 familiesammenføringsområdet, til integrationsministeren 21 Ændringsforslag til 2. behandling, fra  

 integrationsministeren 22 Svar på spm. 24 om teknisk bistand til et ændringsforslag  

 om, at der er formodning for tvangsægteskab, hvis der tidligere har været  

 familiesammenføring  

 i den nære familie, fra integrationsministeren Svar på spm. 25 om fokusering på den herboende familie i  

 forbindelse med tvangsægteskab, fra integrationsministeren Svar på spm. 26 om udtømmende definition af arrangerede  

 ægteskaber og tvangsægteskaber, fra integrationsministeren Svar på spm. 27 om, hvordan ferieophold i udlandet skal  

 fratrækkes ophold her i landet, fra integrationsministeren Svar på spm. 28 om ferieophold i et EU-land eller et  

 andet nordisk land, fra integrationsministeren Svar på spm. 29 om, hvad der menes med »ophold i  

 udlandet, af en væsentlig betyning for den herboendes uddannelsesmæssige  

 udvikling«,  

 fra integrationsministeren Svar på spm. 30 om Udlændingestyrelsens definition af  

 tvangsægteskaber, fra integrationsministeren 23 Svar på spm. 31 om, hvornår tilknytningskravet bortfalder  

 for en person fra det danske mindretal i Sydslesvig, fra  

 integrationsministeren Svar på spm. 32 om ligestilling af det danske mindretal i  

 Sydslesvigs medlemmer med andre danskere, fra integrationsministeren Svar på spm. 33, om ministeren vil sende et dementi til  

 de aviser, hvori han har udtalt sig om det danske mindretal i Sydslesvig, fra  

 integrationsministeren 24 2. udkast til betænkning 25 Svar på spm. 34 om forholdet til EU-lovgivningen på  

 familiesammenføringsområdet, fra integrationsministeren 26 3. udkast til betænkning 27 4. udkast til betænkning Bilag 2 Nogle af udvalgets spørgsmål til integrationsministeren  

 og dennes svar herpå Spørgsmål 6 og svaret herpå er optrykt efter ønske fra S.
De  

 øvrige spørgsmål og svarene herpå er optrykt efter ønske fra RV.
 Spørgsmål 2:
Har ansatte i den offentlige forvaltning pligt til at  

 politianmelde ulovligheder, som de får kendskab til gennem deres arbejde? Svar:
 Efter forvaltningslovens § 28, stk. 1, må oplysninger om  

 enkeltpersoners rent private forhold, herunder oplysninger om race, religion,  

 hudfarve, om politiske, foreningsmæssige, seksuelle og strafbare forhold samt  

 oplysninger om helbredsforhold, væsentlige sociale problemer og misbrug af  

 nydelsesmidler  

 og lignende ikke videregives til en anden forvaltningsmyndighed.
 Efter forvaltningslovens § 28, stk. 2, nr. 3, kan videregivelse  

 af de i forvaltningslovens § 28, stk. 1, nævnte oplysninger dog ske, når  

 videregivelsen sker til varetagelse af private eller offentlige interesser,  

 der  

 klart overstiger hensynet til de interesser, der begrunder hemmeligholdelse,  

 herunder hensynet til den, oplysningen angår (den såkaldte  

 værdispringsregel).
 Det fremgår af bemærkningerne til forvaltningsloven, at når  

 betingelserne i forvaltningslovens § 28, stk. 2 og 3, er opfyldt, vil  

 forvaltningsmyndigheder på begæring eller af egen drift kunne videregive  

 personoplysninger til politiet og anklagemyndigheden.
 Efter bestemmelsen i forvaltningslovens § 28, stk. 2, nr. 3, er  

 det dog en forudsætning for videregivelse af oplysninger om enkeltpersoners  

 rent private forhold, at videregivelsen sker til varetagelse af offentlige  

 interesser, der klart overstiger hensynet til den, oplysningen angår, jf.  

 Forvaltningsloven med kommentarer, John Vogter, 3. udg. 1999, s. 544.
Hensynet til at søge alvorlige forbrydelser forebygget,  

 efterforsket og retsforfulgt er omfattet af de private og offentlige  

 interesser, der kan begrunde videregivelse efter forvaltningslovens § 28,  

 stk.  

 2, nr. 3. Hensynet er endvidere tungtvejende i den afvejning, der skal  

 foretages efter forvaltningslovens § 28, stk. 2, nr. 3, og vil således ofte  

 føre til, at videregivelse af oplysninger om enkeltpersoners rent private  

 forhold kan ske.
Der skal dog i hvert enkelt tilfælde foretages en konkret  

 afvejning af de hensyn, som videregivelsen er af betydning for.
Det er den  

 myndighed, som er i besiddelse af oplysningen, der i den konkrete sag må  

 foretage interesseafvejningen med henblik på at tage stilling til, om  

 videregivelse må anses for at være berettiget.
 Det følger af forvaltningslovens § 31, stk. 1, at i det omfang  

 en forvaltningsmyndighed er berettiget til at videregive en oplysning, skal  

 myndigheden på begæring af en anden forvaltningsmyndighed videregive  

 oplysningen, hvis den er af betydning for myndighedens virksomhed eller for  

 en  

 afgørelse, som myndigheden skal træffe.
Efter § 31 er det den myndighed, der er i besiddelse af  

 oplysningerne, der skal afgøre, om betingelser for og dermed pligten til at  

 videregive oplysningerne er til stede, jf.
Forvaltningsloven med kommentarer,  

 John Vogter, 3. udg. 1999, s. 576.
Forvaltningslovens § 31 indebærer, at en forvaltningsmyndighed i  

 de tilfælde, hvor den efter forvaltningslovens § 28, jf. ovenfor, er  

 berettiget  

 til at videregive en oplysning, skal imødekomme en begæring fra en anden  

 forvaltningsmyndighed om udlevering af oplysningen.
Der er således ikke en  

 »tavshedsret« for en forvaltningsmyndighed, som af en anden  

 forvaltningsmyndighed anmodes om at videregive fortrolige oplysninger.
Efter  

 forvaltningslovens § 31, stk. 2, gælder dette dog ikke, hvis videregivelsen  

 påfører myndigheden et merarbejde, der væsentligt overstiger den interesse,  

 den  

 anden myndighed har i at få oplysningen, jf.
Forvaltningsloven med  

 kommentarer,  

 John Vogter, 3. udg. 1999, s. 577.
Spørgsmålet om, hvorvidt offentlige forvaltningsmyndigheder har  

 pligt til at indgive politianmeldelse i tilfælde af formodede  

 lovovertrædelser  

 begået af private, herunder selskaber, er ikke lovreguleret.
Spørgsmålet ses  

 heller ikke nærmere behandlet i den retsvidenskabelige litteratur.  

 Besvarelsen  

 af spørgsmålet vil bl.a. afhænge af, hvilke opgaver den pågældende myndighed  

 varetager på det pågældende lovområde.
 Det må antages, at forvaltningsmyndigheder, der netop har til  

 opgave at føre tilsyn med, at borgerne overholder lovgivningen, efter  

 omstændighederne har pligt til at indgive politianmeldelse i anledning af  

 konstaterede lovovertrædelser.
 Uden for sådanne tilfælde kan der formentlig opstilles den  

 hovedregel, at forvaltningsmyndigheder er berettiget  men ikke  

 forpligtet   

 til at indgive politianmeldelse i anledning af formodet strafbart forhold  

 begået af private.
 Spørgsmål 4:
I hvor mange af de 17 sager, hvor Udlændingestyrelsen i 2002  

 meddelte afslag på familiesammenføring under henvisning til, at ægteskabet  

 var  

 indgået mod eget ønske, er der rejst tiltale? Svar:
 Efter udlændingelovens § 9, stk. 8, kan der ikke  medmindre ganske  

 særlige grunde afgørende taler derfor  gives tilladelse til  

 ægtefællesammenføring, såfremt det må anses for tvivlsomt, om ægteskabet er  

 indgået eller samlivsforholdet er etableret efter begge parters ønske.
Bestemmelsen blev indført ved lov nr. 365 af 6. juni 2002 om  

 ændring af udlændingeloven og ægteskabsloven.
Af forarbejderne til  

 bestemmelsen  

 fremgår bl.a. følgende (L 152 af 28. februar 2002, side 56):
»Det  

 vil efter den foreslåede bestemmelse ikke være et krav, at den konkrete sag  

 indeholder oplysninger af en sådan karakter, at det må lægges til grund, at  

 ægteskabet er indgået mod parternes ønske, for at meddele afslag på  

 ægtefællesammenføring.
Det afgørende er, om det må anses for tvivlsomt, om  

 ægteskabet er indgået eller samlivsforhold er etableret efter begge parters  

 ønske.« Som det fremgår, er det altså tilstrækkeligt for at meddele  

 afslag på ægtefællesammenføring, at det må anses for tvivlsomt, om ægteskabet  

 er indgået efter parternes ønske.
Der stilles således ikke krav om, at  

 udlændingemyndighederne skal bevise, at der er tale om et ægteskab, som er  

 indgået mod eget ønske under tvang eller pres.
 I forhold til muligheden for at straffe en person, der tvinger  

 en anden person til at indgå ægteskab, er de relevante bestemmelser  

 straffelovens §§ 260 og 266, som har følgende ordlyd:
»§ 260.  

  

 Med bøde eller fængsel indtil 2 år straffes  

 for ulovlig tvang den, som ved vold eller ved trussel om vold, om betydelig skade  

 på gods, om frihedsberøvelse eller om at fremsætte usand sigtelse for  

 strafbart  

 eller ærerørigt forhold eller at åbenbare privatlivet tilhørende forhold  

 tvinger nogen til at gøre, tåle eller undlade noget, ved trussel om at anmelde eller åbenbare et strafbart  

 forhold eller om at fremsætte sande ærerørige beskyldninger tvinger nogen til  

 at gøre, tåle eller undlade noget, for så vidt fremtvingelsen ikke kan anses  

 tilbørlig begrundet ved det forhold, som truslen angår.« »  

 § 266.  

  

 Den, som på en måde, der er  

 egnet til hos nogen at fremkalde alvorlig frygt for eget eller andres liv,  

 helbred eller velfærd, truer med at foretage en strafbar handling, straffes  

 med  

 bøde eller fængsel indtil 2 år.« Justitsministeriet har oplyst, at i tilfælde, hvor tvangen kan  

 henføres til konkrete handlinger  f.eks. trussel om vold eller trussel  

 på  

 livet  kan det forhold, at nogen tvinges til at indgå ægteskab, efter  

 omstændighederne falde ind under de nævnte straffebestemmelser.
Justitsministeriet er ikke i besiddelse af statistisk materiale  

 vedrørende antallet af anmeldelser og sigtelser for overtrædelse af  

 straffelovens  

 bestemmelser om ulovlig tvang i forbindelse med indgåelse af ægteskab.
Der  

 ses  

 endvidere ikke at eksistere retspraksis på området.
 Det er et almindeligt princip i dansk strafferet, at tvivlen  

 skal komme den tiltalte til gode (uskyldig, indtil det modsatte er  

 bevist).  

 Det betyder ikke alene, at anklagemyndigheden har bevisbyrden, men også, at  

 anklagemyndigheden skal løfte bevisbyrden på en sådan måde, at der ikke kan  

 rejses rimelig tvivl om den tiltaltes skyld.
 I tilfælde, hvor der er tvivl om, hvorvidt en person har tvunget  

 en anden person til at indgå ægteskab, kan den pågældende altså ikke straffes  

 herfor.
 Udlændingestyrelsen har foretaget en gennemgang af de 17 sager,  

 hvori Udlændingestyrelsen i 2002 meddelte afslag på ægtefællesammenføring  

 under  

 henvisning til, at ægteskabet ikke ansås for indgået efter den herboendes  

 eget  

 ønske.
I 14 sager har Udlændingestyrelsen direkte fra den herboende  

 ægtefælle modtaget oplysningerne om, at det pågældende ægteskab er indgået  

 under tvang eller tvangslignende forhold.
I 13 af de 14 sager har den  

 herboende  

 ægtefælle krævet eller indtrængende anmodet om, at Udlændingestyrelsen ikke  

 over for familien eller i afgørelsen tilkendegiver, at oplysningerne om, at  

 ægteskabet er indgået under tvang eller tvangslignende forhold, hidrører fra  

 den pågældende, idet den pågældende typisk frygter for sit liv eller for at  

 blive udsat for vold fra familiens side.
I den sidste af de 14 sager har den  

 herboende ægtefælle brudt med familien, hvorfor den pågældende i stedet har  

 anmodet om, at den pågældendes nye adresse holdes hemmelig for familien.
I en sag har Udlændingestyrelsen modtaget oplysningerne om, at  

 det pågældende ægteskab er indgået under tvang eller tvangslignende forhold,  

 fra politiet, som har modtaget oplysningerne fra kommunens giftefoged, der  

 igen  

 har modtaget dem fra den herboende ægtefælle.
I denne sag har den herboende  

 ægtefælle  

 ikke over for Udlændingestyrelsen tilkendegivet ønske om fortrolighed.
I de sidste to sager har Udlændingestyrelsen modtaget  

 oplysningerne om, at det pågældende ægteskab er indgået under tvang eller  

 tvangslignende forhold, direkte fra ansøgeren (den udenlandske ægtefælle),  

 der  

 opholdt sig i hjemlandet.
I den ene sag har den udenlandske ægtefælle anmodet  

 om fortrolighed.
I den anden sag har den udenlandske ægtefælle ikke anmodet  

 om  

 fortrolighed.
Udlændingestyrelsen har ikke fundet anledning til at indgive  

 politianmeldelse i de pågældende sager.
I 15 sager er der således  

 udtrykkeligt  

 anmodet om, at Udlændingestyrelsen omgår de afgivne oplysninger med  

 fortrolighed, og i de resterende to sager har den herboende ægtefælle ikke  

 over  

 for Udlændingestyrelsen udtrykt ønske om, at der indgives politianmeldelse.
Hertil kommer, at en politianmeldelse typisk vil forværre den  

 herboende ægtefælles forhold yderligere, eksempelvis ved at den pågældende  

 risikerer at blive udsat for  

 fysisk eller  

 psykisk overlast fra den eller de personer, der har tvunget den pågældende  

 til  

 at indgå ægteskab.
Endvidere ville en eventuel straffesag kunne bringe den  

 herboende ægtefælle i en ganske ubehagelig situation, hvor den pågældende  

 tilskyndes til at vidne mod sine egne forældre eller andre familiemedlemmer,  

 der har udført tvangen.
Endelig har  

  

 Udlændinge  

 styrelsen valgt at lægge meget vægt på tillidsforholdet mellem styrelsen  

 og den eller de personer, der er blevet tvunget til at indgå ægteskab,  

 således  

 at oplysninger om strafbare forhold begået imod den eller de pågældende ikke  

 videregives til politiet mod  

  

 den eller de pågældende  

 s ønske, medmindre det strafbare forhold er af en sådan  

 grovhed, at offentlige interesser klart tilsiger underretning af politiet på  

 trods heraf.
Udlændingestyrelsen har i sager, hvor styrelsen ud fra sagens  

 konkrete forhold har fundet anledning hertil, vejledt den herboende ægtefælle  

 om muligheden for at søge bistand hos de sociale myndigheder.
Derudover har  

 Udlændingestyrelsen  indtil Foreningen Broen ophørte i 2002  i en  

 række af de  

 ovennævnte sager vejledt den herboende ægtefælle om muligheden for at rette  

 henvendelse til denne forening.
 Spørgsmål 5:
Ministeren bedes kommentere henvendelse af 5. november 2003 fra  

 Dansk-Nordisk Modstandsbevægelse, jf.
L 6  bilag 9.
 Svar:
Dansk-Nordisk Modstandsbevægelse har i en henvendelse af 5.  

 november 2003 til Folketingets Integrationsudvalg bl.a. anført, at alle via  

 et  

 transitophold i et af de andre EU-lande eller et andet nordisk land frit vil  

 kunne indrejse i Danmark uanset alder, og at dette ikke kun gælder  

 ægtefæller,  

 men også andre familiemedlemmer til herboende personer.
Dansk-Nordisk  

 Modstandsbevægelse finder, at lovforslag nr.
L 6 på den baggrund bliver uden  

 betydning.
 Jeg kan oplyse, at herboende udlændinge, som er statsborgere i  

 et EU/EØS-land, og som arbejder her i landet, i medfør af EU-rettens regler  

 om  

 fri bevægelighed har adgang til familiesammenføring med udlændinge på  

 lempeligere vilkår end andre herboende personer.
 F.eks. har en EU-borger, der indrejser i Danmark som  

 arbejdstager, ret til familiesammenføring med følgende personer:
 EU-borgerens ægtefælle.
 EU-borgerens eller dennes ægtefælles efterkommere, der  

 er under 21 år eller forsørges af den pågældende.
 Personer, der er beslægtede i opstigende linie med  

 EU-borgeren eller dennes ægtefælle og forsørges af den pågældende.
 Andre familiemedlemmer, som forsørges af EU-borgeren  

 eller i hjemlandet er optaget i dennes husstand.
 Familiesammenføring vil efter EU-rettens regler ikke kunne  

 betinges af f.eks. opfyldelse af et tilknytningskrav.
 En dansker, der bor og arbejder i et andet EU/EØS-land, nyder  

 godt af de samme lempelige regler under sit ophold i det pågældende land.  

 Vender den danske statsborger herefter tilbage til Danmark for at arbejde  

 her,  

 kan den pågældende efter EF-domstolens praksis som udgangspunkt medbringe  

 sine  

 familiemedlemmer på tilsvarende lempelige vilkår.
 EF-domstolen har imidlertid fastslået, at EU-rettens regler om  

 fri bevægelighed ikke kan påberåbes med henblik på uretmæssig unddragelse af  

 national lovgivning og heller ikke er til hinder for, at medlemsstaterne  

 træffer de fornødne foranstaltninger til hindring af misbrug af denne art.
 Det følger således af EF-domstolens praksis, at en EU-borger,  

 der bosætter sig i en anden medlemsstat som arbejdstager med henblik på ved  

 en  

 tilbagevenden til hjemlandet at opnå familiesammenføring med sin udenlandske  

 ægtefælle, alene vil kunne påberåbe sig EU-rettens regler om fri  

 bevægelighed,  

 såfremt der er tale om et reelt ægteskab.
 Udlændingemyndighederne vil ikke anse et ægteskab for reelt,  

 såfremt ægteskabet  uanset om dette er indgået efter begge parters eget  

 ønske  

 eller ej  er indgået med henblik på at skaffe en udlænding ophold i  

 Danmark  

 (proforma). Et ægteskab, som ikke er indgået efter begge parters ønske, men  

 efter pres fra familien med henblik på at skaffe en udlænding ophold i  

 Danmark,  

 vil således ikke af udlændingemyndighederne blive betragtet som reelt, og en  

 ansøgning om ægtefællesammenføring på grundlag af et sådant ægteskab vil  

 derfor  

 skulle behandles efter udlændingelovens almindelige regler om  

 ægtefællesammenføring.
Jeg henleder i øvrigt opmærksomheden på, at ikke alle herboende  

 personer har mulighed for eller ønske om at bosætte sig og arbejde i et andet  

 EU-land.
Der vil derfor også i fremtiden være et overvejende antal  

 ægtefællesammenføringssager, som ikke skal afgøres efter EU-rettens særlige  

 regler om fri bevægelighed, men derimod efter de almindelige regler i  

 udlændingeloven.
Jeg kan på den baggrund ikke tilslutte mig det af Dansk-Nordisk  

 Modstandsbevægelse anførte synspunkt om, at lovforslag nr.
L 6 ikke får  

 praktisk betydning.
 Spørgsmål 6:
Vil adopterede, der som børn er adopteret fra udlandet til  

 Danmark, efter lovforslaget være ligestillede med jævnaldrende, der er født i  

 Danmark, eller af danske forældre? Hvis ikke, anmodes om teknisk bistand til  

 et  

 ændringsforslag, der medfører en sådan ligestilling? Svar:
 Den foreslåede lempelse af tilknytningskravet i udlændingelovens  

 § 9, stk. 7, gælder for alle, der enten har haft dansk indfødsret i 28 år  

 eller  

 er født og opvokset her i landet eller er kommet hertil som mindre børn og  

 har  

 haft deres opvækst i Danmark og endvidere har haft 28 års lovligt  i  

 det  

 væsentlige sammenhængende  ophold her i landet.
Der indføres ikke ved den foreslåede lempelse særskilte regler  

 for personer, der er kommet til Danmark i en ung alder som følge af adoption.  

 Udenlandske adoptivbørn vil derfor som andre udenlandske børn, der kommer til  

 Danmark i en ung alder og har deres opvækst her i landet, skulle opfylde  

 enten  

 kravet om at have haft dansk indfødsret i 28 år eller kravet om at have haft  

 28  

 års lovligt  i det væsentlige sammenhængende  ophold her i landet  

 for at  

 blive undtaget fra det almindelige tilknytningskrav.
Udenlandske adoptivbørn  

 sidestilles således med andre børn, der kommer til Danmark i en ung alder og  

 har deres opvækst her i landet.
 Det fremgår af lovbemærkningerne til den foreslåede ændring af  

 udlændingelovens § 9, stk. 8, at adoptivbørn i denne sammenhæng vil være  

 sidestillet med biologiske børn.
 For så vidt angår anmodningen om lovteknisk bistand til et  

 ændringsforslag, der medfører, at personer, der som børn er adopteret fra  

 udlandet  

 til Danmark, ligestilles med jævnaldrende, der er født i Danmark eller af  

 danske forældre, forudsættes det ved besvarelsen af spørgsmålet, at der  

 ønskes  

 et ændringsforslag i relation til den foreslåede lempelse af udlændingelovens  

 §  

 9, stk. 7, om tilknytningskrav ved ægtefællesammenføring.
Det forudsættes endvidere, at der ønskes et ændringsforslag,  

 hvorefter udenlandske adoptivbørn, der er adopteret fra udlandet som små  

 børn,  

 i relation til tilknytningskravet sidestilles med personer, der har haft  

 dansk  

 indfødsret fra fødslen, når de pågældende fylder 28 år.
Det forudsættes  

 herved,  

 at det pågældende adoptivbarn senest ved adoptionen har erhvervet dansk  

 indfødsret.
Lovteksten til et ændringsforslag til lovforslag nr.
L 6 af 8.  

 oktober 2003 vil kunne se sådan ud:
Ændringsforslag til Forslag nr.
L 6 af 8. oktober 2003 til lov om ændring af  

 udlændingeloven (Ændring af reglerne om tilknytningskrav ved  

 ægtefællesammenføring og styrket indsats mod ægteskaber, der indgås mod eget  

 ønske) Ændringsforslag Til § 1 1.  

  

 Nr. 1 affattes  

 således:
   

  

 § 9, stk. 7  

  

 , affattes  

 således:
  

  

 Stk. 7  

                                                                         .  

                                                                            Oph  

 Opholdstilladelse efter stk. 1, nr. 1, litra a, når den herboende person ikke  

 har haft dansk indfødsret i 28 år, og efter stk. 1, nr. 1, litra b-d, kan,  

 medmindre ganske særlige grunde taler derimod, kun gives, såfremt  

 ægtefællernes  

 eller samlevernes samlede tilknytning til Danmark er større end ægtefællernes  

 eller samlevernes samlede tilknytning til et andet land.
Herboende personer  

 med  

 dansk indfødsret, der er adopteret fra udlandet inden det fyldte  [f.eks. 3.]  

 år, og som senest i forbindelse med adoptionen har erhvervet dansk  

 indfødsret,  

 anses for at have haft dansk indfødsret fra fødslen. Det problem, som ændringsforslaget sigter på at løse, vil kun  

 være aktuelt i ganske få tilfælde.
Adoptivbørn, der er kommet hertil som små og er opvokset her i  

 landet, vil således i almindelighed i praksis kunne opfylde  

 tilknytningskravet,  

 såfremt de måtte ønske at få en udenlandsk ægtefælle til Danmark.
Ophold uden  

 for Danmark forud for adoption fratrækkes ikke ved denne vurdering, ligesom  

 det  

 udenlandske adoptivbarn sjældent vil have bevaret en kontakt til hjemlandet.  

 De  

 pågældende vil derfor kun i meget få tilfælde kunne have problemer med  

 tilknytningskravet.
 Det skal bemærkes, at en vedtagelse af ændringsforslaget, der  

 indebærer en positiv særbehandling af en mindre persongruppe, vil rejse andre  

 spørgsmål om forskelsbehandling af lige eller sammenlignelige tilfælde.
 Hvis adoptivforældrene til et udenlandsk adoptivbarn først opnår  

 dansk indfødsret efter barnets fødsel, men inden adoptionen, vil det  

 adoptivbarn, der er adopteret fra udlandet inden det fyldte 3. år, og som  

 erhvervede dansk indfødsret i forbindelse med adoptionen og nu er fyldt 28  

 år,  

 og som efter ændringsforslaget skal anses for at have haft dansk indfødsret  

 fra  

 fødslen, opnå en bedre retsstilling end adoptivforældrenes eventuelle  

 biologiske børn, der først opnår dansk indfødsret på tidspunktet for  

 forældrenes erklæring eller naturalisation.
 I den situation, hvor en herboende udlænding efter reglerne om  

 familiesammenføring får sit f.eks. to-årige udenlandske barn her til landet,  

 vil det pågældende barn i relation til 28 års-reglen først ved det fyldte 30.  

 år, såfremt vedkommende uden væsentlige afbrydelser lovligt har opholdt sig i  

 Danmark siden ankomsten her til landet, blive omfattet af fritagelsen for  

 tilknytningskravet.
Tilsvarende vil et barn, hvis forældre på fødselstidspunktet  

 ikke har dansk indfødsret, men som på et senere tidspunkt erhverver dansk  

 indfødsret, i hvilken forbindelse også barnet erhverver dansk indfødsret,  

 først  

 være omfattet af den foreslåede lempelse efter 28 års dansk indfødsret eller  

 28  

 års ophold her i landet.
Dette gælder også, selvom barnets forældre eller den  

 ene af forældrene tidligere har haft dansk indfødsret i en lang årrække og  

 blot  

 i et kortere tidsrum omkring barnets fødsel har været udenlandske  

 statsborgere.
 Derimod vil et adoptivbarn, der er fyldt 28 år, og som inden det  

 fyldte 3. år blev adopteret fra udlandet, i hvilken forbindelse den  

 pågældende erhvervede  

 dansk indfødsret, efter ændringsforslaget opnå en bedre retsstilling end det  

 familiesammenførte barn og det barn, der er født i udlandet af en oprindelig  

 dansk statsborger, der ved tilbagevenden til Danmark generhverver sin  

 tidligere  

 danske indfødsret, uanset at disse børn i visse tilfælde vil have opholdt sig  

 her i landet i længere tid end adoptivbarnet.
 Spørgsmål 10:
 Ministeren bedes redegøre for fortilfælde i dansk retspraksis  

 for den såkaldte formodningsregel.
 Svar:
 Med lovforslaget foreslås det, at der indføres en  

 formodningsregel, som indebærer, at det, såfremt et ægteskab er indgået eller  

 et samlivsforhold er etableret mellem nærtbeslægtede eller i øvrigt nærmere  

 beslægtede, medmindre særlige grunde taler derimod, anses for tvivlsomt, om  

 ægteskabet  

 er indgået eller samlivsforholdet er etableret efter begge parters eget  

 ønske.  

 Der vil herefter som udgangspunkt blive meddelt afslag på  

 ægtefællesammenføring.
 Kan parterne godtgøre over for udlændingemyndighederne, at  

 ægteskabet er indgået eller samlivsforholdet etableret efter eget ønske, vil  

 der dog ikke blive meddelt afslag på ægtefællesammenføring af denne grund.
 Formålet med forslaget er ikke at begrænse antallet af  

 ægtefællesammenførte udlændinge, men at hjælpe de unge, der er i fare for  

  mod  

 deres eget ønske  at blive tvunget eller presset ind i et ægteskab mod  

 eget  

 ønske.
 Integrationsministeriet er ikke umiddelbart bekendt med anden  

 lovgivning, der måtte indeholde tilsvarende eller lignende formodningsregler.
 Spørgsmål 11:
Ministeren bedes redegøre detaljeret for, hvorledes det i  

 bemærkningerne omtalte stamtræ skal udformes for at opfylde  

 dokumentationskravene.
Der bedes givet et eksempel på en skabelon for et  

 sådant  

 stamtræ.
 Svar:
 Af lovbemærkningerne til den foreslåede affattelse af udlændingelovens  

 § 9, stk. 8, 1 pkt., hvorefter opholdstilladelse med henblik på  

 ægtefællesammenføring ikke, medmindre ganske særlige grunde afgørende taler  

 derfor, kan gives, såfremt det må anses for tvivlsomt, om ægteskabet er  

 indgået  

 eller samlivsforholdet er etableret efter begge parters eget ønske, fremgår  

 det  

 bl.a., at ved den fremtidige administration af den foreslåede bestemmelse,  

 skal  

 tidligere ægtefællesammenføringer i familien tale for, at ægteskabet  

 eller samlivsforholdet ikke anses for indgået eller etableret efter begge  

 parters eget ønske.
Udlændingemyndighederne skal alene inddrage oplysninger om  

 tidligere ægtefællesammenføringer, hvis der er tale om  

 ægtefællesammenføringer  

 i parternes nære familier.
Ved nær familie forstås i denne sammenhæng  

 forældre  

 og søskende.
 Udlændingemyndighederne skal lægge parternes egne oplysninger om  

 tidligere ægtefællesammenføringer i familien til grund, medmindre der er  

 anledning til at betvivle disse.
 Oplyser parterne samstemmende, at der ikke tidligere er sket  

 ægtefællesammenføringer til Danmark i deres nære familier, og foreligger der  

 ikke oplysninger, der peger i anden retning, foretager  

 udlændingemyndighederne  

 således ikke yderligere, og parterne anmodes ikke om yderligere oplysninger.
Foreligger der imidlertid for udlændingemyndighederne  

 oplysninger, der peger i retning af, at der tidligere er sket  

 ægtefællesammenføring til Danmark i en af eller begge ægtefællernes eller  

 samlevernes  

 nære familier, skal udlændingemyndighederne foretage en nærmere undersøgelse  

 heraf.
Der kan f.eks. være tale om oplysninger fra parterne selv om tidligere  

 tilfælde af ægtefællesammenføring i parternes familier eller oplysninger  

 herom  

 fra andre, herunder parternes familiemedlemmer.
Det fremgår af lovbemærkningerne, at undersøgelsen i sådanne  

 tilfælde vil ske ved, at begge ægtefæller eller samlevere anmodes om hver  

 især  

 at udfylde et stamtræ med oplysninger om navn, fødedato og civilstand  

 vedrørende de pågældendes familier.
Bemærkningerne skal forstås således, at  

 de  

 pågældende skal afgive oplysninger om navn, fødedato og civilstand vedrørende  

 de pågældendes forældre og søskende.
De pågældende vil således ikke blive  

 anmodet om, at udfylde egentlige stamtræer for deres familiemæssige forhold.  

 Oplysningerne vil blive sammenholdt med udlændingemyndighedernes oplysninger  

 om  

 de pågældende personer og deres eventuelle ægtefællesammenføringsforhold.
 Efter den foreslåede bestemmelse i udlændingelovens § 9, stk. 8,  

 2. pkt., anses det, medmindre særlige grunde taler derimod, for tvivlsomt, om  

 ægteskabet er indgået eller samlivsforholdet er etableret efter begge parters  

 eget ønske, såfremt et ægteskab er indgået eller et samlivsforhold er  

 etableret  

 mellem nærtbeslægtede eller i øvrigt nærmere beslægtede (den såkaldte  

 formodningsregel).
 Det fremgår af lovbemærkningerne til § 9, stk. 8, 2.  

 pkt., at gruppen af personer, der i relation til den foreslåede  

 formodningsregel skal anses som nærtbeslægtede eller i øvrigt nærmere  

 beslægtede, omfatter familiemedlemmer i ægtefællernes eller samlevernes  

 bedsteforældres  

 ret op- og nedstigende linje og ægtefællernes eller samlevernes  

 bedsteforældres  

 søskendes ret op- og nedstigende linje.
Stedforældre og deres slægtninge i ret op- og nedstigende linie  

 anses endvidere som nærtbeslægtede.
Adoptivbørn vil i familiemæssig  

 sammenhæng  

 blive sidestillet med biologiske børn, ligesom halvsøskende vil være  

 sidestillet med helsøskende.
 Gruppen af nærtbeslægtede eller i øvrigt nærmere beslægtede  

 omfatter således bl.a. parternes onkler og tanter, fætre og kusiner, fætres  

 og kusiners  

 børn, forældrenes fætre og kusiner og de pågældendes børn (næstsøskendebørn)  

 og  

 parternes stedforældre og de pågældendes børn.
 Som ved vurderingen efter udlændingelovens § 9, stk. 8, 1. pkt.,  

 skal udlændingemyndighederne også ved vurderingen efter bestemmelsens 2. pkt.  

 om, hvorvidt ægtefællerne eller samleverne er nærtbeslægtede eller i øvrigt  

 nærmere beslægtede, først og fremmest lægge parternes egne oplysninger til  

 grund.
 Oplyser parterne samstemmende, at de ikke er nærtbeslægtede  

 eller i øvrigt nærmere beslægtede, og underskriver de pågældende en tro- og  

 loveerklæring herom, og foreligger der ikke oplysninger, der peger i anden  

 retning, foretager udlændingemyndighederne således normalt ikke yderligere i  

 relation til undersøgelse af parternes slægtskabsforhold, og parterne anmodes  

 ikke om yderligere oplysninger.
Foreligger der imidlertid for udlændingemyndighederne  

 oplysninger, der konkret peger i retning af, at der kan være tale om et  

 ægteskab eller samlivsforhold mellem nærtbeslægtede eller i øvrigt nærmere  

 beslægtede, skal udlændingemyndighederne foretage en nærmere undersøgelse  

 heraf.
Sådanne omstændigheder kan f.eks. være oplysninger fra parterne selv  

 om  

 de pågældendes familier eller oplysninger fra andre  herunder parternes  

 familiemedlemmer  om slægtskabsforholdet.
Det fremgår af lovbemærkningerne, at undersøgelsen i sådanne  

 tilfælde i første omgang vil ske ved, at begge ægtefæller eller samlevere  

 anmodes om hver især at udfylde et stamtræ med oplysninger om navn, fødedato  

 og  

 civilstand m.v. vedrørende de pågældendes familier.
Bemærkningerne skal  

 forstås  

 således, at de pågældende skal afgive oplysninger om navn, fødedato,  

 civilstand  

 m.v. vedrørende de familierelationer, som konkret er relevante i forhold til  

 en  

 vurdering af, om parterne er nærtbeslægtede eller i øvrigt nærmere  

 beslægtede.
 Foreligger der således konkrete oplysninger, der peger i retning  

 af, at parterne f.eks. er fætter og kusine, vil begge parter blive anmodet om  

 at udfylde et stamtræ med oplysninger om navn, fødedato og civilstand for  

 deres  

 forældre, bedsteforældre og de af forældrenes søskende, hvorpå den mulige  

 familierelation beror.
 De udfyldte stamtræer vil herefter blive sammenlignet og  

 sammenholdt med udlændingemyndighedernes øvrige oplysninger om de pågældende  

 personers familierelationer.
 På tilsvarende måde vil parterne, såfremt der foreligger  

 oplysninger i sagen, der peger i retning af, at de pågældende er beslægtede  

 på  

 anden vis, blive anmodet om at udfylde et stamtræ dækkende de  

 familierelationer, der er relevante for at belyse rigtigheden af de  

 foreliggende oplysninger.
 Begrebet stamtræ skal således  som ved administrationen af  

 udlændingelovens § 9, stk. 8, 1. pkt. forstås som en samlebetegnelse  

 for de  

 uddybende familiemæssige oplysninger, der i visse tilfælde skal gives til  

 udlændingemyndighederne, hvor der foreligger omstændigheder, der peger i  

 retning af, at parterne er nærtbeslægtede eller i øvrigt nærmere beslægtede.  

 Parterne vil derfor ikke i alle tilfælde blive anmodet om at udfylde  

 stamtræer  

 for samtlige de familierelationer, der ifølge bemærkningerne til lovforslaget  

 udgør gruppen af personer, der skal anses som nærtbeslægtede eller i øvrigt  

 nærmere beslægtede efter udlændingelovens § 9, stk. 8, 2. pkt.
 Det bemærkes herved, at parterne naturligvis ikke vil blive  

 stillet ringere, såfremt der er oplysninger, de ikke har  eller ikke  

 umiddelbart kan få  kendskab til.
 Det er væsentligt at have for øje, at formålet med den  

 foreslåede bestemmelse i udlændingelovens § 9, stk. 8, ikke er at begrænse  

 antallet af ægtefællesammenførte udlændinge, men at give de unge, der er i  

 risiko for at blive tvunget eller presset ind i et ægteskab mod eget ønske,  

 en  

 mulighed for at undgå dette.
 Udlændingemyndighederne vil ved administrationen af bestemmelsen  

 naturligvis have formålet med bestemmelsen for øje.
 Spørgsmål 14:
Hvad er årsagen til, at arrangerede giftermål mellem danske  

 statsborgere eller mellem en dansk statsborger og en EU-borger ikke  

 sidestilles  

 med arrangerede ægteskaber mellem en dansk statsborger og en ikke EU-borger?  

 Og  

 er denne forskelsbehandling lovlig? Svar:
Med lovforslaget understreger regeringen, at alle unge, uanset  

 etnisk tilhørsforhold, skal have mulighed for selv at vælge deres ægtefælle.  

 Det danske samfund skal ikke tolerere, at unge i Danmark presses til at indgå  

 ægteskaber, som de ikke ønsker.
Det er regeringens holdning, at det frie  

 valg,  

 beskyttelsen af den enkelte og ligestilling mellem kvinder og mænd skal  

 respekteres.
 Lovforslaget indeholder på den baggrund en ændring af  

 udlændingelovens bestemmelse i § 9, stk. 8, om, at der ikke gives tilladelse  

 til ægtefællesammenføring, såfremt det må anses for tvivlsomt, om ægteskabet  

 er  

 indgået efter eget ønske.
Jeg vil gerne fremhæve, at det efter lovforslaget alene er  

 afgørende, om der er tale om et ægteskab, der er indgået efter parternes eget  

 ønske.
Begreberne tvangsægteskab og arrangerede ægteskaber er ikke velegnede  

 til at beskrive det område, som regeringen ønsker at gribe ind overfor.
Efter  

 min opfattelse er begrebet tvangsægteskab for snævert, mens begrebet  

 arrangerede ægteskaber er for bredt.
 Med lovforslaget sikres, at der i de tilfælde, hvor der er tvivl  

 om, hvorvidt et ægteskab er indgået efter eget ønske, gives afslag på  

 ægtefællesammenføring.
 Omvendt vil der i tilfælde, hvor ægteskabet er indgået efter  

 begge parters eget ønske, ikke blive meddelt afslag på ægtefællesammenføring  

 efter udlændingelovens § 9, stk. 8.
 Lovforslaget rammer således ikke arrangerede ægteskaber, der  

 indgås efter begge parters eget ønske, men alene de ægteskaber, der indgås  

 mod  

 eget ønske.
 Det bemærkes, at den foreslåede bestemmelse i udlændingelovens §  

 9, stk. 8, også vil gælde i de tilfælde, hvor en udlænding, der er  

 statsborger  

 i et EU-land, indgiver en ansøgning om ægtefællesammenføring efter  

 udlændingelovens § 9, stk. 1, nr. 1.
 Den foreslåede bestemmelse vil derimod ikke finde anvendelse i  

 tilfælde, hvor en udlænding, der er statsborger i et EU-land, indgiver  

 ansøgning om opholdstilladelse under henvisning til et andet retsgrundlag,  

 herunder EU-reglerne.
 Særligt vedrørende muligheden for at opnå ægtefællesammenføring  

 efter EU-reglerne henvises til besvarelsen af Integrationsudvalgets spørgsmål  

 nr. 16 ad lovforslaget.
 Det er fuldt lovligt at behandle udlændinge, der er omfattet af  

 EU-reglerne, anderledes end udlændinge, der er omfattet af udlændingeloven.
 Jeg kan endelig oplyse, at justitsministeren i sit svar på  

 spørgsmål nr. 83 af 16. juni fra Folketingets Udvalg for Udlændinge- og  

 Integrationspolitik (Alm. del  bilag 320) bl.a. har oplyst følgende:
 »Efter  

 § 20, stk. 2, i lov om ægteskabs indgåelse og opløsning, skal parter, som  

 ønsker at indgå ægteskab, ved samtidigt møde på spørgsmål af  

 vielsesmyndigheden  

 erklære at ville ægte hinanden.
På  

 denne måde får vielsesmyndigheden mulighed for at sikre sig, at begge parter  

 er  

 klar over, at de er i færd med at indgå ægteskab, at de begge ønsker at indgå  

 ægteskab med hinanden, og at de forstår konsekvenserne heraf.
Samtidig har  

 vielsesmyndigheden mulighed for at vurdere, om ønsket om at indgå ægteskab  

 skyldes, at en eller begge parter eventuelt er udsat for et utilbørligt pres.
Hvis en  

 af parterne på utilbørlig vis er presset til at indgå ægteskabet, eller hvis  

 en  

 af parterne ikke forstår konsekvenserne af ægteskabet, må vielsesmyndigheden  

 ikke gennemføre vielsen.« Bestemmelsen i § 20, stk. 2, i lov om ægteskabs indgåelse og  

 opløsning, finder bl.a. anvendelse ved ægteskaber, der indgås mellem danske  

 statsborgere.
 Spørgsmål 17:
Ministeren bedes bekræfte, at enhver dansk statsborger, som har  

 arbejdet i et andet EU-land, har ret til at vende hjem med sin familie,  

 uanset  

 dennes oprindelse.
I den sammenhæng bedes oversendt et notat, hvori der  

 redegøres for de administrative procedurer i den forbindelse, herunder  

 tidsfrister, sagsbehandlingstid osv.
 Svar:
 For så vidt angår spørgsmålets første del skal jeg henvise til  

 besvarelsen af Integrationsudvalgets spørgsmål nr. 16 ad lovforslaget.
 Om sagsbehandlingen af ansøgninger om familiesammenføring med  

 herboende danske statsborgere, der er omfattet af EU-rettens regler om fri  

 bevægelighed, kan jeg oplyse følgende:
Ansøgninger om familiesammenføring med herboende danske  

 statsborgere, der påberåber sig at være omfattet af EU-rettens regler om fri  

 bevægelighed, behandles i Udlændingestyrelsen i 1. instans med klageadgang  

 til  

 Integrationsministeriet.
Andre EU/EØS-sager behandles i statsamterne i 1.  

 instans med klageadgang til Udlændingestyrelsen.
Indgives en ansøgning om  

 familiesammenføring med en herboende dansk statsborger til et af  

 statsamterne,  

 videresender det pågældende statsamt ansøgningen til Udlændingestyrelsen til  

 videre foranstaltning.
Udlændingestyrelsens sagsbehandling i de omhandlede sager følger  

 de almindelige procedurer for opholdssager.
Der er ingen formelt fastsatte  

 frister for, hvornår en ansøgning om opholdstilladelse skal være indgivet,  

 eller for, hvornår sagen skal være afgjort.
 Udlændingemyndighederne har alene kendskab til et meget  

 begrænset antal konkrete sager af den pågældende type, og der foreligger ikke  

 særskilte opgørelser over sagsbehandlingstiden.
 Spørgsmål 25:
Når man formoder, at der er tale om et tvangsægteskab, såfremt  

 der har været tidligere familiesammenføringer i den nære familie, vil man da  

 udelukkende fokusere på den herboendes familie? Svar:
 Efter bemærkningerne til lovforslaget skal tidligere  

 ægtefællesammenføringer i  

  

 ægtefællernes  

  

 nære familie tale for, at ægteskabet ikke anses for indgået efter begge  

 parters  

 eget ønske.
 Som det fremgår heraf, skal udlændingemyndighederne inddrage  

 oplysninger om tidligere ægtefællesammenføringer i begge parters nære familie  

 og ikke kun i den herboendes nære familie ved vurderingen af, hvorvidt det må  

 anses for tvivlsomt, om ægteskabet er indgået efter begge parters  


  

 eget ønske.
 Oplysninger om tidligere ægtefællesammenføringer i ægtefællernes  

 nære familie indgår i vurderingen på linje med samtlige andre foreliggende  

 oplysninger i sagen.
 Der er således ikke tale om en formodningsregel.
