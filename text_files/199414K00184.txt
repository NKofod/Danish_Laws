Nr BTL 184 Betænkning over Forslag til lov om ændring af lov om social bistand  

 (Forældrebestyrelser i kommunale og selvejende daginstitutioner samt i  

 kommunal dagpleje for børn)   

 Nr L 184 1994-95, 1. samling Afgivet af Socialudvalget Afgivet: 19950427 Udvalget har behandlet lovforslaget i nogle møder og har herunder stillet spørgsmål til socialministeren, som denne har besvaret skriftligt.
 Endvidere har udvalget modtaget skriftlige og mundtlige henvendelser fra:
Engberg, Agnete, formand for Vartov Børnehave, Landsforeningen af Forældre til Børn i Daginstitutioner, FOLA og Pædagogisk Medhjælper Forbund.
 Der er af socialministeren stillet ændringsforslag, hvorom henvises til de  

 ledsagende bemærkninger.
 Herefter indstiller udvalget lovforslaget til vedtagelse med  

 de af socialministeren stillede ændringsforslag.
Et mindretal (Enhedslistens medlem af udvalget) bemærker, at Enhedslisten  

 finder det vigtigt, at forældreindflydelsen i de selvejende institutioner  

 sikres, og at der kommer obligatoriske forældrebestyrelser i den kommunale  

 dagpleje.
Enhedslisten mener, at det er vigtigt, at man er opmærksom på, at  

 dette lovforslag indeholder nogle kompromiser bl.a. i forhold til princippet  

 om den selvejende institutions virke og forældrenes legitime ønske om  

 indflydelse.
Den konkrete udformning af løsningen på dette problem kan  

 muligvis diskuteres.
 Enhedslisten overvejer endvidere at stille ændringsforslag om styrkelse af  

 medarbejderrepræsentationen i bestyrelserne.
 ÆndringsforslagAf socialministeren, tiltrådt af udvalget:
 Til titlen 1) I undertitlen indsættes efter ordet »børn«:  

 »m.v.«.
 Til § 1 2) Efter nr. 3 indsættes som nyt nummer:
 »01. § 70, stk. 2, affattes således:
»Stk. 2. Pasningsordninger efter stk. 1 er ikke omfattet af §  

 73, stk. 5 og 6.«» Til § 2 3) Efter stk. 1 indsættes som nyt stykke:
»Stk. 2. § 1, nr. 01, træder dog i kraft den 1. juli  

 1995.« Bemærkninger Til nr. 1-3 Ændringsforslagene er en konsekvens af de ændringer, der blev  

 foretaget i lov om social bistand ved lov nr. 1123 af 21. december 1994.  

 Denne lov medførte en delvis flytning af bestemmelserne om betaling for  

 ophold i dagtilbud.
Efter ændringen blev henvisningen i bistandslovens § 70  

 til de bestemmelser, som puljeordninger ikke er omfattet af, ikke længere  

 korrekt.
 Ændringsforslagene indeholder således ikke nogen realitetsændring i  

 forhold til gældende ret, men alene en lovteknisk ændring til ikrafttræden  

 den 1. juli 1995 samtidig med lov nr. 1123.
Jørn Pedersen (S) Else Marie Mortensen (S) Jan Petersen (S) Peder Sass (S)  

 Grete Schødts (S) Villy Søvndal (SF) fmd.
Bjørn Elmquist (RV) Bruno Jerup  

 (EL) Sonja Albrink (CD) Erik Larsen (V) Else Winther Andersen (V) Flemming  

 Oppfeldt (V) Lars Løkke Rasmussen (V) Bendt Bendtsen (KF) Karen Højte Jensen  

 (KF) Jens Jørgensen (KF) Tom Behnke (FP) nfmd.
