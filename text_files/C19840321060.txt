 Baggrund:
 - Bekendtgørelse om regler efter den tidligere  

 arbejderbeskyttelseslovgivning, der med mindre ændringer forbliver i kraft  

 efter arbejdsmiljølovens ikrafttræden.
 (Ikraftholdelsesbekendtgørelsen).
 - Arbejdstilsynets publikation nr. 25 om projektering af erhvervsbyggeri.
Denne At-meddelelse oplyser om krav til spiseplads i forbindelse med faste  

 arbejdssteder.
I kommentarer gives vejledning om, hvordan kravene kan  

 opfyldes, og oplysning om arbejdstilsynets administrative praksis.
Nogle virksomheder er ikke omfattet af alle kravene.
Det gælder navnlig  

 landbrug, skovbrug og gartneri samt visse ældre virksomheder.
Spiseplads og spiserum De ansatte skal have en passende plads til spisning i spiserum eller  

 arbejdsrum.
Der skal være mulighed for at varme mad og drikke.
Der skal være spiserum, hvis arbejdets art gør det påkrævet eller  

 naturligt.
Det gælder bl.a., hvor der arbejdes med giftige, ætsende og  

 lignende sundhedsfarlige stoffer og ved stærkt tilsmudsende arbejde.
Kommentar:  Spiserum skal ligge centralt i forhold til  

 arbejdspladserne, være lyse og velindrettede og skal kunne opvarmes.
Vinduer  

 bør side, så man kan se ud.
I almindelighed skal mindst 1/3 af vinduesarealet  

 være oplukkeligt.
Ellers skal spiserummet ventileres effektivt på anden måde.  

 Der skal være køkkenvask og affaldsbeholder i eller ved spiserum.
Man bør  

 kunne vaske hænder i nærheden af spiserummet.
I virksomheder spredt over et  

 større areal, bør der være toiletter og garderobeplads i nærheden af  

 spiserum.
Gulvareal i spiserum skal være mindst 1 kvadratmeter for hver  

 spiseplads.
Ved skrå lofter medregnes ikke arealer, hvor rumhøjden er under 2  

 meter.
Rumhøjden skal være mindst 2,2 m i gennemsnit, for større spiserum  

 (over 50 spisepladser) dog mindst 2,5 ,. Der skal være mindst 60 cm bordplade  

 og en siddeplads til hver spiseplads.
Rum og inventar skal holdes rene.  

 Spiserum kan indrettes i gode, tørre kælderrum med god tilgang af dagslys.  

 Der kræves dog særlig tilladelse, hvis gulvet er mere end 1 m under terræn.  

 Spiserum eller marketenderi fælles for flere virksomheder tillades, fx i  

 forretnings- og kontorhuse, når forholdene skønnes rimelige.
