Fremsat den 15. april 1999 af Anni Svanholt (SF),  

 Anne Baastrup (SF), Pernille Frahm (SF),  

 Jes Lunde (SF) og Holger K.
Nielsen (SF) Forslag til folketingsbeslutning om oprettelse af et hovedstadsamt Folketinget pålægger regeringen at  

 fremsætte forslag om en reform af hovedstadsområdets struktur  

 således, at der oprettes et hovedstadsamt, der stort set skal have status,  

 kompetence og ansvar som de øvrige amter i landet - umiddelbart  

 bestående af Københavns Kommune, Frederiksberg Kommune og  

 Københavns Amt.
 at Københavns Kommune opdeles i 10-15 bydelskommuner, der alle  

 skal have status som primærkommuner, hvilket vil indebære en  

 nedlæggelse af Københavns Kommune, idet opgaverne vil blive  

 løst i hhv. bydelskommunerne og hovedstadsamtet.
Bemærkninger til forslaget Siden kommunalreformen i 1970 har det  

 Københavnske storbysamfund manglet en samlet, lokalt forankret og  

 direkte folkevalgt myndighed, der kan træffe beslutninger for hele storbyen København (der  

 er langt større end Københavns Kommune), bl.a. inden for  

 sygehus-, uddannelses- og miljøområdet har ret til at opkræve skatter til løsning af storbyens  

 fælles opgaver kan være sparringspartner med den danske regering om storbyens  

 udvikling i forhold til resten af landet kan konkurrere og samarbejde ligeværdigt med storbyer i resten  

 af Europa.
 Derudover har det store flertal af borgere i  

 Københavns Kommune ikke haft samme mulighed for reel nærhed og  

 demokrati i kommunens beslutningsproces som borgerne i andre kommuner.
 Der har siden været taget forskellige initiativer  

 til at råde bod på dette, bl.a. hovedstadskommission,  

 hovedstadsråd, sygehusfællesskab - initiativer, der alle skulle  

 vise sig at være nødløsninger.
 SF mener, det er på tide, at der træffes de  

 nødvendige beslutninger, som skal til for at skabe et handlekraftigt  

 organ med klare ansvarsområder og direkte borgerindflydelse.
I 1996 blev der nedsat en opgavekommission, som  

 færdiggjorde arbejdet i december 1998. De konklusioner,  

 opgavekommissionen var enige om, var, at den tredelte struktur, der er i  

 Danmark med stat, amt og kommune, er holdbar og robust.
Den opfylder  

 både principperne om nærhed, bæredygtighed og  

 retssikkerhed.
Mellemkommunale selskaber kunne opgavekommissionen ikke  

 anbefale.
 På baggrund af både erfaringerne fra de  

 tidligere tiltag og opgavekommissionens konklusioner mener SF, at den  

 rigtigste løsning for hovedstadsområdet er at få skabt en  

 struktur, der i basis ligner det øvrige land, nemlig med en tredelt  

 struktur - stat, amt, kommune.
 Ved at oprette et hovedstadsamt opnås både  

 sammenhæng mellem kompetence og ansvar og sikring af borgernes  

 indflydelse, og dermed bygges på de gode erfaringer, der er med den  

 danske struktur.
SF foreslår, at hovedstadsamtet som udgangspunkt  

 skal indeholde Københavns Kommune, Frederiksberg Kommune og  

 Københavns Amt.
Størrelsen er imidlertid ikke det vigtigste,  

 men derimod, at det bliver et handlekraftigt amt.
Ligegyldigt, hvor  

 grænsen går, vil det kræve, at der opbygges et stærkt  

 samarbejde mellem hovedstadsamtet og de øvrige amter på  

 Sjælland, ikke mindst på trafikområdet.
Ud over at oprette et hovedstadsamt mener SF, at det er  

 vigtigt, at der samtidig tages beslutning om opdeling af Københavns  

 Kommune i bydelskommuner.
Det vil løse det demokratiske underskud, der  

 er i København i dag for borgerne.
Erfaringerne allerede nu fra  

 bydelsforsøgene viser, at nærhedsprincippet i høj grad  

 virker positivt i en demokratisk proces.
 Et hovedstadsamt vil kunne være handlekraftigt ikke  

 kun i forhold til den indre struktur i Danmark, men også være  

 handlekraftigt i forhold til både Skåneregionen og andre  

 udenlandske storbyregioner.
Hovedstadsamtet vil til forskel fra landets øvrige  

 amter være et byamt, der omfatter et sammenhængende  

 byområde med få landzoneområder.
Dette vil medføre,  

 at der er opgaver, hovedstadsamtet skal varetage til forskel fra  

 øvrige amter.
Det er inden for miljø- og  

 forsyningsområdet med bl.a. forbrændingsanlæg,  

 kloakværker, vandforsyning, energiforsyning, overordnet  

 planlægning af spildevandsområder, lossepladser og overordnet  

 byudvikling.
På de øvrige områder inden for sundheds-,  

 social-, kultur- og uddannelsesområdet vil opgavevaretagelsen  

 være identisk med de øvrige amters.
Skriftlig fremsættelse Anni Svanholt (SF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om oprettelse af et  

 hovedstadsamt.
(Beslutningsforslag nr.
B 124).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
