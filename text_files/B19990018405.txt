 Bekendtgørelse om  

 duelighedsprøver m.v.
 I medfør af § 19, stk. 1, og § 20, stk. 3, i  

 lov nr. 15 af 13. januar 1997 om skibes besætning fastsættes:
Formål § 1. Bekendtgørelsens formål er at  

 fastsætte vilkårene m.v. for afholdelse af 1)	de prøver, som giver adgang til erhvervelse af:
a)	Duelighedsbevis i sejlads, b)	Bevis som bedstemand i fiskeskibe, c)	Duelighedsbevis i sejlads for fritidssejlere, d)	Duelighedsbevis i motorpasning, og e)	Duelighedsbevis i motorpasning for fritidssejlere, samt 2)	den prøve, som kræves for at føre visse  

 motordrevne fritidsfartøjer med en bruttotonnage under 20.
Prøvernes omfang § 2. Til duelighedsprøve i sejlads skal  

 demonstreres nødvendigt kendskab til:
 1)	Søvejsregler.
 2)	Navigation.
 3)	Behandling af farligt gods.
 4)	Forebyggelse af brand og betjening af  

 brandbekæmpelsesmidler.
 5)	Skibes stabilitet.
 6)	Søsikkerhed.
 7)	Beskyttelse af havmiljøet.
 8)	Mindre skibes maskineri.
 § 3. Til duelighedsprøve i sejlads for  

 fiskere skal demonstreres nødvendigt kendskab til:
 1)	Søvejsregler.
 2)	Navigation.
 3)	Forebyggelse af brand og betjening af  

 brandbekæmpelsesmidler.
 4)	Fiskeskibes stabilitet.
 5)	Søsikkerhed.
 6)	Beskyttelse af havmiljøet.
 7)	Fiskeskibes maskineri.
 § 4. Til duelighedsprøve i motorpasning  

 skal demonstreres nødvendigt kendskab til:
 1)	Dieselmotorens hoveddele.
 2)	Motorens arbejdsgang.
 3)	Motorens igangsætning, betjening under gang og motorens  

 standsning.
 4)	Elektriske installationer i skibe.
 5)	Udførelse af hyppigst forekommende motoreftersyn.
 6)	Forebyggelse af brand og betjening af brandbekæmpelsesmidler  

 og lænsesystemer.
 7)	Beskyttelse af havmiljøet.
 § 5. Til duelighedsprøve i sejlads for  

 fritidssejlere skal demonstreres nødvendigt kendskab til:
 1)	Søvejsregler.
 2)	Navigation.
 3)	Fartøjskendskab.
 4)	Styring og manøvrering af mindre fartøj.
 5)	Forebyggelse og bekæmpelse af brand i mindre  

 fartøjer.
 6)	Søsikkerhed.
 7)	Beskyttelse af havmiljøet.
 8)	Fritidsfartøjers maskineri.
 § 6. Til prøve for førere af visse  

 motordrevne fritidsfartøjer med en bruttotonnage under 20 skal  

 demonstreres nødvendigt kendskab til:
 1)	Søvejsregler.
 2)	Fartøjskendskab.
 3)	Styring og manøvrering af en hurtiggående  

 motorbåd.
 4)	Forebyggelse og bekæmpelse af brand i mindre  

 fartøjer.
 5)	Søsikkerhed.
 6)	Beskyttelse af havmiljøet.
 7)	Fritidsfartøjers maskineri.
 § 7. Detaljerede krav til pensum og  

 kundskabsniveau samt prøvernes omfang og afholdelse fastsættes  

 af Søfartsstyrelsen.
Afholdelse af prøver § 8. Duelighedsprøve i sejlads for  

 handelsskibe og duelighedsprøve i sejlads for fiskere aflægges  

 ved navigations- og skipperskoler samt hertil godkendte skoler.
Stk. 2. For at kunne indstille sig til en i stk. 1  

 nævnt prøve skal vedkommende 1)	opfylde de til erhvervelse af henholdsvis duelighedsbevis i sejlads  

 og bevis som bedstemand i fiskeskibe foreskrevne fartstidskrav og 2)	være i besiddelse af a)	vagtholdsbevis eller b)	en erklæring fra skibets fører, om at vedkommende har  

 deltaget i brovagten, og herunder er blevet instrueret i samtlige opgaver  

 vedrørende vagttjenesten.
 § 9. Duelighedsprøve i motorpasning  

 aflægges ved maskinmesterskoler samt for personer, som af  

 Søfartsstyrelsen er bemyndiget til at afholde prøven.
 § 10. Duelighedsprøve i sejlads for  

 fritidssejlere og prøve for førere af visse motordrevne  

 fritidsfartøjer med en bruttotonnage under 20 aflægges for  

 personer, som af Søfartsstyrelsen er bemyndiget til at afholde  

 prøven.
 Stk. 2. Søfartsstyrelsen fører tilsyn med  

 prøvernes afholdelse.
 § 11. Personer, der forbereder til prøve,  

 kan ikke afholde prøve for egne elever.
 § 12. De i §§ 8 og 9 nævnte skoler og  

 bemyndigede personer samt bemyndigede personer efter § 10 udsteder  

 dokumentation for bestået prøve efter §§ 2 til 6.
 Stk. 2. Dokumentation for bestået prøve efter  

 §§ 5 og 6 udstedes på særlige kort udfærdiget af  

 Søfartsstyrelsen.
 Stk. 3. De i stk. 2 nævnte kort fås for 40  

 kr. pr. stk. ved henvendelse til Søfartsstyrelsen.
Betaling for afholdelse af duelighedsprøver § 13. For afholdelse af prøve efter  

 § 4 kan der forud for prøven af hver person, der ønsker at  

 aflægge prøve, opkræves en betaling, der ikke overstiger  

 390 kr.
 Stk. 2. For personer, der aflægger prøve i  

 forbindelse med afsluttende kurser for skibsassistenter, som led i  

 efteruddannelseskursus på en godkendt søfartsskole, eller i  

 forbindelse med den af Søfartsstyrelsen godkendte skoleuddannelse for  

 erhvervsfiskere, er prøven dog vederlagsfri.
 § 14. For afholdelse af prøver efter  

 § 5 kan der forud for prøven af hver person, der ønsker at  

 aflægge prøve, opkræves en betaling, der ikke overstiger  

 270 kr.
 Stk. 2. Aflægges prøven ved to delprøver,  

 kan betalingen for prøveafholdelsen deles, således at der  

 betales ikke over 110 kr. for teoriprøven og ikke over 160 kr. for  

 praktikprøven.
 § 15. For afholdelse af prøver efter  

 § 6 kan der forud for prøven af hver person, der ønsker at  

 aflægge prøve, opkræves en betaling, der ikke overstiger  

 160 kr.
 § 16. Udover betaling efter §§ 14 og 15 kan  

 den bemyndigede modtage et beløb til dækning af afholdte  

 udgifter til kort, jf. § 12, stk. 2, og eventuel transport.
Ikrafttræden § 17. Bekendtgørelsen træder i kraft  

 den 15. april 1999.
 Stk. 2. Bekendtgørelse nr. 774 af 13. december 1988 om  

 duelighedsprøver og om udstedelse af duelighedsbeviser  

 ophæves.
