Fremsat den 30. marts 2001 af  

 Ole Sohn (SF),  

 Kristen Touborg (SF) og Jes Lunde (SF) Forslag til folketingsbeslutning om sikring af reel forbrugerinformation ved butikkers  

 udsalg Folketinget opfordrer regeringen til at fremkomme med  

 forslag til en ændring af prismærkningsloven, som i højere  

 grad end nu vil kunne sikre en reel forbrugerinformation.
Bemærkninger til forslaget Forbrugerbladet Tænk & Test har  

 foretaget en undersøgelse, der viser, at nogle butikker fusker med  

 udsalgspriserne.
I undersøgelsen er der et eksempel på et  

 fjernsyn, som i november måned kostede 6.499 kr.
Op til jul blev prisen  

 skruet op med 1.000 kr., og da kunder dukkede op til januarudsalget, var  

 fjernsynet sat ned med 500 kr.
Ifølge forslagsstillerne lever  

 butikkerne således højt på, at kunderne ikke kan  

 følge prisernes udvikling i det virvar af reklamer, der vælter  

 ind ad folks postkasser.
 Man kunne eksempelvis forestille sig, at det i  

 prismærkningsloven præciseres, at en vares normalpris defineres  

 som den pris, en vare er blevet solgt til i den erhvervsdrivendes virksomhed  

 i en periode på 6 måneder umiddelbart op til annoncetidspunktet,  

 eller, hvis der er tale om et introduktionstilsbud eller åbningsudsalg,  

 den pris, samme vare vil blive solgt til i en periode af 6 måneder  

 efter introduktionstilbudets ophør, eller at det kan dokumenteres, at  

 varen bliver solgt til den angivne normalprispris i andre forretninger  

 tilhørende samme kæde.
Ligeledes bør varer, hvor der sammenlignes med Det er forslagsstillernes opfattelse, at der skal  

 være en bagatelgrænse, således at sådanne regler  

 kommer til at gælde for varer  over f.eks. 500 kr.
Skriftlig fremsættelse Ole Sohn (SF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om sikring af reel  

 forbrugerinformation ved butikkers udsalg.
(Beslutningsforslag nr.
B 166).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
