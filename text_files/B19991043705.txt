Meddelelser fra Søfartsstyrelsen B.
Skibes bygning og  

 udstyr m.v.
Kapitel B II-1 A Konstruktion   inddeling, stabilitet, maskineri  

 og elektriske installationer, 1. juli 1999 KAPITEL II-1
  

 Konstruktion   bygning, inddeling og stabilitet,  

 maskineri og elektriske anlæg Afsnit A	Almindelige bestemmelser Regel 1	Anvendelsesområde 1.1	Medmindre andet udtrykkeligt er bestemt, finder dette kapitel  

 anvendelse på skibe, hvis køl er lagt eller befinder sig  

 på et tilsvarende byggestadium den 1. juli l986 eller senere.
 1.2	I dette kapitel betyder udtrykket »et tilsvarende byggestadium« det  

 stadium, hvor:
.1	et byggeri, der kan identificeres med et bestemt skib,  

 påbegyndes; og .2	samling af dette skib er påbegyndt, omfattende mindst 50 tons  

 eller 1% af den anslåede samlede skrogvægt, hvis denne er  

 mindre.
1.3	I dette kapitel .1	betyder udtrykket »skibe, der er bygget« »skibe, hvis køl er  

 lagt eller befinder sig på et tilsvarende byggestadium«; .2	betyder udtrykket »alle skibe« »skibe, der er bygget før den  

 1. juli l986 eller efter denne dato«; .3	skal et lastskib, uanset hvornår det er bygget, der ombygges  

 til et passagerskib, ligestilles med et passagerskib, der er bygget på  

 det tidspunkt, da en sådan ombygning påbegyndes.
 2	Medmindre andet udtrykkeligt er bestemt, skal Administrationen, for  

 såvidt angår skibe, der er bygget før 1. juli l986, sikre  

 sig, at de krav, der i henhold til kapitel II-1 i den internationale  

 konvention af l974, som ændret ved resolution MSC.1 (XLV), MSC.11(55)  

 og MSC.12 (56) er opfyldt.
 3.1	Alle skibe, der gennemgår reparationer, ombygninger,  

 ændringer og udrustning i forbindelse dermed, skal fortsat som minimum  

 opfylde de krav, som tidligere var gældende for disse skibe.  

 Sådanne skibe skal, hvis de er bygget før 1. juli 1986, som en  

 hovedregel opfylde kravene for skibe, der er bygget på eller efter  

 denne dato, i mindst samme omfang, som de gjorde før de gennemgik  

 sådanne reparationer, ombygninger, ændringer eller udrustning.  

  Reparationer, ombygninger og ændringer  af større omfang samt  

 udrustning i forbindelse hermed, skal opfylde kravene for skibe, der er  

 bygget den 1. juli 1986 eller derefter i så stor udstrækning som  

 Administrationen anser dette for rimeligt og praktisk muligt.
3.2	Uanset bestemmelserne i stk. 3.1 skal passagerskibe der  

 gennemgår reparationer, ombygninger og ændringer for at opfylde  

 kravene i 4	Administrationen i en stat kan, hvis den  

 skønner, at rejsen foregår under så beskyttede forhold, at  

 anvendelsen af en eller flere bestemmelser i dette kapitel ville være  

 urimelig eller unødvendig, fritage bestemte skibe eller klasser af  

 skibe, som har ret til at føre den pågældende stats flag,  

 og som under rejsen ikke fjerner sig mere end 20 sømil fra  

 nærmeste land, for at opfylde disse krav.
 5	Hvad angår passagerskibe, der anvendes til befordring af et  

 større antal passagerer i særlig fart, som f.eks. pilgrimsfart,  

 kan Administrationen i flagstaten, hvis den skønner, at det ikke er  

 praktisk muligt at forlange kravene i dette kapitel opfyldt, fritage  

 sådanne skibe for at opfylde disse krav, forudsat at de fuldtud  

 overholder reglerne i:
.1	bilaget til overenskomst af l971 om passagerskibe i særlig  

 fart; og i .2	bilaget til protokol af l973 om pladskrav for passagerskibe i  

 særlig fart.
Regel 2	Definitioner 1.1	»Inddelingslastelinie« er en vandlinie, der lægges til grund  

 ved bestemmelse af skibets inddeling.
 1.2	»Dybeste inddelingslastelinie« er den vandlinie, som svarer til det  

 største dybgående, der er tilladt efter de inddelingskrav, der  

 finder anvendelse.
 2	»Skibets længde« er længden målt mellem  

 perpendikulærer oprejst i yderpunkterne af den dybeste  

 inddelingslastelinie.
 3	»Skibets bredde« er den største bredde fra yderkant af spant  

 til yderkant af spant målt ved eller under den dybeste  

 inddelingslastelinie.
 4	»Dybgang« er den lodrette afstand fra kølens overkant  

 midtskibs til den pågældende inddelingslastelinie.
 5	»Skotdæk« er det øverste dæk, hvortil de  

 vandtætte tværskibsskotter er ført op.
 6	»Nedsænkningslinie« trukket mindst 76 mm under overkanten af  

 skotdækket i borde.
7	»Et rums fyldbarhed« er den procentdel af rummet, som kan opfyldes af  

 vand.
Rumindholdet af et rum, der strækker sig op over  

 nedsænkningslinien, skal kun måles til højde med denne  

 linie.
8	»Maskinrum« skal regnes for at strække sig fra kølens  

 overkant til nedsænkningslinien og mellem de yderste vandtætte  

 tværskibs hovedskotter, der afgrænser de rum, hvori hoved- og  

 hjælpefremdrivningsmaskineriet samt kedler, der er nødvendige  

 til fremdrivning, og alle faste kulkasser er opstillet.
I tilfælde af  

 mere specielle indretninger kan Administrationen fastlægge  

 grænserne for maskinrummet.
9	»Passagerrum« er de rum, der er indrettet til anvendelse for  

 passagerer, bortset fra bagage-, stores-, proviant- og postrum.
Ved  

 anvendelsen af reglerne 5 og 6 skal rum, der er indrettet under  

 nedsænkningslinien til beboelse og brug for mandskabet, betragtes som  

 passagerrum.
 10	Rumindhold og arealer skal overalt beregnes til  

 konstruktionslinierne.
 11	»Vejrtæt« betyder, at der   uanset forholdene på  

 søen   ikke vil trænge vand ind i skibet.
 12	»Et olietankskib« er et olietankskib som defineret i regel 1 i annex  

 1 til protokollen fra 1978 til den internationale konvention om forebyggelse  

 af forurening fra skibe, 1973.
 13	Et ro-ro passagerskib er et passagerskib med ro-ro lastrum eller  

 speciallastrum som defineret i regel II-2/3.
Regel 3	Definitioner vedrørende afsnit C, D og E Ved anvendelse af bestemmelserne i afsnit C, D, og E gælder,  

 medmindre andet udtrykkeligt er bestemt, følgende definitioner:
 1	»Styremaskine kontrolsystem« er det middel, hvorved ordrer  

 overføres fra kommandobroen til styreanlæggets drivanordninger.  

 Kontrolsystemet for styreanlæg omfatter sender- og modtageapparater,  

 hydrauliske kontrolpumper og dermed forbundne motorer, kontrolapparater,  

 rørledninger og kabler.
 2	»Hovedstyreanlæg« er maskineriet, roraktivatorerne og de  

 eventuelle kraftenheder for styreanlægget med dertil hørende  

 udstyr samt midler til overføring af fornødne torsionsmoment  

 til rorstammen (f.eks. rorpind eller kvadrant) til at bevæge roret med  

 henblik på styring af skibet under normale driftsforhold.
 3	»Drivanordning til styreanlæg« er:
.1	hvor det drejer sig om elektriske styreanlæg, en elektrisk  

 motor med tilhørende elektrisk udstyr; .2	hvor det drejer sig om elektrohydrauliske styreanlæg, en  

 elektrisk motor med tilhørende elektrisk udstyr og tilsluttet  

 pumpe; .3	hvor det drejer sig om andet hydraulisk styreanlæg, en  

 drivmotor med tilsluttet pumpe.
 4	»Reservestyreanlæg« er det udstyr, der   uden at være en  

 del af hovedstyreanlægget   er nødvendigt for at styre skibet i  

 tilfælde af, at hovestyreanlægget skulle svigte, men som ikke  

 omfatter rorpind, kvadrant eller komponenter, der tjener samme  

 formål.
 5	»Normale drifts- og opholdsforhold« er forhold, hvorunder skibet som  

 helhed, maskineriet, anlæg, apparater og hjælpemidler til sikring  

 af fremdriften, styreevne, sikker navigation, sikring mod brand og fyldning,  

 indvendige og udvendige kommunikationer og signaler, udgangsveje og  

 bådespil for både samt indretningen af komfortable opholdsrum, er  

 i orden og fungerer normalt.
 6	»Nødsituation« er en situation, hvor anlæg, der er  

 nødvendige for normale drifts- og opholdsforhold, ikke fungerer som  

 følge af, at den elektriske hovedenergikilde svigter.
 7	»Elektrisk hovedenergikilde« er en kilde, der skal forsyne  

 hovedstrømtavlen med elektrisk energi til fordeling til alle  

 anlæg, der er nødvendige for at opretholde normale drifts- og  

 opholdsforhold i skibet.
 8	»Dødt skib« er en situation, hvor  

 hovedfremdrivningsanlægget, kedler og hjælpemaskineri er ude af  

 drift på grund af manglende kraft.
 9	»Hovedkraftstation« er det rum, hvor den elektriske hovedenergikilde  

 er beliggende.
 10	»Hovedstrømtavle« er en strømtavle, der forsynes  

 direkte fra den elektriske hovedenergikilde, og som skal fordele elektrisk  

 energi til skibets anlæg.
 11	»Nødstrømstavle« er en strømtavle, som i  

 tilfælde af, at den elektriske hovedenergikilde skulle svigte, forsynes  

 direkte fra den elektriske nødenergikilde eller den midlertidige  

 nødenergikilde, og som skal fordele elektrisk energi til  

 nødanlæggene.
 12	»Elektrisk nødenergikilde« er en elektrisk energikilde, der  

 skal forsyne nødstrømtavlen i tilfælde af, at  

 strømtilførslen fra den elektriske hovedenergikilde skulle  

 svigte.
13	»Kraftaktiverende system« er det hydrauliske udstyr, der skal levere  

 kraft til drejning af rorstammen, omfattende en eller flere drivanordninger  

 med tilhørende rørledninger og armatur samt en roraktivator.
De  

 kraftaktiverende systemer kan dele fælles maskinkomponenter, dvs.  

 rorpind, kvadrant og rorstamme, eller komponenter, der tjener samme  

 formål.
 14	»Største fart fremover« er den største fart, som  

 skibet er konstrueret til at opretholde på søen ved  

 største dybgående.
 15	»Største fart bak« er den fart, som skibet skønnes at  

 kunne opnå med den maksimale bakevne ved største  

 dybgående, som skibet er konstrueret til.
 16	»Maskinrum« er alle maskinrum af kategori A samt alle andre rum, der  

 indeholder fremdrivningsmaskineri, kedler, brændselsolieinstallationer,  

 dampmaskiner, forbrændingsmotorer, generatorer og større  

 elektriske maskiner, oliefyldningsstationer, kølemaskiner,  

 stabiliseringsanordninger, maskineri til ventilation og luftkonditionering og  

 lignende rum samt trunke til disse rum.
 17	»Maskinrum af kategori A« er de rum og trunke til sådanne rum,  

 som indeholder:
.1	forbrændingsmotorer, som benyttes til hovedfremdrivning; eller .2	forbrændingsmotorer, som benyttes til andre formål end  

 hovedfremdrivning, når dette maskineri har en samlet ydelse på  

 mindst 375 kW; eller .3	en oliefyret kedel eller en  

 brændselsolieinstallation.
 18	»Kontrolrum« er de rum, hvor radiostationen,  

 hovednavigationsudstyret, nødenergianlægget eller de centrale  

 installationer for brandmelding eller brandkontrol er anbragt.
 19	»Kemikalietankskib« er et lastskib, der er bygget eller indrettet og  

 benyttes til transport i bulk af ethvert af følgende flydende  

 produkter, der er opført i enten:
.1	Den internationale kode for konstruktion og udrustning af skibe, som  

 fører farlige kemikalier i bulk, kapitel 17, som er vedtaget af  

 sikkerhedskomiteen ved Resolution (MSC.4(48)), og herefter kaldet »den  

 internationale kemikaliekode« (the International Bulk Chemical Code  

 MSC.4(48)), således som den måtte blive ændret af  

 Organisationen; eller .2	koden for konstruktion og udrustning af skibe, som fører  

 farlige kemikalier i bulk, vedtaget af Organisationen ved resolution  

 A.212(VII), herefter kaldet »Kemikaliekoden« (Bulk Chemical Code A.212(VII)),  

 således som den er eller måtte blive ændret af  

 Organisationen; alt efter hvilken der måtte være relevant.
20	»Gastankskib« er et lastskib, der er bygget eller indrettet og  

 benyttes til transport i bulk af en fordråbet luftart eller andet stof,  

 der er opført i enten; .1	den internationale kode for konstruktion og udrustning af skibe, som  

 fører fordråbede luftarter i bulk, kapitel 19, som er vedtaget  

 af sikkerhedskomiteen ved resolution MSC.5(48), herefter kaldet »den  

 internationale gaskode« (the International Gas Carrier Code (MSC.5(48)),  

 således som det måtte blive ændret af Organisationen;  

 eller .2	koden for konstruktion og udrustning af skibe, som fører  

 fordråbede luftarter i bulk, kapitel XIX, som er vedtaget af  

 Organisationen ved Resolution A.328 (IX), herefter kaldet »gaskoden« (Gas  

 Carrier Code (A.328(IX)), således som den måtte blive  

 ændret; alt efter hvilken der måtte være relevant.
 21	»Dødvægt« er forskellen i metriske tons mellem et skibs  

 deplacement i vand med en specifik massefylde på 1,025 ved den  

 lastevandlinie, der svarer til det tildelte sommerfribord og skibets  

 letvægt.
 22	»Letvægt« betyder et skibs deplacement i metriske tons uden  

 last, brændstof, smøreolie, ballastvand, ferskvand og  

 fødevand i tanke, skibsproviant samt passagerer og mandskab med deres  

 effekter.
 23	»Centralvarmekedel« er en kedel til fremstilling af varmt vand  

 til cirkulation.
Afsnit A-1	Bygning af skibe Regel 3-1	Bygningsstruktur, maskinelle og elektriske krav til skibe Udover de krav, der findes andre steder i disse regler, skal skibe  

 være konstruerede, byggede og vedligeholdt i overensstemmelse med  

 reglerne fra et klassifikationsselskab, som er anerkendt af Administrationen,  

 i overensstemmelse med bestemmelserne i regel XI/1, med hensyn til  

 skrogkonstruktion, styrke, materialedimensioner, ankre, kæder,  

 ankerspil og slæbetrosser, maskineri, alle
kedelanlæg, udstyr og installationer for opnåelse af  

 betegnelsen periodisk ubemandet maskinrum og elektriske installationer,  

 eller opfylde Administrationens nationale standarder, som skal give et  

 tilsvarende sikkerhedsniveau.
Regel 3-2	Korrosionsbeskyttelse af ballasttanke for saltvand  

 (søvand) 1	Denne regel gælder for olietankskibe og bulk carriers  

 køllagt på eller efter den 1. juli 1998.
 2	Alle ballasttanke, der er bestemt for saltvand, skal have et  

 effektivt korrosionsbeskyttelsessystem som for eksempel en hård  

 beskyttelsescoating eller tilsvarende.
Denne coating skal fortrinsvis være af en lys farve.
Planen for  

 udvælgelse, anvendelse og vedligeholdelse af systemet skal godkendes af  

 Administrationen på basis af vejledninger vedtaget af Organisationen.  

 Hvor dette er hensigtsmæssigt skal offeranoder også anvendes.
Regel 3-3	Sikker adgang til boven på tankskibe 1	Anvendelsen af denne regel og regel 3-4, inkluderer olietankskibe som  

 defineret i regel 2.12, kemikalietankskibe som defineret i regel VII/8.2 og  

 gastankskibe som defineret i regel VII/11.2.
Dødvægt er den dødvægt, som er defineret i  

 regel II-1/3.21 2	Ethvert tankskib der er køllagt på eller efter den 1.  

 Juli 1998, skal være forsynet med midler til at give besætningen  

 sikker adgang til boven, selv i hårdt vejr.
For tankskibe byggede  

 før den 1. juli 1998 skal sådanne midler monteres ved den  

 første planlagte dokning efter 1. juli 1998, men ikke senere end 1.  

 juli 2001. Sådanne midler for adgang skal godkendes af  

 Administrationen, baseret på vejledninger vedtaget af  

 Organisationen.
Regel 3-4	Nødbugseringsarrangementer på tankskibe Der skal være monteret et nødbugseringsarrangement i  

 begge ender af alle tankskibe på 20.000 tons dødvægt og  

 derover, som er bygget den 1. januar 1996 eller senere.
For tankskibe bygget  

 før den 1. januar 1996 skal et sådan arrangement monteres ved  

 første planlagte dokning efter 1. januar 1996, dog senest 1. januar  

 1999. Udformning og konstruktion af bugseringsarrangementet skal godkendes af  

 Administrationen på basis af de retningslinier, som er udarbejdet af  

 Organisationen.
Regel 3-5	Luger, lastlejdere m.v. i passager- og lastskibe 1	Hvor højden fra dækkets overkant til  

 lastrummenes bund er  større end 1,5 m, skal der findes forsvarlige  

 lejdere, der kan  fortsættes direkte i trin eller lignende på  

 lugekarmen.
Er der  flere dæk, skal lejdere mellem de nedre dæk,  

 hvor det er praktisk gennemførligt, være anbragt i linie med  

 lejdere fra ovenfor  beliggende dæk.
Ved lugekarmene skal der  

 være den fornødne plads for benyttelse af lejderne.
Trinene skal  

 være mindst 250  mm i bredden, og fodfæstet skal være  

 mindst 115 mm i dybden.  Foden må ikke kunne glide til side uden for  

 trinet.
 2	Omkring luger, hvis karmhøjde er under 75 cm målt fra  

 dækkets overkant, og som fører til lastrum af over 1,5 m dybde,  

 skal  der kunne opsættes en indhegning af en højde af mindst 90  

 cm bestående af rækværk, stræktov eller lignende.
 3	Lignende indhegning skal findes ved nedgange eller andre  

 åbninger i dækkene, hvor det anses for nødvendigt.
 4	Skærstokke skal kunne sikres imod vertikal og horisontal  

 forskydning.
Regel 3-6	Retningslinier for konstruktion og  

 installation af hængedæk med tilhørende  

 sikringsanordninger i passagerskibe 1.1  	I passagerskibe, der indrettes med  

 hængedæk til befordring af  personbiler, skal konstruktion,  

 installation og betjening af bevægelige platforme med tilhørende  

 ramper udføres efter retningslinier som angivet i regel 3-5.
 I stedet for pkt. 1.2, kan anvendes et af de anerkendte  

 klassifikationsselskabers regler.
1.2	Til konstruktionerne skal anvendes skibsbygningsstål med  

  klassecertifikat, og røntgenfotografering af svejsesømme skal  

  foretages i fornødent omfang.
Dimensionering af ramper og  platforme  

 med tilhørende ophængnings- og hejsesystemer baseres på en  

 jævnt fordelt belastning på 200 kg/m2 på det  

 effektive areal inden for autoværn m.v. samt et akseltryk på min.  

 5,9 kN, med tillæg for rampernes egenvægt.
Derudover skal den  

 dynamiske belastning fra skibets bevægelse i søen lægges  

 til i henhold til klassifikationsselskabernes regler.
 1.3	Afhængig af arrangementet af ophængnings- og  

 hejsesystemer  kan Søfartsstyrelsen i tillæg til  

 ovenstående kræve dokumentation af udmattelseslevetid af vitale  

 konstruktionsdetaljer.  Ramper og hængedæk skal udføres af  

 ikke brændbare materialer, eventuelle overfladebelægninger skal  

 have lav flammespredningsevne.
2	Den frie ende af hver rampe skal forsynes med automatisk virkende  

 faldsikring, der skal sikre rampen ved wirebrud eller hydrauliksvigt i  

 hovedsystemet.
Faldsikringer kan dog erstattes af et dobbelt wiresystem eller  

 andet ligeværdigt arrangement.
 3	Der skal anvendes en sikkerhedsfaktor på 6 i forhold til  

 brudbelastningen på de anvendte komponenter i hejsesystemet.
 4	Der skal i forbindelse med det hydrauliske anlæg til  

 manøvrering af ramper og platforme installeres automatisk virkende  

 rørbrudsventiler.
5.1	Den frie ende af hver rampe skal forsynes med et automatisk  

  virkende autoværn, der slår op, så snart ramperne  

 hæves fra  dækket.
Autoværnets højde skal være  

 200 mm.
 5.2	De sider af ramper og platforme, der vender væk fra hussider  

 eller lignende, skal forsynes med autoværn af en højde på  

  mindst 200 mm.
 6.1	Oven over den frie ende på hver rampe opsættes et  

 illumineret  advarselsskilt med følgende tekst:
FÆRDSEL PÅ RAMPEN FORBUDT   FORBLIV I BILEN 6.2	Skiltet, som skal være synligt for føreren og  

 passagererne i bilerne, der parkeres på rampen, skal kunne tændes  

 og slukkes  manuelt, samt være forsynet med automatik, så det  

 altid er  tændt, når rampen manøvreres.
Skiltet skal  

 tændes forinden  til- og frakørsel.
 6.3	Skiltet må først slukkes, når rampen er sikret i  

 vandret stilling.
 6.4	Endvidere skal der ved manøvrepultene opsættes skilte  

 med  følgende tekst:
»Før manøvrering af ramperne skal det påses, at der  

 ikke  befinder sig personer på ramperne uden for bilerne.« 7	Platformene og ramper skal kunne sikres i stuvet position og  

  ramperne både i vandret arbejdsposition og i stuvet position.  

  Platforme og ramper må ikke hænge permanent i  

 løftesystemet.
 8	Nødvendige gelændere og afskærmninger skal  

 anbringes og  udføres forskriftsmæssigt.
 9.1	Adgangsdøre til platforme og ramper skal sikres mod at kunne  

  åbnes, når disse er i øverste stilling.
 9.2	Hvor adgangsdøre til dæk er placeret under ramper,  

 skal disse  ligeledes sikres mod at kunne åbnes, når ramperne  

 manøvreres.
 9.3 	Opkørselsramper til platformdæk må ikke kunne  

 blokere de godkendte udgange.
10.1	Platforme og ramper skal prøvebelastes under  

 overværelse af  Søfartsstyrelsen eller et af de anerkendte  

 klassifikationsselskaber ved  anvendelse af følgende  

 prøvebelastninger: 125% af arbejdsbelastningen, hvis denne er indtil  

 20 t, 5 t + arbejdsbelastningen,  hvis denne er mellem 20 og 50 t, 110% af  

 arbejdsbelastningen,  hvis denne er 50 t og derover.
Platforme  

 prøvebelastes med  ovennævnte belastninger, hvis den ene eller  

 begge kanter hænger i stag eller wirer.
Hvis platformen i begge kanter  

 hviler på  faste konsoller, foretages der ikke prøvebelastning,  

 men hele  den bærende konstruktion inspiceres.
 10.2	Ramper prøvebelastes statisk (understøttet i den  

 bevægelige  ende) med ovennævnte prøvebelastning.
 11	Det hydrauliske system skal trykprøves med 1,5 gange det  

  mak-simale arbejdstryk, dog højst 7 N/mm2 over  

 arbejdstrykket.
12	Faldsikringer afprøves ikke med belastet rampe, men der  

 udføres en simuleret udløsning af faldsikringen med rampen  

 hvilende på bukke eller lignende.
Hvor der i stedet for faldsikring er  

  monteret dobbelt wiresystem, skal ramperne prøvebelastes i  vandret  

 stilling med ovennævnte prøvebelastning.
 13	Der skal ved anvendelse af rampers og platformes  

 løfteanordning foretages belastningsprøve af hver platform og  

 rampe under bevægelse fra arbejdsstilling til hvilestilling, eller  

 så tæt  mod denne som muligt med en prøvebelastning  

 på 25% af platformens resp. rampens egenvægt.
 14	Efter afsluttende prøver skal der foretages en grundig  

 undersø-gelse af konstruktionen, og såfremt nogen del af denne  

 viser en  i sikkerhedsmæssig henseende betænkelig formforandring,  

  revnedannelse eller anden beskadigelse, skal skaden udbedres  og ny  

 afprøvning kan kræves efter Søfartsstyrelsens anvisning i  

  det enkelte tilfælde.
15.1 15.2	Såfremt faldsikringen er af en sådan type eller  

 konstruktion, at en afprøvning ikke kan arrangeres, skal alle  

 komponenter i systemet funktionsprøves og udskiftes om  

 nødvendigt.
 15.3	Hvert andet år skal der tillige afholdes  

 belastningsprøver,  jf. stk. 10, 13 og 14.
 15.4	For ramper og platforme, der kun manøvreres, når der  

 ikke  er personer på disse, kan belastningsprøverne, jf. stk.  

 10,  13 og 14, afholdes hvert fjerde år.
 15.5	Funktionsprøver og udskiftninger skal indføres i  

 tilsynsbogen.
