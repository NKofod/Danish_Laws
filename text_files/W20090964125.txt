Efterlønsbevis, a-kassen havde ikke overholdt vejledningsforpligtelsen senest 2 måneder før medlemmets 60 års fødselsdag.
Medlemmet stillet som om ansøgning var modtaget på 60 års dag Ankenævnet har behandlet Deres klage på møde den 15. januar 2009.
Nævnet traf denne A F G Ø R E L S E De har ret til et efterlønsbevis fra den 9. marts 2003.
 Spørgsmålet om beregning af antallet af skattefri præmier hjemvises til a-kassen.
 A-kassen har ikke vejledt Dem senest 2 måneder før Deres 60 års fødselsdag.
 Ankenævnet ændrer således Arbejdsdirektoratets afgørelse af den 1. juli 2008.
B E G R U N D E L S E Ankenævnet har lagt til grund, at  De fyldte 60 år den 9. marts 2003,  a-kassen den 4. februar 2003 sendte vejledningsmateriale og ansøgningsblanket om efterløn til Dem,  De ved brev modtaget i a-kassen den 19. marts 2003 af a-kassen anses for at have søgt om efterlønsbevis, og  a-kassen sendte et efterlønsbevis til Dem med bevisdatoen den 19. marts 2003.
A-kassen skal senest 2 måneder før, et medlem fylder 60 år, informere skriftligt om retten til at få et efterlønsbevis.
Samtidig skal medlemmet have tilsendt en blanket til at ansøge om beviset.
 Ankenævnet finder, at De skal stilles som om a-kassen havde modtaget Deres ansøgning om efterlønsbevis på Deres 60 års fødselsdag, den 9. marts 2003.
 Ankenævnet har herved lagt vægt på at De søgte om efterlønsbevis inden 2 måneder efter modtagelse af a-kassens vejledning.
Ankenævnet har endvidere lagt vægt på, at a-kassen sendte vejledning og ansøgning om efterlønsbevis 1 måned og 5 dage før De fyldte 60 år.
A-kassens vejledning om efterlønsbevis var således ikke rettidig i forhold til, hvad a-kassen efter reglerne var forpligtet til.
 Ankenævnet har endelig lagt vægt på, at De søgte om efterlønsbevis ved ansøgning modtaget af a-kassen den 19. marts 2003.
 Ankenævnet skal anmode a-kassen om at beregne antallet af skattefri præmieportioner på baggrund af den ændrede afgørelse.
R E G L E R Ankenævnet henviser til  § 65, stk. 1 og § 74b, stk. 1 i lov om arbejdsløshedsforsikring mv., jf. lovbekendtgørelse nr. 799 af 24. september 2002,  § 2 i Arbejdsdirektoratets bekendtgørelse nr. 594 af 22. juni 2001 om fleksibel efterløn, og  § 1 og § 9, stk. 2 i Arbejdsdirektoratets bekendtgørelse nr. 1206 af 18. december 2002 om en a-kasses pligt til at vejlede mv.
O P L Y S N I N G E R N E I S A G E N Sagen er afgjort på grundlag af de akter, som ankenævnet har modtaget fra direktoratet.
På ankenævnets vegne Fuldmægtig De kan læse om afgørelsens retlige grundlag på de følgende sider.
 Kopi til:
Regler Beskæftigelsesministeriets bekendtgørelse nr. 799 af 24. september 2002 af lov om arbejdsløshedsforsikring mv.
Kapitel 10 Betingelser for ret til dagpenge § 65. Arbejdsløshedskassen skal vejlede medlemmet om de rettigheder og pligter, der følger af lovens kapitel 7-16, samt om medlemmets rettigheder og pligter i øvrigt efter arbejdsmarkedslovgivningen.
Kapitel 11 a Efterløn Efterløn til medlemmer, der fylder 60 år den 1. juli 1999 eller senere Efterlønsbevis § 74 b.
Medlemmer, der opfylder betingelserne i § 74 a, bortset fra stk. 1, nr. 6, har ret til efter ansøgning at få udstedt et efterlønsbevis af arbejdsløshedskassen.
Beviset har tidligst virkning fra ansøgningstidspunktet.
 Arbejdsdirektoratets bekendtgørelse nr. 594 af 22. juni 2001 om fleksibel efterløn.
Kapitel 2 Efterlønsbevis § 2. Et medlem, der opfylder kravene i lovens § 74 a, bortset fra stk. 1, nr. 6, har ret til efter ansøgning at få udstedt et efterlønsbevis.
Stk. 2. A-kassen skal senest 2 måneder før, et medlem fylder 60 år, informere skriftligt om retten til at få et efterlønsbevis efter lovens § 74 b.
A-kassen skal samtidig sende medlemmet en blanket til at ansøge om beviset, og en oversigt over de elektronisk indberettede pensioner, som a-kassen har modtaget, jf. lovens § 74 i, stk. 4.
 Stk. 3. A-kassen kan udstede et bevis med virkning fra den dato, hvor a-kassen har modtaget ansøgningen fra medlemmet, dog tidligst fra det tidspunkt, hvor medlemmet opfylder betingelserne for efterløn.
 Stk. 4. Datoen efter stk. 3 betegnes som bevistidspunktet.
 Arbejdsdirektoratets bekendtgørelse nr. 1206 af 18. december 2002 om en a-kasses pligt til at vejlede mv.
Kapitel 1 Generelle pligter § 1. En a-kasse skal vejlede egne medlemmer om de rettigheder og pligter, medlemmet har efter lov om arbejdsløshedsforsikring m.v., og om rettigheder og pligter i øvrigt efter arbejdsmarkedslovgivningen.
Kapitel 3 Konkret vejledningspligt Efterlønsbevis § 9. A-kassen skal udlevere en skriftlig vejledning om efterlønsbeviset til alle medlemmer, der er fyldt 59 år.
Stk. 2. A-kassen skal senest 2 måneder før, et medlem fylder 60 år, vejlede medlemmet om, 1) hvordan medlemmet får udstedt et efterlønsbevis, 2) hvad beviset garanterer, og 3) om de rettigheder, der er forbundet med beviset.
