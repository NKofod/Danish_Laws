Resumé  



  

 En borger klagede over at kommunen ikke besvarede hendes ansøgninger om  

 økonomisk hjælp til en række enkeltydelser.
I en udtalelse til ombudsmanden  

 beskrev kommunen i hvilke tilfælde kommunen ikke besvarede borgerens  

 henvendelser, og begrundelsen herfor.
Ombudsmanden udtalte at kommunen var forpligtet til at træffe  

 afgørelse når der forelå ansøgninger som kommunen ikke tidligere havde taget  

 stilling til.
Ombudsmanden mente ikke at en myndighed generelt kunne beslutte  

 at ansøgninger af en bestemt karakter ikke skulle besvares.
 Endvidere udtalte ombudsmanden at en myndighed inden for visse  

 snævre rammer vil have mulighed for at begrænse kontakten til en borger,  

 herunder at begrænse eller helt at stoppe sin korrespondance med borgeren om  

 spørgsmål som myndigheden har truffet afgørelse om.
I den forbindelse udtalte ombudsmanden at sådanne beslutninger  

 om at begrænse eller stoppe korrespondancen må ske ud fra en konkret  

 afvejning  

 af hensynet til at borgeren i nødvendigt og tilstrækkeligt omfang bliver  

 betjent af den offentlige forvaltning, over for hensynet til det offentliges  

 ressourcer.  

 Forvaltningen skal anstrenge sig meget for at få kontakten til at fungere,  

 men  

 i tilfælde hvor det, hvis man ikke begrænser kontakten, vil påvirke  

 institutionens arbejde og/eller kontakten med andre borgere væsentligt, vil  

 forvaltningen have mulighed for at gribe ind.
Beslutninger herom bør meddeles  

 skriftligt og på en sådan måde at borgeren kan se på hvilke områder og måder  

 korrespondancen er begrænset, og eventuelt på hvilke måder korrespondancen på  

 ny kan normaliseres.
 Ombudsmanden mente at det havde været bedst stemmende med god  

 forvaltningsskik hvis kommunen havde givet borgeren skriftlig underretning om  

 begrænsningen af kontakten.
 (J.nr. 2004-3279-009).
Begrænsninger i korrespondance mellem borger og myndighed.  

 Behandling af ansøgninger.
Bekendtgørelse af beslutning Ved brev af  

 2. september 2004  

 sendte  

 jeg en henvendelse fra A videre til Århus Kommune som en anmodning fra A om  

 at  

 kommunen fremskyndede besvarelsen af hendes ansøgninger af 9. og  

 11. august 2004. Jeg skrev  

 samtidig at jeg gik ud fra at kommunen  medmindre sagerne var tæt på at  

 blive  

 afsluttet  ville oplyse A om hvor langt sagerne var kommet, og så vidt  

 muligt  

 om hvornår de kunne forventes afsluttet.
 De to ansøgninger vedrørte  

 økonomisk hjælp til en elregning og økonomisk hjælp til benzin og forplejning  

 i  

 forbindelse med en scanning i ( ).
 I to e-mails modtaget her  

 den 17. september 2004  

 klagede A på ny over at Århus Kommune ikke havde besvaret hendes ansøgninger  

 af  

 9. og  

 11. august 2004.
En af mine medarbejdere  

 kontaktede herefter telefonisk Århus Kommune.
Min medarbejder fik  

 den 29. september 2004  

 oplyst at kommunen som udgangspunkt ikke besvarer As ansøgninger når  

 det drejer  

 sig om enkeltydelser.
Den 5. oktober 2004  

 bad jeg Århus  

 Kommune om en udtalelse til sagen.
Af mit brev til kommunen fremgår bl.a.:
Jeg beder om at Århus  

 Kommune redegør nærmere for den beskrevne praksis i (A)s  

 ansøgningssager om  

 enkeltydelser.
Jeg beder i den forbindelse om at få oplyst hvor længe denne  

 praksis har eksisteret, hvorfor den blev iværksat, og hvor mange ansøgninger  

 kommunen henholdsvis har besvaret/ikke besvaret.
Hvis (A) har fået skriftlige  

 meddelelser om denne praksis, beder jeg også om at modtage en kopi af  

 disse. Århus Kommune svarede  

 den 29. oktober 2004. Af  

 et notat der var vedlagt besvarelsen, fremgår bl.a.:
 Henvendelsen [fra  

 Folketingets Ombudsmand; min præcisering] drejer sig om cen trets behandling  

 af  

 ansøgninger fra (A) vedr. økonomisk hjælp efter Lov om Aktiv Socialpolitik  

 (LAS), kap. 10 (enkeltydelser).
 Centret har på det seneste  

 afvist overhovedet at behandle og svare på nogle af de mange henvendelser og  

 ansøgninger, vi får fra (A). Baggrunden herfor er, at vi efterhånden opfatter  

 det således, at (A)s fortsatte ansøgningsstrøm har fået chikanøs  

 karakter.
 Vi har gennem årene fået mere  

 end 200 fax og e-mails fra (A)  både ansøgninger og klager over  

 afgørelser,  

 herunder også klager over afgørelser fra Det Sociale Nævn, krav om at få  

 begrundelser uddybet mv.
 Der er anvendt ikke  

 ubetydelige offentlige ressourcer både i kommunen og hos ankemyndighederne på  

 udelukkende at behandle (A)s mange ansøgninger og henvendelser.
 Alene papirdokumentationen  

 til (A)s økonomiske delsag måler nu  

 9,4 centimeter  

 i højden og  

 vokser fortsat dag for dag.
Der har undervejs i forløbet  

 herfra været gjort mange forsøg på at få samarbejdet med (A) til at fungere  

 bedre.
Der er tilbudt rådgivning om privatøkonomien, inviteret til samtaler  

 og  

 skrevet lange og grundige breve med vejledning om de lovgivningsmæssige  

 forhold  

 mv.
Intet har kunnet ændre på (A)s praksis med at fremsende stribevis  

 af  

 ansøgninger.
 Hovedproblemstillingen er set  

 herfra, at (A) ikke vil anerkende tre grundlæggende hovedprincipper i  

 lovgivningen vedr. forvaltning af LAS, kap. 10 : 1) Det er en forudsætning,  

 at  

 borgeren er i økonomisk trang, 2) det er en forudsætning, at udgiften ikke er  

 forudsigelig, og 3) kun dokumenterede udgifter kan indgå i en  

 trangsvurdering,  

 og i øvrigt kan der kun bevilges til dokumenterede udgifter.
Hovedproblemstillingen  

 omkring trangsvurderingen i (A)s tilfælde er den ret simple, at  

 trangsvurderingen  

 i LAS tager sit udgangspunkt i forsørgelsesniveauet i lovens bestemmelser om  

 kontanthjælp.  

 (A) har i hele forløbet modtaget forsørgelsesydelser ca. på niveau med  

 arbejdsløshedsdagpenge.
Forsørgelsesniveauet på kontanthjælp udgør ca. 60% af  

 dette niveau.
Og der skal således være helt ekstraordinære forhold i en  

 borgers  

 økonomiske situation, hvis en dagpengemodtager skal vurderes til at være i  

 trang efter lovbestemmelserne i LAS.
Det har ikke været hverken kommunens  

 eller  

 Det Sociale Nævns vurdering, at sådanne helt ekstraordinære forhold forelå i  

 denne sag.
Disse forhold er naturligvis flere gange beskrevet i breve til  

 (A).
Hen over sommeren 2004 har  

 (A)s ansøgninger fået en tydelig mere chikanøs karakter.
Der er således  

 i juni  

 søgt om økonomisk tilskud til nye sko og udgifter til madpakke ifm.  

 fleksjobafprøvning.
Denne ansøgning blev behandlet på sædvanlig vis ( ).
 Der er endnu en gang søgt om  

 hjælp til betaling af el-regning (ikke besvaret), hjælp til rejseudgifter og  

 fortæring til ( ) til hospitalsundersøgelse (ikke besvaret), og senest er der  

 søgt om at få fremrykket udbetalingen af revalideringsydelse med et par dage,  

 således at (A) kunne komme til frisør (ikke besvaret).
 Dags dato er der igen søgt om  

 betaling af vægtafgift og bilforsikring (der er bevilget dækning af  

 transportudgifter hjem/arbejde ifm. afprøvning til fleksjob med almindelig  

 kilometertakst, der jo dækker alle udgifter til kørsel i egen bil), betaling  

 af  

 indboforsikring samt flere andre udgifter, som alle tidligere har været  

 behandlet mindst én gang (vil ikke blive besvaret).
Der er også søgt om  

 handicapbil.
Denne sag bliver behandlet på sædvanlig vis.
 Den aktuelt anvendte praksis  

 er således, at vi nøje vurderer, om ansøgninger eller henvendelser indeholder  

 noget nyt.
Spørgsmål, som har været  

 besvaret en gang, besvares ikke igen.
Ansøgninger, som har været behandlet én  

 gang, behandles og besvares ikke igen.
 Ansøgninger, som er åbenlyst  

 urimelige, behandles og besvares ikke.
 Jeg [forvaltningen; min  

 præcisering] er meget vel klar over, at denne praksis i forhold til sædvanlig  

 forvaltningspraksis er et meget vidtgående skridt, men jeg har fundet det  

 nødvendigt under hensyntagen til en blot nogenlunde rimelig økonomisering med  

 det offentliges i øvrigt begrænsede sagsbehandlingsressourcer.
Det skal understreges, at  

 denne praksis er valgt ud fra en meget konkret vurdering i den konkrete  

 situation, og her er der i særlig grad lagt vægt på, at (A) er en meget  

 erfaren klient, som både mundtligt og skriftligt har fået en  

 usædvanlig  

 grundig information og vejledning om både arbejdsform i den offentlige  

 forvaltning og de lovgivningsmæssige forhold. Jeg lægger på baggrund af  

 udtalelsen til grund at Århus Kommune ikke har orienteret A om den fulgte  

 praksis.
I brev af  

 13. november 2004  

 kommenterede A  

 udtalelsen fra Århus Kommune.
I brevet kommenterede A bl.a. en række af de  

 sager der nævnes af kommunen, og hun redegjorde endvidere for en række andre  

 ansøgninger og henvendelser hvor kommunen og/eller det sociale nævn enten  

 ikke  

 havde svaret eller havde givet hende afslag.
 Jeg har i forbindelse med  

 sagens behandling lånt de af sagens akter der vedrører perioden marts 2004  

 til  

 oktober/november 2004. I forbindelse med fremsendelsen af akterne oplyste  

 Århus  

 Kommune at A efterfølgende er bevilget førtidspension, og at der ikke for  

 tiden  

 er samarbejdsproblemer med A.
Ombudsmandens udtalelse Det er min opfattelse at Århus Kommune er forpligtet til at træffe  

 afgørelser når der foreligger konkrete ansøgninger om ydelser som kommunen  

 ikke tidligere har forholdt sig til.
Hvis ikke myndigheden besvarer sådanne  

 henvendelser, fratages borgeren sin mulighed for at få prøvet afgørelsen i en  

 eventuel klageinstans.
Jeg mener således ikke at en myndighed generelt kan  

 beslutte at ansøgninger af en bestemt karakter ikke besvares fordi borgeren  

 erfaringsmæssigt ikke opfylder nogle generelle betingelser for at få tildelt  

 den pågældende ydelse.
Myndigheden må træffe en afgørelse. Århus Kommune  

 skriver i sin udtalelse at Ansøgninger, som er åbenlyst urimelige,  

 behandles og besvares ikke.
Som jeg har anført, er jeg ikke enig med  

 kommunen heri.
Kommunen er forpligtet til at træffe afgørelse og forpligtet  

 til at meddele afgørelsen til Dem.
 En myndighed vil inden for visse snævre rammer have mulighed for at begrænse  

 kontakten til en borger, herunder at begrænse eller helt at stoppe sin  

 korrespondance med borgeren om et  

 spørgsmål som myndigheden har truffet afgørelse om.
En beslutning om at begrænse  

 kontakten til en borger, herunder f.eks. at begrænse eller stoppe  

 korrespondancen, må ske ud fra en konkret afvejning af hensynet til at  

 borgeren  

 i nødvendigt og tilstrækkeligt omfang bliver betjent af den offentlige  

 forvaltning, og hensynet til det offentliges ressourcer.
Forvaltningen skal  

 anstrenge sig meget for at få kontakten til at fungere.
Men i tilfælde hvor  

 det, hvis man ikke begrænser kontakten, vil påvirke institutionens arbejde  

 og/eller kontakten med andre borgere væsentligt, vil forvaltningen have  

 mulighed for at gribe ind.
Om grænserne for i hvilke tilfælde det er  

 berettiget  

 eller ej at begrænse borgerens kontakt med forvaltningen, henviser jeg til  

 Folketingets Ombudsmands beretning for 1958, s. 255*, for 1978, s. 369*, og  

 for  

 1990, s. 606*, og Jens Møller og Jens Olsen, At arbejde i Forvaltningen, 2.  

 udgave (2001), s. 38 ff.
Det følger imidlertid af  

 princippet om god forvaltningsskik at forvaltningen skal være venlig og  

 hensynsfuld.  

 Dette indebærer bl.a. at hvis forvaltningen finder at der bør opstilles  

 begrænsninger i en borgers adgang til at anvende offentlige ressourcer, må  

 det  

 ske på et sagligt grundlag og med hensyntagen til høflighed og venlighed.
Jeg  

 henviser til Jens Olsen mfl., Forvaltningsret, 2. udgave (2002), s. 633 ff  

 (særligt s. 634).
 Princippet om god  

 forvaltningsskik indebærer efter min opfattelse at hvis en myndighed  

 beslutter  

 at begrænse eller stoppe sin korrespondance med en borger, bør det ske  

 skriftligt og på en sådan måde at borgeren kan se på hvilke områder og måder  

 korrespondancen er begrænset, og eventuelt på hvilke måder korrespondancen på  

 ny kan normaliseres.
Efter læsning af Århus  

 Kommunes udtalelse og efter min gennemgang af det bilagsmateriale jeg har  

 indhentet fra Århus Kommune, forstår jeg Århus Kommune således at alle  

 henvendelser fra Dem bliver gennemgået på sædvanlig vis, men alene bliver  

 besvaret hvis de indeholder noget nyt.
Dette nye kan navnlig være en  

 ansøgning  

 der ikke tidligere er blevet taget stilling til.
Jeg antager at dette betyder  

 at en henvendelse om en ansøgning der tidligere er taget stilling til, også  

 bliver besvaret hvis den indeholder nye oplysninger af væsentlig betydning  

 for  

 sagen, og herunder hvis Deres økonomiske situation skulle ændre sig.
Ved min bedømmelse af sagen  

 har jeg lagt vægt på 1) det oplyste  og af Dem ikke modsagte  om  

 antallet og  

 karakteren af henvendelser og ansøgninger, og 2) at visse ansøgninger efter  

 det  

 oplyste er gentagelser af tidligere afslåede ansøgninger.
På den baggrund har  

 jeg ikke er grundlag for at kritisere Århus Kommunes beslutning om ikke at  

 besvare samtlige Deres henvendelser og ansøgninger.
Jeg har herved også  

 tillagt  

 det betydning at Deres henvendelser efter det oplyste bliver gennemgået og  

 besvaret i det omfang deres indhold ikke har været besvaret tidligere.
 Efter det oplyste har Århus  

 Kommune imidlertid ikke i et brev til Dem eller på anden måde oplyst Dem om  

 indførelsen af den ovenfor beskrevne praksis.
Jeg mener at det ville have  

 været bedst stemmende med princippet om god forvaltningsskik hvis Århus  

 Kommune  

 skriftligt havde oplyst Dem om indførelsen af den overfor beskrevne praksis,  

 og  

 herunder om under hvilke omstændigheder De kunne forvente visse henvendelser  

 og  

 ansøgninger besvaret.
Jeg mener at det er kritisabelt at Århus Kommune ikke  

 gav  

 Dem en skriftlig underretning herom.
Jeg mener i tilknytning  

 hertil at en beslutning om ikke længere at besvare (alle) en borgers  

 henvendelser  

 som udgangspunkt ikke bør træffes generelt i forhold til borgeren, men  

 derimod  

 bør træffes konkret i forhold til enkelte ansøgninger/spørgsmål.
Jeg mener  

 således at Århus Kommune burde have truffet beslutning om ikke at besvare  

 samtlige Deres henvendelser konkret i forhold til specifikke  

 ansøgninger/spørgsmål.
Jeg har gjort Århus Kommune  

 bekendt med min opfattelse af sagen, og jeg har henstillet til Århus Kommune  

 at  

 kommunen skriftligt giver Dem underretning om på hvilke områder, herunder på  

 hvilke bestemte ansøgninger/spørgsmål, De ikke kan forvente at modtage  

 svar. Ved brev af 18, oktober 2005  

 meddelte Århus Kommune mig at kommunen havde taget min udtalelse til  

 efterretning.
 NOTER: (*) FOB 1958, s. 255,  

 FOB 1978, s. 369, og FOB 1990, s. 606.
