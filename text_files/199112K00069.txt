Nr LSF 69 Forslag til Lov om ændring af lov om styrelsen af statsbanerne Fremsat af Tommy Dinesen (SF) Gade (SF) Birthe Hansen (SF) Riishøj (SF)  

 Ændringsforslag til 2. behandling stillet den 28. februar den 24. oktober 1991 Vedtaget ved tredjebehandling den 24. marts 1992 Lov nr. 210 af 30/03/1992 § 1 I lov nr. 109 af 1. april 1969 om styrelsen af statsbanerne foretages  

 følgende ændring:
 I § 3, stk. 2, ændres i 1. pkt. »15 medlemmer«  

 til: »16 medlemmer«, og efter 5. pkt. indsættes som nyt punktum:
»Endelig beskikker ministeren efter indstilling 1 repræsentant for  

 Forbrugerrådet.« § 2 Loven træder i kraft den 1. april 1992.
Oprindeligt fremsat forslag § 1 I lov nr. 109 af 1. april 1969 om styrelsen af statsbanerne foretages  

 følgende ændring:
 I § 3, stk. 2, ændres i 1. pkt. »15 medlemmer«  

 til: »16 medlemmer«, og efter 5. pkt. indsættes som nyt punktum:
»Endelig beskikker ministeren efter indstilling 1 medlem af pendlerne  

 i de eksisterende stationsråd.« § 2 Loven træder i kraft den 1. januar 1992.
Bemærkninger til lovforslaget I henhold til § 3, stk. 2, i lov nr. 109 af 1. april 1969 om styrelsen af  

 statsbanerne består Jernbanerådet af 15 medlemmer.
Af disse vælges 8  

 medlemmer af Folketinget, og 3 beskikkes af trafikministeren.  

 Trafikministeren udpeger tillige rådets formand.
Af bemærkningerne til forslaget til den nuværende lov fremgår det, at et  

 forberedende udvalg nedsat af trafikministeren i 1967 havde forslag fremme om  

 at nedlægge Jernbanerådet.
Konklusionen blev imidlertid, at man foreslog at  

 bevare rådet og gøre »dette til et mere aktivt organ end tidligere,  

 hvilket forudsættes opnået ved en direkte repræsentation fra Folketinget,  

 industri, handel og landbrug«.
Udvalget motiverede bl.a. dette med,  

 »at det er af betydning, at der består mulighed for, at bl.a. den  

 trafikpolitiske målsætning for statsbanernes virksomhed kan drøftes i et  

 sådant råd«.
 Socialistisk Folkeparti er enig i denne motivering for, at rådet skulle  

 bevares, ikke mindst når det gælder den viden og indsigt, Folketingets  

 partier og erhvervsorganisationerne får i en så stor og sammensat offentlig  

 virksomhed som DSB.
Det er ikke SF's opfattelse, at det i sig selv tjener noget formål at  

 udvide det samlede antal af medlemmer i Jernbanerådet.
Vi mener dog, at det  

 vil være af stor værdi, at der også kommer en repræsentant fra  

 pendlerklubberne, der er tilknyttet stationsrådene, som fast repræsentant i  

 Jernbanerådet.
Det vil efter vores opfattelse tilføre rådet en aktivitet og  

 berigelse i debatten om den overordnede målsætning af virksomheden.
 Når SF peger på en daglig bruger af togene (en pendler), der er tilknyttet  

 de nyoprettede stationsråd, er det begrundet i to forhold.
 For det første vil der blive oprettet stationsråd i de fleste store byer,  

 bestående af lokale politikere, af pendlere samt af DSB-ansatte.
Baggrunden herfor er bl.a. den store utilfredshed, som  

 sommerkøreplanskiftet blev mødt med mange steder i landet, hvor mange  

 pendlere ikke følte, at deres behov blev tilgodeset.
DSB fik da også indsat  

 flere tog nogle steder for at afbøde utilfredsheden.
Stationsrådene har til opgave at sikre det lokale samarbejde om  

 overordnede politiske mål samt større praktiske spørgsmål.
Medlemmerne er  

 repræsentanter for kommuner/amtskommuner, erhvervsråd, turistråd, lokale  

 trafikselskaber samt særlige interessenter dvs. pendlere.
 Stationsrådenes hovedopgave er at fungere som forum for såvel politiske  

 som uformelle kontakter til lokalsamfundet i et løbende konkret samarbejde,  

 som hidtil ikke er blevet tilgodeset.
 For det andet vil det at udpege en pendler som repræsentant i  

 Jernbanerådet virke som incitament for pendlerne til at tilslutte sig  

 stationsrådene, hvorigennem de vil kunne gøre deres indflydelse gældende på  

 lokalområdets trafikudbud og dermed på pendlertrafikken.
Ændringsforslag Af Tommy Dinesen (SF):
Til § 2 2) Paragraffen affattes således:
» § 2 Loven træder i kraft den 1. april 1992.« Bemærkninger Til nr. 2 Baggrunden for ændringsforslaget er den sene vedtagelse af lovforslaget,  

 der nødvendiggør en ændret ikrafttrædelsesbestemmelse.
Efter 2. behandling den 12. marts 1992 § 1 I lov nr. 109 af 1. april 1969 om styrelsen af statsbanerne foretages  

 følgende ændring:
 I § 3, stk. 2, ændres i 1. pkt. »15 medlemmer«  

 til: »16 medlemmer«, og efter 5. pkt. indsættes som nyt punktum:
»Endelig beskikker ministeren efter indstilling 1 repræsentant for  

 Forbrugerrådet.« § 2 Loven træder i kraft den 1. april 1992.
