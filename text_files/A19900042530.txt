 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om social bistand, jf. lovbekendtgørelse nr. 637 af 27.
 september 1989, foretages følgende ændringer:
 1. § 40, stk. 2, affattes således:
» Stk. 2.  Der kan ikke ydes hjælp til personer,  

 der er under uddannelse eller er berettiget til ungdomsydelse efter afsnit  

 III A.
Socialministeren fastsætter dog nærmere regler om, at der i særlige  

 tilfælde kan ydes hjælp til personer under uddannelse.« 2. Efter afsnit III indsættes som nyt afsnit:
Ungdomsydelse § 49 a.  Til unge under 20 år, der søger hjælp på  

 grund af ledighed, udbetales ungdomsydelse mod beskæftigelse efter  

 kommunalbestyrelsens nærmere bestemmelse.
Det skal tilstræbes, at de unge får  

 mulighed for at vælge mellem flere beskæftigelsestilbud.
I tilknytning til  

 beskæftigelsestilbudet skal der tilbydes de unge råd og vejledning om,  

 hvorledes de på længere sigt kan forbedre deres beskæftigelses- eller  

 uddannelsesmuligheder.
Stk. 2.  Beskæftigelsestilbudet kan være ansættelse i et  

 beskæftigelsesprojekt etableret efter reglerne i lov om  

 beskæftigelsesmuligheder for unge m.v. eller ansættelse i privat virksomhed  

 med løntilskud efter reglerne i nævnte lov.
Det kræves dog ikke, at  

 pågældende har været ledig i 3 måneder forud for ansættelsen, eller at  

 arbejdstiden skal være overenskomstmæssig eller den sædvanlige ved  

 tilsvarende arbejde.
Ved ansættelse i privat virksomhed med løntilskud kræves  

 heller ikke, at ansættelsen er af varig karakter.
Stk. 3.  For unge, der har behov for det, iværksætter  

 kommunalbestyrelsen et vejlednings- og introduktionsprogram af en varighed på  

 indtil 6 uger.
Vejlednings- og introduktionsprogrammet skal indeholde  

 rådgivning om uddannelses- og erhvervsmuligheder, mulighed for afprøvning af  

 erhvervsønsker og planlægning af det videre forløb.
Stk. 4.  Beskæftigelsen efter stk. 2 skal påbegyndes  

 inden for de første 2 uger efter ansøgningen om hjælp.
Vejlednings- og  

 introduktionsprogrammet efter stk. 3 kan inden for de første 8 uger efter  

 ansøgningen om hjælp træde i stedet for beskæftigelsen efter stk. 2.
 Stk. 5.  Unge under 20 år er berettiget til een  

 ungdomsydelsesperiode med vejledning og beskæftigelse, jf. § 49 c.
 § 49 b.  Beskæftigelsen efter § 49 a, stk. 2, skal  

 have et omfang på 20 timer om ugen i gennemsnit og aflønnes med en timeløn,  

 der følger reglerne i lov om beskæftigelsesmuligheder for unge m.v.
 Stk. 2.  I tiden indtil udbetaling af første løn, jf.  

 stk. 1, og under vejlednings- og introduktionsprogrammet efter § 49 a, stk.
 3, udbetaler kommunalbestyrelsen en ungdomsydelse, der beregnes efter  

 reglerne i § 37.
§ 49 c.  Der udbetales ungdomsydelse efter § 49 b,  

 stk. 1, i indtil 5 måneder og efter § 49 b, stk. 2, i indtil 8 uger.
Hvis den  

 unge inden for disse perioder får almindeligt lønnet arbejde eller begynder  

 på en uddannelse, suspenderes ungdomsydelsen og beskæftigelsen eller  

 vejlednings- og introduktionsprogrammet.
Stk.2.  Hvis den unge ikke efter 5 måneders forløb med  

 beskæftigelse efter § 49 b, stk. 1, har fået arbejde på det almindelige  

 arbejdsmarked eller er startet på en uddannelse, kan der, hvis betingelserne  

 i øvrigt er opfyldt, ydes kontanthjælp efter afsnit III.  

 Ungdomsydelsesperioden giver ikke i sig selv ret til hjælp efter reglerne for  

 personer over 23 år.
Unge, der uafhængigt af ungdomsydelsesperioden opfylder  

 de almindelige betingelser i § 37 for at få hjælp efter reglerne for personer  

 over 23 år, vil dog være berettiget hertil.
§ 49 d.  Kommunalbestyrelsen kan supplere ordningen  

 efter § 49 b, stk. 1, med tilbud om uddannelse op til normal ugentlig  

 arbejdstid.
For sådan uddannelse udbetales til den unge en timesats beregnet  

 på grundlag af den godtgørelse eller lignende, der sædvanligt ydes for  

 uddannelse af pågældende art.
 § 49 e.  Afgørelse om, hvorvidt en ung er omfattet af  

 reglerne i dette afsnit, træffes af kommunalbestyrelsen.
 § 49 f.  Deltagelse i aktiviteter, hvortil der kan  

 ydes tilskud af puljen efter § 20 i lov om kommunal beskæftigelsesindsats,  

 kan træde i stedet for ungdomsydelse efter reglerne i dette afsnit.
 Stk. 2.  Det samme gælder deltagelse i frivillige,  

 ulønnede aktiviteter, der må anses for at være af samfundsmæssig betydning og  

 har et omfang, der mindst svarer til beskæftigelsen efter §§ 49 a-c.
Stk. 3.  Såfremt den unge deltager i aktiviteter efter  

 stk. 1 og 2, for hvilke der ikke udbetales løn, kan der uanset reglen i § 40,  

 stk. 2, 1. pkt., ydes kontanthjælp efter § 37.« 3. I § 133, stk. 2, indsættes efter 1. pkt. som nye  

 punktummer:
»Det samme gælder kommunernes udgifter til ydelserne efter §§ 49 a-c  

 samt til drift i forbindelse med beskæftigelsestilbud inden for en grænse på  

 20 pct. af de samlede udgifter til løn og løntilskud.
Til kommunens udgifter  

 til uddannelse efter § 49 d ydes et statstilskud svarende til tilskuddet  

 efter § 23 a, stk.
 4, i lov om beskæftigelsesmuligheder for unge m.v. inden for en grænse  

 svarende til 5 timer ugentligt pr. ung med ungdomsydelse.
Der kan ikke til kommunens udgifter efter §§ 49 a-d ydes statstilskud  

 efter lov om beskæftigelsesmuligheder for unge m.v.« 4. I § 133 indsættes efter stk. 2 som nye stykker:
 »Stk. 3.  For personer, der uden at modtage hjælp  

 efter § 37 deltager i aktiviteter, hvortil der kan ydes tilskud af puljen  

 efter § 20 i lov om kommunal beskæftigelsesindsats, udbetaler staten til  

 kommunerne et beløb på 2.000 kr. pr. måned.
Stk. 4.  Det beløb, der er nævnt i stk. 3, reguleres en  

 gang årligt den 1. juli med satsreguleringsprocenten, jf. lov om en  

 satsreguleringsprocent.« Stk. 3  bliver herefter stk. 5.
 5. I § 138 a ophæves stk. 2.
 6. Efter § 138 c indsættes som ny paragraf:
 »§ 138 d.  Socialministeren kan efter indstilling  

 fra kommunalbestyrelsen tillade, at der uanset reglen i § 40, stk. 2,  

 udbetales kontanthjælp efter § 37 til personer, der er berettiget til  

 ungdomsydelse efter afsnit III A, hvis de deltager i særligt tilrettelagte  

 aktiverende foranstaltninger.
Stk. 2.  Tilladelsen efter stk. 1 gives under  

 forudsætning af, at aktiviteten har et omfang og en varighed, som mindst  

 svarer til beskæftigelsen efter §§ 49 a-c, og at der udbetales en mindre  

 godtgørelse, der ikke fradrages i den beregnede kontanthjælp efter §  

 37.« 7. Efter § 139 indsættes:
» § 139 a.  Socialministeren fremsætter forslag  

 om revision af afsnit III A inden udgangen af 1992.« § 2 Loven træder i kraft den 1. juli 1990. Dog træder § 1, nr. 4 og 5, i  

 kraft den 1. januar 1991.
§ 3 Stk. 1.  Unge under 20 år, der ved lovens ikrafttræden  

 modtager kontanthjælp efter § 37, skal have et tilbud om ungdomsydelse, inden  

 de fylder 20 år, dog senest den 1. januar 1991.
 Stk. 2.  Kommunalbestyrelsen kan uanset bestemmelsen i §  

 49 a, stk.
 4, beslutte, at unge, der ikke er omfattet af stk. 1, og som søger hjælp i  

 perioden fra den 1. juli 1990 til den 1. januar 1991, kan påbegynde tilbud  

 efter § 49 a, stk. 2 og 3, inden for de 3 første måneder efter ansøgningen om  

 hjælp.
 Stk. 3.  Med virkning fra den 1. januar 1991 ændres  

 henvisningerne i § 49 a, stk. 2, i § 49 b, stk. 1, og i §  

 133, stk. 2, 4.
 pkt., til lov om beskæftigelsesmuligheder for unge m.v. til: »lov om  

 kommunal beskæftigelsesindsats«, og i § 133, stk. 2, 3.
 pkt., ændres henvisningen til § 23 a, stk. 4, i lov om  

 beskæftigelsesmuligheder for unge m.v. til: »§ 10, stk. 4, i lov om  

 kommunal beskæftigelsesindsats«.
 Stk. 4.  Indtil den 1. januar 1991 affattes § 49 f,  

 stk. 1, således:
»Deltagelse i aktiviteter, der kan finansieres af de midler, som  

 kommuner og amtskommuner efter lov om beskæftigelsesmuligheder for unge m.v.  

 har pligt til at afsætte til bekæmpelse af ungdomsarbejdsløsheden, kan træde  

 i stedet for ungdomsydelse efter reglerne i dette afsnit.« Givet på Christiansborg Slot, den 13.  

 juni 1990 Under Vor Kongelige Hånd og Segl MARGRETHE R.
