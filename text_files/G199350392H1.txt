Formålet med registeret er at danne grundlag for Told&Skats administration af og kontrol med registrerede virksomheders angivelse og afregning af told og afgifter af indførte varer, afgift m.v. efter merværdiafgiftloven, A-skat efter kildeskatteloven og bidrag efter lov om arbejdsmarkedsfonde.
Herudover indeholder registeret oplysninger vedrørende den nu ophævede lov om arbejdsmarkedsbidrag (AMBI). Endvidere danner registeret grundlag for afregning af efterbetalingsbeløb ifølge told-, afgifts- og skattelovgivningen, bøder idømt i medfør af told- og afgiftslovgivningen, retsafgifter.
Personkreds: Registeret må kun indeholde oplysninger om virksomheder, der er eller har været registreret hos Told&Skat efter told- og/eller forbrugsafgiftslovgivningen, merværdiafgiftsloven kildeskatteloven, lov om arbejdsmarkedsfonde og den nu ophævede lov om arbejdsmarkedsbidrag.
 Ikrafttrædelsesdato: 01/01/1993. Erstatter tidligere forskrifter.
