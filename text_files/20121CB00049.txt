Vedtaget af Folketinget ved 2. (sidste) behandling den 15. januar 2013 Folketingsbeslutning om dansk militært bidrag til støtte for indsatsen i Mali Folketinget meddeler sit samtykke til, at et dansk militært bidrag stilles til rådighed for den internationale militære indsats i Mali i op til 3 måneder med henblik på at sikre fred, stabilitet og beskyttelse af civilbefolkningen i landet inden for rammerne af FNs sikkerhedsrådsresolution 2085 af 20. december 2012 og efter anmodning fra den maliske præsident, Traoré.
