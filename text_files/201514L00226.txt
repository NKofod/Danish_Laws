Betænkning afgivet af Retsudvalget den 19. november 2015 Betænkning over Forslag til lov om ændring af retsplejeloven, lov om Domstolsstyrelsen og lov om retsafgifter (Digitalisering af retsprocessen i borgerlige sager, oprettelse af en domsdatabase m.v.) [af justitsministeren (Søren Pind)]:
1. Ændringsforslag Justitsministeren har stillet 5 ændringsforslag til lovforslaget.
2. Udvalgsarbejdet Lovforslaget blev fremsat den 7. oktober 2015 og var til 1. behandling den 29. oktober 2015. Lovforslaget blev efter 1. behandling henvist til behandling i Retsudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i høring, og justitsministeren sendte den 24. august 2015 dette udkast til udvalget, jf.
REU alm. del   bilag 43 (2014-15, 2. samling). Den 7. oktober 2015 sendte justitsministeren de indkomne høringssvar og et notat herom og den 20. oktober 2015 supplerende høringssvar til udvalget.
Spørgsmål Udvalget har stillet 3 spørgsmål til justitsministeren til skriftlig besvarelse, som denne har besvaret.
3. Indstillinger Et flertal i udvalget (udvalget med undtagelse af IA) indstiller lovforslaget til vedtagelse med de stillede ændringsforslag.
Et mindretal i udvalget (IA) vil ved 3. behandling stemme hverken for eller imod lovforslaget.
Mindretallet vil stemme hverken for eller imod de stillede ændringsforslag.
 Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Til § 1 Af justitsministeren, tiltrådt af et flertal (udvalget med undtagelse af IA):
 1) I det under nr. 8 foreslåede § 153, stk. 2, indsættes efter »§ 148 a, stk. 4,«: »og i borgerlige retssager og sager om optagelse af bevis om borgerlige krav, der ikke behandles på portalen,«.
[Forkyndelse i sager, der ikke behandles på portalen] 2) I nr. 18 ændres i den indledende tekst »affattes således« til: »ophæves, og i stedet indsættes«.
[Lovteknisk rettelse i den indledende tekst] 3) Efter nr. 24 indsættes som nyt nummer:
»01. I § 368, stk. 6, 4. pkt., og § 475, stk. 1, 4. pkt., ændres »3.-7. pkt.« til: »4.-8. pkt.«« [Konsekvensrettelse] 4) Efter nr. 37 indsættes som nyt nummer:
»02. I § 399, stk. 2, ændres »4. pkt.« til: »5. pkt.«« [Konsekvensrettelse] 5) Efter nr. 41 indsættes som nyt nummer:
»03. I § 410, stk. 6, ændres »4. og 7. pkt.« til: »3. og 6. pkt.«, og »5. pkt.« ændres til: »4. pkt.«« [Konsekvensrettelse] Bemærkninger Til nr. 1 Med lovforslaget foreslås det, at stævning og ankestævning i borgerlige sager også fremover skal forkyndes, men at kravet om forkyndelse af processuelle meddelelser i øvrigt ophæves, jf. herved lovforslagets § 1, nr. 8. Disse processuelle meddelelser skal gøres tilgængelige på domstolenes sagsportal.
 Som følge heraf foreslås det i lovforslaget, at alle processuelle meddelelser skal forkyndes for den, der er fritaget for at anvende domstolenes sagsportal, medmindre andet er bestemt ved lov.
 Med ændringsforslaget foreslås det tilsvarende, at alle processuelle meddelelser i borgerlige retssager og sager om optagelse af bevis om borgerlige krav, der ikke behandles på portalen, skal forkyndes, medmindre andet er bestemt ved lov.
Til nr. 2 Det foreslås, at § 351, stk. 6, 1. og 2. pkt, ophæves og nyaffattes, da antallet af punktummer reduceres.
Til nr. 3-5 Ændringsforslaget indebærer, at der foretages visse konsekvensrettelser i en række af de foreslåede bestemmelser.
 Det foreslås således, at henvisningen til § 372, stk. 2, 3.-7. pkt., konsekvensrettes til 3.-6. pkt. i retsplejelovens § 368, stk. 6, 4. pkt., og i retsplejelovens § 475, stk. 1, 4. pkt., som følge af indsættelsen af et nyt punktum i § 372, stk. 2. På samme baggrund foreslås en konsekvensrettelse af henvisningen til § 372, stk. 2, 4. pkt., i retsplejelovens § 399, stk. 2, så der fremover henvises til 5. pkt.
 Det foreslås endvidere, at henvisningerne i retsplejelovens § 410, stk. 6, til § 386, stk. 1, 4. og 7. pkt., og stk. 2, 5. pkt., konsekvensrettes som følge af ophævelsen af § 386, stk. 1, 3. pkt., og stk. 2, 2. pkt.
Peter Skaarup (DF) fmd.
Peter Kofod Poulsen (DF) Susanne Eilersen (DF) Kenneth Kristensen Berth (DF) Martin Henriksen (DF) Tilde Bork (DF) Preben Bang Henriksen (V) Jan E.
Jørgensen (V) Britt Bager (V) Kristian Pihl Lorentzen (V) Carl Holst (V) Michael Aastrup Jensen (V) Henrik Dahl (LA) Simon Emil Ammitzbøll (LA) Søren Pape Poulsen (KF) Simon Kollerup (S) Ole Hækkerup (S) Mette Reissmann (S) Mogens Jensen (S) nfmd.
Rasmus Prehn (S) Trine Bramsen (S) Pernille Skipper (EL) Henning Hyllested (EL) Josephine Fock (ALT) Sofie Carsten Nielsen (RV) Lotte Rod (RV) Lisbeth Bech Poulsen (SF) Aleqa Hammond (SIU) Aaja Chemnitz Larsen (IA) Tjóðveldi og Javnaðarflokkurin havde ikke medlemmer i udvalget.
