Kendelse fra Pressenævnet i sag nr.  

 134/2000 Indehaveren af Restaurant De 4 Årstider, [K] har ved  

 advokat  Per  Rønnow den 22. november 2000 klaget til  

 Pressenævnet over en artikel bragt i Jyllands-Posten den 26. oktober  

 2000, idet han mener, at god presseskik er tilsidesat.
Af artiklen med overskriften "Årstider med  

 overlæs" fremgår, at "I kraft af De 4 Årstiders ry havde vi skruet  

 forventningerne op til en pletfri oplevelse.
De blev ikke indfriet.  

 Kompositionen med seks retter fik overlæs, og totaloplevelsen bar  

 præg af, at restauranten alligevel snart lukker.
 Engang var De 4 Årstider byens førende  

 franske restaurant, men om få måneder er den et overstået  

 kapitel.
 Snart må den vige for en ny busgade, som vil  

 skære direkte ind gennem køkkenet og ud mod Magasin på den  

 anden side af Åboulevarden.
 Planerne har været kendt længe, og i  

 mellemtiden har den prisbelønnede restauratør, [K], sikret sin  

 og årstidernes fortsatte eksistens i nye, eksklusive rammer på  

 toppen af Hotel Atlantic ved Europaplads.
 Vi valgte at besøge den oprindelige restaurant en  

 lørdag aften i oktober, og i kraft af De 4 Årstiders ry havde vi  

 skruet forventningerne op til en pletfri oplevelser.
 De blev ikke indfriet.
Suset, der forsvandt Baren med de smukke fliser og kunsten på  

 væggene gav os umiddelbart et eksklusivt sus af luksus i maven, men det  

 forsvandt lige så stille, da vi opdagede, at der stort set ikke var  

 andre gæster end os.
Halvtomme lokaler klæder ikke en festlig  

 aften, og selvom det ikke er noget, man kan laste restauranten, så  

 satte det sit præg på vores oplevelse.
 Nu virkede det kikset, da vi til at starte med blev  

 placeret i et lædersofa-arrangement umiddelbart foran indgangen.
 Her kunne vi studere menukortet, som varierer fra dag til  

 dag og nyde et glas mousserende vin, mens vi ventede på at blive anvist  

 et ledigt bord.
Men da der var masser af ledige borde og kun ganske  

 få gæster, fik det karakter af en ren overspringshandling.
I  

 stedet for at understrege stedets smagfuldhed fik det os til at føle  

 os ilde til mode   udsat for snobberi.
Gammeldags inventar Og mens vi sad der, kunne vi ikke undgå at se, at  

 inventaret næppe har været eksklusivt siden en gang i 1980'erne  

 i dag virker det med støvede, tørrede blomsterdekorationer og  

 store tomme serveringsvogne midt på gulvet snarere gammeldags.
 Hver for sig fejlede oplevelsen af de seks retter, som vi  

 nåede at bestille, ikke noget.
 Men fra andre restauranter i Århus med det samme  

 høje prisniveau ved vi, at det med behændig omtanke kan lade sig  

 gøre at sammensætte en menu af seks eller endda flere retter,  

 uden at gæsterne føler, de må trille derfra.
 Her var portionerne for store, og der var efter vores smag  

 fokuseret for meget på tunge, efterårsagtige råvarer som  

 rødbeder, svampe, ris, selleri og kartofler uden den snert af  

 overraskelse, som vi kunne have ønsket os.
 Samlet bedømt virkede kompositionen derfor tung og  

 for lidt gennemtænkt, og til sidst fik den så meget  

 overlæs, at vi ikke kunne spise mere.
 Betjeningen var heller ikke på toppen, og basale  

 ting som fyldte vandglas og rigeligt med brød fungerede ikke  

 tilfredsstillende, selvom vi flere gange gjorde tjeneren opmærksom  

 på dette.
 Helt ok var til gengæld kokkens appetitvækker  

 med lyssej og jomfruhummer krydret med koriander samt pesto af kørvel  

 og pinjekerner.
De tre første egentlige retter var også  

 forskellige slags fisk startende med rødtunge indpakket i havsalt tang  

 og serveret med artiskok og jomfruhummer, som havde en snert af estragon og  

 blev serveret med godt brød med sprød skorpe.
Det var netop  

 dette brød vi gerne ville have mere af, men tjeneren insisterede  

 længe på at servere det stykke for stykke, indtil hun efter to  

 timer endelig satte en hel kurv på bordet.
Tjeneren værd at lytte til Vi drak en californisk Chardonnay fra 1994 på  

 tjenerens anbefaling, og det var værd at lytte til.
En skam, at hun  

 ellers ikke af sig selv var meget for at forklare, hvad vi siden fik at  

 spise, for hendes professionelle optræden til trods virkede det som om,  

 at hun havde tabt den gnist og begejstring for maden og oplevelsen, som efter  

 min opfattelse bør gennemsyre et så dyrt spisested   uanset  

 udsigten til at skulle lukke.
Efter at have nydt først ferskvandsfisken sandart  

 med rødbeder, vilde ris og krydderolie og ikke mindst en  

 vesterhavspighvar med safranrisotto og kantareller nåede vi til en  

 velkommen midtvejspause, hvor vi fik tid til at fundere over, hvordan tiden  

 tilsyneladende har indhentet denne restaurant.
Selv de sirligt foldede  

 servietter på toilettet synes at have været udsat for en kogevask  

 for meget.
Tjenerens anden og sidste bemærkelsesværdige  

 indsats denne aften var, da hun anbefalede os at prøve en 16 år  

 gammel bordeauxvin til hovedretten.
Den kom fra Chateau Saint Pierre og var  

 et godt tilbud til 325 kroner, som vi fik lov at smage fra en i forvejen  

 åben flaske for at kunne sammenligne med en anden   noget yngre  

 amerikansk vin.
 Det var en virkelig fin gestus, som mindede os om, at  

 restauranten udmærket ved, hvad der skal til, for at gæsterne  

 føler, at de får lige præcis den ekstra valuta for  

 pengene, der legitimerer prisniveauet.
Især efter at have trukket luft i et stykke tid fik  

 rødvinen karakter, og i mellemtiden fik vi en citronsorbet til at  

 friske ganen.
Det passede fint med, at vi nu skulle i gang med det, som jeg  

 selv havde glædet mig mest til.
Gennemstegt krondyr Store møre rygstykker fra krondyr i mandeldej med  

 selleripuré, bagt kartoffelmos og glaserede skalotteløg.
 Det så flot ud, men desværre var det ikke  

 rigtig godt.
Dyret var temmelig gennemstegt, og vi savnede en enkelt  

 grøntsag ud over sellerien.
Samtidig var kødet serveret med en  

 balsamico glacé   en nærmest karamelagtig sauce, som sammen med  

 den fede og søde mandeldej fik hovedretten til at virke for tung  

 på dette sene tidspunkt, hvor vi i forvejen havde været igennem  

 tre retter plus kokkens appetitvækker.
Allerede ved bestillingen kunne tjeneren efter min  

 opfattelse godt have ladet et ord falde om, at det måske var i  

 overkanten at bestille samfulde seks retter.
I hvert fald gik det ikke med en  

 så tung hovedret med så søde bestanddele oven på  

 så store portioner af de i øvrigt fine fiskeforretter.
 Dette satte selvsagt sit præg på de sidste to  

 retter, som vi ganske enkelt havde svært ved at spise.
Ostetallerkenen var ellers flot med ikke færre end  

 syv forskellige oste   blandt andet emmentaler, rødkitost, en  

 røget brie og en noget skrap gedeost.
Og desserttallerkenen med blandt  

 andet hvid chokoladeparfait og kaffeis var isoleret set helt i top, men igen  

 virkede det tungt oven på alt det andet.
Begge efterretter ville have  

 vundet ved at bestå af færre dele, som vi til gengæld ville  

 have nydt mere.
Nu var vi bare for mætte til rigtigt at sætte  

 pris på det.
Vi ville ønske, at køkkenet havde minimeret  

 den følelse for os og ladet en strammere og mere enkel tankegang styre  

 menukortet.
Prisen i overkanten Regningen lød på 1640 kroner, og det er efter  

 min opfattelse i overkanten for en oplevelse, hvor råvarerne og de  

 enkelte retter hver for sig er i orden, men hvor kompositionen og serveringen  

   og ikke mindst stemningen   ikke står mål med byens  

 øvrige restauranter i denne prisklasse." Den 21. november 2000 bragte bladet på side 2 en  

 berigtigelse med overskriften "Berigtigelse", hvor det  

 fremgår, at "JP Århus bragte den 26. oktober en  

 madanmeldelse fra restauranten De 4 Årstider i Århus.
Vi skrev,  

 at restaurationen snart lukker, samt at restauratøren har sikret sig  

 sin eksistens på toppen af Hotel Atlantic.
 Begge oplysninger er forkerte, og JP Århus beklager  

 fejlen.
Det er oplyst, at ejendommen, hvori restauranten ligger,  

 skal vige for en ny busvej, og dette projekt forventes igangsat tidligst i  

 sidste kvartal i år 2001. Restauratøren fører  

 forhandlinger om at flytte til Hotel Atlantics tagrestaurant, men disse  

 forhandlinger er ikke afsluttet" Klageren har oplyst, at han den 1. og 16. november 2000  

 rettede henvendelse til bladet for blandt andet at drøfte de fire  

 nedenstående forhold fra artiklen af 26. oktober 2000:
 Journalistens oplysninger om, at "restauranten snart  

 lukker".
 At [K] skulle have sikret sig sin fortsatte eksistens  

 på toppen af Hotel Atlantics.
 Inventaret kritiseres med henvisning til, at inventaret er  

 fra "engang i 80´erne".
 At der skulle forefindes tørrede  

 blomsterdekorationer samt tomme serveringsvogne i restauranten.
Klageren har i den forbindelse anført, at  

 oplysningerne om, at " Restauranten alligevel snart lukker" og  

 "om få måneder er den et overstået kapitel" og  

 "snart må den vige for en ny busgade" er direkte forkerte.  

 Bladet burde have undersøgt oplysningerne nærmere, hvilket  

 blandt andet kunne være sket enten ved henvendelse til  

 restauratøren [K] eller ved at kontakte kommunen.
Det er naturligvis  

 ødelæggende for restauranten, at læseren efterlades det  

 indtryk, at restaurationen lukker inden for kort tid i forhold til den 26.  

 oktober 2000. Klageren har umiddelbart efter artiklen modtaget flere afbud,  

 ligesom klageren uden tvivl er gået glip af et større antal  

 bestillinger, idet potentielle kunder nu ikke tør bestille  

 arrangementer frem i tiden.
Endvidere gør klageren gældende, at  

 oplysningen om, at klageren "har sikret sin og årstidernes  

 fortsatte eksistens i nye eksklusive rammer på toppen af Hotel Atlantic  

 ved Europaplads" er ukorrekt.
Bladet kunne også her blot have  

 kontaktet klageren eller Hotel Atlantic.
Læseren efterlades det  

 indtryk, at selve restaurationsvirksomheden flytter til Hotel Atlantic,  

 hvilket ikke er korrekt, idet der alene over en periode har været  

 drevet selskabslokaler fra hotellets lokaler, og idet klagerens  

 restaurationsvirksomhed i enhver henseende fortsætter fra adressen  

 Åboulevarden 47. Oplysningen har den konsekvens, at eventuelle kunder  

 undlader at besøge restauranten på adressen Åboulevarden  

 47 og i bedste fald forsøger at finde restauranten på Hotel  

 Atlantic, hvilket på indeværende tidspunkt ikke kan lade sig  

 gøre.
For så vidt angår bemærkningen  

 vedrørende standarden af restaurantens inventar, har klageren  

 anført, at restauranten er ombygget i 1995 for ca. 1,2 mio. kr.
Det  

 anføres samtidig, at det er ukorrekt, at der findes "store tomme  

 serveringsvogne midt på gulvet". Der findes fire serveringsvogne i  

 restaurationen, hvoraf den ene er en antikvitet, mens de øvrige tre er  

 henholdsvis en spiritusvogn, en cigarvogn og en ostevogn.
Der er endvidere  

 ikke tørrede blomster i restauranten.
Oplysningerne er ud over at  

 være ukorrekte også skadende for klagerens virksomhed.
 Klageren anfører desuden, at journalistens  

 opfattelse af, at lokalerne var "halvtomme" eller  

 "næsten tom" naturligvis er subjektiv, men at der i  

 løbet af aftenen faktisk var minimum 17-18 gæster i  

 restauranten.
Klageren har herudover anført, at den  

 pågældende journalist fejrede sit bryllup under  

 restaurationsbesøget, og at den pågældende ikke havde  

 været absolut ædru, hvilket er en overtrædelse af de  

 vejledende regler for god presseskik.
Desuden oplyses der priser i artiklen,  

 som på ingen måde fremgår af regningen, og som bladet  

 tilsyneladende ikke har villet præcisere.
Klageren har desuden oplyst, at journalisten og dennes  

 selskab, der er udgjorde fire personer, bestilte én 4-retters menu,  

 én 5-retters menu og to 6-retters menuer.
Det er efter klagerens  

 opfattelse i strid med god presseskik, at journalisten alene vælger at  

 anmelde to af retterne, specielt når der netop anmeldes to retter, som  

 kritiseres, og hvor journalisten netop i artiklen anfører, "at  

 tjeneren måske skulle have anført, at seks retter var i  

 overkanten". Tjeneren har næppe haft grund til at tage stilling  

 til, hvorvidt to personer af et selskab på fire personer er mere sulten  

 end de to øvrige og derfor netop bestiller seks retter.
Klageren har endvidere oplyst, at han fik berigtigelsen,  

 som bladet bragte den 21. november 2000, til gennemsyn inden den blev bragt,  

 men at han meddelte bladet, at indholdet ikke kunne accepteres.
Klageren har  

 anført, at den bragte berigtigelse på ingen måde er  

 fyldestgørende, og at klageren på indeværende tidspunkt  

 har lidt stor skade.
Bladet har oplyst, at det er rigtigt, at artiklen i bladet  

 den 26. oktober 2000 indeholder to faktuelt forkerte oplysninger.
Det  

 gælder oplysningerne om, at restauranten "snart lukker", og  

 at restauratøren "har sikret sig sin eksistens på toppen af  

 Hotel Atlantic". Da det blev klart, at oplysningerne var forkerte,  

 bragte bladet efter korrespondance med klagerens advokat en berigtigelse den  

 21. november 2000, og bladet har således berigtiget to konkrete fejl i  

 overensstemmelse med retningslinierne i de vejledende presseetiske  

 regler.
For så vidt angår klagen vedrørende  

 tilsidesættelse af god presseskik i forbindelse med madanmeldelsen, har  

 bladet oplyst, at man siden sommeren 1998 har anmeldt århusianske  

 restauranter hver torsdag.
Anmeldelserne er lagt til rette i en fast form,  

 hvor et antal journalister på skift anmelder et spisested ud fra en  

 række kriterier, som er aftalt på redaktionen.
Ud over de  

 journalistiske kvalifikationer er de seks journalister valgt til opgaven  

 på grund af deres interesse for mad, vin og restaurationsvirksomhed.  

 Anmeldelserne er bygget op omkring et pointsystem i seks forskellige  

 kategorier, der tilsammen giver et billede af anmelderens oplevelser af  

 restauranten.
Det er en grundlæggende forudsætning for dette  

 arbejde, at anmelderne går ud og bedømmer som "helt  

 almindelige århusianere"   og ikke som eksperter.
Bladet  

 bestræber sig på som noget helt afgørende, at den anmeldte  

 restaurant altid bliver fair behandlet, ligesom det er en selvfølge,  

 at anmeldelsen kun har en berettigelse, så længe anmelderen er  

 uafhængig og tør skrive sin mening på godt og ondt.
Bladet har i første omgang oplyst, at det ikke er  

 korrekt, at anmelderen har holdt sit bryllup samtidig med anmeldelsen af  

 restauranten.
Efterfølgende har bladet dog meddelt, at journalisten  

 har erkendt, at han den pågældende dag fejrede sit bryllup sammen  

 med et vennepar på restauranten.
For så vidt angår klagerens påstand om,  

 at anmelderen ikke var absolut ædru under madanmeldelsen,  

 anfører bladet, at dette er en uartig påstand, som intet har  

 på sig.
At klageren har fået to andre gæster til at  

 fremsætte fornærmende påstande om den  

 pågældende medarbejder, gør ikke påstanden  

 rigtig.
Bladet har endvidere oplyst, at medarbejderen og  

 ledsagerne bad om en samlet regning.
Efterfølgende er alene udgifterne  

 for de retter, som anmelderholdet fik serveret, angivet i madanmeldelsen.
Bladet har desuden anført, at det er fuldt  

 berettiget at beskrive restauranten som halvtom, når der var 17-18  

 gæster til stede, idet restauranten har plads til 60 gæster.  

 Herudover kan det ikke overraske, at klageren ikke er tilpas med, at der  

 efterlades et generelt negativt indtryk af restauranten.
Det er vanskeligt at  

 se, hvordan det skulle være udtryk for dårlig presseskik, at en  

 anmelder beskriver sin subjektive vurdering af det han anmelder.
 I sagens behandling har følgende  

 nævnsmedlemmer deltaget: Axel Kierkegaard, Aage Lundgaard, Kaare R.  

 Skou og Ole Askvig.
 Pressenævnet udtaler:
 Anmeldelser af restauranter og dér indtagne  

 måltider er udtryk for anmelderens subjektive oplevelse, og  

 Pressenævnet kan ikke tage stilling til sådanne forhold.
Artiklen den 25. oktober 2000 indeholdt flere forkerte  

 oplysninger.
Pressenævnet finder imidlertid, at bladet med sin  

 berigtigelse den 21. november 2000 i tilstrækkeligt omfang har  

 berigtiget disse forkerte oplysninger, og nævnet udtaler herefter ikke  

 kritik af bladet.
 Afsagt den 25. april 2001.
