Bekendtgørelse  

 af   

 aftalememorandum af 19. oktober 1998 med Norge   

 om ansvar og samarbejde i eftersøgnings- og redningssager i  

 Nordsøen og Skagerrak Der er den 19. oktober 1998 i København  

 indgået et aftalememorandum mellem Danmark og Norge om ansvar og  

 samarbejde i eftersøgnings- og redningssager i Nordsøen og  

 Skagerrak.
 Aftalememorandummet har følgende ordlyd:
AFTALEMEMORANDUM  

 VEDRØRENDE   

 ANSVAR OG SAMARBEJDE I   

 EFTERSØGNINGS- OG   

 REDNINGSSAGER MELLEM   

 DET NORSKE JUSTITSMINISTERIUM   

 OG POLITI OG   

 STATENS LUFTFARTSVÆSEN OG   

 SØFARTSSTYRELSEN I  

 DANMARK VEDRØRENDE SØ- OG   

 LUFTFARTSMÆSSIGE   

 EFTERSØGNINGS- OG  

 REDNINGSTJENESTER I NORDSØEN OG   

 SKAGERRAK Det Kongelige norske Justitsministerium og Politi og Statens Luftfartsvæsen og Søfartsstyrelsen i  

 Danmark (herefter kaldet aftaleparterne) har i overensstemmelse med  

 tillæg 12 til konvention angående international civil luftfart  

 undertegnet i Chicago den 7. december 1944 (herefter kaldet  

 Chicago-konventionen) og den foreløbige plan for maritim  

 eftersøgning og redning i Nordsøen udarbejdet af Den  

 internationale Søfartsorganisation (herefter kaldet IMO) i form af  

 afsnit 2.1.4 i kapitel 2 i tillægget til Den internationale Konvention  

 om Maritim Eftersøgning og Redning af 1979 (herefter kaldet  

 SAR-konventionen), indgået følgende aftale:
Paragraf 1 (1)	Det Kongelige norske Justitsministerium og Politi er ansvarlig for  

 luftfartsmæssige eftersøgnings- og redningstjenester  

 (SAR-tjenester) i Stavanger og Oslo flyveinformationsregion/øvre  

 informationsregion (herefter kaldet FIR/UIR) og i det havområde inden  

 for København FIR, således som dette er defineret i stk. 1 i  

 tillægget til dette aftalememorandum og for maritime  

 eftersøgnings- og redningstjenester (SAR-tjenester) inden for det i  

 den af IMO udarbejdede foreløbige plan for maritim eftersøgning  

 og redning i Nordsøen afgrænsede søterritorium.
 (2)	Statens Luftfartsvæsen i Danmark er ansvarlig for  

 luftfartsmæssige SAR-tjenester i havområdet inden for  

 København FIR og Oslo FIR/UIR, således som dette er defineret i  

 stk. 1 i tillægget til dette aftalememorandum.
 (3)	Søfartsstyrelsen i Danmark er ansvarlig for maritime  

 SAR-tjenester i de maritime SAR-områder, der er etableret i henhold til  

 bestemmelserne i afsnit 2.1.4 i tillægget til SAR-konventionen, og i  

 den af IMO udarbejdede foreløbige plan for maritim eftersøgning  

 og redning i Nordsøen og defineret i stk. 1 i tillægget til  

 dette aftalememorandum.
 (4)	På baggrund af de i det foregående fastlagte  

 ansvarsområder har aftaleparterne besluttet at tilpasse deres  

 luftfartsmæssige og maritime eftersøgnings- og  

 redningsregionsgrænser (SRR) til de i den af IMO udarbejdede  

 foreløbige plan for maritim eftersøgning og redning i  

 Nordsøen fastsatte, og i stk. 1 i tillægget til dette  

 aftalememorandum definerede, skillelinjer.
 (5)	SRR-områdernes afgrænsning angår ikke og er uden  

 præjudice for grænsedragningen mellem de to lande.
Paragraf 2 (1)	Aftaleparterne samarbejder i SAR-sager inden for de i henhold til  

 tillægget til dette aftalememorandum tildelte ansvarsområder.
 (2)	Med henblik på at forbedre samarbejdet mellem disse  

 områder indgås der eftersøgnings- og redningsaftaler  

 mellem den norske redningscentral i Stavanger og den danske  

 flyveredningscentral i Karup og den danske maritime redningscentral i  

 Århus.
 (3)	SAR-tjenesterne udfører SAR-operationer i overensstemmelse  

 med den internationale luftfartsmæssige og maritime  

 eftersøgnings- og redningsvejledning eller tilsvarende  

 SAR-vejledninger.
 (4)	SAR-enheder kan øjeblikkeligt og uden forudgående  

 tilladelse sejle ind på eller overflyve den anden aftaleparts SRR og  

 territoriale farvand med henblik på at fastlægge positionen for  

 en ulykke og redde overlevende fra sådanne ulykker, dog således  

 at positionen og tidspunktet for deres indtrængen på luft- eller  

 søterritoriet øjeblikkeligt rapporteres til de relevante  

 redningscentraler.
(5)	Al kommunikation foregår på engelsk.
Forkortelser,  

 koder og signaler, der gøres brug af ved luftfartsmæssige  

 hændelser, er indeholdt i Dokument 8400 Abbreviations and Codes udgivet  

 af Den Internationale Civile Luftfartsorganisation (herefter kaldet ICAO),  

 ved maritime hændelser gøres der brug af forkortelser, koder og  

 signaler, som er indeholdt i vejledningerne Search and Rescue Manual og  

 Merchant Ship Search and Rescue Manual (MERSAR) udgivet af IMO.
 (6)	I medfør af oprettelsen af de i paragraf 2, stk. 2,  

 nævnte eftersøgnings- og redningsaftaler samarbejder  

 aftaleparterne om følgende forhold:
 (a)	Standardisering af indholdet, formatet og tidspunktet for relevante  

 efterretninger for luftfarende (herefter kaldet NOTAM) og indførsel af  

 meddelelser i luftfartsinformationshåndbøger (herefter kaldet  

 AIPer).
 (b)	De i afsnit 3.1.8 i tillægget til SAR-konventionen omtalte  

 eftersøgnings- og redningsaftaler og de i kapitel 3 i tillæg 12  

 til Chicago-konventionen omtalte samarbejdsaftaler om fælles udnyttelse  

 af faciliteter, fastsættelse af fælles procedurer, afholdelse af  

 fælles træning og øvelser, jævnlig afprøvning  

 af mellemstatlige kommunikationsforbindelser, forbindelsesbesøg af  

 redningscentralernes personale samt udveksling af eftersøgnings- og  

 redningsinformationer indgås direkte mellem aftaleparternes  

 redningscentraler.
 (c)	Forelæggelse af dette aftalememorandum over for andre  

 søfarts- og luftfartsmyndigheder eller internationale  

 organisationer.
Paragraf 3 Hver aftalepart afholder selv egne udgifter forbundet med  

 eftersøgnings- og redningsmissioner i overensstemmelse med dette  

 aftalememorandum.
Paragraf 4 Dette aftalememorandum træder i kraft ved dets  

 underskrivelse og gælder i et ubegrænset tidsrum.  

 Aftalememorandummet kan af aftaleparterne opsiges med 12 måneders  

 skriftligt varsel.
Paragraf 5 Ovenstående dokument gengiver det aftalememorandum,  

 der er indgået mellem aftaleparterne vedrørende de heri omtalte  

 forhold.
Paragraf 6 Dette aftalememorandum affattes i tre enslydende  

 originaler, én til det Kongelige norske Justitsministerium og Politi,  

 én til Statens Luftfartsvæsen i Danmark og én til  

 Søfartsstyrelsen i Danmark.
 Underskrevet i København den 19. oktober 1998 på engelsk.
 For det Kongelige norske Justitsministerium og Politi:
Karen Alette Melander Ekspeditionschef For Statens Luftfartsvæsen i Danmark:
Ole Asmussen Luftfartsdirektør For Søfartsstyrelsen i Danmark:
Jørgen Hammer Hansen Direktør Tillæg 1 (1)	De i paragraf 1 omtalte skillelinjer defineres ved hjælp af  

 storcirkler, der fortløbende forbinder følgende  

 positioner:
1. 560512N 0031500E	2. 563530N 0050200E 3. 571030N 0065612E	4. 572954N 0075900E 5. 573706N 0082730E	6. 574148N 0085318E 7. 575918N 0092300E	8. 581541N 0100148E 9. 583000N 0103000E som vist på vedlagte kort (Bilag 1) er positionerne nævnt i  

 dette bilag angivet i WGS-84 format.
 Aftalememorandummet trådte i kraft den 19. oktober 1998.
