 Afslag på dispensation fra aldersbetingelsen i bekendtgørelsens § 6,  

 idet ansøgerne ikke havde søgt om barn nr. 2 inden rimelig tid efter at have  

 modtaget adoptivbarn nr. 1. Ansøgningen om godkendelse til barn nr. 2 var  

 indgivet 3 år og 3 måneder efter adoption af barn nr. 1.
 Ansøgerne, der var godkendt til barn nr. 2 i alderen 1-4 år kunne  

 derfor ikke godkendes til et præmaturt barn i alderen 0-1 år.
 Adoptionsnævnet stadfæstede en af samrådet truffet afgørelse, hvorefter  

 der blev meddelt afslag på udvidelse af ansøgernes godkendelse til udenlandsk  

 adoptivbarn nr. 2. Ansøgerne var godkendt til udenlandsk barn nr. 2 i alderen  

 1-4 år, og ønskede godkendelsen udvidet til at omfatte et præmaturt barn i  

 alderen 0-1 år.
 Adoptionsnævnet lagde vægt på ansøgernes alder samt at ansøgningen om barn  

 nr. 2 blev indgivet 3 år og 3 måneder efter adoptionen af barn nr. 1.
Adoptionsnævnet fandt ikke at ansøgningen var indgivet inden rimelig tid  

 efter modtagelsen af det første adoptivbarn.
Adoptionsnævnet fandt endvidere  

 ikke, at der forelå sådanne særlige omstændigheder, at ansøgerne kunne  

 godkendes til et barn under 1 år.
 Cirkulærskrivelse A1/1984 af 15. juni 1984.
