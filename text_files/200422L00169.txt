Fremsat den 11. maj 2005 af  

 statsministeren (Anders Fogh Rasmussen) Forslag til Lov  

 om de færøske myndigheders overtagelse af sager  

  

 og sagsområder Denne lov bygger på en overenskomst mellem Færøernes  

 landsstyre og den danske regering som ligeværdige parter.
 § 1.  

  

 Denne lov omfatter samtlige sager og sagsområder, jf. dog stk. 2.
 Stk. 2.  

  

 Loven  

 omfatter ikke følgende sager og sagsområder:
 1)  

 	  

 Statsforfatningen.
 2)  

 	  

 Statsborgerskab.
 3)  

 	  

 Højesteret.
 4)  

 	  

 Udenrigs-,  

 sikkerheds- og forsvarspolitik.
 5)  

 	  

 Valuta- og pengepolitik.
 § 2.  

  

 Sager og sagsområder, som er omfattet af loven, overgår til de færøske  

 myndigheder på tidspunkter, der fastsættes af de færøske myndigheder, jf. dog  

 stk. 2 og 3.
 Stk. 2.  

  

 Sager og sagsområder, der  

 fremgår af den som bilag til loven tilføjede liste I, overgår til de færøske  

 myndigheder på tidspunkter, der fastsættes af de færøske myndigheder efter  

 forhandling med de danske myndigheder.
 Stk. 3.  

  

 I det  

 omfang flere sager og sagsområder er anført under samme nummer på den i  

 stk. 2 nævnte liste I, skal de pågældende sager og sagsområder overgå  

 til  

 de færøske myndigheder på samme tidspunkt.
 § 3.  

  

 De  

 færøske myndigheder har den lovgivende og udøvende magt inden for de sager og  

 sagsområder, der overgår efter § 2.
 Stk. 2.  

  

 De færøske myndigheder overtager  

 de udgifter og reale aktiver, der er direkte forbundet med en sag eller et  

 sagsområde,  

 som overgår.
 § 4.  

  

 Domstole, der bliver oprettet af de færøske myndigheder, har den dømmende  

 magt  

 på Færøerne inden for samtlige sager og sagsområder.
 § 5.  

  

 Bestemmelserne i § 5,  

 § 6, § 10, stk. 2, 2. pkt., og § 13 i lov om Færøernes  

 Hjemmestyre finder tilsvarende anvendelse i forhold til sager og sagsområder,  

 der er omfattet af denne lov.
 Stk. 2.  

  

 Bestemmelsen i § 2, 4. pkt., i lov om Færøernes Hjemmestyre finder  

 tilsvarende anvendelse i forhold til sager og sagsområder, der er omfattet af  

 § 2, stk. 1, i denne lov.
 § 6.  

  

 De  

 færøske myndigheder kan efter aftale med de danske myndigheder overtage Vágar  

 Lufthavn samt ansvaret for driften heraf.
 § 7.  

  

 Loven træder i kraft den 29. juli 2005.
 § 8.  

  

 Sager, som på tidspunktet for et sagsområdes overgang til de færøske  

 myndigheder er under behandling af en dansk myndighed, færdigbehandles af  

 vedkommende færøske myndighed, jf. dog stk. 2.
 Stk. 2.  

  

 Vedkommende  

 danske myndighed kan i særlige tilfælde og efter aftale med vedkommende  

 færøske  

 myndighed bestemme, at visse nærmere bestemte sager skal færdigbehandles af  

 de  

 danske myndigheder.
Bilag Liste I 1)  

 	  

 Advokatvirksomhed.
 2)  

 	  

 Folkekirken.
 3)  

 	  

 Formueretten.
 4)  

 	  

 Den industrielle  

 ejendomsret.
 5)  

 	  

 Kriminalforsorgen.
 6)  

 	  

 Luftfart.
 7)  

 	  

 Pas.
 8)  

 	  

 Person-, familie- og  

 arveretten.
 9)  

 	  

 Politiet og  

 anklagemyndigheden samt de hertil knyttede dele af strafferetsplejen.
 10)  

 	  

 Retsplejen, herunder  

 oprettelse af domstole.
 11)  

 	  

 Strafferetten.
 12)  

 	  

 Udlændingeområdet og  

 grænsekontrollen.
Bemærkninger til lovforslaget Almindelige bemærkninger 1. Lovforslagets formål og baggrund Formålet med dette lovforslag er at skabe det retlige  

 grundlag for, at Færøerne overtager sager og sagsområder, der ikke er  

 omfattet  

 af den færøske hjemmestyrelov fra 1948.
 Baggrunden for lovforslaget er, at både det tidligere og  

 det nuværende færøske landsstyre under drøftelser med regeringen har  

 tilkendegivet et ønske om, at de færøske myndigheder skal kunne overtage en  

 række yderligere sager og sagsområder med hertil knyttet økonomisk ansvar.  

 Disse drøftelser har bl.a. fundet sted på et møde i Tórshavn den 14. januar  

 2002 mellem Færøernes daværende lagmand og statsministeren samt i forbindelse  

 med et møde i Midvágur den 21. august 2002 og et efterfølgende møde i Bøur  

 den  

 22. august 2002. På et møde i Tvøroyri den 26. juni 2003 mellem den daværende  

 lagmand og statsministeren blev der herefter opnået enighed om de overordnede  

 principper for overtagelsen af en række yderligere sagsområder og om at sigte  

 mod, at en lovgivning herom skulle træde i kraft i juli 2004.
Efter etablering af nyt landsstyre i januar 2004 bekræftede  

 lagmanden overfor statsministeren på et møde i København den 16. marts 2004  

 det  

 nye landsstyres ønske om at fortsætte arbejdet med at tilvejebringe et  

 lovgrundlag for overtagelse af sager og sagsområder, som ikke er omfattet af  

 hjemmestyreloven.
Lagmanden fremførte endvidere landsstyrets ønske om, at den  

 nye lovgivning  foruden de ikke overtagne sagsområder fra liste B  

  også skal  

 omfatte de sagsområder mv. på hjemmestyrelovens liste A, som endnu ikke er  

 overtaget som færøske særanliggender.
I forlængelse af mødet i Midvágur den 21. august 2002  

 udarbejdede det færøske landsstyre et notat, der på en række møder har dannet  

 grundlag for nærmere forhandlinger mellem repræsentanter for det færøske  

 landsstyre og regeringen.
Som følge af mødet den 16. marts 2004 genoptoges  

 forhandlingerne med de justeringer, som skiftet i Færøernes landsstyre  

 medførte.
Det foreliggende lovforslag er et resultat af disse forhandlinger,  

 og  

 der er således enighed mellem Færøernes landsstyre og regeringen om at fremme  

 forslaget.
Statsministeren og lagmanden har den 4. april 2005 underskrevet en  

 fælleserklæring, hvorefter der bl.a. er enighed om, at nyordningen søges  

 gennemført med henblik på ikrafttræden den 29. juli 2005.
 Lovforslaget er i overensstemmelse med hjemmestyrelovens  

 § 7 forelagt for de færøske myndigheder til udtalelse.
2. Hovedpunkter i lovforslaget Lovforslaget indebærer, at samtlige sager og sagsområder på  

 Færøerne som udgangspunkt kan overgå til de færøske myndigheder.
De færøske  

 myndigheder vil efter forslaget samtidig med overtagelsen af en sag eller et  

 sagsområde overtage de udgifter og reale aktiver, der er direkte forbundet  

 hermed.
En gennemførelse af lovforslaget vil således medføre, at de  

 færøske myndigheder med enkelte undtagelser vil kunne få den lovgivende og  

 udøvende magt på Færøerne inden for samtlige sager og sagsområder, herunder  

 inden for centrale og grundlæggende områder som retsplejen og strafferetten  

 samt formueretten og familieretten.
Hertil kommer, at der med lovforslaget  

 skabes grundlag for, at de færøske myndigheder opretter domstole med den  

 dømmende magt på Færøerne.
 Med hensyn til det nærmere tidspunkt for de færøske myndigheders  

 overtagelse af sager og sagsområder omfattet af lovforslaget foreslås det, at  

 overtagelsen som udgangspunkt sker, når de færøske myndigheder træffer  

 bestemmelse herom.
Dette udgangspunkt foreslås dog fraveget således, at  

 tidspunkterne for Færøernes overtagelse af en række til dels meget centrale  

 og  

 omfattende sagsområder, som f.eks. retspleje og strafferet, fastsættes af det  

 færøske landsstyre efter forhandling med regeringen.
Færøsk beslutning om  

 tidspunktet for overtagelse af disse spørgsmål vil altså først kunne træffes,  

 når spørgsmålet har været forhandlet med de danske myndigheder.
Hermed er det  

 muligt at sikre, at også den kommende færøske overtagelse af bl.a. retsplejen  

 og strafferetten sker på en velforberedt måde.
Herudover bemærkes, at de færøske myndigheder vil være  

 forpligtet til at overtage et sagsområde, der omfattes af lovforslagets  

 § 2, stk. 1, hvis regeringen fremsætter anmodning herom.
Det  

 forudsættes,  

 at det i praksis alene kan komme på tale for regeringen at fremsætte en sådan  

 anmodning, hvis det pågældende sagsområde efter regeringens opfattelse har en  

 nær tilknytning til et andet sagsområde, som de færøske myndigheder har  

 besluttet at overtage.
I lovforslaget er det fastsat, at de færøske myndigheder  

 ikke kan overtage sager og sagsområder, der vedrører statsforfatningen,  

 statsborgerskab, Højesteret, udenrigs-, sikkerheds- og forsvarspolitik samt  

 valuta- og pengepolitik.
Baggrunden herfor er, at hensynet til  

 rigsfællesskabet  

 eller særlige bestemmelser i Danmarks Riges Grundlov udelukker en færøsk  

 overtagelse af disse sager og sagsområder inden for rigsfællesskabet.
Der  

 henvises i den forbindelse til lovforslagets bilag 1.
Som anført vil lovforslaget skabe mulighed for, at de  

 færøske myndigheder med enkelte undtagelser overtager samtlige sager og  

 sagsområder på Færøerne.
Der lægges dermed op til en meget vidtgående og  

 principiel  

 ordning med hensyn til den almindelige kompetencefordeling inden for riget.
 Når samtlige sager og sagsområder på Færøerne  med enkelte  

 undtagelser  er overgået til de færøske myndigheder, vil der således på  

 Færøerne og i Danmark principielt kunne udvikle sig forskellige retstilstande  

 på alle de områder, som bliver færøske anliggender, herunder på områder af  

 central og grundlæggende betydning for borgerne, som f.eks. strafferetten,  

 retsplejen og den almindelige formueret.
 En så vidtgående og principiel ordning, som lovforslaget  

 lægger op til, hviler endvidere på det tætte historiske og kulturelle  

 fællesskab, der er mellem Færøerne og Danmark  herunder de fælles  

 traditioner  

 med hensyn til grundlæggende retsprincipper, lovgivning og forvaltning   

 og på,  

 at kompetencen derfor vil være hos myndigheder, der er knyttet til samme  

 grundlæggende retsprincipper mv. som de danske myndigheder.
 I overensstemmelse hermed bygger ordningen på en  

 forudsætning om, at der i kongeriget er fælles respekt for en kerne af  

 grundlæggende værdier og principper, der er kommet til udtryk i rets- og  

 lovgivningstradition.
 Det betyder f.eks., at det med lovforslaget forudsættes, at  

 en kommende færøsk straffelov indeholder bestemmelser, der i det væsentlige  

 svarer til reglerne i den danske straffelovs kapitel 12 og 13 om henholdsvis  

 forbrydelser mod den danske stats selvstændighed og sikkerhed og forbrydelser  

 mod statsforfatningen og de øverste statsmyndigheder mv.
 Det bemærkes, at lovforslaget  foruden færøsk overtagelse  

 af sager og sagsområder  skaber grundlag for, at de færøske myndigheder  

 efter  

 aftale med de danske myndigheder kan overtage Vágar Lufthavn samt ansvaret  

 for  

 driften heraf, jf. lovforslagets § 6.
 I forbindelse med færøsk overtagelse af et sagsområde mv.  

 kan der opstå spørgsmål om ansættelsesforholdene for personalet ved de  

 myndigheder, der hidtil har varetaget opgaverne på det pågældende område.  

 Disse  

 spørgsmål behandles ikke i det foreliggende lovforslag, men derimod i et  

 forslag til lov om visse personalemæssige spørgsmål i forbindelse med de  

 færøske myndigheders overtagelse af sager og sagsområder, der fremsættes af  

 finansministeren samtidig med dette lovforslag.
3. Nærmere om færøsk overtagelse af sager og  

 sagsområder 3.1. Hidtidig overtagelse af sager og sagsområder Det eksisterende grundlag for de færøske myndigheders  

 overtagelse af sager og sagsområder, er fastlagt i hjemmestyreloven fra 1948.  

 Til hjemmestyreloven er føjet to lister  liste A og B  hvorpå der  

 er opregnet  

 en række sager og sagsområder.
De sager og sagsområder, der fremgår af liste A, anses  

 principielt som færøske særanliggender.
De færøske myndigheder kan straks  

 eller  

 senere bestemme, at anliggender på denne liste skal overgå til de færøske  

 myndigheder.  

 På tilsvarende måde er de færøske myndigheder forpligtede til at overtage  

 sager  

 og sagsområder, der er opført på liste A, når de danske myndigheder måtte  

 ønske  

 det.
 For de sager og sagsområder, der er opført på liste B,  

 afgøres det efter forhandling, om og i hvilket omfang disse sagsområder mv.  

 kan  

 henføres til færøske særanliggender.
I overensstemmelse med det anførte har de færøske  

 myndigheder gennem årene overtaget adskillige anliggender, således at de  

 færøske  

 myndigheder i dag inden for de pågældende sagsområder har den lovgivende og  

 udøvende magt på Færøerne.
En fortegnelse over de anliggender på liste A og  

 B,  

 der siden 1948 er overtaget af de færøske myndigheder på det eksisterende  

 retlige grundlag, er medtaget som bilag 2 til lovforslaget.
 Ud over muligheden for at overtage et sagsområde som  

 særanliggende har de færøske myndigheder efter hjemmestyrelovens § 9  

 mulighed for efter aftale med de danske myndigheder at overtage den  

 regelfastsættende  

 myndighed for og administration af områder, der ikke er overtaget som  

 særanliggender.
 Med hjemmel i denne bestemmelse har de færøske myndigheder  

 i dag de lovgivningsmæssige og administrative beføjelser i henhold til  

 rammelove vedtaget i Folketinget bl.a. inden for det sociale område og  

 sundhedsområdet.  

 Det er med ordningen forudsat, at rammelovene udfyldes med færøsk lovgivning.
Overtagelser efter hjemmestyrelovens § 9 giver  

 mulighed for, at der aftales en statslig medfinansiering af sådanne overtagne  

 sagsområder.
Den danske stats bloktilskud til Færøerne ydes på denne baggrund  

 i  

 dag til medfinansiering inden for primært det sociale område og  

 sundhedsområdet.
 Størrelsen af bloktilskuddet fastsættes periodevis efter  

 forhandlinger mellem regeringen og det færøske landstyre og med bevilling fra  

 Folketinget, senest ved lov nr. 20 af 13. januar 2003 om tilskud til  

 Færøernes  

 hjemmestyre for 2003-06.
 De sagsområder, som er overtaget efter § 9 i  

 hjemmestyreloven, varetages efter lovens gennemførelse fortsat af de færøske  

 myndigheder i henhold til de gældende rammelove og lovgivning gennemført af  

 de  

 færøske myndigheder, ligesom den danske stats medfinansiering af disse  

 områder  

 ikke berøres af dette lovforslag.
3.2. Overtagelse af sager og sagsområder efter  

 lovforslaget Efter lovforslaget kan de færøske myndigheder som  

 udgangspunkt overtage samtlige sager og sagsområder, jf. lovforslagets  

 § 1, stk. 1, når de træffer bestemmelse herom.
Det omfatter også  

 sager  

 og sagsområder, der er opført på hjemmestyrelovens liste A og B, og som endnu  

 ikke er overtaget af de færøske myndigheder.
De pågældende sagsområder vil  

 således kunne overtages på grundlag af det foreliggende lovforslag.
 Efter lovforslagets § 1, stk. 2, omfatter loven  

 dog ikke følgende sager og sagsområder: statsforfatningen, statsborgerskab,  

 Højesteret, udenrigs- sikkerheds- og forsvarspolitik samt valuta- og  

 pengepolitik.
 Af sagsområder, som vil kunne overtages i medfør af loven,  

 kan navnlig nævnes retsvæsen, strafferet, politi, kriminalforsorg,  

 folkekirke,  

 formueret, person-, familie- og arveret, udlændingeområdet og grænsekontrol,  

 finansiel regulering og tilsyn, selskabsret, området reguleret af  

 årsregnskabsloven, den industrielle ejendomsret, luftfartsområdet,  

 medieansvarsområdet, ophavsretten, de resterende dele af  

 søfart  

 sområdet,  

 kort- og geodataområdet, meteorologi, søopmåling, fyrvæsen, området reguleret  

 af lodsloven, civilt beredskab samt de (resterende) dele af social- og  

 sundhedsområderne, som ikke er overtaget efter § 2 i hjemmestyreloven,  

 men  

 hvor de færøske myndigheder efter hjemmestyrelovens § 9 har den  

 lovgivende og administrative kompetence.
Med hensyn til det nærmere tidspunkt for de færøske  

 myndigheders overtagelse af sager og sagsområder på grundlag af lovforslaget  

 foreslås det i § 2, stk. 1, at alle sager og sagsområder som  

 udgangspunkt  

 overgår til de færøske myndigheder, når de bestemmer det.
Det indebærer, at  

 færøsk overtagelse af sager mv., der er omfattet af § 2, stk. 1,  

 vil  

 være betinget af, at de færøske myndigheder træffer særskilt beslutning om  

 overtagelse.
Udgangspunktet i lovforslagets § 2, stk. 1,  

 foreslås dog fraveget i § 2, stk. 2, således, at tidspunkterne for  

 Færøernes overtagelse af visse sagsområder fastsættes af de færøske  

 myndigheder  

 efter forhandling med de danske myndigheder.
Bestemmelsen omfatter følgende  

 sager og sagsområder:
·  


  

 Advokatvirksomhed ·  


  

 Folkekirken ·  


  

 Formueretten ·  


  

 Den industrielle ejendomsret ·  


  

 Kriminalforsorgen ·  


  

 Luftfart ·  


  

 Pas ·  


  

 Person-, familie- og arveretten ·  


  

 Politiet, anklagemyndigheden og de  

 hertil knyttede dele af strafferetsplejen ·  


  

 Retsplejen, herunder oprettelse af  

 domstole ·  


  

 Strafferetten ·  

 	  

 Udlændingeområdet og grænsekontrollen Om afgrænsningen af, hvilke sager mv. der omfattes af  

 lovforslagets § 2, stk. 1 og 2, henvises til den nærmere omtale  

 nedenfor under henholdsvis pkt. 3.2.1 og pkt. 3.2.2.
Det bemærkes, at færøsk overtagelse af de sager og  

 sagsområder, der omfattes af lovforslaget, forberedes i fællesskab mellem de  

 færøske og de danske myndigheder med henblik på at afklare administrative og  

 praktiske spørgsmål ved en færøsk overtagelse.
I den forbindelse vil det  

 bl.a.  

 kunne overvejes, om der på de enkelte områder er spørgsmål, som bør gøres til  

 genstand for samarbejdsaftaler eller anden form for koordination mellem de  

 færøske og danske myndigheder.
Det gælder f.eks. med hensyn til fremtidigt  

 praktisk samarbejde mellem færøske og danske myndigheder og med hensyn til  

 såkaldte interprovinsielle spørgsmål  det vil sige spørgsmål bl.a. om,  

 hvorvidt færøske eller danske regler skal finde anvendelse på et retsforhold  

 med tilknytning til både Færøerne og Danmark.
 I tilknytning hertil bemærkes, at de færøske myndigheder  

 vil være forpligtet til at overtage et sagsområde, der omfattes af  

 lovforslagets § 2, stk. 1, hvis regeringen måtte fremsætte  

 anmodning  

 herom, jf. henvisningen i lovforslagets § 5, stk. 2, til  

 hjemmestyrelovens  

 § 2, 4. pkt.
 Virkningen af, at en sag eller et sagsområde overgår til  

 Færøerne, vil efter forslaget være, at de færøske myndigheder herefter har  

 den  

 lovgivende og udøvende magt på Færøerne inden for den pågældende sag eller  

 sagsområde, jf. lovforslagets § 3, stk. 1. Hvis de færøske  

 myndigheder overtager sagsområdet retsplejen (liste I, nr. 9), vil den  

 dømmende  

 magt på Færøerne overgå til de domstole, der herefter oprettes af de færøske  

 myndigheder, jf. lovforslagets § 4.
 Herudover foreslås det, at de færøske myndigheder overtager  

 de udgifter og de reale aktiver, der er direkte forbundet med sager eller  

 sagsområder, der overgår, jf. lovforslagets § 3, stk. 2.
 Om forholdet til hjemmestyrelovens enkelte bestemmelser  

 henvises til pkt. 5. nedenfor.
3.2.1. Nærmere om sager og sagsområder omfattet af  

 § 2, stk. 1 Som anført overgår alle sager og sagsområder, der er  

 omfattet af loven, efter lovforslagets § 2, stk. 1, til de færøske  

 myndigheder, når de træffer beslutning herom.
Der kan i forbindelse med den almindelige samfundsmæssige   

 herunder teknologiske - udvikling tænkes i fremtiden at opstå nye  

 sagsområder,  

 der i dag ikke er genstand for nogen retlig regulering mv.
Såfremt et sådant  

 nyt sagsområde kan anses for at udgøre en naturlig bestanddel af et  

 sagsområde,  

 der allerede er overtaget i medfør af lovforslagets § 2, stk. 1,  

 vil  

 det nye sagsområde også skulle anses for overtaget af de færøske myndigheder.  

 Det samme gælder i forhold til sagsområder, der måtte blive overtaget på  

 grundlag af § 2, stk. 2.
3.2.2. Nærmere om sager og sagsområder omfattet af  

 § 2, stk. 2 Det foreslås i § 2, stk. 2, at tidspunkterne for  

 de færøske myndigheders overtagelse af de sagsområder, der fremgår af liste  

 I,  

 fastsættes af de færøske myndigheder efter forhandling med de danske  

 myndigheder.
Som nævnt i pkt. 3.2. drejer det sig om advokatvirksomhed (nr.  

 1),  

 folkekirken (nr. 2), formueretten (nr. 3), den industrielle ejendomsret (nr.  

 4)  

 kriminalforsorgen (nr. 5), luftfart (nr. 6), pas (nr. 7), person-, familie-  

 og  

 arveretten (nr. 8), politiet, anklagemyndigheden og de hertil knyttede dele  

 af  

 strafferetsplejen (nr. 9), retsplejen, herunder oprettelse af domstole (nr.  

 10), strafferetten (nr. 11), samt udlændingeområdet og grænsekontrollen (nr.  

 12).
Det er som nævnt de færøske myndigheder, der  efter  

 forhandling med de danske myndigheder  fastsætter tidspunkterne for,  

 hvornår  

 de nævnte sager og sagsområder overgår til de færøske myndigheder.
En  

 beslutning  

 om, at en sag eller et sagsområde overgår til de færøske myndigheder, vil af  

 de  

 færøske myndigheder blive kundgjort i Kunngerðablaðið, inden den træder i  

 kraft.
Hermed er beslutningskompetencen alene hos de færøske myndigheder.
Der er i den forbindelse enighed mellem det færøske  

 landsstyre og regeringen om, at de færøske myndigheders overtagelse af  

 sagsområder mv. må gennemføres under veltilrettelagte og ordnede forhold.
Det  

 nødvendiggør forudgående forhandling mellem færøske og danske myndigheder i  

 god  

 tid forud for det tidspunkt, hvor de færøske myndigheder agter at overtage  

 det  

 pågældende område efter forslagets § 2, stk. 2, således at de  

 færøske  

 og danske myndigheder i fællesskab har mulighed for at gennemføre de  

 nødvendige  

 forberedelser, herunder sikre den nødvendige sammenhæng og koordination ved  

 overtagelsen af sager og sagsområder omfattet af § 2, stk. 2.
Det vil således f.eks. kunne være nødvendigt, at der på  

 Færøerne gennemføres lovgivning, inden et sagsområde overtages.
En færøsk  

 beslutning om at overtage politiet og anklagemyndigheden vil således  

 nødvendiggøre,  

 at der på Færøerne senest samtidig hermed er gennemført lovgivning om bl.a.  

 den  

 nærmere organisation af politiet og anklagemyndigheden.
Der vil også undtagelsesvist kunne være behov for at  

 gennemføre lovgivning i Danmark i forbindelse med, at et sagsområde overgår  

 til  

 de færøske myndigheder.
F.eks. er det ved lovforslaget forudsat, at der inden  

 de færøske myndigheders oprettelse af domstole  og dermed inden færøsk  

 overtagelse  

 af retsplejen  vil skulle gennemføres lovgivning om behandlingen af  

 færøske  

 retssager ved Højesteret, jf. pkt. 6.1 nedenfor.
 De færøske myndigheder vil efter den foreslåede ordning  

 kunne fastsætte forskellige tidspunkter for overtagelsen af sager og  

 sagsområder, der er omfattet af § 2, stk. 2.
I visse tilfælde er flere sagsområder angivet under samme  

 nummer på liste I.
Det indebærer, at de pågældende sagsområder vil skulle  

 overtages samtidigt.
Det gælder således f.eks. politiet, anklagemyndigheden  

 og  

 de hertil knyttede dele af strafferetsplejen (nr. 9) samt udlændingeområdet  

 og  

 grænsekontrollen (nr. 12). Der henvises til lovforslagets § 2,  

 stk. 3.
 Færøske myndigheder vil ikke kunne beslutte at overtage en  

 del af et sagsområde, der er omfattet af § 2, stk. 2. Det vil  

 således  

 ikke kunne besluttes, at de færøske myndigheder overtager anklagemyndigheden  

 med det forbehold, at den eksisterende overordnede anklagemyndighed i færøske  

 straffesager (Rigsadvokaten m.v.) fortsat skal føre tilsyn med og behandle  

 klager over den virksomhed, der udøves af anklagemyndigheden på Færøerne.
De færøske myndigheder vil som følge af det anførte heller  

 ikke kunne træffe beslutning om en ordning, der går ud på overtagelse af den  

 lovgivende magt inden for et bestemt anliggende uden samtidig at overtage  

 udøvende opgaver i medfør af den pågældende lovgivning.
Det vil således  

 f.eks.  

 ikke være muligt at beslutte en ordning, hvor de færøske myndigheder skulle  

 overtage den lovgivende magt vedrørende anklagemyndigheden uden samtidig at  

 overtage varetagelsen af anklagemyndighedens virksomhed.
 I det følgende beskrives de enkelte sager og sagsområder,  

 der er omfattet af § 2, stk. 2.
3.2.2.1. Advokatvirksomhed (liste I, nr. 1) Under sagsområdet advokatvirksomhed hører de spørgsmål, der  

 er reguleret i den færøske retsplejelovs kapitel 12  bortset fra  

 § 128 om  

 retshjælp  samt kapitel 14  15 b.
Sagsområdet omfatter endvidere  

 § 135,  

 der omhandler autorisation af advokatfuldmægtige.
 Sagsområdet omfatter bl.a. spørgsmål om udøvelse af  

 advokatvirksomhed, herunder regler om beskikkelse som advokat, om ophør af  

 retten til at udøve advokatvirksomhed og om god advokatskik.
Også spørgsmål om tilsyn med advokater og  

 advokatfuldmægtige samt om behandling af klager over advokater er omfattet af  

 sagsområdet advokatvirksomhed.
Det indebærer bl.a., at der ved færøsk  

 overtagelse af sagsområdet vil skulle oprettes færøske organer , der i stedet  

 for Advokatnævnet under Det danske Advokatsamfund vil kunne varetage sådanne  

 opgaver.
 Baggrunden for, at retsplejelovens § 128 om retshjælp  

 ikke omfattes af sagsområdet advokatvirksomhed, men derimod af sagsområdet  

 retsplejen, er bl.a., at spørgsmål om retshjælp må anses for at have en nær  

 tilknytning  

 til spørgsmål om fri proces, som hører under retsplejen, jf. lovforslagets  

 liste I, nr. 10.
Sagsområdet advokatvirksomhed omfatter ikke de spørgsmål om  

 møderet for domstolene, der er reguleret i kapitel 13 i den færøske  

 retsplejelov.
Baggrunden for, at disse spørgsmål ikke anses for omfattet af  

 sagsområdet advokatvirksomhed, er, at fastlæggelsen af, hvilke personer der  

 kan  

 give møde for domstolene, må anses for at have nær sammenhæng med de  

 almindelige regler om domstolenes behandling af retssager.
Spørgsmål om  

 møderet  

 for domstolene anses derfor for omfattet af sagsområdet retsplejen og dermed  

 af  

 liste I, nr. 10, jf. nedenfor under pkt. 3.2.2.10 og pkt. 4.3. om møderet for  

 Højesteret.
3.2.2.2. Folkekirken (liste I, nr. 2) Den evangelisk-lutherske kirke er folkekirken, jf.
Danmarks  

 Riges Grundlovs § 4.
Folkekirkens bekendelsesskrifter er den hellige Bibelske  

 Skrift, det Apostoliske, Nicæniske, Athanasii Symbol og den uforandrede Aar  

 1530 overgivne Augsburgske Bekendelse samt Luthers lille Katekismus.
Dette  

 fremgår af enslydende bestemmelser i Danske Lov og for Færøerne i Norske Lov.
 Under sagsområdet folkekirken hører hele den kirkelige  

 ordning, herunder ritualerne, kirkens ansatte, deres løn og pension, kirker,  

 kirkegårde, medlemskab af folkekirken, det folkekirkelige demokrati, den  

 folkekirkelige økonomi, valgmenigheder og sognebåndsløsning, den  

 grundlæggende  

 kirkelige struktur med sognemenigheder, provstier og stifter og den gejstlige  

 struktur med præste-, provste- og bispeembeder samt bispevalg og ansættelse  

 af  

 biskopper.
 Sagsområdet omfatter både kirkens indre og ydre  

 anliggender.
Præster ordineres af stiftets biskop, og biskopper  

 bispevies af en biskop i folkekirken.
Præster i folkekirken har  

 forkyndelsesfrihed.
Biskoppen varetager det gejstlige tilsyn med stiftets  

 præster og menigheder og biskoppen har gennem dette tilsyn ansvaret for, at  

 præsternes embedsførelse er i overensstemmelse med folkekirkens  

 bekendelsesgrundlag.
Folkekirken adskiller sig fra andre trossamfund inden for  

 kongeriget, herunder andre evangelisk-lutherske trossamfund, ved at den i  

 medfør af Danmarks Riges Grundlov skal understøttes af den danske stat.
En  

 færøsk  

 overtagelse af folkekirken på Færøerne vil indebære, at de færøske  

 myndigheder  

 vil skulle understøtte folkekirken.
 De rammer og traditioner, som er folkekirkens, er også  

 fortsat fælles for hele kongeriget efter færøsk overtagelse af folkekirken.  

 Det  

 betyder, at det f.eks. er en forudsætning, at der fortsat er et gejstligt  

 tilsyn med stiftets præster og menigheder med ansvar for, at præsternes  

 embedsførelse er i overensstemmelse med folkekirkens bekendelsesskrifter.
Det bemærkes, at sagsområdet folkekirken på  

 hjemmestyrelovens liste B er afgrænset således, at det bl.a. også omfatter  

 sagsområderne »de fra folkekirken afvigende trossamfund og  

 helligdagslovgivningen«.  

 Det færøske landsstyre har imidlertid ønsket at udskille disse to sagsområder  

 fra sagsområdet folkekirken.
Det indebærer, at sagsområderne de fra  

 folkekirken  

 afvigende trossamfund og helligdagslovgivningen kan overgå til de færøske  

 myndigheder uafhængigt af, om folkekirken overtages, jf. § 2,  

 stk. 1.
3.2.2.3. Formueretten (liste I, nr. 3) Sagsområdet formueret består navnlig af de spørgsmål, der  

 er generelt reguleret af aftale- og købeloven.
Hertil kommer de spørgsmål,  

 som  

 vedrører erstatning uden for kontraktsforhold.
Visse af de omtalte spørgsmål  

 er  

 imidlertid reguleret ved særlige love, og formueretten omfatter herudover  

 også  

 visse love, der vedrører andre spørgsmål.
Under formueretten hører således bl.a. aftaleretten, der  

 generelt er reguleret i lovbekendtgørelse nr. 781 af 26. august 1996 om  

 aftaler  

 og andre retshandler på formuerettens område.
Hertil kommer andre love, der  

 regulerer  

 særlige spørgsmål med tilknytning til aftaleretten.
Det gælder f.eks. lov nr.  

 541 af 6. juni 2004 om visse forbrugeraftaler, lov nr. 398 af 13. juni 1990  

 om  

 kreditaftaler som senest ændret ved lov nr. 434 af 10. juni 2003, lov nr. 391  

 af 14. juni 1995 om forbrugerbeskyttelse ved erhvervelse af fast ejendom mv.  

 som senest ændret ved lov nr. 406 af 28. maj 2003, lov nr. 234 af 2. april  

 1997  

 om forbrugeraftaler, der giver brugsret til fast ejendom på timesharebasis,  

 lov  

 nr. 472 af 30. juni 1993 om pakkerejser, lovbekendtgørelse nr. 636 af 15.  

 september 1986 om kommission, handelsagentur og handelsrejsende som senest  

 ændret ved lov nr. 272 af 2. maj 1990 og lov nr. 272 af 2. maj 1990 om  

 handelsagenter og handelsrejsende.
På forsikringsområdet er de særlige  

 aftaleretlige  

 spørgsmål reguleret i lovbekendtgørelse nr. 726 af 24. oktober 1986 om  

 forsikringsaftaler  

 som senest ændret ved lov nr. 451 af 9. juni 2004.
Formueretten omfatter ligeledes køberetten, som generelt er  

 reguleret i lovbekendtgørelse nr. 237 af 28. marts 2003 om køb og lov nr. 733  

 af 7. december 1988 om international købelov.
Hertil kommer love, der  

 regulerer  

 lovvalgsspørgsmål med tilknytning til køberetten mv.
Det gælder  

 lovbekendtgørelse  

 nr. 722 af 24. oktober 1986 om, hvilket lands retsregler der skal anvendes på  

 løsørekøb af international karakter og lov nr. 188 af 9. maj 1984 om  

 gennemførelse af konvention om, hvilken lov der skal anvendes på kontraktlige  

 forpligtelser mv., som senest ændret ved lov nr. 442 af 31. maj 2000.
En række formueretlige love indeholder regulering af  

 erstatningsretlige spørgsmål.
Det gælder navnlig lovbekendtgørelse nr. 750 af  

 4. september 2002 om erstatningsansvar som senest ændret ved lov nr. 434 af  

 10.  

 juni 2003 og lov nr. 371 af 7. juni 1989 om produktansvar som ændret ved lov  

 nr. 1041 af 28. november 2000. Det gælder endvidere lov nr. 225 af 6. april  

 1994 om erstatning for miljøskader, lov nr. 332 af 19. juni 1974 om  

 erstatning  

 for atomskader som senest ændret ved lov nr. 433 af 31. maj 2000,  

 lovbekendtgørelse nr. 712 af 2. august 2001 om færdselsloven (kapitel 16 om  

 erstatning og forsikring) som senest ændret ved lov nr. 473 af 9. juni 2004  

 og  

 lovbekendtgørelse nr. 602 af 9. september 1986 om internationale fragtaftaler  

 (CMR-loven).
 Af andre love, der omfattes af sagsområdet formueretten,  

 kan nævnes visse bestemmelser i Danske Lov om f.eks. principalansvar og  

 forældelse, lov nr. 274 af 22. december 1908 om forældelse af visse  

 fordringer,  

 lovbekendtgørelse nr. 639 af 16. september 1986 om mortifikation af  

 værdipapirer  

 som ændret ved lov nr. 1082 af 20. december 1995, lovbekendtgørelse nr. 622  

 af  

 15. september 1986 om tinglysning som senest ændret ved lov nr. 268 af 21.  

 april 2004, lovbekendtgørelse nr. 669 af 23. september 1986 om gældsbreve som  

 ændret ved lov nr. 389 af 14. juni 1995, lovbekendtgørelse nr. 743 af 4.  

 september 2002 om renter ved forsinket betaling m.v. og lov nr. 29 af 16.  

 februar 1932 om skyldneres ret til at frigøre sig ved deponering.
 Hertil kommer lov nr. 319 af 14. maj 1997 om  

 inkassovirksomhed som senest ændret ved lov nr. 442 af 9. juni 2004 og  

 lovbekendtgørelse nr. 698 af 11. august 1992 om fonde og visse foreninger som  

 senest ændret ved lov nr. 166 af 24. marts 1999.
3.2.2.4. Den industrielle ejendomsret (liste I, nr.  

 4) Under sagsområdet den industrielle ejendomsret hører  

 spørgsmål om ansøgning om en immateriel rettighed, opnåelse af en immateriel  

 rettighed samt opretholdelse og beskyttelse af en sådan rettighed.
 En immateriel rettighed under begrebet »Den industrielle  

 ejendomsret« kan være et patent, en brugsmodel, et varemærke, et design eller  

 et halvlederprodukt (chips).
Reglerne for patent regulerer en ansøgers ret til at få  

 patent på en opfindelse, der kan udnyttes industrielt.
For Færøerne gælder  

 patentloven, jf. lbkg. nr. 546 af 25. oktober 1978.
For Danmark gælder desuden lov om hemmelige patenter, jf.  

 lbkg. nr. 732 af 27. november 1989, som også gælder umiddelbart for Færøerne.  

 Ifølge loven kan økonomi- og erhvervsministeren efter anmodning fra  

 forsvarsministeren bestemme, at patent på en opfindelse skal meddeles som  

 hemmeligt patent, såfremt hensynet til rigets forsvar gør det påkrævet.
Der  

 er  

 i den forbindelse mellem de færøske og danske myndigheder enighed om, at der  

 forud for færøsk overtagelse af den industrielle ejendomsret af hensyn til  

 rigets forsvars- og sikkerhedspolitiske interesser i en aftale skal  

 fastsættes  

 en ordning, der sikrer, at patent på en opfindelse også på Færøerne skal  

 meddeles som hemmeligt patent, hvis hensynet til rigets forsvar gør det  

 påkrævet.
 For Færøerne gælder herudover lov nr. 142 af 29. april 1955  

 om arbejdstageres opfindelser, som ændret ved lov nr. 555 af 17. december  

 1971  

 samt lov nr. 250 af 12. juni 1975, der regulerer forholdet mellem  

 arbejdstager  

 og arbejdsgiver i den situation, hvor en arbejdstager (ansat i offentlig  

 eller  

 privat tjeneste) har gjort en opfindelse, der ønskes patenteret.
Reglerne for brugsmodel regulerer en ansøgers ret til at få  

 en brugsmodel på en teknisk frembringelse, der kan udnyttes industrielt.
For  

 Danmark gælder brugsmodelloven, jf. lbkg. nr. 367 af 9. juni 1998, som ændret  

 ved lov nr. 412 af 31. maj 2000 og lov nr. 451 af 10. juni 2003. I følge  

 loven  

 kan enhver frembringelse, som kan udnyttes industrielt, og som indebærer en  

 løsning på et teknisk problem, efter ansøgning registreres som brugsmodel.  

 Brugsmodelloven er ikke sat i kraft på Færøerne.
Reglerne for varemærke regulerer en ansøgers ret til at få  

 et varemærke, som er ansøgers særlige kendetegn for varer eller  

 tjenesteydelser.
For Færøerne gælder varemærkeloven, jf. lov nr. 341 af 6.  

 juni  

 1991.
Reglerne for fællesmærke regulerer en ansøgers ret til at  

 få et kollektivmærke eller et garantimærke.
Disse mærker er særlige  

 kendetegn,  

 som tilhører foreninger af erhvervsdrivende eller juridiske personer, og som  

 benyttes eller agtes benyttet til visse varer eller tjenesteydelser.
For  

 Færøerne gælder fællesmærkeloven, jf. lov nr. 342 af 6. juni 1991.
Reglerne for design (mønster) regulerer en ansøgers ret til  

 at få et design, når ansøger har frembragt et produkts særlige udseende  

 henholdsvis særlige træk eller udsmykning.
Designloven gælder ikke for  

 Færøerne.
Lov nr. 218 af 27. maj 1970 om mønstre er derfor forsat gældende  

 for  

 Færøerne.
Reglerne for beskyttelse af halvlederprodukter (chips)  

 regulerer den særlige retsbeskyttelse af  

 edb-teknologiens byggesten - »chips«.
I Danmark gælder lov nr. 778 af 9.  

 december 1987 om halvlederprodukters topografi, der ikke gælder for Færøerne.
3.2.2.5. Kriminalforsorgen (liste I, nr. 5) Sagsområdet kriminalforsorgen omhandler de organisatoriske spørgsmål  

 vedrørende fængselsvæsenet, herunder om drift af fængsler og arresthuse samt  

 spørgsmål om personale ved sådanne institutioner.
Hertil kommer de nærmere  

 opgaver, der hører under kriminalforsorgen.
I Tórshavn er der en afdeling af  

 kriminalforsorgen samt et arresthus.
Kriminalforsorgens hovedopgave er at fuldbyrde straf, det  

 vil bl.a. sige fuldbyrdelse af frihedsstraf og gennemførelse af  

 tilsynsvirksomhed i forbindelse med prøveløsladelse, betingede domme og  

 samfundstjeneste mv.
Herunder hører bl.a. spørgsmål om iværksættelse og  

 udsættelse af fuldbyrdelsen samt benådning, den nærmere måde fuldbyrdelsen  

 skal  

 ske på, herunder afgørelse om afsoningssted, og de indsattes rettigheder og  

 pligter under afsoning med hensyn til f.eks. besøg og udgang.
 Kriminalforsorgen har også opgaver i forhold til andre  

 personer, herunder anholdte, varetægtsarrestanter og frihedsberøvede i  

 henhold  

 til udlændingeloven.
Regler herom er i Danmark fastsat i lov nr. 432 af 31. maj  

 2000 om fuldbyrdelse af straf m.v., der ikke er sat i kraft for Færøerne.
For  

 Færøerne gælder bl.a. straffelovens § 49, stk. 1, og kapitel 90 i  

 den  

 færøske retsplejelov med tilhørende bekendtgørelser og cirkulærer.
Også spørgsmål om fuldbyrdelse af udenlandske afgørelser om  

 straf mv. er omfattet af sagsområdet kriminalforsorgen.
Herunder hører regler  

 om, hvorvidt udenlandske afgørelser om fængselsstraf, bødestraf eller andre  

 strafferetlige sanktioner mv. kan fuldbyrdes i kongeriget, og i givet fald  

 under hvilke betingelser.
Regler af den nævnte karakter fremgår af lov nr. 323 af 4.  

 juni 1986 om international fuldbyrdelse af straf m.v. med senere ændringer og  

 af lov nr. 212 af 31. maj 1963 om samarbejde med Finland, Island, Norge og  

 Sverige angående fuldbyrdelse af straf m.v. med senere ændringer.
Den  

 sidstnævnte  

 lov gælder for så vidt angår hovedloven for Færøerne.
3.2.2.6. Luftfart (liste I, nr. 6) Sagsområdet luftfart omfatter de spørgsmål, der er  

 reguleret af luftfartsloven, jf. lovbekendtgørelse nr. 543 af 13. juni 2001,  

 som ændret ved lov nr. 1074 af 17. december 2002 og senest ved lov nr. 475 af  

 9. juni 2004.
 Luftfartsloven er ved kgl. anordning nr. 130 af 3. marts  

 1989 sat i kraft for Færøerne den 1. maj 1989, og ved kgl. anordning nr. 573  

 af  

 9. august 1990 er tillige lovens kapitel 9 (befordring med luftfartøj), jf.  

 lov  

 nr. 117 af 11. marts 1987 om ændring af lov om luftfart, sat i kraft for  

 Færøerne.
 Udover det nationale regelsæt er luftfartsområdet underlagt  

 en række internationale regelsæt, som er gennemført i lovgivningen.
3.2.2.7. Pas (liste I, nr. 7) Sagsområdet pas omfatter spørgsmål om udstedelse af pas  

 eller anden rejselegitimation.
Under sagsområdet hører bl.a. spørgsmål om,  

 hvilke betingelser der skal være opfyldt for, at en person kan få udstedt  

 pas,  

 og efter hvilke regler et udstedt pas kan inddrages.
 For Færøerne gælder lov nr. 223 af 7. juni 1952 om pas til  

 danske statsborgere mv. som ændret ved lov nr. 176 af 7. april 1976 og kgl.  

 anordning nr. 324 af 26. april 1996. Kgl. anordning nr. 418 af 13. december  

 1952 om pastvang er endvidere ved kgl. anordning nr. 393 af 24. november 1960  

 sat i kraft for Færøerne.
 Ved færøsk overtagelse af sagsområdet får de færøske  

 myndigheder kompetence til at fastsætte regler om udstedelse af pas til  

 danske  

 statsborgere hjemmehørende på Færøerne og til at administrere dette  

 sagsområde.
Det fremgår af hjemmestyreloven fra 1948, at der i et pas  

 udstedt til en dansk statsborger hjemmehørende på Færøerne indføjes  

 »Føroyingur«  

 og »Føroyar« efter ordene »Dansk« og »Danmark«.
Der vil også efter en færøsk  

 overtagelse af pasområdet skulle indføjes de nævnte ord i et pas udstedt af  

 de  

 færøsk myndigheder.
De færøske myndigheder vil endvidere skulle udstede pas,  

 der er i overensstemmelse med de til enhver tid gældende internationale  

 standarder på området, som f.eks. de nugældende standarder fra ICAO  

 (International Civil Aviation Organization).
De færøske myndigheder vil med overtagelsen af sagsområdet  

 pas også få adgang til at udstede EU-pas til danske statsborgere, der er  

 hjemmehørende på Færøerne.
Det bemærkes dog, at adgangen hertil vil  

 forudsætte,  

 at en sådan ordning til stadighed er forenelig med Danmarks EU-retlige  

 forpligtelser.
Det bemærkes, at færøsk overtagelse af pasområdet ikke vil  

 være til hinder for, at danske myndigheder på Færøerne fortsat kan udstede  

 pas  

 på grundlag af danske pasregler til danske statsborgere på Færøerne, som ikke  

 er hjemmehørende på Færøerne.
Tilsvarende vil danske myndigheder kunne  

 udstede  

 pas til personer, som er hjemmehørende på Færøerne, men som ikke opholder sig  

 på Færøerne (f.eks. ved bortkomst af pas under udlandsrejse).
3.2.2.8. Person-, familie- og arveretten (liste I,  

 nr. 8) Personretten Under sagsområdet personretten hører spørgsmål om  

 umyndighed og værgemål.
For Færøerne er disse spørgsmål reguleret af lov nr.  

 277 af 30. juni 1922 om umyndighed og værgemål (myndighedsloven) med senere  

 ændringer.
 Sagsområdet personretten omfatter også de spørgsmål om  

 borteblevne, som for Færøerne er reguleret i lov om borteblevne.
Spørgsmål om svangerskabsafbrydelse hører ligeledes under  

 personretten.
For Færøerne gælder i dag lov nr. 177 af 23. juni 1956 om  

 foranstaltninger i anledning af svangerskab med senere ændringer.  

 Personretten  

 omfatter endvidere spørgsmål om sterilisation og kastration.
På Færøerne  

 reguleres  

 disse spørgsmål af lov nr. 234 af 3. juni 1967 om sterilisation og  

 kastration.
Familieretten Sagsområdet familieretten omfatter spørgsmål om  

 forældremyndighed og samvær, herunder spørgsmål om børns forsørgelse.
Disse  

 spørgsmål er for Færøerne reguleret af myndighedsloven og lov om børns  

 retsstilling  

 med senere ændring, der i medfør af kgl. anordning nr. 367 af 20. november  

 1962  

 gælder for Færøerne.
Med hensyn til anerkendelse af nordiske  

 faderskabsafgørelser  

 gælder for Færøerne lov nr. 158 af 6. maj 1980.
Også spørgsmål om adoption hører under familieretten.
For  

 Færøerne gælder adoptionsloven, jf. lov nr. 279 af 7. juni 1972 med visse  

 ændringer.
 Under sagsområdet hører desuden reglerne om international  

 børnebortførelse, jf. lov nr. 793 af 27. november 1990 om international  

 fuldbyrdelse af forældremyndighedsafgørelser, der ikke gælder for Færøerne.
Endvidere er spørgsmål om indgåelse og opløsning af  

 ægteskab omfattet af familieretten.
Her gælder for Færøerne lov om ægteskabs  

 indgåelse og opløsning, jf. kgl. anordning nr. 37 af 22. januar 2002. Hertil  

 kommer spørgsmål om ægteskabets retsvirkninger, der på Færøerne er reguleret  

 ved lov nr. 56 af 18. marts 1925 om ægteskabets retsvirkninger med visse  

 ændringer.
 Sagsområdet familieretten omfatter herudover lov nr. 372 af  

 7. juni 1989 om registreret partnerskab med senere ændringer, der ikke gælder  

 for Færøerne.
 Regler om underholdsbidrag og inddrivelse heraf hører også  

 under familieretten, og der er for Færøerne fastsat regler herom i lov nr.  

 150  

 af 24. april 1963 om inddrivelse af underholdsbidrag med senere ændring.
Arveretten Sagsområdet arveretten er reguleret i arveloven og omfatter  

 bl.a. spørgsmål om ægtefællers og livsarvingers arveret, tvangsarv, uskiftet  

 bo  

 samt testamenter.
Arveloven fra 1963 med én senere ændring gælder for  

 Færøerne.
3.2.2.9. Politiet, anklagemyndigheden og de hertil  

 knyttede dele af strafferetsplejen (liste I, nr. 9) Politiet Sagsområdet politiet omfatter spørgsmål om organiseringen  

 af politiet og om politiets virksomhed.
Organiseringen af politiet omhandler f.eks. spørgsmål om  

 antallet af og forholdet mellem de enkelte politimyndigheder samt om de  

 personalemæssige forhold ved politiet, herunder klager over politipersonalets  

 adfærd.
Under sagsområdet hører også spørgsmål om politiets bygninger, udstyr  

 og andre praktiske forudsætninger for politiets virksomhed.
Reglerne om organiseringen af politiet er for Færøerne  

 navnlig fastsat i kapitel 11 i retsplejeloven for Færøerne.
Hertil kommer  

 bl.a.  

 lov nr. 55 af 13. april 1894 om politiet på Færøerne med senere ændringer og  

 lov nr. 138 af 7. maj 1937 om underretsdommeres og Politimestres ansvar for  

 deres personale.
Politiets virksomhed omhandler fastlæggelsen af politiets  

 opgaver samt de regler, som politiet skal følge ved varetagelsen af disse  

 opgaver.
Politiets opgaver er i dag for Færøerne navnlig fastlagt i  

 retsplejelovens § 108, hvorefter politiet har til opgave at opretholde  

 sikkerhed, fred og orden, at påse overholdelsen af love og vedtægter samt  

 foretage det fornødne til forhindring og til efterforskning og forfølgning af  

 forbrydelser.
 Sagsområdet politiet omfatter også spørgsmål om  

 undersøgelse af klager over ansatte, jf. herved kapitel 93 b i retsplejeloven  

 for Færøerne der indeholder regler om undersøgelse af klager over politiet.
 Der vil i forbindelse med færøsk overtagelse af politiet   

 ligesom på andre sagsområder - opstå behov for indgåelse af samarbejdsaftaler  

 om en række spørgsmål.
Herom bemærkes, at der mellem det færøske landsstyre og  

 regeringen bl.a. er enighed om, at Rigspolitichefens aktionsstyrke i særlige  

 tilfælde  

 efter færøsk anmodning skal kunne udføre operative opgaver på Færøerne også  

 efter færøsk overtagelse af politiet.
Det vil være op til de danske  

 myndigheder  

 i det konkrete tilfælde at beslutte, om en sådan anmodning skal imødekommes.  

 Det vil i en samarbejdsaftale herom skulle fastsættes, at aktionsstyrken  

 under  

 en eventuel politiaktion på Færøerne fortsat vil være underlagt de danske  

 myndigheders instruktion, og at den konkrete opgavevaretagelse sker på de  

 danske myndigheders ansvar, mens den overordnede opgaveløsning vedrørende den  

 konkrete opgave sker på de færøske myndigheders ansvar og under deres  

 instruktion.
Særligt med hensyn til Politiets Efterretningstjeneste  

 (PET) bemærkes, at der er enighed om, at det vil være nødvendigt at indgå en  

 aftale mellem de færøske myndigheder og danske myndigheder om samarbejdet  

 mellem  

 PET og kommende færøske politimyndigheder.
Det gælder navnlig med hensyn til  

 gensidig udveksling af informationer.
En samarbejdsaftale på dette område bør  

 endvidere tage højde for, at PET også fremover kan yde praktisk bistand til  

 Færøerne, hvis der er behov for det.
I tilknytning hertil kan der desuden  

 være  

 behov for i samarbejdsaftalen at fastsætte bestemmelser om, at PET under  

 ganske  

 særlige omstændigheder vil have adgang til at udføre operative opgaver på  

 Færøerne efter forudgående information til de relevante færøske myndigheder.
Anklagemyndigheden Under sagsområdet anklagemyndigheden hører spørgsmål om  

 organiseringen af anklagemyndigheden og om anklagemyndighedens virksomhed.
Organiseringen af anklagemyndigheden omfatter spørgsmål om  

 den nærmere opbygning af anklagemyndigheden, herunder spørgsmål om forholdet  

 mellem over- og underordnede anklagemyndigheder samt om etablering af  

 specialiserede anklagemyndigheder.
Hertil kommer de personalemæssige forhold  

 i  

 anklagemyndigheden.
For Færøerne er organiseringen af anklagemyndigheden  

 navnlig  

 reguleret i kapitel 10 og § 716, stk. 2, i retsplejeloven for  

 Færøerne.
 Anklagemyndighedens overordnede opgave er i forbindelse med  

 politiet at retsforfølge forbrydelser efter reglerne i retsplejeloven, jf.  

 bl.a. den nærmere bestemmelse herom i § 711 i den færøske retsplejelov.
Særligt om straffesager, der vedrører straffelovens kapitel  

 12 og 13 (forbrydelser mod den danske stats sikkerhed mv.), er de færøske og  

 danske myndigheder enige om, at der i forbindelse med færøsk overtagelse af  

 anklagemyndigheden mv. bør fastsættes en ordning, hvorefter påtale i sager af  

 denne karakter i en række tilfælde vil kræve tilslutning fra den danske  

 justitsminister, idet der i sådanne sager kan indgå hensyn til forholdet til  

 fremmede magter mv.
Den præcise udformning af en sådan ordning vil skulle  

 fastsættes forud for overtagelsen.
De dele af strafferetsplejen, der er tilknyttet  

 politiet og anklagemyndigheden Da dele af strafferetsplejen har meget nær sammenhæng med  

 politiets og anklagemyndighedens virksomhed, er det fundet rigtigst, at  

 færøsk  

 overtagelse af dele af strafferetsplejen skal ske samtidig med overtagelse af  

 politiet og anklagemyndigheden.
Det drejer sig således navnlig om de regler,  

 der inden for strafferetsplejen regulerer eller har tæt forbindelse med  

 politiets og anklagemyndighedens virksomhed ved straffesagers efterforskning  

 mv.
 Det vil sige, at færøsk overtagelse af politiet og  

 anklagemyndigheden vil indebære samtidig overtagelse af bl.a. spørgsmål om  

 tiltalerejsning, sigtede og dennes forsvarer samt advokatbistand til  

 forurettede (jf. herved kapitel 65-67 i retsplejeloven for Færøerne), samt  

 spørgsmål om straffesagers forberedelse, inden tiltale rejses (jf. herved  

 kapitel 67-75 i retsplejeloven for Færøerne), herunder regler om  

 efterforskning  

 samt anholdelse, varetægtsfængsling og andre straffeprocessuelle  

 tvangsindgreb.
 Sager om erstatning i anledning af strafferetlig  

 forfølgning, der i dag for Færøerne bl.a. er reguleret af kapitel 93 a i  

 retsplejeloven for Færøerne, er også omfattet af de dele af  

 strafferetsplejen,  

 som har nær sammenhæng med politiet og anklagemyndigheden, og som derfor vil  

 skulle overtages samtidig med disse sagsområder.
En række andre dele af strafferetsplejen vil kunne  

 overtages uafhængigt af en overtagelse af politiet og anklagemyndigheden.
Det  

 gælder en række regler, der vedrører domstolenes behandling af straffesager,  

 herunder regler om domsforhandlingens tilrettelæggelse, anke, kære mv.
Disse  

 dele af strafferetsplejen vil således være omfattet af sagsområdet  

 »Retsplejen,  

 herunder oprettelse af domstole«, der er omtalt i pkt. 3.2.2.10 nedenfor.
3.2.2.10. Retsplejen, herunder oprettelse af  

 domstole (liste I, nr. 10) Sagsområdet retsplejen omfatter spørgsmål om domstolenes  

 ordning  herunder oprettelse af domstole  og om behandling af  

 sager ved  

 domstolene.
Reglerne herom er for Færøerne navnlig fastsat i retsplejeloven  

 for  

 Færøerne.
 Det bemærkes, at sagsområdet retsplejen ikke omfatter de  

 dele af strafferetsplejen, der er tilknyttet politiet og anklagemyndigheden.  

 De  

 nævnte dele af strafferetsplejen er omfattet af liste I, nr. 9, jf. ovenfor  

 under pkt. 3.2.2.9. Heller ikke advokatvirksomhed hører under sagsområdet  

 retsplejen,  

 jf. liste I, nr. 1, og ovenfor under pkt. 3.2.2.1.
Domstolenes ordning omfatter f.eks. spørgsmål om antallet  

 af domstole og det indbyrdes hierarkiske forhold mellem de enkelte domstole.  

 Hertil kommer bl.a. spørgsmål om antallet af dommere samt personalemæssige  

 forhold  

 for dommere og andet personale ved domstolene.
Under domstolenes ordning  

 falder  

 også reglerne om fremgangsmåden ved udtagelse af nævninger, domsmænd og  

 sagkyndige retsmedlemmer.
 Behandling af sager ved domstolene omfatter f.eks.  

 spørgsmål om værneting og procesmåden ved behandling af straffesager, civile  

 sager, ægteskabssager, faderskabssager mv.
Sagsområdet retsplejen omfatter desuden spørgsmål om  

 tvangsfuldbyrdelse af bl.a. domstolsafgørelser, herunder tvangsauktion og  

 foreløbige retsmidler.
Også reglerne om f.eks. kære og anke af afgørelser  

 samt  

 genoptagelse omfattes af retsplejen.
Retsplejen omfatter endvidere de spørgsmål, der for  

 Færøerne er reguleret i lov nr. 155 af 30. november 1874 om skifte af  

 fællesbo  

 mv. med senere ændring.
Også de spørgsmål, der er reguleret i konkursloven,  

 forudsættes at høre under sagsområdet retsplejen.
Konkursloven er ved kgl.  

 anordning  

 nr. 183 af 15. marts 1989 med visse ændringer sat i kraft for Færøerne.
 Spørgsmål om betaling af retsafgift for bl.a. borgerlige  

 retssager, fogedforretninger, skiftesager mv. er reguleret i lov nr. 794 af  

 26.  

 november 1986 for Færøerne om retsafgifter med senere ændringer og hører til  

 retsplejen.
 Det bemærkes, at de færøske myndigheder på grundlag af  

 hjemmestyreloven allerede har overtaget de lovgivningsmæssige beføjelser  

 inden  

 for sagsområdet tinglysning, dog således at administrationen varetages af  

 danske myndigheder (Retten på Færøerne).
 Der henvises i øvrigt til pkt. 4.3 nedenfor om Højesteret  

 og til pkt. 6.1 nedenfor om et færøsk domstolssystem.
3.2.2.11. Strafferetten (liste I, nr. 11) Under sagsområdet strafferetten hører fastlæggelsen af  

 regler om, hvilke handlinger eller undladelser der er strafbare, og om  

 hvilken  

 straf eller anden strafferetlig sanktion man ifalder for sådanne strafbare  

 handlinger eller undladelser.
Hertil kommer reglerne om de generelle  

 betingelser for strafansvar.
Disse regler er navnlig fastsat i straffeloven,  

 men også særlovgivningen indeholder regler af den omtalte karakter.
For  

 Færøerne gælder borgerlig straffelov (lov nr. 126 af 15. april 1930) med en  

 række senere ændringer.
Inden for en lang række sagsområder, som f.eks. miljø- og  

 fødevareområdet, er der i love og andre forskrifter fastsat regler om straf  

 for  

 overtrædelse af bestemmelser i de pågældende forskrifter.
Selv om sådanne  

 regler i særlovgivningen også angår straf, er de ikke omfattet af sagsområdet  

 strafferetten.
Regler af denne karakter skal  i overensstemmelse med  

 fortolkningen af hjemmestyreloven fra 1948 - i stedet anses for omfattet af  

 det  

 enkelte særlige sagsområde, det vil sige f.eks. miljøområdet.
 Sagsområdet strafferetten omfatter også en række spørgsmål  

 med tilknytning til gennemførelsen af straffesager enten her i landet eller i  

 udlandet.
Sagsområdet omfatter således spørgsmål om udlevering af  

 sigtede, tiltalte eller dømte til andre lande.
Regler om disse spørgsmål er  

 fastsat i lov nr. 27 af 3. februar 1960 om udlevering af lovovertrædere til  

 Finland, Island, Norge og Sverige med senere ændringer, og i lov om  

 udlevering  

 af lovovertrædere, jf. lbkg. nr. 110 af 18. februar 1998 med senere  

 ændringer,  

 der omhandler udlevering til andre lande end de nordiske lande.
Visse af  

 disse  

 regler gælder for Færøerne.
Under strafferetten hører også spørgsmål om overførsel til  

 et andet land af retsforfølgning i straffesager samt om overtagelse af  

 retsforfølgningen af en lovovertrædelse, der er begået i en anden stat.
Der  

 er  

 i lov nr. 252 af 12. juni 1975 om overførsel til andet land af  

 retsforfølgning  

 i straffesager med senere ændringer fastsat regler herom på grundlag af den  

 europæiske konvention om overførsel af retsforfølgning i straffesager.
Loven  

 gælder delvist for Færøerne.
 Sagsområdet strafferetten omfatter bl.a. også lov nr. 132  

 af 29. april 1955 om straf for folkedrab, der gælder for Færøerne.
3.2.2.12. Udlændingeområdet og grænsekontrollen  

 (liste I, nr. 12) Under sagsområdet udlændingeområdet og grænsekontrollen  

 hører spørgsmål om udlændinges indrejse og ophold, herunder regler om asyl,  

 familiesammenføring, opholds- og arbejdstilladelser med henblik på  

 beskæftigelse  

 samt visum.
Hertil kommer regler om bl.a. bortfald og inddragelse af  

 opholdstilladelser og arbejdstilladelser samt om ud- og afvisning.
 Under sagsområdet hører endvidere spørgsmål om kontrol af  

 udlændinge, som ønsker at indrejse i eller udrejse af kongeriget, herunder  

 regler om udførelsen af ind- og udrejsekontrollen, om besiddelse af pas eller  

 anden form for rejselegitimation og om påtegning af visum.
 Regler herom er fastsat i udlændingeloven, jf.  

 lovbekendtgørelse nr. 808 af 14. juli 2004, som ændret ved lov nr. 429 af 9.  

 juni 2004 (ikrafttræden oktober 2004). Udlændingeloven er sat i kraft for  

 Færøerne ved kgl. anordning nr. 182 af 22. marts 2001 om ikrafttræden for  

 Færøerne af udlændingeloven.
Et særligt kendetegn ved den gældende udlændingelovgivning  

 er, at Færøerne i udlændingeretlig forstand udgør et adskilt rejse- og  

 opholdsområde.
Således gælder et visum, en opholdstilladelse eller en  

 arbejdstilladelse, der er udstedt for Danmark, ikke for Færøerne, medmindre  

 dette er udtrykkeligt anført.
Tilsvarende gælder et visum, en  

 opholdstilladelse  

 eller en arbejdstilladelse udstedt for Færøerne ikke for Danmark (og  

 Grønland),  

 medmindre dette er udtrykkeligt anført.
 Det bemærkes i den forbindelse, at de færøske myndigheders  

 kompetence er territorialt afgrænset til Færøerne, jf. nedenfor under pkt.  

 6.2.  

 Heraf følger bl.a., at de færøske myndigheder efter udlændingeområdets  

 overgang  

 til de færøske myndigheder f.eks. vil kunne udstede et visum eller en  

 opholdstilladelse  

 mv., der omfatter retten til ophold på Færøerne, hvorimod de færøske  

 myndigheder ikke kan tage stilling til spørgsmål om retten til ophold mv. i  

 Danmark (og Grønland).
4. Sager og sagsområder, der ikke er omfattet af  

 loven I lovforslagets § 1, stk. 2, er der opregnet en  

 række sager og sagsområder, der ikke vil kunne omfattes af loven.
I det  

 følgende foretages en kort beskrivelse af disse sagsområder mv.
4.1. Statsforfatningen (lovforslagets § 1,  

 stk. 2, nr. 1) Lovforslagets § 1, stk. 2, nr. 1, indebærer, at  

 statsforfatningsretlige anliggender ikke kan overlades til de færøske  

 myndigheder.
F.eks. vil spørgsmål om kongehusets forhold ikke kunne overlades  

 til de færøske myndigheder.
Heller ikke bl.a. sager og sagsområder, der angår  

 Folketingets virke eller regeringens førelse i sager vedrørende Færøerne,  

 herunder f.eks. spørgsmål om danske ministres retlige ansvar, ville kunne  

 overgå fra de danske myndigheder til de færøske myndigheder.
Sådanne  

 spørgsmål  

 er f.eks. reguleret af lov om ministres ansvarlighed og lov om rigsretten.
 Det samme gælder med hensyn til valg til Folketinget,  

 herunder regler mv. om valg af de 2 færøske folketingsmedlemmer og regler om  

 valgret og valgbarhed.
Danmarks Riges Grundlovs §§ 45-47 omhandler den danske  

 stats finanser.
Alle spørgsmål om den danske stats indtægter og udgifter  

 hører  

 således under de danske myndigheders kompetence uden mulighed for efter  

 lovforslaget at overlade dele af kompetencen til de færøske myndigheder.
Som yderligere eksempel på et område, der falder inden for  

 statsforfatningen, kan nævnes kundgørelse af love, anordninger og  

 bekendtgørelser, der er udstedt af de danske myndigheder.
Spørgsmål om  

 kundgørelse på Færøerne af folketingslove mv. kan derfor ikke efter  

 lovforslaget overdrages til de færøske myndigheder.
Heller ikke spørgsmål om,  

 på  

 hvilken måde offentliggørelse skal ske i forhold til meddelelser, som i  

 medfør  

 af lovgivning på områder, der fortsat hører under de danske myndigheder, skal  

 offentliggøres, kan overdrages til de færøske myndigheder jf. herved lov om  

 Statstidende.
Også spørgsmål om kongerigets symboler  der selvsagt er  

 fælles for hele riget  hører under de danske myndigheder uden mulighed  

 for at  

 overlade kompetence til de færøske myndigheder.
Det må derfor anses for et  

 anliggende for de danske myndigheder at varetage regeludstedelse og  

 administration  

 med hensyn til anvendelse af det danske flag og rigsvåben mv. på Færøerne.
Heller ikke spørgsmål om det danske sprog og dets  

 anvendelse vil efter lovforslaget kunne overlades til de færøske myndigheder.  

 Det bemærkes i den forbindelse, at borgerne må have mulighed for over alt i  

 riget at anvende det danske sprog i offentlige forhold.
Der kan også henvises  

 til, at det af § 11, stk. 1, i hjemmestyreloven fra 1948 fremgår,  

 at »færøsk  

 anerkendes som hovedsproget, men dansk skal læres godt og omhyggeligt, og  

 dansk  

 kan lige så vel som færøsk anvendes i offentlige forhold«.
 Om en række spørgsmål om regulering af forhold, der  

 vedrører danske myndigheder på Færøerne og deres ansatte, henvises i øvrigt  

 til  

 pkt. 6.3 nedenfor.
4.2. Statsborgerskab (lovforslagets § 1,  

 stk. 2, nr. 2) Under sagsområdet statsborgerskab hører spørgsmål om  

 opnåelse eller fratagelse af dansk indfødsret.
Besiddelse af dansk indfødsret  

 har en række retsvirkninger, der gælder over alt i kongeriget, herunder  

 f.eks. valgret  

 til Folketinget.
Det retlige grundlag for meddelelse af dansk indfødsret er  

 Danmarks Riges Grundlovs § 44, hvorefter ingen udlænding kan få dansk  

 indfødsret uden ved lov.
Denne bestemmelse indebærer, at alene Folketinget  

 har  

 kompetence til at meddele dansk indfødsret.
Dansk indfødsret meddeles derfor som hovedregel gennem  

 vedtagelse af lovforslag i Folketinget, hvorpå ansøgere om dansk indfødsret  

 er  

 optaget med navns nævnelse (dansk indfødsret ved naturalisation).  

 Betingelserne  

 for at blive optaget på et lovforslag om indfødsrets meddelelse er fastsat  

 ved  

 en politisk aftale indgået mellem regeringen og Dansk Folkeparti.
Der  

 henvises  

 til cirkulæreskrivelse nr. 55 af 12. juni 2002 om nye retningslinier for  

 optagelse på lovforslag om indfødsrets meddelelse.
Folketinget har i indfødsretsloven, jf. lovbekendtgørelse  

 nr. 113 af 20. februar 2003, fastsat regler, hvorefter udlændinge i visse  

 nærmere angivne tilfælde kan opnå dansk indfødsret uden Folketingets  

 mellemkomst i de konkrete sager.
Der kan navnlig henvises til  

 indfødsretslovens  

 § 2 om børns erhvervelse af dansk indfødsret ved forældrenes indgåelse  

 af  

 ægteskab, lovens § 2 A om adopterede børns opnåelse af dansk indfødsret  

 i  

 forbindelse med en dansk adoptionsbevilling og lovens § 3 om opnåelse af  

 dansk indfødsret ved erklæring over for et statsamt m.v.
4.3. Højesteret (lovforslagets § 1,  

 stk. 2, nr. 3) Som anført indebærer lovforslaget, at de færøske  

 myndigheder kan overtage retsplejen på Færøerne, herunder oprette  

 selvstændige  

 domstole på Færøerne, jf. ovenfor under pkt. 3.2.2.10.
Lovforslagets § 1, stk. 2, nr. 3, indebærer dog,  

 at det for det første ikke kan overlades til de færøske myndigheder at udøve  

 beføjelser, der angår Højesterets organisation m.v., herunder at udforme  

 processuelle regler for færøske sager, der føres i Højesteret, eller regler  

 om,  

 hvilke sager der kan indbringes for Højesteret.
De færøske myndigheder vil  

 som  

 følge heraf heller ikke have kompetence med hensyn til, hvilke færøske  

 advokater der har møderet for Højesteret.
Det vil for det andet ikke kunne overlades til de færøske  

 myndigheder at regulere en række spørgsmål med tilknytning til Højesterets  

 virksomhed.
Det vil således f.eks. ikke kunne overlades til de færøske  

 myndigheder  

 at træffe beslutning om, at der skal ske genoptagelse af en sag, hvori  

 Højesteret  

 har afsagt dom.
 Om betydningen af, at Højesteret er rigets øverste domstol,  

 henvises til lovforslagets bilag 1 samt pkt. 6.1 nedenfor.
4.4. Udenrigs-, forsvars- og sikkerhedspolitik  

 (lovforslagets § 1, stk. 2, nr. 4) Lovforslagets § 1, stk. 2, nr. 4 indebærer, at  

 sagsområderne udenrigs-, sikkerheds- og forsvarspolitik ikke kan overlades  

 til  

 de færøske myndigheder.
 Efter lovforslagets § 3 tillægges de færøske  

 myndigheder den lovgivende og udøvende magt inden for de sager og  

 sagsområder,  

 der overgår til de færøske myndigheder efter lovforslagets § 2. De  

 beføjelser, der efter § 19 i Danmarks Riges Grundlov er tillagt  

 regeringen, overlades således ikke til de færøske myndigheder.
Den nævnte bestemmelse i § 19 fastslår, at »Kongen (regeringen)  

 handler på rigets vegne i mellemfolkelige anliggender«.
Udenrigspolitik hører  

 efter lov om Udenrigstjenesten under Udenrigsministeriet.
I praksis varetager  

 en række ressortministerier dog i vidt omfang udenrigspolitiske opgaver inden  

 for hver deres område.
Udenrigsministeriet fungerer i sådanne tilfælde som  

 koordinerende myndighed, jf. f.eks.
Statsministeriets cirkulære nr. 15 af 20.  

 januar 1977 om indgåelse af internationale forvaltningsoverenskomster.
 Uden at det er muligt udtømmende at angive de handlinger,  

 der er omfattet af bestemmelsen i § 19, kan nævnes, at den  

 udenrigspolitiske kompetence bl.a. omfatter indgåelse af internationale  

 traktater og konventioner samt forhandlinger om sådanne aftaler, udsendelse  

 og  

 modtagelse af diplomater, anerkendelse af nye stater og regeringer, kontakt  

 til  

 udenlandske myndigheder i udenrigspolitiske sager, udnævnelse af  

 repræsentanter  

 til internationale konferencer mv. samt udfærdigelse af instruktioner til  

 sådanne repræsentanter samt beslutninger om anvendelse af militære magtmidler  

 og om kongerigets territorium.
I en række tilfælde er også beføjelser uden for  

 bestemmelsen i § 19 omfattet af sagsområderne udenrigs-, sikkerheds- og  

 forsvarspolitik.
Det gælder eksempelvis de områder, der er reguleret i lov af  

 5.  

 marts 1954 om Det Udenrigspolitiske Nævn, lov af 13. april 1983 om  

 Udenrigstjenesten, lov af 10. juni 1971 med senere ændringer om  

 internationalt  

 udviklingssamarbejde, lov af 8. marts 1972 om konsulære forbindelser, lov af  

 18. juni 1968 om diplomatiske forbindelser, lov af 30. november 1983 om  

 rettigheder og immuniteter for internationale organisationer m.v., samt lov  

 af  

 28. april 1971 med senere ændringer om nordisk samarbejde.
Også andre lovregulerede områder må karakteriseres som  

 hørende under sagsområderne udenrigs- og sikkerhedspolitik.
Det drejer sig  

 f.eks. om love, der med folkeretlig virkning fastlægger kongerigets  

 territorium, herunder søterritorium, fiskeriterritorium, økonomisk zone m.v.  

 Yderligere kan andre lovregulerede områder være så snævert forbundet med  

 udenrigs- og sikkerhedspolitiske handlinger, at de må anses for at falde ind  

 under sagsområderne udenrigs- og sikkerhedspolitik.
Det gælder eksempelvis  

 lov  

 af 29. april 1955 om gennemførelse af overenskomst om retsstillingen for  

 NATO-styrker og af protokol om NATOs militære hovedkvarter og lov af 3.  

 januar  

 1992 om inspektion af konventionelle styrker i Danmark.
Det anførte er ikke ensbetydende med, at det er udelukket  

 at gennemføre en ordning, hvor landsstyret får fuldmagt til at handle på  

 rigets  

 vegne i visse udenrigspolitiske anliggender.
I den forbindelse kan der  

 henvises  

 til, at der har været drøftelser mellem regeringen og Færøerne samt Grønland  

 om  

 at etablere en ordning, hvorefter det færøske og det grønlandske landsstyre  

 får  

 adgang til at handle på rigets vegne med henblik på forhandling og indgåelse  

 af  

 visse aftaler, der alene angår Færøerne henholdsvis Grønland.
 Ud over de eksterne dele af sagsområderne forsvars- og  

 sikkerhedspolitik omfatter de pågældende sagsområder også de organisatoriske  

 forhold i forsvaret, herunder opdelingen af forsvaret i forskellige værn,  

 forholdene  

 for soldaterne samt forsvarets bygninger, våben og øvrige udstyr.
Dansk forsvar har efter §§ 3  7 i lov om forsvarets  

 formål, opgaver og organisation m.v. til opgave som en integreret del af NATO  

 i  

 samarbejde med allierede styrker at kunne deltage i konfliktforebyggelse,  

 krisestyring samt forsvar af NATOs område i overensstemmelse med  

 alliancens  

 strategi.
Forsvaret skal desuden kunne konstatere og afvise krænkelser af  

 rigets suverænitet og deltage i tillidsskabende og stabilitetsfremmende  

 opgaver  

 samt dialog og samarbejde på det forsvarsmæssige område med lande uden for  

 NATO.
Endvidere skal forsvaret med militære midler kunne bidrage til løsning  

 af  

 konfliktforebyggende, fredsbevarende, fredsskabende, humanitære og andre  

 lignende opgaver.
I medfør af forsvarsloven omfatter forsvarets opgaver bl.a.  

 også forskellige foranstaltninger, som et samfund foretager for at forberede  

 sig internt mod følgerne af krig eller katastrofer, herunder forsvarets  

 støtte  

 til og samarbejde med de øvrige dele af totalforsvaret.
Til brug for løsning af sine opgaver foretager forsvaret  

 overvågning og kontrol inden for kongerigets territorium, herunder i de  

 nordatlantiske dele af kongeriget, med henblik på at kunne konstatere og  

 afvise  

 krænkelser af suveræniteten.
Det sker bl.a. gennem maritim tilsynsvirksomhed.
4.5. Valuta- og pengepolitik (lovforslagets  

 § 1, stk. 2, nr. 5) Valutapolitik omfatter spørgsmålet om, hvilken valuta der  

 kan udstedes og anvendes som gyldigt betalingsmiddel, samt spørgsmålet om,  

 hvorledes værdien (kursen) for denne valuta fastlægges.
 Med pengepolitik forstås foranstaltninger, der retter sig  

 mod pengeudbud og efterspørgsel, jf. herved nationalbanklovens  

 § 1,  

 hvorefter Danmarks Nationalbank har til opgave i overensstemmelse med loven  

 og  

 de i henhold til loven udfærdigede forskrifter at opretholde et sikkert  

 pengevæsen  

 i kongeriget samt at lette og regulere pengeomsætning og kreditgivning.
5. Forholdet til hjemmestyreloven 5.1. Det generelle forhold til hjemmestyreloven Ved det foreliggende forslag til lov om de færøske  

 myndigheders overtagelse af sager og sagsområder skabes som nævnt grundlag  

 for  

 overtagelse af sagsområder mv., som ikke er omfattet af hjemmestyreloven fra  

 1948. Hertil kommer, at sagsområder, som ikke ved lovens ikrafttræden er  

 overtaget i henhold til hjemmestyrelovens liste A eller B, også omfattes af  

 dette lovforslag.
 Færøernes landsstyre har over for regeringen tilkendegivet,  

 at landsstyret foretrækker, at retsgrundlaget for færøsk overtagelse af  

 sagsområder, som ikke er omfattet af hjemmestyreloven, etableres ved en  

 selvstændig hovedlov og ikke ved en lov om ændring af hjemmestyreloven.
5.2. Forholdet til visse bestemmelser i  

 hjemmestyreloven En række bestemmelser i hjemmestyreloven har betydning for  

 navnlig de færøske myndigheders kompetence i forhold til sager og  

 sagsområder,  

 der er overtaget eller kan overtages på grundlag af hjemmestyreloven.
Der er  

 enighed mellem det færøske landsstyre og regeringen om, at de samme  

 bestemmelser også bør gælde i forhold til sager mv., der overgår til de  

 færøske  

 myndigheder på grundlag af det foreliggende lovforslag.
På den baggrund er det i lovforslagets § 5,  

 stk. 1, fastsat, at bestemmelserne i § 5, § 6, § 10,  

 stk. 2, 2. pkt., og § 13 i hjemmestyreloven finder tilsvarende  

 anvendelse i forhold til sager og sagsområder, der er omfattet af  

 lovforslagets  

 anvendelsesområde.
I lovforslagets § 5, stk. 2, er det herudover  

 fastsat,  

 at hjemmestyrelovens § 2, 4. pkt., finder tilsvarende anvendelse i  

 forhold  

 til sagsområder mv., der er omfattet af lovforslagets § 2, stk. 1.
 Det bemærkes, at også de øvrige bestemmelser i  

 hjemmestyreloven vil gælde i deres oprindelige form efter gennemførelsen af  

 det  

 foreliggende lovforslag, herunder f.eks. bestemmelsen i hjemmestyrelovens  

 § 11, hvoraf følger, at færøsk anerkendes som hovedsproget på Færøerne,  

 men at dansk skal læres godt og omhyggeligt og lige så vel som færøsk kan  

 anvendes i offentlige forhold.
 Baggrunden for, at de øvrige bestemmelser i  

 hjemmestyreloven ikke er medtaget i opregningen i lovforslagets § 5, er,  

 at de pågældende bestemmelser ikke har betydning for de færøske myndigheders  

 kompetence i forhold til sager og sagsområder, der overgår på grundlag af  

 dette  

 lovforslag.
 Om de enkelte bestemmelser, der er opregnet i lovforslagets  

 § 5, bemærkes følgende:
 Hjemmestyrelovens § 2, 4. pkt.
 I hjemmestyrelovens § 2, 4. pkt., er det fastsat, at  

 de færøske myndigheder er forpligtet til at overtage et sagsområde, der  

 omfattes af lovens liste A, når det ønskes af rigsmyndighederne.
 Det forhold, at bestemmelsen i § 2, 4. pkt., også vil  

 finde anvendelse i forhold til sagsområder mv., der omfattes af § 2,  

 stk. 1, i det foreliggende lovforslag, indebærer, at rigsmyndighederne  

 vil  

 kunne fremsætte anmodning om, at de færøske myndigheder overtager et sådant  

 sagsområde, og at de færøske myndigheder vil være forpligtet til at  

 efterkomme  

 en sådan anmodning.
 Som nævnt ovenfor under pkt. 2 forudsættes det, at det i  

 praksis alene vil komme på tale for regeringen at fremsætte anmodning om  

 færøsk  

 overtagelse af et sagsområde, hvis det pågældende sagsområde efter  

 regeringens  

 opfattelse har en nær tilknytning til et andet sagsområde, som de færøske  

 myndigheder har besluttet at overtage.
Hjemmestyrelovens § 5 Hjemmestyrelovens § 5 omhandler forholdet mellem de  

 færøske myndigheders kompetence og kongerigets internationale rettigheder og  

 forpligtelser.
Det fremgår heraf, at de færøske myndigheders kompetence  

 begrænses  

 af »de til enhver tid bestående traktatmæssige og andre internationale  

 rettigheder og forpligtelser«, og at »rigsmyndighederne har afgørelsen i  

 spørgsmål, der angår rigets forhold til udlandet«.
 Heri ligger bl.a., at de færøske myndigheders kompetence er  

 begrænset både af de internationale forpligtelser, der består på det  

 tidspunkt,  

 hvor det pågældende sagsområde overgår, og af eventuelle forpligtelser, der  

 måtte opstå efter det tidspunkt, hvor sagsområdet er overgået til de færøske  

 myndigheder.
De færøske myndigheders kompetence er kun begrænset af kongerigets  

 internationale rettigheder og forpligtelser, i det omfang den pågældende  

 forpligtelse gælder for Færøerne.
Det har navnlig betydning i forhold til EU.
 Om en international forpligtelse er territorialt udstrakt  

 til også at gælde for Færøerne vil bero på en konkret vurdering af den  

 enkelte  

 traktat, konvention eller anden folkeretlig retsakt, herunder af eventuelle  

 erklæringer afgivet i forbindelse med ratifikation.
 Med hensyn til sager og sagsområder, der overgår til  

 Færøerne på grundlag af det foreliggende lovforslag, vil de færøske  

 myndigheders kompetence også være begrænset i overensstemmelse med det  

 ovenfor  

 anførte, jf. lovforslagets § 5.
Det indebærer bl.a., at det også i forhold til sager eller  

 sagsområder, der overgår til Færøerne på grundlag af det foreliggende  

 lovforslag, vil ligge udenfor de færøske myndigheders beføjelser at udstede  

 regler mv., der ville være i strid med internationale regler, som også gælder  

 for Færøerne, herunder f.eks.
Den europæiske Menneskerettighedskonvention.
For at efterleve kongerigets internationale forpligtelser  

 er det i en række tilfælde påkrævet at gennemføre interne  

 opfyldelseshandlinger  

 i form af bl.a. lovgivning.
Det følger af pligten for de færøske myndigheder  

 til at respektere internationale forpligtelser, der gælder for Færøerne, at  

 de  

 færøske myndigheder i sådanne tilfælde har pligt til at gennemføre den  

 nødvendige lovgivning mv. på Færøerne, i det omfang der er tale om  

 varetagelsen  

 af et anliggende, som på det pågældende tidspunkt er overgået til de færøske  

 myndigheder.
 Det bemærkes i den forbindelse, at de danske myndigheder  

 inden tiltrædelse af traktater og andre internationale aftaler, der omfatter  

 Færøerne, indhenter en udtalelse fra de færøske myndigheder.
Hjemmestyrelovens § 6 I lovforslagets § 5 er det endvidere fastsat, at  

 hjemmestyrelovens § 6 finder tilsvarende anvendelse.
Efter hjemmestyrelovens § 6, stk. 1, varetages  

 anliggender, der ikke i medfør af hjemmestyreloven henhører under de færøske  

 myndigheder, »som rigets fællesanliggender af rigsmyndighederne«.
På  

 tilsvarende måde vil de sager mv., der omfattes af lovforslagets § 2,  

 også  

 fortsat blive varetaget af de danske myndigheder, indtil det tidspunkt hvor  

 vedkommende sag mv. overgår til de færøske myndigheder.
 Hvis der måtte opstå tvivlsspørgsmål om de færøske  

 myndigheders kompetence i forhold til de danske myndigheder, vil en endelig  

 stillingtagen hertil efter hjemmestyrelovens § 6, stk. 2, skulle  

 ske  

 i et nævn, som består af to af regeringen og to af det færøske landsstyre  

 valgte medlemmer samt tre højesteretsdommere udpeget af Højesterets  

 præsident,  

 hvoraf den ene udpeges som formand.
Selv om dette nævn aldrig har været i funktion under den  

 gældende hjemmestyrelov, er det færøske landsstyre og regeringen enige om, at  

 bestemmelsen i § 6, stk. 2, bør finde tilsvarende anvendelse i  

 forhold til eventuelle tvister om de færøske myndigheders kompetence med  

 hensyn  

 til sager og sagsområder, der omfattes af dette lovforslag.
Statsministeren  

 vil  

 ligeledes i den forbindelse kunne suspendere en beslutning, som er forelagt  

 for  

 nævnet, indtil dettes afgørelse foreligger, jf. herved hjemmestyrelovens  

 § 6, stk. 3. Hermed vil der på forhånd være fastlagt en  

 fremgangsmåde  

 for det tilfælde, at der skulle opstå tvivlsspørgsmål af den nævnte karakter.
 Hjemmestyrelovens § 10, stk. 2, 2. pkt.
Der er i hjemmestyrelovens § 10, stk. 2, 2. pkt.,  

 fastsat et princip om ligestilling mellem færinger og andre danske  

 statsborgere.
Efter bestemmelsen kan der således ikke i lovgivning og  

 forvaltning gøres forskel mellem færinger og andre danske statsborgere  

 bortset  

 fra de særlige undtagelser, der fremgår af bestemmelsen i § 10.
Efter denne bestemmelse kan princippet om ligestilling  

 fraviges i spørgsmål om valg til de færøske hjemmestyreorganer, hvor valgret  

 og  

 valgbarhed kan gøres afhængig af, at vedkommende er færing.
Som færing anses  

 efter bestemmelsen den, som har dansk statsborgerskab og er hjemmehørende på  

 Færøerne.
Hjemmestyrelovens § 13 I hjemmestyrelovens § 13 er det bestemt, at alle »på  

 Færøerne gældende bestemmelser, der ikke strider mod [hjemmestyreloven],  

 forbliver i kraft, indtil de ændres eller ophæves af rette myndighed«.
Det foreslås, at hjemmestyrelovens § 13 også skal  

 gælde for sagsområder mv., der overgår til de færøske myndigheder på grundlag  

 af det foreliggende lovforslag, jf. forslagets § 5. Dermed vil  

 folketingslove  

 mv. inden for disse sagsområder mv. fortsat gælde på Færøerne, så længe de  

 færøske myndigheder ikke har benyttet sig af muligheden for at udstede egne  

 love mv.
Det sikrer, at der ikke kan opstå rets-tomme rum på de pågældende  

 områder.  

 Det vil dog som nævnt under pkt. 3.2.2 kunne være nødvendigt, at der på  

 Færøerne gennemføres lovgivning, før et sagsområde mv. overtages.
Dette vil  

 f.eks. være tilfældet, hvis der skal være fastsat nærmere regler om den  

 organisatoriske struktur på et område.
6. Andre spørgsmål 6.1. Særligt om et færøsk domstolssystem De færøske myndigheder vil i medfør af lovforslagets  

 § 2, stk. 2, kunne overtage retsplejen, herunder oprettelse af  

 domstole, på et tidspunkt, der fastsættes af de færøske myndigheder efter  

 forhandling med regeringen, jf. herved liste I, nr. 10.
De færøske myndigheder vil herefter skulle oprette et  

 særskilt færøsk domstolssystem.
I forslagets § 4 fastsættes det, at  

 disse  

 domstole vil have den dømmende magt på Færøerne.
De færøske myndigheders  

 oprettelse af domstole vil naturligvis skulle ske under iagttagelse af kravet  

 om bl.a. domstolenes uafhængighed.
Der er enighed mellem Færøernes landsstyre og regeringen  

 om, at domstole i et færøsk domstolssystem vil skulle behandle retssager på  

 Færøerne inden for samtlige sager og sagsområder.
Domstole, der er oprettet  

 af  

 de færøske myndigheder vil således have den dømmende magt både med hensyn til  

 anliggender, der hører under de danske myndigheder, og anliggender, der hører  

 under færøske myndigheder.
Det er ved forslaget om, at de færøske myndigheder skal  

 kunne overtage retsplejen og i den forbindelse oprette domstole, forudsat, at  

 der inden de færøske myndigheders oprettelse af domstole  og dermed  

 inden  

 færøsk overtagelse af retsplejen  vil skulle gennemføres lovgivning om  

 behandlingen  

 af færøske retssager ved Højesteret.
En sådan lovgivning må bl.a. indeholde  

 regler om, hvilke afgørelser truffet af en domstol oprettet af de færøske  

 myndigheder der skal kunne indbringes for Højesteret.
Det vil i den  

 forbindelse  

 kunne fastsættes, at det kræver tilladelse fra et procesbevillingsnævn for  

 Færøerne  hvori der bl.a. vil kunne deltage repræsentanter for det  

 færøske  

 samfund  for at en sådan afgørelse kan indbringes for Højesteret.
 I den forbindelse bemærkes, at det vil kunne være påkrævet,  

 at en afgørelse truffet af en domstol oprettet af de færøske myndigheder kan  

 indbringes for Højesteret, hvis der i den pågældende sag er principielle  

 spørgsmål om forholdet til bestemmelser i Danmarks Riges Grundlov eller Den  

 europæiske Menneskerettighedskonvention.
Tilsvarende bør der efter omstændighederne være adgang til  

 at indbringe en sag for Højesteret, hvis sagen rejser andre principielle  

 spørgsmål, herunder navnlig hvis der er behov for en principiel afklaring af  

 retlige spørgsmål med tilknytning til både Færøerne og Danmark.
F.eks. kan  

 der  

 være behov for efter tilladelse at kunne indbringe en sag for Højesteret,  

 hvis  

 der i sagen indgår principielle spørgsmål om, hvorvidt det retsforhold, som  

 sagen vedrører, skal afgøres efter færøske eller danske regler.
Det vil være et anliggende for de danske myndigheder at  

 lovgive om de nævnte regler om behandlingen af færøske retssager ved  

 Højesteret, herunder regler om hvilke sager der kan indbringes for  

 Højesteret,  

 jf. pkt. 4.3 ovenfor, og i givet fald om oprettelse af et nyt  

 procesbevillingsnævn for Færøerne, der vil skulle tage stilling til, om en  

 afgørelse truffet af en domstol oprettet af de færøske myndigheder kan  

 indbringes for Højesteret.
Regeringen vil  forud for en færøsk  

 overtagelse af  

 retsplejen og efter forudgående forhandlinger med det færøske landsstyre  

  fremsætte  

 forslag til en sådan lovgivning baseret på de anførte principper.
 Ud fra et hensyn til tilrettelæggelsen af Højesterets  

 arbejde må de omtalte regler sikre, at kun et forholdsvist begrænset antal af  

 de færøske retssager  principielle sager mv.  vil kunne  

 indbringes for Højesteret.
 En ordning med eget færøsk domstolssystem må naturligvis  

 leve op til den ret til to instans-behandling, som borgerne har bl.a. i en  

 række straffesager (protokol nr. 7 til Den europæiske  

 Menneskerettighedskonvention)  

 og i sager om varetægtsfængsling (Danmarks Riges Grundlovs § 71,  

 stk. 4).
På den anførte baggrund forudsættes det, at der inden for  

 retsplejen på Færøerne fortsat vil være to retsinstanser udover Højesteret,  

 og  

 således at færøske retssager som langt overvejende hovedregel vil skulle  

 anlægges  

 ved den underste af disse retsinstanser.
Hermed vil en adgang til  

 to-instans-behandling  

 være mulig inden for rammer, hvor Højesteret kun behandler et forholdsvist  

 begrænset antal af de færøske retssager.
6.2. Den territoriale afgrænsning af de færøske  

 myndigheders kompetence Det er alene anliggender, der er geografisk begrænset til  

 Færøerne, der kan overlades til de færøske myndigheder.
Det indebærer, at den  

 lovgivende og udøvende magt, der tilkommer de færøske myndigheder i forhold  

 til  

 overtagne sager og sagsområder, kun gælder på Færøerne og dermed ikke i de  

 øvrige dele af riget.
Princippet om, at de færøske myndigheders kompetence er  

 territorialt afgrænset til at omfatte Færøerne, er ikke til hinder for, at  

 den  

 lovgivning, som de færøske myndigheder udfærdiger, i nødvendigt omfang også  

 kan  

 finde anvendelse i forhold til handlinger mv. begået uden for Færøerne.
Bl.a.  

 vil det i en kommende færøsk straffelov være muligt - i overensstemmelse med  

 principperne i den danske straffelov  at bestemme, at personer med  

 særlig  

 tilknytning til Færøerne efter omstændighederne også vil kunne straffes efter  

 den færøske straffelov for forbrydelser begået udenfor Færøerne.
 Om såkaldt interprovinsiel ret henvises til pkt. 6.4  

 nedenfor.
6.3. Regulering mv. af forhold, der vedrører de  

 danske myndigheder på Færøerne og deres ansatte Efter lovforslagets § 1, stk. 2, nr. 1, kan  

 sagsområdet »statsforfatningen« ikke overgå til de færøske myndigheder.
Som  

 anført i pkt. 4.1 ovenfor indebærer det bl.a., at spørgsmål, der angår  

 Folketingets  

 virke eller regeringens førelse i sager vedrørende Færøerne, herunder f.eks.  

 spørgsmål om danske ministres retlige ansvar, ikke vil kunne overgå til de  

 færøske myndigheder.
I den forbindelse forudsættes med dette lovforslag  

 endvidere, at de færøske myndigheder ikke vil have kompetence til at  

 fastsætte,  

 hvilke almindelige regler der skal gælde for den virksomhed, som danske  

 myndigheder  

 på Færøerne udøver.
Det vil således fortsat efter gennemførelsen af dette  

 lovforslag  

 være de danske myndigheder, der har kompetencen til at fastsætte og  

 administrere almindelige regler om f.eks.
Rigsombudsmandens virksomhed, og  

 det  

 vil fortsat være regeringen og Folketinget, som har kompetencen til at ændre  

 eller indføre nye almindelige regler herom (f.eks. i den danske  

 offentlighedslov, forvaltningslov og persondatalov).
 Regeringen og det færøske landsstyre er endvidere enige om,  

 at der også vil være en række spørgsmål om pligter og ansvar for ansatte ved  

 de  

 danske myndigheder på Færøerne, der efter lovforslaget ikke vil kunne  

 overlades  

 til de færøske myndigheder.
Med lovforslaget forudsættes det således, at de færøske  

 myndigheder heller ikke fremover vil kunne lovgive om spørgsmål, der  

 vedrører,  

 hvilke særlige pligter ansatte hos danske myndigheder på Færøerne skal være  

 undergivet i forbindelse med deres ansættelsesforhold.
Også efter færøsk  

 overtagelse af yderligere sagsområder omfattet af lovforslaget vil  

 fastsættelse  

 af straffebestemmelser om forbrydelser i offentlig tjeneste eller hverv  

 derfor  

 med hensyn til disse personer være undergivet de danske myndigheders  

 (Folketingets og regeringens) kompetence, ligesom ansatte hos danske  

 myndigheder på Færøerne fortsat vil være undergivet den danske  

 tjenestemandslovgivning  

 mv.
De begrænsninger i de færøske myndigheders kompetence til  

 at lovgive om, hvilke pligter der skal gælde for ansatte hos de danske  

 myndigheder på Færøerne, gælder som anført med hensyn til bestemmelser, der  

 vedrører de særlige pligter, der knytter sig til de pågældendes  

 ansættelsesforhold.
Straffesager om pligtforsømmelse mv. i offentlig tjeneste  

 eller hverv vil således fortsat skulle behandles efter de særlige  

 bestemmelser  

 i den danske straffelovs kapitel 16 om forbrydelser i offentlig tjeneste  

 eller  

 hverv, ligesom det vil være Folketinget og regeringen, der har kompetencen  

 til  

 at ændre disse bestemmelser for så vidt angår ansatte hos danske myndigheder  

 på  

 Færøerne.
I andre tilfælde end de nævnte vil de færøske myndigheder   

 efter overtagelsen af strafferetten  kunne fastsætte bestemmelser om  

 straf,  

 der også omfatter handlinger mv. begået af ansatte hos danske myndigheder på  

 Færøerne.
Det medfører, at en straffesag, som rejses mod en ansat hos en  

 dansk  

 myndighed på Færøerne, og som ikke vedrører overtrædelse af særlige  

 bestemmelser om pligter for offentligt ansatte, vil skulle bedømmes efter den  

 lovgivning, der fastsættes af de færøske myndigheder.
Eksempelvis vil en sag  

 om  

 underslæb begået af en ansat hos en dansk myndighed på Færøerne skulle  

 bedømmes  

 efter den færøske straffelovgivning, selv om forholdet er begået som led i  

 tjenesten  

 (i det omfang der ikke samtidig i sagen er spørgsmål om tilsidesættelse af de  

 særlige pligter, der gælder for offentligt ansatte, jf. den danske  

 straffelovs  

 kapitel 16).
Det, der er anført om fordelingen af kompetencen til at  

 fastsætte bestemmelser om strafansvar for ansatte hos danske myndigheder,  

 vedrører alene spørgsmålet om adgangen til at lovgive.
I alle tilfælde vil  

 det  

 således være en kommende færøske politi- og anklagemyndighed, som skal  

 behandle  

 eventuelle straffesager mod ansatte hos danske myndigheder på Færøerne,  

 herunder  

 tage stilling til, om der bør rejses tiltale i den konkrete sag.
De færøske myndigheder vil derimod ikke have kompetence til  

 at behandle sager om disciplinært eller andet ansættelsesretligt ansvar for  

 ansatte hos danske myndigheder på Færøerne.
Sager af denne karakter vil  

 således  

 fortsat skulle behandles af de danske myndigheder.
Der er mellem regeringen og det færøske landsstyre desuden  

 enighed om, at færøske myndigheder fortsat ikke vil have kompetence til at  

 fastsætte regler eller tage særlige administrative tiltag, der går ud på at  

 undersøge forhold, der vedrører danske myndigheder på Færøerne.
Spørgsmål om  

 nedsættelse af undersøgelseskommissioner eller gennemførelse af andre  

 undersøgelsesformer med henblik på at belyse forhold hos en dansk myndighed  

   

 herunder f.eks. med henblik på at vurdere, om der er grundlag for at rejse  

 sager om ansvar for den enkelte ansatte  vil derfor også fremover være  

 undergivet  

 danske myndigheders kompetence.
Sådanne spørgsmål er bl.a. reguleret i lov  

 nr.  

 357 af 2. juni 1999 om undersøgelseskommissioner.
 Særligt med hensyn til ansatte hos det danske forsvar  

 gælder der særlige regler efter den danske militære straffelov og den danske  

 militære retsplejelov, jf. lbkg. nr. 642 og 643 af 30. september 1987. Det  

 følger af det under pkt. 4.4 anførte om forsvars- og sikkerhedspolitiske  

 anliggender, at disse love fortsat vil være undergivet de danske myndigheders  

 kompetence også med hensyn til det danske forsvars personale på Færøerne.
6.4. Interprovinsiel ret Der gælder allerede i dag inden for en række sagsområder  

 forskellige regler på Færøerne og Danmark, og der kan derfor i sager med  

 tilknytning til både Færøerne og Danmark opstå spørgsmål, som skal løses på  

 grundlag af såkaldt interprovinsiel ret.
Den interprovinsielle ret vedrører således bl.a. spørgsmål  

 om, hvorvidt et konkret retsforhold skal bedømmes efter de regler, der gælder  

 for Færøerne, eller efter de regler, der gælder for Danmark.
Desuden vil der  

 inden for interprovinsiel ret bl.a. kunne være spørgsmål om, hvorvidt en  

 afgørelse truffet af de færøske myndigheder kan anerkendes og fuldbyrdes i  

 Danmark  og omvendt.
Der foreligger eksempler fra retspraksis på anvendelsen af  

 interprovinsiel ret.
Højesteret tog således f.eks. i en dom, som er gengivet  

 i  

 Ugeskrift for Retsvæsen 2001, side 1540, stilling til, hvilke regler der  

 skulle  

 anvendes ved afgørelsen af et spørgsmål om fordeling af forældremyndighed.
I  

 den pågældende sag havde en færøsk kvinde og en dansk mand  der havde  

 samlevet  

 både på Færøerne og i Danmark  efter de danske regler indgået aftale om  

 fælles  

 forældremyndighed over deres to fællesbørn.
Spørgsmålet om  

 forældremyndighedens  

 fordeling skulle afgøres efter færøsk ret.
Da Færøerne ikke har regler om  

 aftalt fælles forældremyndighed, tiltrådte Højesteret, at afgørelsen skulle  

 træffes efter en analogi af bestemmelsen om gifte forældres samlivsophævelse  

 i  

 § 24, stk. 2, jf. stk. 1, i den færøske myndighedslov fra  

 1924.
 I takt med, at flere sager og sagsområder med dette  

 lovforslags gennemførelse kan overgå til de færøske myndigheder - herunder på  

 områder af central og grundlæggende betydning for borgerne, som f.eks.  

 strafferetten,  

 retsplejen, familieretten og den almindelige formueret - vil spørgsmål af  

 interprovinsiel karakter formentlig fremover opstå i stigende omfang.
 Der tages ikke med dette lovforslag stilling til, på  

 hvilken måde de omtalte spørgsmål skal løses inden for de sager og  

 sagsområder,  

 som kan overgå til de færøske myndigheder på grundlag af det gennemførte  

 lovforslag.  

 Baggrunden herfor er bl.a., at de interprovinsielle spørgsmål ikke  

 nødvendigvis  

 skal løses på samme måde inden for de enkelte sagsområder.
 I stedet forudsættes det, at de færøske og danske  

 myndigheder ved aftale og andet koordineret samarbejde på de relevante  

 sagsområder i fornødent omfang i fællesskab behandler de pågældende  

 spørgsmål.
6.5. Overtagelse af Vágar Lufthavn Det foreliggende lovforslags § 6 skaber hjemmel til,  

 at de færøske myndigheder efter aftale med de danske myndigheder kan overtage  

 Vágar Lufthavn samt ansvaret for driften heraf.
De opgaver vedrørende  

 flyvesikringstjeneste,  

 som i dag varetages af Naviair, anses for at være en del af driften af Vágar  

 Lufthavn.
 Bestemmelsen i § 6 skal ses i lyset af, at der på  

 grundlag af et ønske fra Færøernes landsstyre om at overtage Vágar Lufthavn  

 og  

 driften heraf har været drøftelser mellem Færøernes landsstyre og regeringen  

 om  

 en overdragelse af lufthavnen samt de nærmere betingelser herfor.  

 Drøftelserne  

 er endnu ikke afsluttede.
I forbindelse med de nævnte drøftelser er der fra færøsk  

 side udtrykt ønske om, at der inden overdragelsen af lufthavnen skal  

 gennemføres moderniserings- og forbedringsarbejder.
Det drejer sig om en  

 forlængelse af start- og landingsbanen, ombygning og udbygning af  

 lufthavnsterminalen, ny standplads for flyene samt etablering af  

 navigationsanlæg, der kan forbedre regulariteten på flyvninger til Vágar  

 Lufthavn.
Der gennemføres i øjeblikket vurderinger om behovet herfor,  

 omkostningerne herved samt mulige finansieringskilder.
 Det kan nævnes, at Vágar Lufthavn, uanset om lufthavnen  

 samt ansvaret for driften heraf overdrages til de færøske myndigheder, vil  

 være  

 underkastet tilsyn fra den danske luftfartsmyndighed, Statens Luftfartsvæsen.  

 Skal tilsynet med lufthavnen og færøsk luftfart i øvrigt overdrages, kræver  

 det  

 særskilt beslutning herom efter bestemmelsen i lovforslagets § 2,  

 stk. 2, jf. liste I, nr. 6. Se nærmere herom under pkt. 3.2.2.6.
 Som følge af Færøernes beliggenhed kan den danske stat i  

 dag siges at have et særligt ansvar for, at betingelserne for rimelige  

 transportmuligheder til Danmark, herunder en lufthavn på Færøerne er til  

 stede.  

 Såfremt de færøske myndigheder overtager Vágar Lufthavn og driften heraf, vil  

 ansvaret for disse forhold påhvile de færøske myndigheder.
Om de nærmere forhold vedrørende Vágar Lufthavn kan nævnes,  

 at lufthavnen  der drives af Statens Luftfartsvæsen  i de senere  

 år har givet  

 underskud på driften.
I 2004 var underskuddet på 2,6 mio. kr.
 Der er ansat 29 medarbejdere på lufthavnen, heraf er 13  

 statstjenestemænd, 7 ansat på tjenestemandslignende vilkår og 9 ansat på  

 overenskomst.
Herudover har Naviair ansat 7 medarbejdere på lufthavnen,  

 der som nævnt ovenfor bl.a. varetager flyvesikringstjeneste.
Af de 7 ansatte  

 er  

 1 statstjenestemand og 6 ansat på tjenestemandslignende vilkår.
 De spørgsmål om ansættelsesforholdene for personalet, der  

 kan opstå i forbindelse med de færøske myndigheders overtagelse af Vágar  

 Lufthavn samt ansvaret for driften heraf, behandles ikke i det foreliggende  

 lovforslag, men derimod i et forslag til lov om visse personalemæssige  

 spørgsmål i forbindelse med de færøske myndigheders overtagelse af sager og  

 sagsområder, der fremsættes af finansministeren samtidig med dette  

 lovforslag.
 7. Forslagets økonomiske og administrative  

 konsekvenser mv.
Det fremgår af hjemmestyreloven, at Færøernes hjemmestyre  

 ved overtagelse af særanliggender samtidig overtager de med området forbundne  

 udgifter.
Det færøske landsstyre og regeringen er enige om, at dette også  

 skal  

 finde anvendelse for sager og sagsområder, som omfattes af denne lov, således  

 at kompetence og økonomisk ansvar inden for et sagsområde også fremover  

 følges  

 ad, jf. herved lovforslagets § 3, stk. 2. Der er endvidere enighed  

 om, at de færøske myndigheder samtidigt med overtagelsen af en sag eller et  

 sagsområde overtager de statslige reale aktiver, der er direkte forbundet  

 hermed,  

 vederlagsfrit.
7.1. Økonomiske konsekvenser af lovforslaget Ved færøsk overtagelse i dag af samtlige sagsområder  

 omfattet af lovforslaget skønnes de økonomiske driftsbesparelser for staten  

 at  

 ville udgøre ca. 80 mio. kr. årligt.
 Værdien af den danske stats reale aktiver på Færøerne, som  

 er direkte tilknyttet disse sagsområder, er vurderet til at udgøre ca. 110  

 mio.  

 kr., jf. bilag 3. Forslaget indebærer, at disse værdier uden videre og  

 vederlagsfrit  

 overtages af de færøske myndigheder i forbindelse med det enkelte sagsområdes  

 overtagelse.
 Værdien af den danske stats reale aktiver på Færøerne, der  

 ikke er direkte tilknyttet sagsområderne (tjenesteboliger etc.), skønnes at  

 udgøre ca. 16 mio. kr., jf. bilag 4. Disse reale aktiver overgår ikke til de  

 færøske myndigheder i forbindelse med overtagelsen af de enkelte sagsområder.  

 Regeringen vil i forbindelse med de færøske myndigheders overtagelse af de  

 enkelte sagsområder, hvor disse reale aktiver realiseres, søge provenuet  

 tillagt Dansk-Færøsk Kulturfond.  

 Salget  

 af disse reale aktiver og provenuernes indskud i Dansk-Færøsk Kulturfond vil  

 blive forelagt Folketingets Finansudvalg efter reglerne i Finansministeriets  

 budgetvejledning.
 Opgjort på de væsentligste udgiftsområder på den danske  

 finanslov skønnes færøsk overtagelse på nuværende tidspunkt at ville indebære  

 følgende:
Mio. kr. (2005-priser) Årlig driftsbesparelse Værdi af reale aktiver direkte tilknyttet sagsområdet Værdien af reale aktiver der ikke er direkte tilknyttet  

 sagsområdet Politi og anklagemyndighed 55,0 103,0 13,5 Luftfart 0,8 - - Retsvæsenet 6,5 4,8 1,8 Kriminalforsorgen 7,6 13,0 - Folkekirken 5,6 - - Meteorologisk område 4,8 5,1 - Farvandsvæsenet 2,6 - 0,7 Person, familie og arveretten 1,5 - 1,0 Udlændingeområdet 0,5 - - Øvrige sagsområder 0,1 - - 7.1.1. Særligt vedrørende de økonomiske  

 konsekvenser i forbindelse med overtagelse af Folkekirken Udgifter på den  

 danske finanslov og vedrørende Fællesfonden Udgifter til Folkekirken på Færøerne afholdes både over den  

 danske finanslov og af Fællesfonden.
Fællesfonden er Folkekirkens hovedkasse,  

 og Fællesfondens udgifter finansieres af landskirkeskatten, der betales af  

 Folkekirkens medlemmer i Danmark.
 Udgifter vedrørende Færøerne på finansloven i 2004  

 er:
 Mio. kr.
Bispelønning (inkl. pensionsbidrag på 15%) 0,83 Præste- og provstelønninger (inkl. pensionsbidrag på  

 15%) 4,70 Tiende 0,02 I alt 5,55 Vedrørende præstelønninger bemærkes, at den danske stat  

 afholder 40 % af udgifterne til aflønning af præster og provster bortset fra  

 særpræster, jf. § 20, stk. 2, i Folketingslov om Folkekirkens  

 økonomi, jf. lovbekendtgørelse nr. 707 af 29. juni 2004, mens Fællesfonden  

 afholder resten af udgifterne (60%) til aflønning af præster og provster.  

 Udgiften til aflønning af særpræster finansieres fuldt ud af fællesfonden.
 Udgifter til pension til tjenestemandsansatte præster og  

 provster samt til biskopper afholdes fuldt ud over den danske finanslov.  

 Pensionsbidrag, der teknisk overføres til finanslovens § 36, indgår i  

 opgørelsen af finanslovens udgifter til løn til biskopper og præster.
Der er en tjenestemandsansat biskop, 21  

 tjenestemandsansatte sognepræster samt en overenskomstansat hjælpepræst.  

 Kirkeministeriet er ansættelsesmyndighed for præster i Folkekirken.  

 Biskoppens  

 løn betales fuldt ud af finansloven.
Lønudgiften til 20,1 af de nævnte 21  

 tjenestemandsansatte præster og til hjælpepræsten afholdes i forholdet 40/60  

 af  

 henholdsvis den danske finanslov og Fællesfonden.
Udgiften til 0,9 af de  

 nævnte  

 21 tjenestemandsansatte præster afholdes fuldt ud af Fællesfonden.
 Fællesfondens udgifter i budget 2004 vedrørende  

 Færøerne:
 Mio. kr.
Præste- og provstelønninger 5,42 Stiftsadministration, mellemkirkeligt arbejde 1,80 Udgifter  tjenesteboliger til præster, provst og biskop 1,33 Provstiudvalgsudgifter, udgifter til præster, provst  

 m.v.
0,67 I alt 9,22 Folkekirkelige ejendomme på Færøerne Folkekirken ejer p.t. 18 ejendomme på Færøerne.
Disse  

 ejendomme fungerer som tjenesteboliger for præster, provst og biskop.
For disse 18 boliger er den tinglyste ejer i 16 tilfælde  

 præsteembedet, i 1 tilfælde Fællesfonden v/Kirkeministeriet og i 1 tilfælde  

 Færøernes Kirkefond.
Praksis for erhvervelse og opførelse af tjenesteboliger  

 har gennem årene ændret sig således, at de ældste tjenesteboliger er  

 erhvervet  

 eller opført for dels indsamlede midler dels for midler lånt i danske  

 stiftsmidler.  

 Disse stiftsmiddellån har påhvilet præsteembedet, som har skullet  

 tilbagebetale  

 lånet.
For 8 nyere boligers vedkommende er erhvervelsen eller opførelsen  

 imidlertid  

 finansieret ved, at Fællesfonden har betalt udgifterne.
 Fællesfondens udgifter finansieres som nævnt gennem  

 landskirkeskatten, som betales af Folkekirkens medlemmer i Danmark, jf. lov  

 om  

 Folkekirkens økonomi § 14, stk. 5, jf. lovbekendtgørelse nr.707 af  

 29. juni 2004. Da medlemmer af Folkekirken på Færøerne således ikke har  

 deltaget i finansieringen af Fællesfondens udgifter, skal der i forbindelse  

 med  

 en færøsk overtagelse af sagsområdet »Folkekirken« finde en økonomisk  

 opgørelse  

 sted.
 Tabellen i bilag 5 indeholder dels en oversigt over, hvilke  

 ejendomme der er tale om, dels en oversigt over, hvordan disse er vurderet.
 Forslaget indebærer, at disse værdier uden videre overtages  

 af de færøske myndigheder i forbindelse med overtagelsen af sagsområdet  

 folkekirken mod det færøske landsstyrets betaling af i alt 17,6 mio. kr. til  

 Fællesfonden.  

 Beløbet svarer til vurderingen under hensyn til bygningernes aktuelle stand,  

 jf. bilag 5.
Stiftsmidler De blandt stiftsmidlerne i Københavns Stift indestående  

 kapitaler vedrørende Færøerne udbetales ved overtagelsen (opgjort pr. 25.  

 april  

 2005 til 1.157.646,52 kr.) til Færøerne.
Disse kapitaler hidrører fra  

 afløsningssummer,  

 salg m.v. af præsteembeders ejendomme og jorder på Færøerne.
Kapitalerne, der  

 tilhører præsteembeder på Færøerne, er gennem tiden blevet forrentet til  

 fordel  

 for Fællesfonden.
7.1.2. Særligt vedrørende de økonomiske  

 konsekvenser i forbindelse med overdragelse af Vágar Lufthavn En eventuel overdragelse af Vágar Lufthavn til de færøske  

 myndigheder vil blive forelagt Folketingets Finansudvalg ved særskilt  

 aktstykke, hvori de bevillingsmæssige vilkår og hovedindholdet af aftalerne  

 mellem parterne fremgår.
 Som det fremgår af pkt. 6.5, var der i 2004 et  

 driftsunderskud på lufthavnen på 2,6 mio. kr.
 En overdragelse af lufthavnen vil desuden indebære  

 besparelser vedrørende udgifter til reinvesteringer og eventuelle fremtidige  

 nyinvesteringer.
 I administrativ henseende bemærkes, at ved en overdragelse  

 af lufthavnen til de færøske myndigheder, skal lufthavnsafgifterne på Vágar  

 Lufthavn i medfør af luftfartslovens § 71, stk. 1, ikke længere  

 godkendes af Folketingets Finansudvalg.
 7.2. Administrative konsekvenser mv.
Lovforslaget har ikke økonomiske eller administrative  

 konsekvenser for erhvervslivet.
Lovforslaget har ingen miljømæssige  

 konsekvenser og indeholder ikke EU-retlige aspekter.
 8. Hørte myndigheder mv.
Færøernes landsstyre Grønlands Hjemmestyre Højesteret Præsidenterne for Østre og Vestre Landsret Domstolsstyrelsen Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og amtskommuner Driftsbesparelser for staten ved færøske overtagelser af  

 alle sager og sagsområder, som lovforslaget giver mulighed for, vil i alt  

 være på ca. 80 mio. kr. årligt.
Lovforslaget har ingen økonomiske  

 konsekvenser  

 for kommuner eller amtskommuner.
 Hertil kommer sparede statslige udgifter (underskuddet  

 på 2,6 mio. kr. i 2004) på Vágar Lufthavn i.f.m. en overtagelse.
 Værdien af den danske stats reale aktiver på Færøerne,  

 som er direkte tilknyttet de sagsområder mv., der efter lovforslaget kan  

 overtages af de færøske myndigheder, er vurderet til at udgøre 110 mio. kr.
 Hertil kommer værdien af statens reale aktiver vedrørende  

 Vágar Lufthavn på 17 mio. kr.
Administrative konsekvenser for stat, kommuner og  

 amtskommuner Færøsk overtagelse af et sagsområde mv. vil betyde, at  

 bl.a. det administrative ansvar på det pgl. sagsområde mv. overgår fra  

 vedkommende  

 danske myndighed til de pågældende færøske myndigheder.
Lovforslaget har  

 ingen administrative konsekvenser for kommuner eller amtskommuner.
Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Forholdet til EU-retten Lovforslaget indeholder ikke EU-retlige aspekter Bemærkninger til de enkelte bestemmelser Til § 1 Bestemmelsen i § 1 fastlægger lovens anvendelsesområde  

 og dermed, hvilke sager og sagsområder som kan overgå til de færøske  

 myndigheder på grundlag af loven.
I  

  

 stk. 1  

  

 fastslås, at loven som udgangspunkt omfatter samtlige sager og  

 sagsområder.
Dette udgangspunkt er fraveget ved  

  

 stk. 2  

  

 , som angiver en række sager og sagsområder, der ikke  

 kan overgå til de færøske myndigheder på grundlag af loven.
Det drejer sig om  

 statsforfatningen (nr. 1), statsborgerskab (nr. 2), Højesteret (nr. 3),  

 udenrigs-, sikkerheds- og forsvarspolitik (nr. 4) samt valuta- og  

 pengepolitik  

 (nr. 5). Om afgrænsningen af disse sager og sagsområder henvises til de  

 almindelige bemærkninger pkt. 4.1.  4.5.
Til § 2 Bestemmelsen i § 2 regulerer spørgsmålet om, på  

 hvilket tidspunkt de sager og sagsområder, der efter lovforslagets § 1  

 er  

 omfattet af loven, overgår til de færøske myndigheder.
 I  

  

 stk. 1  

  

 er som lovens hovedregel fastslået, at  

 alle sager og sagsområder, der er omfattet af loven, overgår til de færøske  

 myndigheder, når de træffer bestemmelse herom.
 Hovedreglen i stk. 1 foreslås i  

  

 stk. 2  

  

 fraveget således, at tidspunkterne for Færøernes overtagelse af en række  

 sager  

 og sagsområder, der fremgår af den som bilag til loven tilføjede liste I,  

 fastsættes af de færøske myndigheder efter forhandling med regeringen.
 De sager og sagsområder, der overgår til de færøske  

 myndigheder efter ordningen i stk. 2 er følgende: Advokatvirksomhed (nr.  

 1), folkekirken (nr. 2), formueretten (nr. 3), den industrielle ejendomsret  

 (nr. 4), kriminalforsorgen (nr. 5), luftfart (nr. 6), pas (nr. 7), person-,  

 familie- og arveretten (nr. 8), politiet, anklagemyndigheden og de hertil  

 knyttede dele af strafferetsplejen (nr. 9), retsplejen, herunder oprettelse  

 af  

 domstole (nr. 10), strafferetten (nr. 11), udlændingeområdet og grænsekontrol  

 (nr. 12).
 De færøske myndigheder vil kunne fastsætte forskellige  

 tidspunkter for overtagelsen af de sager og sagsområder, der omfattes af  

 stk. 1 og 2. I det omfang flere sagsområder er anført under samme nummer  

 på liste I, skal de pågældende sagsområder imidlertid i medfør af  

  

 stk. 3  

  

 overgå på samme tidspunkt.
 Om afgrænsningen af de nævnte sager og sagsområde henvises  

 til pkt. 3.2.2 i de almindelige bemærkninger.
Til § 3 Virkningen af, at en sag eller et sagsområde, der omfattes  

 af loven, overgår til de færøske myndigheder, er reguleret i lovforslagets  

 § 3.
 I  

  

 stk. 1  

  

 er det fastslået, at de færøske  

 myndigheder har den lovgivende og udøvende magt inden for de sager og  

 sagsområder, der overgår efter § 2. Med de færøske myndigheder sigtes  

 til  

 Lagtinget og landsstyret, hvorunder den lovgivende og udøvende magt hører.  

 Bestemmelsen i stk. 1 svarer til ordningen efter § 4, 1. pkt., i  

 hjemmestyreloven fra 1948. Om de færøske myndigheders kompetence henvises i  

 øvrigt til pkt. 3 i de almindelige bemærkninger.
 Efter  

  

 stk. 2  

  

 har færøsk overtagelse af en sag eller et sagsområde endvidere den  

 virkning, at de færøske myndigheder overtager de udgifter og reale aktiver,  

 der  

 er direkte forbundet med den pågældende sag mv.
Til § 4 Bestemmelsen i § 4 omhandler virkningen af, at de  

 færøske myndigheder opretter domstole efter færøsk overtagelse af sagsområdet  

 retsplejen mv., jf. lovforslagets § 2, stk. 2, nr. 10.
Det fremgår af den foreslåede bestemmelse, at domstole, der  

 er oprettet af de færøske myndigheder, har den dømmende magt på Færøerne med  

 hensyn til samtlige sager og sagsområder.
Heraf følger, at disse domstole  

 både  

 vil have den dømmende magt med hensyn til sager og sagsområder, som henhører  

 under de danske myndigheder, og med hensyn til sager og sagsområder, som er  

 overgået til de færøske myndigheder.
Som omtalt i pkt. 6.1 i de almindelige bemærkninger vil der  

 inden de færøske myndigheders oprettelse af domstole  og dermed inden  

 en  

 eventuel overtagelse af retsplejen  skulle gennemføres lovgivning om  

 bl.a.,  

 hvilke afgørelser truffet af en domstol oprettet af de færøske myndigheder  

 der  

 skal kunne indbringes for Højesteret.
Det vil være et anliggende for de  

 danske  

 myndigheder at lovgive herom.
 Der henvises i øvrigt om bestemmelsen i § 4 til pkt.  

 6.1 i de almindelige bemærkninger om oprettelsen af et færøsk domstolssystem.
Til § 5 I § 5 er det fastsat, at en række nærmere opregnede  

 bestemmelser i hjemmestyreloven fra 1948 finder tilsvarende anvendelse i  

 forhold til sager og sagsområder, der er omfattet af denne lov.
Det drejer  

 sig  

 om bestemmelserne § 2, 4. pkt., § 5, § 6, § 10,  

 stk. 2, 2. pkt., og § 13.
 Bestemmelsens  

  

 stk. 1  

  

 ,  

 har den betydning, at de færøske myndigheders kompetence også med hensyn til  

 sager  

 og sagsområder, der overgår til de færøske myndigheder på grundlag af det  

 foreliggende lovforslag, vil være reguleret af de relevante bestemmelser i  

 hjemmestyreloven fra 1948. Hertil kommer, at de færøske myndigheder vil være  

 forpligtede til at overtage et sagsområde, der omfattes af lovforslagets  

 § 2, stk. 1, hvis rigsmyndighederne fremsætter anmodning herom, jf.  

 stk. 2.
 Om det nærmere indhold af hjemmestyrelovens § 2, 4.  

 pkt., § 5, § 6, § 10, stk. 2, 2. pkt., og § 13  

 henvises  

 til pkt. 5.2 i de almindelige bemærkninger.
Til § 6 Med bestemmelsen i § 6 skabes grundlaget for, at de  

 færøske myndigheder efter aftale med de danske myndigheder kan overtage Vágar  

 Lufthavn samt ansvaret for driften heraf.
 Ved en overdragelse af Vágar Lufthavn til de færøske  

 myndigheder overdrages statens ejendom, dvs. lufthavnsterminal, banelegeme,  

 tekniske installationer, kontroltårn, værkstedsfaciliteter samt bygninger og  

 løsøre i øvrigt, herunder diverse udstyr og biler, der i dag ejes af den  

 danske  

 stat (Statens Luftfartsvæsen). Der vil blive redegjort nærmere for værdien  

 heraf i de almindelige bemærkninger til det aktstykke, som er omtalt i pkt.  

 7.1.2 i de almindelige bemærkninger til lovforslaget.
 Det areal, som lufthavnen er beliggende på, ejes af de færøske  

 myndigheder og er stillet vederlagsfrit til rådighed for den danske stat.
Ved en overtagelse af lufthavnen skal de færøske  

 myndigheder overtage samtlige statens rettigheder og forpligtelser vedrørende  

 Vágar Lufthavn.
De færøske myndigheder skal således fuldt ud respektere alle  

 vilkår  

 i kontrakter mv., som er indgået af staten i relation til Vágar Lufthavn,  

 ligesom de færøske myndigheder indtræder i samtlige statens rettigheder på  

 området.
Dette indebærer også, at den danske stat ikke længere har et ansvar  

 for opretholdelse af en lufthavn på Færøerne, jf. pkt. 6.5 i de almindelige  

 bemærkninger til lovforslaget.
 For så vidt angår driften af lufthavnen vil det fulde  

 ansvar herfor, inklusive det økonomiske ansvar, skulle overgå til de færøske  

 myndigheder.
 De spørgsmål om ansættelsesforholdene for personalet, der  

 kan opstå i forbindelse med de færøske myndigheders overtagelse af Vágar  

 Lufthavn samt ansvaret for driften heraf, behandles ikke i det foreliggende  

 lovforslag, men derimod i et forslag til lov om visse personalemæssige  

 spørgsmål i forbindelse med de færøske myndigheders overtagelse af sager og  

 sagsområder, der fremsættes af finansministeren samtidig med dette  

 lovforslag.
Til § 7 Lovens ikrafttræden er reguleret i § 7. Det er heri  

 fastsat, at loven træder i kraft den 29. juli 2005.
Til § 8 Der er tale om en overgangsbestemmelse, som fastlægger,  

 hvilken myndighed der skal behandle konkrete sager, som ikke måtte være  

 afsluttede på tidspunktet for et sagsområdes overgang til de færøske  

 myndigheder.
 Det foreslås i  

  

 stk. 1  

  

 , at konkrete sager, som  

 på tidspunktet for et sagsområdes overgang til de færøske myndigheder er  

 under  

 behandling af en dansk myndighed, som udgangspunkt færdigbehandles af  

 vedkommende færøske myndighed.
Den foreslåede ordning i stk. 1 skal ses i lyset af,  

 at der efter et sagsområdes overgang til de færøske myndigheder i en række  

 tilfælde ikke længere vil være danske myndigheder til at færdigbehandle de  

 omhandlede sager.
Efter færøsk overtagelse af f.eks. politiet vil der således  

 ikke på Færøerne være en dansk politimyndighed, der ville kunne  

 færdigbehandle  

 uafsluttede sager.
 Bestemmelsen omfatter både konkrete sager ved danske  

 forvaltningsmyndigheder og ved domstolene.
 Det er i  

  

 stk. 2  

  

 foreslået, at vedkommende  

 danske myndighed i særlige tilfælde og efter aftale med vedkommende færøske  

 myndighed kan bestemme, at visse nærmere bestemte sager skal færdigbehandles  

 af  

 vedkommende danske myndighed.
Baggrunden for, at der med forslaget til stk. 2 åbnes  

 mulighed for at fravige den almindelige ordning som foreslået i stk. 1,  

 er, at der vil kunne forekomme tilfælde, hvor det kan være hensigtsmæssigt at  

 lade danske myndigheder afslutte behandlingen af verserende sager.
Det vil  

 f.eks. kunne gælde i forhold til uafsluttede ankesager ved domstolene.
Det bemærkes, at de danske myndigheders afgørelser af de  

 omhandlede sager i givet fald vil skulle træffes på grundlag af de materielle  

 regler, der gælder på afgørelsestidspunktet.
Da de færøske myndigheder efter  

 overtagelsen af det pågældende sagsområde vil have den lovgivende og udøvende  

 magt på området og derfor vil kunne gennemføre ændringer af de relevante  

 materielle regler, vil der være behov for at holde de pågældende danske  

 myndigheder orienteret om eventuelle ændringer i det materielle retsgrundlag.  

 Ansvaret for denne orientering påhviler vedkommende færøske myndighed.
 Der vil efter stk. 2 også i fornødent omfang kunne  

 fastsættes nærmere regler om, hvad der skal gælde med hensyn til bl.a.  

 behandlingen af klager over afgørelser truffet af danske myndigheder samt  

 begæringer om genoptagelse af sager, der er blevet behandlet af danske  

 myndigheder på et sagsområde, der efterfølgende er overtaget af de færøske  

 myndigheder.
Bilag 1 N O T A T om grænserne for overladelse af  

 sager og sagsområder til de færøske myndigheder af hensyn til rigsenheden og  

 særlige  

 bestemmelser i grundloven 1. Indledning Det færøske landsstyre har tilkendegivet overfor regeringen, at de  

 færøske myndigheder ønsker at overtage yderligere sager og sagsområder med  

 hertil knyttet økonomisk ansvar.
På den baggrund har det færøske landsstyre  

 og  

 regeringen i fællesskab udarbejdet forslag til lov om de færøske myndigheders  

 overtagelse af sager og sagsområder.
 Formålet med lovforslaget er at etablere et retligt grundlag, der  

 vil medføre, at de færøske myndigheder vil kunne overtage den lovgivende og  

 udøvende magt på Færøerne inden for samtlige sager og sagsområder, medmindre  

 hensynet til rigsenheden eller særlige bestemmelser i grundloven udelukker en  

 sådan overtagelse.
 Regeringen har derfor i forbindelse med udarbejdelsen af  

 lovforslaget overvejet, i hvilket omfang hensynet til rigsenheden eller  

 særlige  

 bestemmelser i grundloven efter regeringens opfattelse kan antages at sætte  

 grænser for adgangen til at overføre yderligere sager og sagsområder til de  

 færøske myndigheder.
 Da spørgsmålet er af principiel og afgørende betydning for  

 fastlæggelsen af de meget vidtgående rammer for de færøske myndigheders  

 kompetence, som lovforslaget vil medføre, er der i det følgende en udførlig  

 gengivelse af regeringens overvejelser herom.
2. Kort om lovforslagets ordning Lovforslaget omfatter efter § 1, stk. 1, som  

 udgangspunkt samtlige sager og sagsområder.
For disse sager mv. gælder efter  

 lovforslagets § 2, stk. 1, at de overgår til de færøske myndigheder  

 på tidspunkter, der fastsættes af de færøske myndigheder.
For visse  

 sagsområder  

 mv., der er nærmere opregnede på den som bilag til loven tilføjede liste I,  

 er  

 det dog i lovforslagets § 2, stk. 2, fastsat, at de overgår på  

 tidspunkter, der fastsættes af de færøske myndigheder efter forhandling med  

 de  

 danske myndigheder.
 Udgangspunktet om, at lovforslaget omfatter samtlige sager og  

 sagsområder, er fraveget ved forslagets § 1, stk. 2.
I lovforslagets § 1, stk. 2, er der opregnet en række  

 sager og sagsområder, der ikke omfattes af loven.
Baggrunden for, at disse  

 sager mv. ikke omfattes af loven, er, at hensynet til rigsenheden og særlige  

 bestemmelser i grundloven efter regeringens opfattelse udelukker, at de  

 færøske  

 myndigheder kan overtage de pågældende sager mv.
Det drejer sig om følgende  

 sager og sagsområder:
·  


  

 Statsforfatningen ·  


  

 Statsborgerskab ·  


  

 Højesteret ·  


  

 Udenrigs-, sikkerheds- og  

 forsvarspolitik ·  


  

 Valuta- og pengepolitik 3. Hensynet til rigsenheden og særlige bestemmelser  

 i grundloven 3.1. Indledning Nedenfor i pkt. 3.2-3.4 vurderes det, i hvilket omfang hensynet  

 til rigsenheden samt en række grundlovsbestemmelser om visse, nærmere angivne  

 anliggender, sætter retlige grænser for, hvilke sager mv. der kan overlades  

 til  

 de færøske myndigheder.
 Herefter vurderes det i pkt. 3.5, hvilken betydning bestemmelsen i  

 grundlovens § 3, 1. pkt., hvorefter den lovgivende magt er hos  

 regeringen  

 (kongen) og Folketinget i forening, kan have for det rejste spørgsmål.
 En sammenfatning af regeringens vurdering er gengivet i pkt. 3.6.
3.2. Udtrykket »rigsenheden« Grundloven anvender ikke udtrykket rigsenheden (eller  

 rigsfællesskabet). Der findes heller ikke nogen grundlovsbestemmelse, der  

 udtrykkeligt fastsætter, i hvilket omfang det  uden at ændre grundloven  

 - er  

 muligt at overlade de danske myndigheders kompetence til  

 hjemmestyremyndigheder  

 inden for riget.
Det fremgår af grundlovens § 1, at »[D]enne grundlov gælder  

 for alle dele af Danmarks Rige«.
Denne bestemmelse om forfatningsretlig enhed  

 blev indsat ved grundlovsrevisionen i 1953. Ifølge forarbejderne skete det  

 med  

 henblik på at ændre Grønlands statsretlige stilling fra koloni til en  

 ligestillet  

 del af riget.
Forarbejderne til grundlovens § 1 indeholder i øvrigt ikke  

 nærmere oplysninger om bestemmelsens rækkevidde, herunder i forhold til  

 Færøerne og den færøske hjemmestyreordning.
Udtrykket rigsenheden er benyttet i hjemmestyrelovene for Færøerne  

 og Grønland.
I § 1 i loven om Færøernes hjemmestyre er det således  

 bestemt, at det færøske folk inden for rigsenheden overtager ordningen og  

 styrelsen af færøske særanliggender som angivet i loven.
Tilsvarende hedder  

 det  

 i § 1, stk. 1, i loven om Grønlands hjemmestyre, at hjemmestyret  

 »varetager inden for rigsenhedens rammer grønlandske anliggender efter  

 reglerne  

 i denne lov«.
I bemærkningerne til lovforslaget om Grønlands Hjemmestyre  

 (Folketingstidende 1978-79, Tillæg A, sp. 331 ff.) er det om betydningen af  

 udtrykket rigsenheden bl.a. anført, at kun sagsområder, der alene vedrører  

 Grønland, men ikke angår riget som helhed eller andre dele af riget, kan  

 overgå  

 til hjemmestyret, samt at kun en del af rigsmyndighedernes kompetence kan  

 overføres til hjemmestyret.
Det hedder herefter i bemærkningerne bl.a., at  

 rigsenheden medfører, at visse sagsområder som f.eks. udenrigs-, sikkerheds-  

 og  

 valutapolitik efter deres art ikke vil kunne overføres til hjemmestyret,  

 ligesom der ikke vil kunne ske en ubegrænset overførsel af sagsområder til  

 hjemmestyret.
Desuden er det anført, at rigsenheden indebærer, at  

 hjemmestyret  

 under udøvelsen af sine beføjelser skal respektere rigets traktatmæssige  

 forpligtelser samt de fundamentale retsprincipper, der er fælles for riget.
Den grønlandske hjemmestyrelov fra 1978 byggede på Betænkning nr.  

 837/1978 om Hjemmestyre i Grønland.
Heri opregnede den grønlandske  

 hjemmestyrekommission  

 de områder, hvor kompetencen måtte anses for at ligge hos rigsmyndighederne  

 uden at kunne henlægges til hjemmestyret.  

 Ifølge betænkningen drejede det sig navnlig om områder som  

 statsforfatningen (herunder bl.a. de øverste statsmyndigheder, valgret og  

 valgbarhed til Folketinget, retsplejen, frihedsrettighederne), forholdet til  

 udlandet (herunder indgåelse af traktater), rigets finanser (herunder  

 Nationalbanken og dens funktioner, finans-, penge- og valutapolitik),  

 forsvar,  

 strafferetspleje og fængselsvæsen, samt om de almindelige principper for  

 person-, familie- og arveret samt formueret.
Der henvises til betænkning om  

 hjemmestyre i Grønland, Bind 1, side 23. Desuden kan der henvises til  

 Statsministeriets (nu ophævede) cirkulære nr. 13 af 6. februar 1989 om sager  

 vedrørende Grønland.
 Uanset det, der er anført i betænkningen om den grønlandske  

 hjemmestyreordning og i det nævnte cirkulære, har Justitsministeriet senere i  

 et notat fra 1997 antaget, at grundloven ikke er til hinder for, at  

 regeludstedende  

 kompetence vedrørende retsplejen og kriminalforsorgen vil kunne overføres til  

 det grønlandske hjemmestyre.
3.3. Den danske regerings opfattelse af rigsenhedens  

 betydning Som nævnt anvender grundloven ikke udtrykket rigsenheden (eller  

 rigsfællesskabet). Det er imidlertid bl.a i den grønlandske  

 hjemmestyrebetænkning fra 1978 (se ovenfor) antaget, at rigsenheden betyder,  

 at  

 der til Grønlands hjemmestyre alene kan overlades anliggender, der angår  

 grønlandske  

 forhold.
I overensstemmelse hermed må det efter regeringens opfattelse  

 antages, at hensynet til rigsenheden (rigsfællesskabet) indebærer, at der til  

 de færøske myndigheder alene kan overlades anliggender, der vedrører færøske  

 forhold.
Den samme antagelse må anses for forudsat i den statsretlige  

 litteratur  

 om spørgsmålet.
 Heri ligger to forhold:
1)  

 	  

 Til de færøske  

 myndigheder kan der - af hensyn til rigsenheden - alene overføres  

 anliggender,  

 der er geografisk begrænset til at angå Færøerne.
Det betyder f.eks., at de  

 færøske myndigheder ikke vil kunne få kompetence til at udstede regler, der  

 skal gælde i riget som helhed.
 2)  

 	  

 Selv med den nævnte  

 geografiske begrænsning, er der anliggender, der må anses for at vedrøre  

 riget  

 som helhed, således at de - af hensyn til rigsenheden - ikke kan overføres  

 til  

 de færøske myndigheder, men må reguleres af rigsmyndighederne.
 Den under 1) anførte begrænsning har ikke givet anledning til  

 tvivl i den statsretlige litteratur.
Det er derimod omtvistet, hvilke anliggender der er af en sådan  

 karakter, at den under 2) anførte begrænsning fører til, at de pågældende  

 anliggender ikke kan overlades til de færøske myndigheder.
Det har således  

 bl.a. været drøftet, om samtlige de begrænsninger i adgangen til at overføre  

 nærmere angivne anliggender til hjemmestyret, der er opstillet i den  

 grønlandske hjemmestyrebetænkning fra 1978, kan udledes af grundloven, eller  

 om  

 der i stedet til dels har været tale om politiske forestillinger om begrebet  

 rigsenheden.
3.4. Nærmere om enkelte sager og sagsområder På baggrund af det, der er anført ovenfor, er der i det følgende  

 en gennemgang af de sager og sagsområder, hvor det efter regeringens  

 vurdering  

 må antages, at hensynet til rigsenheden har betydning for adgangen til at  

 overføre yderligere kompetence til de færøske myndigheder.
Der er således  

 tale  

 om anliggender, der reelt vedrører riget som helhed eller har en sådan  

 sammenhæng med hele rigets forhold, at det ikke lader sig udskille, jf. den  

 under 2) anførte begrænsning.
 I den følgende gennemgang er det endvidere anført, at adgangen til  

 at overlade beføjelser til de færøske myndigheder for visse anliggenders  

 vedkommende kan være begrænset som følge af grundlovens særlige regler om de  

 pågældende anliggender.
3.4.1. Statsforfatningen Hensynet til rigsenheden og grundlovens bestemmelser om de øverste  

 statsmyndigheder indebærer efter regeringens opfattelse, at  

 statsforfatningsretlige anliggender ikke kan overlades til de færøske  

 myndigheder.
 Grundloven vil således bl.a. være til hinder for at overlade til  

 de færøske myndigheder at varetage spørgsmål om kongehusets forhold.
 Heller ikke bl.a. sager og sagsområder, der angår Folketingets  

 virke eller den danske regerings førelse i sager vedrørende Færøerne,  

 herunder  

 f.eks. spørgsmål om danske ministres retlige ansvar, vil kunne overgå fra de  

 danske myndigheder til de færøske myndigheder.
Det samme gælder med hensyn til valg til Folketinget.
Hensynet til  

 rigsenheden samt grundlovens bestemmelser om valg til Folketinget må således  

 antages at indebære, at det ikke kan overlades til de færøske myndigheder at  

 fastsætte regler m.v. om valg af de 2 færøske folketingsmedlemmer, herunder  

 regler om valgret og valgbarhed.
Grundlovens §§ 45-47 omhandler statens finanser, der ifølge  

 sagens natur er et rigsanliggende.
Alle spørgsmål om statens indtægter og  

 udgifter hører således under rigsmyndighedernes kompetence uden mulighed for  

 at  

 overlade dele af kompetencen til de færøske myndigheder.
Som yderligere eksempel på et område, der falder inden for  

 statsforfatningen, kan nævnes kundgørelse af love (samt anordninger og  

 bekendtgørelser), der er udstedt af rigsmyndighederne, jf. grundlovens  

 § 22, hvorefter kongen (regeringen) kundgør disse love.
Spørgsmål om  

 kundgørelse på Færøerne af rigslove m.v. kan derfor ikke overdrages til de  

 færøske myndigheder.
 Hensynet til rigsenheden indebærer efter regeringens opfattelse  

 også, at spørgsmål om rigssymbolerne  der selvsagt er fælles for hele  

 riget   

 hører under de danske myndigheder uden mulighed for at overlade kompetence  

 til  

 de færøske myndigheder inden for riget.
 Det må derfor anses for et rigsanliggende at varetage  

 regeludstedelse og administration med hensyn til anvendelse af rigsflaget,  

 rigsvåben m.v. på Færøerne.
Visse spørgsmål om flag er i øvrigt reguleret i hjemmestyrelovens  

 § 12. Ifølge denne bestemmelse anerkendes et særlig færøsk flag, om hvis  

 anvendelse på Færøerne det er op til de færøske myndigheder at fastsætte  

 nærmere regler.
Det fremgår desuden af bestemmelsen, at rigsmyndighederne på  

 Færøerne anvender rigsflaget (Dannebrog) også for skibes vedkommende.
Private  

 på Færøerne har efter bestemmelsen ret til at anvende rigsflaget på land.
Heller ikke spørgsmål om anvendelse af sproget dansk vil efter  

 regeringens opfattelse kunne overlades til de færøske myndigheder.
Det følger  

 således bl.a. af rigsenheden, at borgerne ikke i visse dele af riget kan  

 afskæres fra at anvende sproget dansk i offentlige forhold.
3.4.2. Statsborgerskab Besiddelse af dansk statsborgerskab har en række retsvirkninger,  

 der gælder over alt i riget (f.eks. valgret til Folketinget, jf. grundlovens  

 § 29).
 Desuden fremgår det af den særlige kompetencebestemmelse i  

 grundlovens § 44, at meddelelse af dansk statsborgerskab til udlændinge  

 (naturalisation) sker ved lov.
 På den baggrund finder regeringen, at det ikke kan overlades til  

 de færøske myndigheder at varetage spørgsmål, der vedrører opnåelse eller  

 fortabelse af dansk statsborgerskab.
3.4.3. Højesteret Efter regeringens opfattelse er grundloven ikke til hinder for, at  

 det overlades til de færøske myndigheder at regulere retsplejen på Færøerne,  

 herunder  

 at oprette selvstændige domstole på Færøerne, jf. lovens liste I, nr. 10, og  

 pkt. 6.1 i lovforslagets almindelige bemærkninger.
Reguleringen af retsplejen vil naturligvis skulle udøves inden for  

 grundlovens rammer.
Det gælder f.eks. kravet om medvirken af nævninger og  

 lægdommere inden for strafferetsplejen, jf. grundlovens § 65,  

 stk. 2,  

 samt de krav, der efter grundloven gælder med hensyn til domstolenes  

 uafhængighed.
 Hertil kommer, at grundloven indeholder en forudsætning om, at  

 riget har én fælles, øverste domstol (Højesteret). En tilsvarende  

 forudsætning  

 kan siges at følge af et hensyn til rigsenheden.
 Det indebærer for det første, at den samlede ordning for  

 behandling af færøske retssager må indrettes på en sådan måde, at visse sager  

 kan indbringes for Højesteret, jf. herved lovforslagets § 4 samt pkt.  

 4.3  

 og pkt. 6.1 i lovforslaget almindelige bemærkninger.
 For det andet indebærer forudsætningen om én fælles, øverste  

 domstol efter regeringens opfattelse, at det ikke kan overlades til de  

 færøske myndigheder  

 at udøve beføjelser, der angår Højesterets organisation m.v., herunder at  

 udforme processuelle regler for færøske sager, der føres i Højesteret, eller  

 regler om, hvilke sager der kan indbringes for Højesteret.
Det vil for det tredje ikke kunne overlades til de færøske  

 myndigheder at regulere spørgsmål med tilknytning til Højesterets judicielle  

 virksomhed.
Det vil heller ikke kunne overlades til de færøske myndigheder at  

 træffe beslutning om, at der skal ske genoptagelse af en sag, hvori  

 Højesteret  

 har afsagt dom.
3.4.4. Udenrigs- , forsvars- og sikkerhedspolitik Efter grundlovens § 19 handler kongen (regeringen) på rigets  

 vegne i mellemfolkelige anliggender.
Heri ligger, at enkelte dele af riget  

 efter grundloven ikke har eller ville kunne tillægges selvstændig kompetence  

 i  

 disse anliggender.
Det ville derfor forudsætte en grundlovsændring, hvis  

 Færøerne  

 statsretligt skulle have adgang til på egne vegne at handle på dette område.
Spørgsmålet er herefter, om der forfatningsretligt set er mulighed  

 for, at Færøerne kan handle på rigets vegne i en række mellemfolkelige  

 anliggender.
Herom bemærkes følgende:
 De færøske myndigheder vil ved at handle på rigets vegne binde  

 hele riget, således at dispositioner på det udenrigspolitiske område som  

 udgangspunkt vil berøre rigets generelle udenrigspolitiske forhold.  

 Eventuelle  

 spørgsmål om folkeretligt ansvar for manglende overholdelse af en aftale  

 indgået  

 af Færøerne vil derfor inddrage rigsmyndighederne.
Herved adskiller udenrigspolitik sig afgørende fra tilfælde, hvor  

 de færøske myndigheder har regeludstedende og udøvende myndighed, idet disse  

 beføjelser kun giver adgang til at fastsætte regler m.v. med virkning på  

 Færøerne.
Betingelsen om, at der til de færøske myndigheder kun kan overlades  

 anliggender, der alene vedrører Færøernes forhold, vil derfor aldrig kunne  

 være  

 (fuldt ud) opfyldt for så vidt angår mellemfolkelige anliggender.
 Det er derfor regeringens opfattelse, at grundloven vil være til  

 hinder for en egentlig overladelse af beføjelser til de færøske myndigheder  

 til  

 at handle i mellemfolkelige anliggender omfattet af grundlovens § 19,  

 stk. 1. Som en konsekvens heraf må det desuden antages, at det ikke vil  

 være muligt at overlade regeludstedende kompetence på det udenrigspolitiske  

 område til de færøske myndigheder  det vil sige bl.a. udstedelse af  

 regler om  

 udenrigstjenestens forhold.
Dette er imidlertid ikke ensbetydende med, at det er udelukket at  

 gennemføre en ordning, hvor landsstyret får fuldmagt til at handle på rigets  

 vegne i visse udenrigspolitiske anliggender.
I den forbindelse kan der  

 henvises  

 til, at regeringen har tilkendegivet overfor Færøerne og Grønland, at  

 regeringen er indstillet på at drøfte en ordning, hvorefter det færøske og  

 det  

 grønlandske landsstyre får adgang til at handle på rigets vegne i sådanne  

 mellemfolkelige anliggender, der alene angår Færøerne henholdsvis Grønland.
 I den statsretlige litteratur er det - på linie med den  

 grønlandske hjemmestyrebetænkning fra 1978 - gjort gældende, at forsvars- og  

 sikkerhedspolitiske anliggender ikke kan overlades til de færøske  

 myndigheder.
 Denne opfattelse må antages at bygge på, at disse anliggender  

 efter deres karakter nødvendigvis vedrører hele riget bl.a. på den måde, at  

 riget bør have ét samlet forsvar, der er undergivet fælles ledelse.
 Hertil kommer, at grundlovens § 19 indeholder en forudsætning  

 om, at det er kongen (regeringen), der træffer beslutning (med Folketingets  

 samtykke) om anvendelse af militære midler over for andre stater.
 På den anførte baggrund må det efter regeringens opfattelse  

 antages, at hensynet til rigsenheden og grundlovens § 19 er til hinder  

 for, at det overlades til de færøske myndigheder at udøve beføjelser i  

 forsvars- og sikkerhedspolitiske anliggender.
Det vil derfor også fremover være rigsmyndighederne, som råder  

 over de militære anlæg m.v. på Færøerne.
Det vil endvidere også være  

 rigsmyndighederne, der har kompetencen vedrørende den militære retsplejelov  

 og  

 straffelov.
3.4.5. Valuta- og pengepolitik Valutapolitik drejer sig om valg af valuta og målsætningen for  

 dens værdi i forhold til andre valutaer, f.eks. i form af et bånd eller anden  

 tilknytning til andre valutaer, flydning over for andre valutaer eller andre  

 valutapolitiske systemer.
Pengepolitik angår pengeforholdene og har  

 overordnet  

 til opgave at fastholde pengenes købekraft, jf. herved nationalbanklovens  

 § 1, hvorefter Nationalbanken har til opgave i overensstemmelse med  

 loven  

 og de i henhold til loven udfærdigede forskrifter at opretholde et sikkert  

 pengevæsen i riget samt at lette og regulere pengeomsætning og kreditgivning.
 Efter regeringens opfattelse kan det ikke antages, at grundlovens  

 § 26 om kongens ret til at slå mønt i sig selv ville være til hinder  

 for,  

 at sagsområdet valuta- og pengepolitik kan overgå til de færøske myndigheder.
 Spørgsmålet er herefter, om hensynet til rigsenheden  

 (rigsfællesskabet) udelukker, at valuta- og pengepolitik overgår til de  

 færøske  

 myndigheder.
Indledningsvis bemærkes i den forbindelse, at grundloven i givet  

 fald ikke ville være til hinder for en ordning, hvorefter der i de enkelte  

 dele  

 af rigsfællesskabet gælder forskellige regler inden for valuta- og  

 pengepolitik  

  herunder f.eks. således, at der ville gælde forskellige valutaer.
Det  

 bemærkes  

 også, at regeringen ikke har grundlag for at antage, at en overladelse af  

 sagsområdet valuta- og pengepolitik til de færøske myndigheder ville få  

 omfattende økonomiske konsekvenser for det samlede rigsfællesskab.
 Imidlertid kan disse forhold efter regeringens opfattelse ikke  

 være afgørende for, om sagsområdet valuta- og pengepolitik kan overgå til de  

 færøske myndigheder.
 I vurderingen af dette spørgsmål må der således lægges vægt på, at  

 valuta- og pengepolitik omfatter forhold, der vedrører de helt grundlæggende  

 forudsætninger for enhver økonomisk virksomhed i et samfund, herunder bl.a.  

 spørgsmål om, hvilken værdi en valuta skal have, og hvilket udbud (mængde)  

 der  

 skal være af den pågældende valuta.
 Det taler efter regeringens opfattelse for, at kompetencen til at  

 fastlægge valuta- og pengepolitikken inden for et rigsfællesskab ikke kan  

 overgå fra rigsmyndighederne til andre lokale  herunder de stedlige  

 færøske   

 myndigheder.
 I overensstemmelse hermed er valuta- og pengepolitik nævnt i den  

 grønlandske hjemmestyrebetænkning som et anliggende, der ikke kan overføres  

 til  

 det grønlandske hjemmestyre, jf. herved også pkt. 5 i Statsministeriets (nu  

 ophævede) cirkulære nr. 13 af 6. februar 1989, hvor »Rigets finanser,  

 Nationalbanken, seddeludstedelse, mønt ( ) og valuta« er nævnt som  

 sagsområder,  

 der som følge af rigsenheden ikke ville kunne overgå til det grønlandske  

 hjemmestyre.
I den forfatningsretlige litteratur giver Frederik Harhoff  

 formentlig udtryk for samme opfattelse, jf.
Frederik Harhoff,  

 Rigsfællesskabet  

 (1993), side 491 f.
Samtidig med, at forfatteren afviser, at grundloven  

 skulle  

 være til hinder for at overlade samtlige de anliggender, der i den  

 grønlandske  

 hjemmestyrebetænkning betegnes som rigsanliggender, til et hjemmestyre, synes  

 forfatteren således med en henvisning til pkt. 5 i Statsministeriets  

 cirkulære  

 fra 1989 at være enig i, at valuta- og pengepolitik må være et  

 rigsanliggende.  

 Frederik Harhoff tilføjer i den forbindelse, at der er tale om et område,  

 hvor  

 kompetencen i føderale stater typisk er henlagt eksklusivt under de føderale  

 myndigheder.
 På den anførte baggrund er det regeringens opfattelse, at valuta-  

 og pengepolitik må anses for et anliggende, der som følge af rigsenheden ikke  

 kan overføres til de færøske myndigheder.
 3.5. Betydningen af grundlovens § 3, 1. pkt.
 Ovenfor er der peget på, at hensynet til rigsenheden og en række  

 særlige bestemmelser i grundloven indebærer, at visse, nærmere angivne  

 anliggender ikke kan overlades til de færøske myndigheder.
I tilknytning hertil kan rejses det spørgsmål, om bestemmelsen i  

 grundlovens § 3, 1. pkt., hvorefter den lovgivende magt er hos  

 regeringen  

 (kongen) og Folketinget, herudover kan antages at sætte grænser for, i  

 hvilket  

 omfang det er muligt at overlade yderligere regeludstedende (lovgivende)  

 kompetence til de færøsk myndigheder.
Herom bemærkes følgende:
Det er fast antaget, at lovgivningsmagten kan overlade (delegere)  

 sin kompetence.
Bestemmelsen i grundlovens § 3, 1. pkt., antages  

 imidlertid at være til hinder for en i saglig henseende ubegrænset delegation  

 til forvaltningen.
Endvidere antages det i den statsretlige litteratur om  

 delegation  

 af rigsmyndighedernes lovgivningskompetence, at der ikke kan delegeres i et  

 omfang, der er afgrænset til, men udtømmende dækker et bestemt sagsområde.
Samtidig er det med den gældende færøske - og grønlandske -  

 hjemmestyrelov antaget, at grundlovens § 3, 1. pkt., ikke er til hinder  

 for, at de færøske myndigheder bliver tillagt regeludstedende kompetence  

 inden  

 for nogle rummeligt angivne rammer.
I overensstemmelse hermed må udtalelserne  

 i  

 den statsretlige litteratur om mulighederne for delegation af  

 lovgivningskompetence anses for først og fremmest at tage sigte på tilfælde,  

 hvor det overlades til den statslige forvaltning at udfærdige regler.
Til forskel fra sidstnævnte tilfælde, hvor der sker delegation til  

 den statslige forvaltning, indebærer overladelse af regeludstedende  

 kompetence  

 til de færøske myndigheder alene, at de pågældende myndigheder opnår adgang  

 til  

 at udstede regler med virkning for en mindre, afgrænset del af riget - nemlig  

 Færøerne.
Dette taler for en antagelse om, at de begrænsninger, der gælder  

 for  

 at delegere til den statslige forvaltning, ikke umiddelbart kan overføres til  

 tilfælde, hvor der er tale om overladelse af beføjelser til de færøske  

 myndigheder.
Hertil kommer, at Færøerne i national, historisk og geografisk  

 henseende indtager en særlig stilling i riget.
Også de særlige færøske  

 forhold  

 kan derfor anføres til støtte for, at der er en meget omfattende adgang til  

 at  

 overlade regeludstedende kompetence på Færøerne til de færøske myndigheder.
Heroverfor står, at der efter grundlovens § 28 skal være to  

 medlemmer i Folketinget, der er valgt på Færøerne.
Heri kan siges at ligge en  

 forudsætning om, at der inden for riget må være en række anliggender  

 vedrørende  

 Færøerne, der varetages af rigsmyndighederne, herunder Folketinget.
Denne - i  

 øvrigt vage og ubestemte - forudsætning kan imidlertid anses for opfyldt i  

 kraft af de ovenfor under pkt. 3.2-3.4 nævnte forfatningsretlige  

 begrænsninger  

 i adgangen til at overføre beføjelser, der i dag tilkommer de danske  

 myndigheder,  

 herunder Folketinget, til de færøske myndigheder.
 På den anførte baggrund finder regeringen ikke, at grundlovens  

 § 3, 1. pkt., i sig selv sætter yderligere grænser for adgangen til at  

 overlade regeludstedende kompetence til de færøske myndigheder.
3.6. Sammenfatning Sammenfattende er det regeringens opfattelse, at det efter  

 grundloven er muligt at overlade al lovgivende og administrativ kompetence på  

 Færøerne til de færøske myndigheder bortset fra i anliggender, hvor  

 begrænsninger i adgangen til at overlade beføjelser antages at følge af  

 hensynet til rigsenheden eller af særlige bestemmelser i grundloven om det  

 enkelte  

 anliggende.
 Begrænsningerne omfatter følgende anliggender: statsforfatningen,  

 statsborgerskab, Højesteret, udenrigs-, sikkerheds- og forsvarspolitik samt  

 valuta- og pengepolitik.
Bilag 2 Færøske særanliggender Liste A.
 Følgende områder betegnes som særanliggender, således  

 at de straks overgår til det færøske selvstyre eller senere overføres til  

 dette efter begæring fra Lagtinget eller regeringen.
[Hjemmestyrelovens § 2] Pkt.
Bestemmelse Status for  

 overtagelse 1.
Færøernes egen styrelsesordning inden for de ved  

 nyordningen angivne rammer.
Herunder falder  inden for de nævnte rammer  

  bestemmelser  

 om lagtinget, lov om valg til dette, det administrative styre,  

 lagtingslovenes tilblivelse, vedtagelse og stadfæstelse og deres  

 bekendtgørelse,  

 egne tjenestemænds ansættelse, afskedigelse, tjenestevilkår, lønning og  

 pensionering.
 Sagsområderne er overtaget som særanliggender.
 2.
 Kommunale forhold.
 Herunder falder kommunernes styre, tilsynet med dem,  

 kommunale skatter.
 Sagsområderne er overtaget som særanliggender.
 3.
 Bygnings- og brandvæsen, byplaner, boligspørgsmål,  

 lejespørgsmål, folkeregister.
 Sagsområderne er overtaget som særanliggender.
 4.
 Sundhedsvæsen, lægevæsen, jordemodervæsen,  

 hospitalsvæsen, apotekervæsen.
 Herunder falder embedslægerne, kvaksalverlovgivning,  

 bekæmpelse af tuberkulose og andre smitsomme sygdomme, sindssygevæsenet,  

 vaccination.
 Apotekervæsenet og sundhedsvedtægterne (miljøsager) er  

 overtaget som særanliggender.  

  

 Resten af  

 sundhedsområderne er fortsat fællesanliggender, idet hjemmestyret dog i  

 medfør af hjemmestyrelovens § 9 i henhold til rammelove vedtaget af  

 Folketinget har overtaget den lovgivende og administrativ myndighed på  

 områderne med bloktilskud.
 5.
 Den offentlige forsorg.
 Særforsorg.
 Folkeforsikring.
 Lovpligtig Ulykkesforsikring.
 Arbejdere, arbejdsforhold, lærlinge, medhjælpere, ferie.
 Den offentlige forsorg, lovpligtig ulykkesforsikring,  

 arbejdere, arbejdsforhold, lærlinge, medhjælpere og ferie er overtaget som  

 særanliggender.
 Særforsorgen og  

 folkeforsikring er fortsat fællesanliggender, idet hjemmestyret dog i medfør  

 af hjemmestyrelovens § 9 i henhold til rammelove vedtaget af Folketinget  

 har overtaget den lovgivende og administrativ myndighed på områderne med  

 bloktilskud.
 6.
 Direkte og indirekte skatter.
 Herunder falder også stempelafgift, afgift af  

 totalisatorspil, afgift af særligt færøsk lotteri, medens afgifter for  

 ekspedition, som skifteafgifter, retssportler, tinglysningsafgifter tilfalder  

 den, der bekoster vedkommende institution.
 Sagsområderne er overtaget som særanliggender.
 7.
 Bevillingsret og i det hele dispositionsret over alle  

 egne indtægter.
 Ordningen af regnskabsføring, revision og decision med  

 hensyn til egne indtægter og udgifter.
 Sagsområderne er overtaget som særanliggender.
 8.
 Godkendelse af havneafgifter.
 Sagsområdet er overtaget som særanliggende.
 9.
 Skolevæsenet.
 Herunder falder både folkeskolen, eksamensskoler og kursus,  

 læreruddannelse, folkehøjskoler, efterskoler, ungdoms- og aftenskoler,  

 husholdningsskoler  

 og fagskoler som handelsskoler, tekniske skoler, navigationsskoler o.s.v.
 Sagsområderne er overtaget som særanliggender.
 10.
 Arkiver, biblioteker, museer.
Herfra undtages statens arkivsager, forbehold tages om  

 pligtaflevering til Det kgl.
Bibliotek.
 Sagsområderne er overtaget som særanliggender.
 11.
 Bygningsfredning, naturfredning.
 Sagsområderne er overtaget som særanliggender.
 12.
 Havne, kystsikring, kanaler, vandkraftanlæg, trafikvæsen,  

 herunder veje, jernbaner, sporveje, færgevæsen, omnibus- og fragtkørsel.
 Motor- og færdselsforhold.
 Stedligt post- og telegraf- og telefonvæsen.
 Elektriske anlæg.
 Sagsområderne er overtaget som særanliggender.
 13.
 Landbo- og landvæsensforhold.
 Herunder almindelig landbolovgivning, fæste, forpagtning,  

 udstykning, udskiftning, husmandsbrug, planteavlen, husdyravlen, havebrug,  

 landbrugets bierhverv, grundforbedring, skovvæsen.
 Veterinærvæsenet.
 Bekæmpelse af skadedyr.
 Husdyr, voldgift, dyreværn, hundelov.
 Jagt og fredning af dyr på territoriet.
 Fiskeri og fredning af fisk på territoriet.
 Matrikulsvæsen.
 Sagsområderne er overtaget som særanliggender.
 14.
 Teater- og biografbevillinger, forlystelser.
 Indsamlinger og bortlodninger.
 Strandinger.
 Hittegods.
 Giftstoffer, eksplosive stoffer, våben.
 Sagsområderne er overtaget som særanliggender.
 15.
 Forsynings- og produktions- og fordelingsspørgsmål.
 Priskontrol, maksimalpriser.
 Rationeringer, rabat- og tilskudsordninger.
 Tantieme- og udbyttebegrænsing.
 Omløben med varer.
 Regler om stærke drikke.
 Regler om lukketid.
 Beværtning og gæstgiveri.
 Næringsvæsenet.
 Handels- og foreningsregistre.
 Skibsregistrering.
 Mæglere, translatører, dispachører, vejere, målere.
 Revisorer.
 Oplagshuse.
 Kommission, agentur, handelsrejsende.
 Agentur for udenlandske firmaer.
 Bogføringsvæsenet.
 Kreditforeninger o.lign., stedlig forsikringsvirksomhed.
 Sagsområderne er overtaget som særanliggender.
 16.
 Stedligt overformynderi.
 Tinglysning.
 Turistvæsen.
 Ekspropriation til særformål.
 Bestemmelser om fremstillingen af tryksager.
 Specielle bestemmelser om særlig tidsregning.
 Borgerlige ombud.
 Ligeret for mænd og kvinder.
 Sagsområderne er overtaget som særanliggender.
 Liste B.
 Følgende områder gøres til genstand for yderligere  

 forhandling, før der tages endelig stilling til, om og i hvilket omfang de  

 kan anerkendes som særanliggender:
[Hjemmestyrelovens § 3] Pkt.
Bestemmelse Status for  

 overtagelse 1.
 Folkekirken.
 Herunder falder hele den kirkelige ordning, ritualerne,  

 kirkens tjenestemænd, deres løn og pension, kirker, kirkegårde, udtrædelse og  

 indtrædelse i folkekirken, menighedsråd, valgmenigheder, sognebåndsløsning.
 De fra folkekirken afvigende trossamfund, helligdagslovgivningen.
 Sagsområderne er fortsat fællesanliggender.
 2.
 Politiet.
 Sagsområdet er fortsat fællesanliggende.
 3.
 Råstoffer i undergrunden.
 Radio.
 Luftfart.
 Råstoffer i undergrunden og radio er overtaget som  

 særanliggender.
 Luftfart er fortsat fællesanliggende.
 4.
 Jordfonden.
 Sagsområdet er overtaget som særanliggende.
 5.
 Import- og eksportkontrol.
 Sagsområdet er overtaget som særanliggende.
Bilag 3 Opgørelse over reale aktiver direkte tilknyttet  

 sagsområder Ejer Ejendommens art Adresse Værdi i kr.
Farvandsvæsenet 25 Fyr Akraberg,  

 Bispen, Borin, Fleserne, Fuglø, Galgetange for- og bagfyr, Gåsholm, Hestø,  

 Hoyvig-Holm,  

 Kadlur, Kalsø, Lejnum, Lervig, Mjovanæs, Myggenæs, Mulen, Nolsø, Porkere Næs,  

 Slettenæs, Store Dimon, Strænder, Thorshavn, Tofte, Tvera for- og bagfyr og  

 Velbestad 0 Domstolsstyrelsen Dommergården C.
Pløyens Gøta 1, Tórshavn 4.600.000 Domstolsstyrelsen Dommergården N.
Pállsgøta, Thorshavn 150.000 Justitsministeriet Arresthus Tórshavn 13.200.000 Justitsministeriet Politi og arrestbygning Tórshavn politistation 30.000.000 Justitsministeriet Politistation Runavík politistation 15.000.000 Justitsministeriet Politistation Klaksvík politistation 15.000.000 Justitsministeriet Politistation Miðvágur politistation 5.000.000 Justitsministeriet Politistation Vestmanna politistation 5.000.000 Justitsministeriet Politistation og ret Tvøroyri politistation og retsbygning 12.000.000 Justitsministeriet Politistation og tjenestebolig Sandur politistation 5.000.000 DMI 3 Tekniske anlæg Vejrstationerne Akraberg, Myggenæs og Fugleø 874.000 DMI Teknisk anlæg Vandstandsstation Tórshavn, Skansabryggjan, Tórshavnhavn 255.000 DMI 5 simple nedbørsmålere Fordelt over Færøerne 0 DMI bygning på lejet grund Radiosondestation Radiosondestation Tórshavn, Hoyviksvegur 69, Thorshavn 1.500.000 DMI Teknisk anlæg Radiosondeudstyr m.v., Hoyviksvegur 69, Thorshavn 2.000.000 I alt tilknyttet sagsområder 109.579.000 Bilag 4 Reale aktiver der ikke direkte er tilknyttet  

 sagsområder Ejer Ejendommens art Adresse Værdi i kr.
Farvandsvæsenet Beboelseshus Beboelseshus ved Myggenæs Fyr, Myggenæs Holm NW pynt 200.000 Farvandsvæsenet Beboelseshus Beboelseshus ved Nolsø Fyr, Øens SE pynt indenfor Kabelen 500.000 Domstolsstyrelsen Bolig Mariugøta 7, Tórshavn 200.000 Domstolsstyrelsen Bolig Hvarvi  

 ð  

 12,  

 Tórshavn 1.000.000 Domstolsstyrelsen Bolig »Stenhuset« Jónas Broncks gøta 3, Tórshavn 100.000 Domstolsstyrelsen Halvt dobbelthus N.
Páls gøta 6, Tórshavn 500.000 Justitsministeriet Politimesterens tjenestebolig Undir Glaðsheyggi 5, Tórshavn 6.000.000 Justitsministeriet Vicepolitimesterens lejebolig Sólteigur 5, Tórshavn 3.000.000 Justitsministeriet Politiassessorens lejebolig Flatnagerði 26, Tórshavn 2.000.000 Justitsministeriet Politifuldmægtigens lejebolig Varðagøta 23, Tórshavn 1.500.000 Statsministeriet Tjenesteboligkompleks »Statskassen« Lützenstrø  

 ð  

 6,  

 Tórshavn 1.000.000 I alt 16.000.000 Bilag 5 Oversigt over tjenesteboliger finansieret af  

 Fællesfonden Ejendommens art Evt. matr.nr.
Navn/adresse Byggepris for hus  

 i samme størrelse Istandsættelsesomkostninger Vurdering under hensyn  

 til bygningens aktuelle stand Tjenestebolig 282ae 350 Vestmanna 1.850.000 150.000 1.700.000 Tjenestebolig 90 430 Hvalvík 1.340.000 240.000 1.100.000 Tjenestebolig 690g Essalág 18 100 Tórshavn, 2.370.000 213.000 2.200.000 Tjenestebolig/ administrationsbygning for Færøernes  

 stiftsadministration 853d J.
Paturssonar gøta 20 100 Tórshavn 4.072.100 210.000 3.900.000 Tjenestebolig 1043i Heygsvegur 2 100 Tórshavn 2.663.100 180.000 2.500.000 Tjenestebolig 519 Gjaranesi 494 Innan Glyvur 1.700.000 200.000 1.500.000 Tjenestebolig 64a Nes 655 Saltangará 2.674.482 219.000 2.500.000 Tjenestebolig 590b Prestagar  

 ð  

 urin  

 á Brekku 700 Klaksvík 2.400.000 200.000 2.200.000 Total 19.069.682 1.612.000 17.600.000 Forklaring:
 I vurderingerne af 19. februar 2003 er priserne fastsat med  

 følgende beskrivelse:
»Hus i samme størrelse, fuldt indrettede og i/med middel  

 stand/kvalitet, vurderer vi vil koste ca. kr.
XX at bygge, inklusiv  

 grundstykke.
