N.N. søgte om lån til betaling af beboerindskud, men fik afslag af  

 kommunen.
N.N. ankede sagen til amtsankenævnet, som ændrede kommunens  

 afgørelse.
Herefter indbragte kommunen sagen for Bygge- og Boligstyrelsen.  

 Styrelsen gav kommunen medhold i afslaget, men kommunen skulle, iflg.  

 Folketingets Ombudsmands beretning 1978, nr.
 85, alligevel yde beboerindskudslånet til N.N. på grund af  

 amtsankenævnets afgørelse, idet ydelsen var forfalden til betaling.
 Ved skrivelse af 3. marts 1988 har De rettet henvendelse til  

 Boligstyrelsen vedrørende styrelsens afgørelse af 1. og 24. februar 1988 i  

 ovennævnte sag sammenholdt med Folketingets Ombudsmands beretning for året  

 1978, sag nr. 85.
 Det fremgår af denne beretning, at Ombudsmanden i sager vedrørende  

 bistandsloven finder, at hvis Amtsankenævnet inden for det område, hvor  

 rekursmyndigheden er Den sociale Ankestyrelse, har truffet afgørelse om  

 udbetaling af et beløb til en klager, er kommunen pligtig til, i det omfang  

 ydelsen er forfalden, at udbetale det pågældende beløb til klageren, uanset  

 om kommunen har anket Amtsankenævnets afgørelse til Den sociale Ankestyrelse,  

 og uanset om anken eventuelt er givet opsættende virkning.
 Af Ombudsmandens beretning fremgår videre, at tilbagebetaling ikke kan  

 kræves af det udbetalte beløb, uanset om Den sociale Ankestyrelses afgørelse  

 måtte tilsidesætte Amtsankenævnets afgørelse og i stedet stadfæste kommunens  

 afgørelse om, at udbetaling ikke skal ske.
 Ombudsmanden udtaler således, at hvad enten beløbene er udbetalt, som det  

 skulle være sket, eller kommunen ulovligt måtte have undladt at udbetale, må  

 det efter Ombudsmandens opfattelse gælde, at Den sociale Ankestyrelses  

 afgørelse kun kan få betydning dels som en principiel tilkendegivelse af,  

 hvad der ville have været den rigtige realitetsafgørelse af sagen, dels som  

 en afgørelse med praktisk virkning for ydelser, der endnu ikke er forfaldne  

 (navnlig fremtidige dele af en løbende ydelse og - hvis der har foreligget en  

 afgørelse om ankens opsættende virkning - ydelser, der ikke var forfaldne før  

 afgørelsen om opsættende virkning).
 I den anledning skal man meddele, at Boligstyrelsen finder, at tilsvarende  

 synspunkter, som anført i Ombudsmandens afgørelse, gør sig gældende for så  

 vidt angår afgørelser efter lov om individuel boligstøtte.
 Det er på denne baggrund Boligstyrelsens opfattelse, at beboerindskudslån  

 i den konkrete sag, som anført af Amtsankenævnet, skal udbetales til N.N  

 uanset at Boligstyrelsen fastholder sine afgørelser af 1. og 24. februar 1988  

 om, at kommunen principielt har hjemmel til at afslå at yde lån i den  

 pågældende sag.
 Det kan oplyses, at Boligstyrelsen d.d. har orienteret Greve Kommune herom  

 og anmodet kommunen om at udbetale det ansøgte lån.
Der henvises til j.nr.
A 507-1987.' 2. Under henvisning til ovenstående skal Boligstyrelsen, uanset at  

 styrelsen fastholder sine principielle afgørelser af 1. og 24. februar 1988  

 om, at Greve Kommune har haft hjemmel til at afslå at yde beboerindskudslån,  

 anmode kommunen om at udbetale det ansøgte lån til N.N. 2670 Greve Strand.
 Der henvises til j.nr. - 0237.
