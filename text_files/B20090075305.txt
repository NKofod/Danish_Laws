Bekendtgørelse om ændring af bekendtgørelse om vejledning om valg af ungdomsuddannelse og erhverv § 1 I bekendtgørelse nr. 704 af 30. juni 2008 om vejledning om valg af ungdomsuddannelse og erhverv foretages følgende ændringer:
 1. I § 4, stk. 3, ændres »1.  9. klasse« til: »børnehaveklassen til og med 9. klassetrin«.
 2. I kapitel 5 ændres overskriften fra  »Uddannelsesbogen og uddannelsesplanen«  til: »Vejledning i 6.-10. klasse« .
 3. § 5 ophæves, og i stedet indsættes:
 »§ 5. På 6. klassetrin påbegyndes vejledningsforløbet, der skal lede frem til, at eleven udarbejder en plan for sin videre uddannelse efter grundskolen eller 10. klasse, herunder elevens foreløbige planer for videre uddannelse, jf. § 7.
 Stk. 2. Vejledningen, jf. stk. 1, skal bygge på resultaterne af den løbende evaluering og den besluttede opfølgning, understøtte elevens refleksioner om uddannelse og erhverv samt afdække elevens individuelle behov for vejledning.
Stk. 3. Vejledningens indhold justeres løbende i samarbejde mellem forældremyndighedens indehaver, Ungdommens Uddannelsesvejledning og skolen.« 4. § 7 ophæves, og i stedet indsættes:
»§ 7. På 8. og 9. klassetrin skal der udarbejdes en elev- og uddannelsesplan, jf. bekendtgørelse om elevplaner, elev- og uddannelsesplaner samt uddannelsesplaner i folkeskolen.
Inden udgangen af 8. klasse udarbejder eleven bidrag til elev- og uddannelsesplanen, der indeholder elevens foreløbige planer for videre uddannelse.
Bidraget til elev og uddannelsesplanen bygger på resultater af den løbende evaluering og den besluttede opfølgning på denne.« 5. § 9, stk. 1, nr. 5 og 6, ophæves.
 6. § 9, stk. 2 og 3, ophæves.
§ 2 Bekendtgørelsen træder i kraft den 1. august 2009.
