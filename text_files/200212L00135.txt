Fremsat den 29. januar 2003 af  

 socialministeren (Henriette Kjær) Forslag til Lov om ændring af lov om social  

 service (Mulighed for madordninger i børnehaver mod fuld  

 forældrebetaling) § 1 I lov om social service, jf. lovbekendtgørelse nr. 755 af 9.  

 september 2002, som ændret ved § 3 i lov nr. 1092 af 16. december  

 2002, § 1 i lov nr. 1066 af 17. december 2002, lov nr. 1067 af 17.  

 december 2002, lov nr. 1070 af 17. december 2002 og lov nr. 1071 af 17.  

 december 2002, foretages følgende ændring:
 1. Efter § 15 a indsættes:
» Stk. 2. Forældrebestyrelsen i det enkelte dagtilbud  

 beslutter, om der skal oprettes en madordning efter stk. 1, og hvordan den  

 skal tilrettelægges.
I puljeordninger efter § 11, hvor der ikke er  

 en forældrebestyrelse, træffer puljeordningen beslutningen.
Stk. 3. De enkelte forældre med børn i et  

 dagtilbud med madordning efter stk. 1 beslutter, om de vil benytte  

 madordningen og betaler den fulde udgift til madordningen.« § 2 Loven træder i kraft den 1. juli 2003.
Bemærkninger til lovforslaget Almindelige bemærkninger Baggrund for lovforslaget I regeringens regelforenklingsprogram indgår, at  

 reglerne om forældrebetaling forenkles, bl.a. med mulighed for at  

 opkræve fuld betaling for mad til børnene.
Det fremgår desuden af kommuneaftalen for 2003, at  

 regeringen og KL er enige om, at »Regeringen vil søge tilslutning til, at  

 der indføres mulighed for, at kommunerne kan tilbyde madordning i  

 børnehaverne (dagtilbud for 3-6 årige) mod fuld  

 forældrebetaling.
Det er en forudsætning, at madordningen  

 omfatter alle børn i den enkelte børnehave. « Med forslaget er det hensigten, at  

 give kommunerne mulighed for at tilbyde forældre med børn i  

 dagtilbud mere service uden at det belaster den kommunale økonomi,  

at sikre mulighed for at eksisterende og velfungerende  

 forældreorganiserede madordninger kan fortsætte, og at  

 udvide grundlaget for at små børn kan få god og sund mad,  

 mens de er i dagtilbud.
I regeringsudspillet fra september 2002 De gældende bestemmelser om forældrebetaling Kommunalbestyrelsen (kommunen) kan ved fastlæggelse  

 af mål og rammer for dagtilbuddene træffe beslutning om en  

 overordnet kostpolitik.
Kommunen kan bl.a. beslutte, om børnene  

 får mad, mens de er i daginstitutionen, som en integreret del af  

 dagtilbuddet, eller forældrene skal medbringe mad til  

 børnene.
Når mad til børnene er en del af  

 dagtilbuddet, indgår madudgifterne i de budgetterede driftsudgifter som  

 grundlag for beregning af forældrebetalingen.
Forældrene betaler  

 efter § 15 i serviceloven 30 pct. af de budgetterede udgifter ved ophold  

 i dagtilbuddet, bortset fra ejendomsudgifter, herunder husleje og  

 vedligeholdelse.
Hertil kommer regler om søskenderabat,  

 økonomisk og socialpædagogisk friplads.
I kommuner med  

 pasningsgaranti efter servicelovens § 15 a kan kommunen opkræve op  

 til 3 pct. yderligere i særlig forhøjet forældrebetaling  

 for børn i alderen 26 uger og indtil barnets skolestart.
Der kan ikke  

 opkræves forhøjet forældrebetaling af forældre, der  

 har fået bevilget hel eller delvis friplads.
 Når maden er en del af dagtilbudsydelsen, kan  

 kommunen således ikke opkræve betaling ud over de 30 (33) pct. af  

 udgifterne til maden.
 Almindeligvis får børn i vuggestuealderen mad  

 som en integreret del af dagtilbuddet, mens det omvendt for børn i  

 børnehavealderen og derover er mest almindeligt, at forældrene  

 skal give børnene madpakke med, og at mellemmåltider mere eller  

 mindre er regnet ind i dagtilbuddet.
 Rundt om i landet findes forskellige former for frivillige  

 madordninger som supplement til dagtilbuddet, hvor forældre i stedet  

 for at give børnene mad med betaler et beløb til en  

 forældreforening eller lignende, hvorefter beløbet typisk gives  

 videre til daginstitutionen, som sørger for indkøb og  

 tilberedning af maden.
Lovforslagets indhold Det foreslås, at kommunen kan beslutte, om der skal  

 være mulighed for at indføre madordninger, som betales af  

 forældrene, i dagtilbuddene i kommunen.
Herved sikres et  

 lovmæssigt grundlag for at kunne opretholde de  

 forældreorganiserede mad- og måltidsordninger, som findes rundt  

 omkring, og der skabes mulighed for at udvide antallet af sådanne  

 ordninger, som mange forældre og dagtilbud  ønsker og har  

 efterspurgt.
Kommunen kan alternativt fortsat beslutte, at maden skal  

 indregnes i dagtilbuddenes driftsudgifter og hermed i grundlaget for  

 beregning af den almindelige forældrebetaling.
Beslutter kommunen at  

 fortsætte med denne model, skal forældrene fortsat betale 30 (33)  

 pct. af udgifterne til kosten over den almindelige forældrebetaling, og  

 forældrene kan ikke fravælge madordningen og betalingen for  

 den.
Kommunen kan vælge at give mulighed for  

 forældrebetalte madordninger i alle dagtilbud eller alene i en del af  

 dagtilbuddene.
Herved bliver der flere valgmuligheder for  

 forældrene.
Det foreslås, at madordninger, som betales af  

 forældrene, kan indføres i dagtilbud efter servicelovens  

 § 7, som typisk optager børn i alderen fra 3 år og derover.  

 Aldersafgrænsningen nedad har til formål at sikre, at  

 kostpolitikken for børn i vuggestuer og dagpleje, hvor kosten i dag i  

 meget stor udstrækning er indregnet i den almindelige  

 forældrebetaling, ikke ændres.
Det foreslås, at der ikke  

 sættes en aldersafgrænsning opad, idet det vurderes som mest  

 hensigtsmæssigt, at der bliver mulighed for også at lade  

 større børn være omfattet af en madordning, der betales  

 af forældrene, fx af hensyn til søskende i aldersintegrerede  

 institutioner.
 De dagtilbud, inden for hvilke der kan oprettes  

 madordninger, er med denne afgrænsning børnehaver,  

 aldersintegrerede daginstitutioner, dagpleje og puljeordninger, jf.  

 servicelovens §§ 9   11. For så vidt angår aldersintegrerede  

 institutioner, kan madordninger efter denne bestemmelse ikke omfatte  

 børnegrupper for børn under 3 år.
Inden for kommunens overordnede mål og rammer for  

 dagtilbud foreslås det, at forældrebestyrelsen i det enkelte  

 dagtilbud kan beslutte, om den ønsker en madordning, der betales af  

 forældrene.
Forældrebestyrelsen fastsætter i givet fald,  

 hvordan madordningen konkret skal tilrettelægges.
Der foreslås en helt enkel model for madordninger,  

 der i høj grad lægger op til, at der opnås enighed blandt  

 forældrene om, hvordan en madordning skal være.
Gennem dialogen  

 om madordninger kan der findes frem til løsninger, der kan indpasses  

 med det konkrete dagtilbuds pædagogiske principper og forældrenes  

 forventninger til en madordning.
Dialogen er den bedste basis for at skabe  

 opbakning til ordninger, der omfatter så mange børn som muligt,  

 så der kan opbygges et fællesskab i dagtilbuddet om  

 måltiderne.
 Hvordan madordningen i det enkelte dagtilbud kan udformes,  

 afhænger til dels af, hvilken kompetence kommunen har overladt til  

 forældrebestyrelsen, jf. reglerne om forældrebestyrelser, jf.  

 serviceloven §§ 13 og 14.
I puljeordninger efter servicelovens § 11, som er  

 private pasningsordninger baseret på en aftale mellem en kommune og  

 puljeordningen, er der ikke krav om forældrebestyrelser.
Beslutning om  

 indførelse af madordninger må aftales med forældregruppen  

 afhængigt af, hvordan forældreindflydelsen konkret er i  

 puljeordningen.
 Dagtilbud med madordninger vil, afhængigt af den  

 form for madordning der vælges, være omfattet af  

 Fødevareloven, og heunder i nogle tilfælde krav om godkendelse  

 af køkken m.v.
Med forslaget tillægges forældrebestyrelsen  

 kompetence til at fastsætte, hvordan madordningen skal  

 tilrettelægges, og hvad forældre, der vælger at være  

 med i ordningen, skal betale for madordningen.
Forældrebestyrelsen  

 får ikke hermed kompetence vedrørende kommunen udgifter til  

 dagtilbud eller fastsættelse af forældrebetalingen for ophold i  

 dagtilbud, jf. §§ 15 og 15 a.
Betaling for madordninger er ikke en del  

 af forældrebetalingen, jf. §§ 15 og 15 a.
 I de selvejende daginstitutioner, hvor der ikke er en  

 forældrebestyrelse men en institutionsbestyrelse med  

 forældreflertal, kan institutionsbestyrelsen træffe beslutning om  

 oprettelse af en madordning efter denne bestemmelse.
Det foreslås, at forældre, der har deres barn  

 i et dagtilbud med en madordning, selv kan vælge, om de vil være  

 med i ordningen og betale for ordningen, eller de vil give deres barn mad  

 med.
En tvungen madordning, hvor forældrene skal betale den fulde pris  

 for ordningen, vil stride mod hensynet til forældrenes frie valg.
Økonomiske og administrative konsekvenser for det offentlige De administrative konsekvenser ved at opkræve  

 betaling for deltagelse i madordninger forudsættes indeholdt i de  

 enkelte dagtilbuds driftsbudgetter.
Der vurderes ikke at være  

 økonomiske konsekvenser for mellemværendet mellem stat og  

 kommune ved at indføre mulighed for madordninger mod fuld  

 forældrebetaling.
 Forslaget er forhandlet med de kommunale parter.
Økonomiske og administrative konsekvenser for erhvervslivet Forslaget har ingen økonomiske og administrative  

 konsekvenser for erhvervslivet.
Forholdet til EU-retten Forslaget indeholder ikke EU-retlige aspekter.
Miljømæssige konsekvenser Forslaget har ingen miljømæssige  

 konsekvenser.
Administrative konsekvenser for borgerne Forslaget har ingen administrative konsekvenser for  

 borgerne.
Ligestillingsmæssige konsekvenser Forslaget har ingen ligestillingsmæssige  

 konsekvenser.
Andre konsekvenser Forslaget har ikke konsekvenser i forhold til det  

 frivillige arbejde.
Høring Lovforslaget har været til høring hos  

 Børne- og Ungdomspædagogernes Landsforbund (BUPL),  

 Pædagogisk Medhjælper Forbund (PMF), Forbundet af Offentligt  

 Ansatte (FOA), Landsforeningen af Socialpædagoger (LFS),  

 Daginstitutionernes Lands-Organisation (DLO), Landsforeningen af  

 forældre til børn i daginstitutioner (FOLA),  

 Socialpædagogernes Landsforbund (SL), Økonomaforeningen,  

 Kommunernes Landsforening (KL), Københavns og Frederiksberg Kommuner,  

 Amtsrådsforeningen i Danmark, Socialchefforeningen, Børne- og  

 Kulturchefforeningen, Statsministeriet, Finansministeriet,  

 Justitsministeriet, Beskæftigelsesministeriet, Indenrigs- og  

 Sundhedsministeriet, Undervisningsministeriet, Erhvervs- og  

 Selskabsstyrelsen, Fødevareministeriet, Den Sociale Ankestyrelse,  

 Børnerådet, Det Centrale Handicapråd og Nævnet for  

 Etnisk Ligestilling.
Samlet vurdering af lovforslagets  

 konsekvenser Positive konsekvenser/ mindreudgifter Negative konsekvenser/ merudgifter Økonomiske konsekvenser for stat, kommuner og  

 amtskommuner Ingen Ingen Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget indeholder ikke EU-retlige aspekter Bemærkninger til lovforslagets  

 enkelte bestemmelser Til § 1 Til nr. 1 Det foreslås, at kommunen får mulighed for at  

 beslutte, om det skal være muligt at oprette madordninger i dagtilbud  

 efter § 7 til børn i alderen fra 3 år og derover.
De  

 dagtilbud, inden for hvilke der kan oprettes madordninger efter denne  

 bestemmelse, er kommunale og selvejende daginstitutioner, dagpleje og  

 puljeordninger, som er oprettet efter serviceloven §§ 9 - 11.
 Kommunen kan i forbindelse med fastsættelse af  

 mål og rammer for dagtilbuddene, jf. § 8, fastsætte  

 overordnede rammer for madordninger, der betales af forældrene.  

 Kommunen kan endvidere fastsætte, om kost eller en del af kosten  

 indgår som en integreret del af dagtilbuddet og hermed i grundlaget for  

 beregning af den almindelige forældrebetaling.
Det foreslås, at forældrebestyrelsen i det  

 enkelte dagtilbud får mulighed for at beslutte, om der skal oprettes en  

 madordning, og hvordan en madordning skal tilrettelægges.  

 Forældrebestyrelsens beslutning skal respektere de overordnede rammer  

 for madordninger, som kommunen kan have fastsat.
For så vidt  

 angår puljeordninger, hvor der ikke er en forældrebestyrelse,  

 henvises til de almindelige bemærkninger.
 Med forslaget får forældrebestyrelsen  

 kompetence til at fastsætte, hvad en madordning skal koste for de  

 forældre, der vælger at benytte ordningen.
Til § 2 Det foreslås, at loven træder i kraft den 1.  

 juli 2003.
Bilag 1 Lovforslaget sammenholdt med gældende lov Gældende formulering Lovforslaget § 1 I lov om social service, jf.  

 lovbekendtgørelse nr. 755 af 9. september 2002, som ændret ved  

 §  3 i lov nr. 1092 af 16. december 2002, § 1 i lov nr. 1066 af 17.  

 december 2002, lov nr. 1067 af 17. december 2002, lov nr. 1070 af 17.  

 december 2002 og lov nr. 1071 af 17. december 2002, foretages følgende  

 ændring:
 1. Efter § 15 a indsættes:
» Stk. 2. Forældrebestyrelsen i det enkelte dagtilbud  

 beslutter, om der skal oprettes en madordning efter stk. 1, og hvordan den  

 skal tilrettelægges.
I puljeordninger efter § 11, hvor der ikke er  

 en forældrebestyrelse, træffer puljeordningen beslutningen.
