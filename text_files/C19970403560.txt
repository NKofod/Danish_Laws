Til samtlige kommunalbestyrelser og amtsråd ------------------------------------------- 1. Indledning Med lov om almene boliger m.v., jf. lov nr. 374 af 22. maj 1996, der  

 trådte i kraft den 1. januar 1997, omdannes kommunale og amtskommunale  

 ældreboliger automatisk til kommunale og amtskommunale almene ældreboliger,  

 jf. lovens § 189, stk. 2. Omdannelsesproceduren er nærmere beskrevet i Bygge-  

 og Boligstyrelsens bekendtgørelse nr. 815 af 12. september 1996 om omdannelse  

 af almennyttige boligselskaber m.v. til almene boligorganisationer og i  

 Bygge- og Boligstyrelsens vejledning om omdannelse af almennyttige  

 boligselskaber og kommunale og amtskommunale ældreboliger til almene  

 boligorganisationer, september 1996.
 Der henvises endvidere til Bygge- og Boligstyrelsens bekendtgørelse nr.  

 935 af 28. oktober 1996 om drift af almene boliger m.v. samt den tilhørende  

 vejledning om drift af almene boliger m.v., af 27. december 1996.
I det følgende gennemgås de forpligtelser, som kommunerne/amtskommunerne  

 skal være opmærksomme på som ejer af de almene ældreboliger, herunder de nye  

 bestemmelser om beboernes indflydelse på afdelingsniveau.
Der vil i  

 gennemgangen blive henvist til de relevante bestemmelser i lov om almene  

 boliger m.v., driftsbekendtgørelsen samt driftsvejledningen.
2. Kommunens/amtskommunens kompetence som ejer af  

 ældreboligerne I kommunale og amtskommunale almene ældreboliger findes ingen øverste  

 myndighed og heller ikke nogen bestyrelse.
Det er således den pågældende  

 kommune eller amtskommune, der som ejer af ældreboligerne har den overordnede  

 ledelse af disse, efter samme retningslinier som gælder for øverste myndighed  

 og bestyrelse i almene boligorganisationer, jf. også driftsvejledningens  

 afsnit 3 og 4.
 Kommunen/amtskommunen er således ansvarlig for driften, herunder for at  

 udlejning, budgetlægning, regnskabsaflæggelse, lejefastsættelse og den  

 daglige administration sker i overensstemmelse med de herom gældende regler.
Årsregnskab og beretning for ældreboligerne skal dog forudgående godkendes  

 af afdelingsbestyrelsen og eventuelt afdelingsmødet.
Tilsvarende skal  

 afdelingens budget for det følgende regnskabsår - inden  

 kommunens/amtskommunens godkendelse - godkendes på det ordinære,  

 obligatoriske afdelingsmøde.
 Der henvises i øvrigt til denne vejlednings afsnit 3.
Afholdelse af afdelingsmøde Kommunen/amtskommunen skal efter omdannelsesbekendtgørelsens § 25, stk. 2,  

 tage initiativ til afholdelse af det første afdelingsmøde, hvor dagsordenen  

 skal omfatte valg af en afdelingsbestyrelse.
Afdelingsmødet skal afholdes  

senest den 1. april 1997 .
Styrelsen skal gøre opmærksom på, at i afdelinger, hvor der ikke er valgt  

 afdelingsbestyrelse, skal kommunen/amtskommunen hvert år, senest tre måneder  

 inden næste regnskabsårs begyndelse, indkalde til et ordinært, obligatorisk  

 afdelingsmøde, hvor budgettet for afdelingen forelægges afdelingsmødet til  

 godkendelse.
På dagsordenen for dette møde skal tillige indgår valg af  

 medlemmer til afdelingsbestyrelsen.
Har afdelingsmødet besluttet, at  

 afdelingens årsregnskab skal forelægges afdelingsmødet til godkendelse, skal  

 kommunen/amtskommunen inden 5 måneder efter regnskabsårets afslutning  

 indkalde til yderligere et ordinært afdelingsmøde i afdelingen  

 (regnskabsmødet). Der henvises endvidere til afsnit 3.
3. Beboernes kompetence: Afdelingsmøde og  

 afdelingsbestyrelse Beboerne har ret til medindflydelse på driften af ældreboligerne, idet  

 beboerne altid har ret til at afholde afdelingsmøde og vælge en  

 afdelingsbestyrelse.
 Beboernes kompetence til i et nærmere afgrænset omfang at træffe  

 beslutninger om afdelingens forhold udøves således gennem henholdsvis  

 afdelingsbestyrelsen og afdelingsmødet, jf. lovens § 34, stk. 1-3, 5 og 6, og  

 §§ 35-40.
 Da der i kommunale og amtskommunale almene ældreboliger hverken er valgt  

 en særskilt organisationsbestyrelse eller en øverste myndighed, er det  

 kommunalbestyrelsen eller amtsrådet, der som ejer udøver kompetencen i de  

 tilfælde, hvor der i de ovennævnte bestemmelser i loven henvises til  

 boligorganisationens bestyrelse eller øverste myndighed.
Forretningsorden for afdelingen Der skal ikke udarbejdes vedtægter for kommunale og amtskommunale almene  

 ældreboliger, jf. driftsbekendtgørelsens § 5. Derimod kan der udarbejdes en  

 forretningsorden el.lign. for afdelingen, der sammen med lovens og  

 driftsbekendtgørelsens regler danner baggrund for beboernes indflydelse i  

 afdelingen gennem afdelingsmøde og afdelingsbestyrelse.
I forretningsordenen for afdelingen kan bl.a. fastsættes nærmere regler om  

 valg af afdelingsbestyrelse og om dennes virksomhed.
Forretningsordenen for  

 afdelingen kan tillige indeholde bestemmelser om urafstemning, frister m.v.  

 for indkaldelse til afdelingsmøder, indkaldelsens form (opslag eller brev),  

 muligheden for at stemme ved fuldmagt på afdelingsmøder, udformning af  

 dagsorden for afdelingsmøderne m.v.
Der kan ved udarbejdelsen af denne  

 forretningsorden eventuelt tages udgangspunkt i Bygge- og Boligstyrelsens  

 bekendtgørelse nr. 841 af 20. september 1996 om normalvedtægter for en  

 selvejende almen ældreboliginstitution, kapitel 4 om afdelingernes ledelse.
Kommunen/amtskommunen bestemmer principielt selv indholdet af  

 forretningsordenen for afdelingen.
Det kan dog være naturligt, at beboerne  

 inddrages heri, jf. herved at beboerne har den bestemmende indflydelse i en  

 almen boligorganisations øverste myndighed.
Der kan ikke tillægges beboerne  

 færre rettigheder end fastsat i loven og de i medfør heraf udstedte  

 bekendtgørelser.
Lovens og de i medfør heraf udstedte bekendtgørelsers  

 bestemmelser om beboernes rettigheder er minimumsbestemmelser.
Eventuelle  

 indskrænkninger i forhold hertil i forretningsordenen for afdelingen er  

 derfor uden gyldighed.
Der er ikke noget til hinder for, at der i  

 forretningsordenen for afdelingen gives beboerne en større medindflydelse på  

 egne anliggender.
Forretningsordenen for afdelingen bør være så enkel og  

 overskuelig som muligt.
Der bør derfor ikke optages bestemmelser i  

 forretningsordenen for afdelingen, som naturligt hører hjemme i de enkelte  

 kontrakter med lejerne eller i eventuelle ordens- og  

 vedligeholdelsesreglementer.
For så vidt angår beboernes indflydelse på afdelingsniveau, er det med  

 nogle få undtagelser de samme forhold, der gør sig gældende for beboerne i de  

 kommunale/amtskommunale almene ældreboliger, som for beboerne i ældreboliger,  

 der ejes af almene boligorganisationer.
Der henvises til driftsvejledningens  

 afsnit 5.1 - 5.5 om afdelingsmøde og afdelingsbestyrelse.
 I denne vejledning skal derfor nævnes de områder, hvor der vil gøre sig  

 andre forhold gældende for beboerne i de kommunale/amtskommunale almene  

 ældreboliger, eller hvor der er forhold, som kommunen/amtskommunen særligt  

 bør være opmærksom på.
3.1 Afdelingsbestyrelsen Reglerne om valg af afdelingsbestyrelse er beskrevet i vejledningens  

 afsnit 5.1.
Valgbare til afdelingsbestyrelsen Valgbare til afdelingsbestyrelsen i kommunale og amtskommunale almene  

 ældreboliger er lejere i afdelingen, disses ægtefæller eller hermed  

 sidestillede personer, såfremt de pågældende er beboere i afdelingen.  

 Undtaget herfra er dog beboere i aflastningsboliger, idet  

 kommunen/amtskommunen i sådanne tilfælde er lejer af boligerne, og idet der i  

 øvrigt er tale om ganske kortvarige ophold.
3.2. Afdelingsmødet Reglerne om afholdelse af afdelingsmøde er beskrevet i driftsvejledningens  

 afsnit 5.2.
Første afdelingsmøde senest 1. april 1997 Som nævnt indledningsvis skal kommunen/amtskommunen tage initiativ til  

 afholdelse af det første afdelingsmøde senest den 1. april 1997.
Ligeledes skal kommunen/amtskommunen - i afdelinger, hvor der ikke er  

 valgt afdelingsbestyrelse - hvert år, senest 3 måneder inden næste  

 regnskabsårs begyndelse, indkalde til ordinært, obligatorisk afdelingsmøde  

 med henblik på forelæggelse af afdelingens budget for afdelingsmødet til  

 godkendelse.
Det er også kommunen/amtskommunen der forestår afholdelsen af  

 afdelingsmødet.
Har afdelingens beboere på et afdelingsmøde besluttet, at  

 regnskabet skal forelægges afdelingsmødet til godkendelse, skal der afholdes  

 yderligere et afdelingsmøde senest fem måneder efter regnskabsårets  

 afslutning.
Indkaldelse Der er ikke fastsat bestemmelser vedrørende indkaldelsen til afdelingsmøde  

 i kommunale/amtskommunale almene ældreboliger.
Det henstilles dog, at  

 indkaldelse til såvel ordinært som ekstraordinært afdelingsmøde sker med  

 rimeligt varsel ved brev til samtlige husstande i afdelingen.
 Nærmere bestemmelse om frister m.v. fastsættes i forretningsordenen for  

 afdelingen, jf. også denne vejlednings afsnit 2.
Adgang og stemmeret Adgang til og stemmeret på afdelingsmødet har samtlige beboere i  

 afdelingen.
Undtaget herfra er dog beboere i aflastningsboliger, idet  

 kommunen/amtskommunen i sådanne tilfælde er lejer af boligerne, og idet der i  

 øvrigt er tale om meget kortvarige ophold.
Adgang har tillige - men uden  

 stemmeret - kommunen/amtskommunen og repræsentanter for disse.
Endvidere kan  

 afdelingsmødet beslutte, at andre deltager i mødet, ligeledes uden stemmeret.  

 Kommunen/amtskommunen kan beslutte, at andre deltager i mødet med taleret.
4. Afdelingsmødets og afdelingsbestyrelsens beføjelser Afdelingsmødets og afdelingsbestyrelsens beføjelser er beskrevet i  

 driftsvejledningens afsnit 5.3.
 Idet der i de kommunale og amtskommunale almene ældreboliger vil være tale  

 om ældre eller handicappede og ofte svage beboere, vil der kunne opstå  

 situationer, hvor beboerne ikke kan eller vil benytte sig af deres  

 beboerdemokratiske rettigheder til at øve indflydelse på afdelingens forhold  

 gennem afdelingsbestyrelse og afdelingsmøde.
 Selv om beboerne ikke ønsker at gøre brug af deres beboerdemokratiske  

 rettigheder kan det dog sagtens tænkes, at beboerne ønsker indflydelse på  

 visse dele af driften, såsom f.eks. udarbejdelsen af en husorden for  

 afdelingen eller valg af en afdelingsbestyrelse med begrænset kompetence,  

 eksempelvis brug af fælleslokaler.
 Det skal i denne forbindelse understreges, at kompetencen kun bør overgå  

 til kommunen/amtskommunen for så vidt angår forhold, som beboerne ikke kan  

 eller vil træffe beslutning om, uanset deres beboerdemokratiske rettigheder.
 Der vil ikke være noget til hinder for, at kommunen samarbejder med  

 beboerne på anden måde.
Arbejder og aktiviteter i afdelingen Afdelingsbestyrelsen forelægger de overordnede rammer for iværksættelse af  

 arbejder og aktiviteter i afdelingen for afdelingsmødet til godkendelse, jf.  

 lovens § 37, stk. 1. Er afdelingsbestyrelse ikke valgt, er det  

 kommunen/amtskommunen, der forelægger disse overordnede rammer for  

 afdelingsmødet til godkendelse, jf. lovens § 34, stk. 4.
 Sådanne arbejder og aktiviteter, herunder vedligeholdelses- og  

 fornyelsesarbejder, kan som hovedregel ikke gennemføres uden afdelingsmødets  

 godkendelse, jf. dog ovenstående.
Kommunen/amtskommunen kan dog som ejer af ældreboligerne gennemføre  

påkrævede arbejder og aktiviteter uden afdelingsmødets samtykke, jf.  

 også driftsvejledningens afsnit 5.4 om ansvar og kompetence.
Det er dog  

 Bygge- og Boligstyrelsens opfattelse, at kommunen/amtskommunen ikke kan  

 anvende denne adgang i videre omfang, end kommunen/amtskommunen ville benytte  

 adgangen i lovens § 41 til at give en almen boligorganisation pålæg om at  

 lade visse arbejder eller aktiviteter udføre.
Der henvises i øvrigt til denne  

 vejlednings afsnit 5.
 Kommunen/amtskommunen kan endvidere lade nødvendige og rimelige  

 vedligeholdelses- og fornyelsesarbejder udføre i afdelingen, hvis arbejderne  

 er af en sådan karakter, at de ikke uden væsentlig risiko kan afvente  

 afdelingsbestyrelsens beslutning, jf. også driftsvejldningens afsnit 5.4.
5. Tilsyn For de bebyggelser, som kommunen eller amtskommunen er ejer af, er der  

 ikke i loven fastsat en udtrykkelig tilsynsbestemmelse.
Det følger imidlertid  

 af kommunalretlige grundsætninger, at for ældreboliger, der opføres og drives  

 af kommuner eller amtskommuner, skal disse som offentlige myndigheder  

 naturligt påse, at de omhandlede boliger drives forsvarligt, herunder at de  

 af lovens regler, der finder anvendelse for kommunale og amtskommunale almene  

 ældreboliger overholdes.
6. Andre forhold Lejekontrakt Bygge- og Boligstyrelsen kan anbefale, at der i kommunale og amtskommunale  

 almene ældreboliger anvendes lejekontraktsformular B, som er autoriseret af  

 Bygge- og Boligstyrelsen.
Vedligeholdelse og istandsættelse De kommunale og amtskommunale almene ældreboliger er omfattet af reglerne  

 i lovens §§ 65-67 vedrørende valg af vedligeholdelsesordning (lejlighedens  

 vedligeholdelse og istandsættelse). Ligeledes finder reglerne i  

 vedligeholdelsesbekendtgørelsen anvendelse, jf. bekendtgørelse nr. 905 af 14.  

 oktober 1996 om vedligeholdelse og istandsættelse af almene boliger m.v.
Skemaer Kommunen/amtskommunen kan i forbindelse med udarbejdelse af budget,  

 regnskab og vedligeholdelsesplaner med fordel anvende de i driftsvejledningen  

 optrykte skemaer.
Råderet Ifølge lovens § 69 har boligtageren ret til at udføre nærmere fastsatte  

 forbedringer m.v. af boligen og ved fraflytning opnå økonomisk godtgørelse  

 for de afholdte udgifter.
En udnyttelse af råderetten i de kommunale og amtskommunale almene  

 ældreboliger må ikke føre til arbejder, der fratager boligen dens karakter af  

 velegnet bolig for ældre og personer med handicap, jf. også lovens § 69, stk.  

 3. Dette indebærer tillige, at de udførte arbejder ikke må gøre  

 arbejdsvilkårene for de social- og sundhedsmedarbejdere, der betjener de  

 ældre og handicappede, uacceptable.
Der henvises til driftsbekendtgørelsens  

 §§ 81-91.
