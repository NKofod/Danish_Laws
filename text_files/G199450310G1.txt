Formålet med registeret er at tilvejebringe oplysninger om personer med brystkræft eller med forstadier til brystkræft samt om personer, hvor man efter et operativt indgreb kunne afkræfte muligheden af brystkræft/forstadier til brystkræft, og som er undersøgt/behandlet på sygehus eller hos praktiserende speciallæge i Danmark.
Endvidere danner registeret grundlag for videnskabelig bearbejdelse af oplysninger om de registrerede personer og for specielle udtræk i behandlingsøjemed.
Endelig danner registeret grundlag for udskrivning af statistikker med henblik på anvendelse i den overordnede sygehusplanlægning samt for udtræk med henblik på varetagelsen af administrative opgaver og har til formål at stille de forannævnte oplysninger til rådighed for kommuner og amter i forbindelse med folkeundersøgelser.
Personkreds: Registeret må kun indeholde oplysninger om patienter med brystkræft eller forstadier til brystkræft samt om patienter, hvor man efter operativt indgreb kunne afkræfte muligheden af brystkræft/forstadier til brystkræft.
 Ikrafttrædelsesdato: 01/12/1994. Erstatter tidligere forskrifter.
