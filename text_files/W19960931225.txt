Ankestyrelsens principafgørelse P-25-96 om pension - petroleumstillæg Resume:
 Der var ikke ret til petroleumstillæg, selvom en pensionist brugte dunkpetroleum.
 Begrundelsen var, at anvendelse af petroleum i 10 l dunke ikke var en nødvendig opvarmningsform, fordi pensionisten havde en 500 l tank, der kunne påfyldes fra tankbil.
 Love:
Lov om social pension - lovbekendtgørelse nr. 521 af 16. juni 1994 - § 17, stk. 4 Lov om social pension - lovbekendtgørelse nr. 484 af 29. maj 2007 - § 14, stk. 3 Sagsfremstilling:
En folkepensionist havde siden 1963 anvendt petroleum som hoved opvarmningskilde til opvarmning af sit helårshus.
Han modtog indtil 1. januar 1995 petroleumstillæg, da han tidligere havde haft en 20 l tank hængende i stuen.
Pensionisten ønskede fortsat at købe petroleum i 10 l dunke.
Da kommunen blev bekendt med, at der på grunden var installeret en 500 l tank, blev tillægget inddraget.
Ankenævnet tiltrådte kommunensafgørelse, da anvendelse af 10 l petroleumsdunke ikke var en nød vendig opvarmningsform i pensionistens bolig.
 Ankestyrelsen fik oplyst fra 2 oliefirmaer, at der kunne leveres petroleum pr. tankbil også til en 500 l tank.
 Sagen blev behandlet på principielt møde med henblik på afklaring af anvendelse af pensionslovens § 17, stk. 4.
 Afgørelse:
 Pensionisten havde ikke ret til petroleumstillæg efter reglerne i pensionslovens § 17, stk. 4.
 Efter reglerne var det en forudsætning for, at der kunne gives tilskud svarende til petroleumsafgiften, at anvendelse af 10 l dunke var nødvendig opvarmningsform i pensionistens bolig.
 Da pensionisten på sin ejendom havde installeret en tank på 500 l, var anvendelse af dunke på 10 l ikke nødvendig for at opvarme hans bolig, idet han havde mulighed for påfyldning af tanken ved levering fra tankbil.
 Ankestyrelsen tiltrådte således ankenævnets afgørelse.
