Bekendtgørelse af nordisk konvention af 23. marts 1962 om inddrivelse af underholdsbidrag.
 Ved kgl. resolution af 23. januar 1963 har Danmark ratificeret den i Oslo  

 den 23. marts 1962 indgåede konvention mellem Danmark, Finland, Island, Norge  

 og Sverige om inddrivelse af underholdsbidrag.
 Konventionen har følgende ordlyd:
Konvention mellem Danmark, Finland, Island, Norge og Sverige om inddrivelse af underholdsbidrag Artikel 1 Retskraftig dom, administrativ beslutning eller skriftlig vedtagelse,  

 hvorefter det i en af de kontraherende stater påhviler en person at udrede  

 underholdsbidrag til ægtefælle, tidligere ægtefælle, ægtebarn, stedbarn,  

 adoptivbarn, barn uden for ægteskab eller et sådant barns moder, og som kan  

 fuldbyrdes i denne stat, skal på begæring umiddelbart fuldbyrdes i enhver af  

 de andre stater.
Det samme gælder en endnu ikke retskraftig dom og en af  

 retten, dommeren eller overeksekutor afgivet kendelse eller beslutning,  

 såfremt dommen, kendelsen eller beslutningen kan fuldbyrdes efter reglerne om  

 retskraftige domme.
 Fuldbyrdelse kan dog ikke kræves i strid med dom, kendelse eller  

 beslutning, som i den stat, hvor fuldbyrdelse søges, har fastsat bidraget til  

 et lavere beløb eller afgjort, at underholdspligt ikke foreligger.
Artikel 2 Begæring om fuldbyrdelse indgives til myndighederne i den af de  

 kontraherende stater, hvor den bidragsberettigede opholder sig, eller i den  

 stat, hvor dommen, kendelsen eller beslutningen er afsagt, eller den  

 skriftlige vedtagelse er indgået.
Skal fuldbyrdelsen ske i en anden af de kontraherende stater end den, hvor  

 begæring er fremsat i henhold til stk. 1, oversendes begæringen til  

 førstnævnte stat.
I så fald oversendes og modtages begæringen:
i D a n m a r k af overøvrigheden (i København overpræsidenten og ellers  

 vedkommende amtmand) eller, såfremt det ikke vides, hvilken overøvrighed der  

 er kompetent, af justitsministeriet; i F i n l a n d af vedkommende lensstyrelse, eller, såfremt det ikke  

 vides, hvilken lensstyrelse der er kompetent, af udenrigsministeriet; i I s l a n d af justitsministeriet; i N o r g e af vedkommende fylkesmand, eller, såfremt det ikke vides,  

 hvilken fylkesmand der er kompetent, af socialdepartementet, når sagen angår  

 bidrag til børn uden for ægteskab eller et sådant barns moder, og ellers af  

 justitsdepartementet; i S v e r i g e af vedkommende lensstyrelse, eller, såfremt det ikke  

 vides, hvilken lensstyrelse der er kompetent, af udenrigsdepartementets  

 retsafdeling.
 Begæring om inddrivelse i en af de andre stater af bidrag, som en  

 myndighed har udbetalt forskudsvis, kan af denne myndighed rettes direkte til  

 de i stk. 2 nævnte myndigheder i den stat, hvor inddrivelsen skal ske.
 Skriftstykker, som er affattet på finsk eller islandsk, skal være ledsaget  

 af bekræftet oversættelse i fornøden udstrækning til dansk, norsk eller  

 svensk.
Artikel 3 Den myndighed, som skal iværksætte inddrivelsen, kan, såfremt det anses  

 for påkrævet, forlange attesteret, at dokumentet opfylder de i art. 1, stk.  

 1, fastsatte vilkår for fuldbyrdelse.
Attestationen meddeles af en af de i  

 art. 2, stk. 2, nævnte myndigheder i den stat, hvor dokumentet er udfærdiget.
 Er bidraget ikke i dokumentet fastsat til et bestemt beløb, eller begæres  

 der inddrevet et højere beløb end fastsat i dokumentet, kan bidragets  

 størrelse kræves attesteret på samme måde.
 Artikel 4.
 Fuldbyrdelsen iværksættes i hver stat efter den der gældende lov.
 Fuldbyrdelsen foregår uden udgift for den bidragsberettigede, medmindre  

 den iværksættes efter reglerne om tvangsfuldbyrdelse i fast ejendom.
 De indkomne beløb oversendes til den, som har begæret fuldbyrdelsen, eller  

 til den, som denne bestemmer.
 Artikel 5.
 Bestemmelserne om underholdsbidrag omfatter også bidrag til udgifter ved  

 barselfærd samt til udgifter ved et barns yderligere uddannelse eller ved  

 dets dåb, konfirmation, sygdom og begravelse eller i anden særlig anledning.
Artikel 6 Erstatning for sagsomkostninger, som er pålagt skyldneren i anledning af  

 afgørelsen om bidragspligt, kan inddrives efter reglerne i denne konvention.
Artikel 7 Denne konvention skal ratificeres, og ratifikationsdokumenterne skal  

 deponeres i det norske udenrigsdepartement så snart ske kan.
Konventionen træder i kraft den 1. januar eller den 1. juli, som følger  

 efter deponeringen af ratifikationsdokumenterne.
Ved konventionens  

 ikrafttræden borgfalder konventionen af 10. februar 1931 mellem de  

 kontraherende stater angående inddrivelse af underholdsbidrag, således som  

 denne konvention er ændret ved den 1. april 1953 indgåede overenskomst.
 Enhver af staterne kan i forhold til enhver af de øvrige opsige  

 konventionen med en frist af seks måneder til ophør en 1. januar eller en 1.  

 juli.
 Til bekræftelse heraf har de respektive befuldmægtigede undertegnet  

 nærværende konvention og forsynet med deres segl.
 Udfærdiget i Oslo i et eksemplar på hvert af følgende sprog: dansk, finsk,  

 islandsk, norsk og svensk, og for det svenske sprogs vedkommende i to  

 tekster, en for Finland og en for Sverige.
 Oslo, den 23. marts 1962.
(sign.) Alex Mørch De kontraherende staters ratifikationsdokumenter er blevet deponeret i det  

 norske udenrigsministerium, for Danmarks vedkommende den 29. januar 1963, og  

 konventionen træder derefter i medfør af dens artikel 7, stk. 2 i kraft den  

 1. juli 1963.
 Samtidig bortfalder den nordiske konvention om samme emne af 10. februar  

 1931, som ændret ved overenskomst af 1. april 1953, jfr. bekendtgørelse nr. 4  

 af 1. februar 1954, Lovtidende C.
 Udenrigsministeriet, den 29. juli 1963.
 Per Hækkerup.
