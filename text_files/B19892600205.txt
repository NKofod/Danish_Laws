1. INTRODUKTION 1.1 Disse bestemmelser indeholder procedurer m.v. for typegodkendelse og  

 andre former for godkendelse af teleterminaludstyr, radiokommunikationsudstyr  

 og fællesantennemateriel (herefter benævnt udstyr). Bestemmelserne er  

 gældende for udstyr hvor der i henhold til gældende dansk lovgivning eller i  

 henhold til televirksomhedernes abonnementsvilkår er krav om typegodkendelse  

 af udstyret ved Teleinspektionen.
2. PROCEDURER FOR TYPEGODKENDELSE 2.1 Anmodning om typegodkendelse indsendes til Teleinspektionen, Islands  

 Brygge 81, 2300 København S.
 2.2 Typegodkendelse udstedes af Teleinspektionen på grundlag af en  

 prøvningsrapport, der normalt skal være udfærdiget af et autoriseret  

 laboratorium (*). For at udstyret kan godkendes, skal prøvningsrapporten  

 dokumentere, at udstyret opfylder de for pågældende udstyrskategori fastsatte  

 tekniske bestemmelser.
2.3 Anmodningen skal vedlægges prøvningsrapport samt den for godkendelsen  

 nødvendige øvrige information og dokumentation, der som minimum skal  

 indeholde: 1) Ansøgerens navn og adresse. 2) Fabrikat og typebetegnelse på  

 udstyret 3) Foto af udstyret 4) Teknisk beskrivelse af udstyret 2.4 I det omfang, der i tekniske bestemmelser for de enkelte udstyrstyper  

 henvises til en europæisk overensstemmelsesspecifikation eller en anden  

 fælles overensstemmelsesspecifikation, baseres typegodkendelse på et  

 overensstemmelsescertifikat med tilhørende prøvningsrapport fra et  

 autoriseret laboratorium (*), der er beliggende i et af de lande indenfor  

 CEPT (**), som har underskrevet MOU (***), jfr.
EF-rådets direktiv af 24.  

 juli 1986 om første fase af den gensidige anerkendelse af typegodkendelser af  

 teleterminaludstyr (86/361/EØF).
 2.5 Anmodningen om typegodkendelse samt det krævede  

 dokumentationsmateriale skal være på dansk, norsk, svensk eller engelsk.
 2.6 Det indsendte dokumentationsmateriale er Teleinspektionens ejendom og  

 vil blive opbevaret og behandlet fortroligt.
 2.7 Typegodkendelse meddeles skriftligt af Teleinspektionen.
 Autorisation af danske laboratorier og kontrol af disse varetages af  

 Statens Tekniske Prøvenævn efter CEPT-rekommendation T/G 01-01. Dette gælder  

 for teleterminaludstyr såvel som for radiokommunikationsudstyr og  

 fællesantennemateriel.
Teeleecommunication Standards for terminal equipment (En aftale mellem en række CEPT-lande.
I aftalen fastlægges bl.a. mekanismer for udvælgelse af de europæiske telekommunikationsstandarder, der skal være  

 obligatoriske som grundlag for typegodkendelse af  

 telekommunikationsterminaludstyr i de lande, der har underskrevet aftalen).
3. REGISTRERING OG MÆRKNING AF TYPEGODKENDT UDSTYR 3.1 Typegodkendt udstyr registreres af Teleinspektionen.
3.2 Alt typegodkendt udstyr skal være tydeligt mærket med et af  

 Teleinspektionen medddelt godkendelsesnummer samt med fabrikat,  

 typebetegnelse og serienummer.
Fællesantennemateriel skal alene være mærket  

 med fabrikat, typebetegnelse og serienummer.
3.3 Godkendelsesnummer meddeles af Teleinspektionen samtidig med  

 typegodkendelsen.
Mærkningen med godkendelsesnummeret skal godkendes af  

 Teleinspektionen.
 3.4 Kun indehaveren af typegodkendelsen har ret til at benytte det af  

 Teleinspektionen meddelte godkendelsesnummer.
 3.5 Typegodkendelsesindehaveren har ansvaret for, at mærkningen placeres  

 således på udstyret, at den er let synlig.
4. VILKÅR FOR TYPEGODKENDELSE 4.1 Typegodkendelse vil normalt blive givet på følgende vilkår: 1)  

 Indehaveren af en typegodkendelse er ansvarlig for, at alt udstyr er mærket i  

 overensstemmelse med de herfor fastsatte bestemmelser. 2) Alt udstyr af en  

 godkendt type skal i enhver teknisk henseende svare til det prøvede  

 eksemplar. 3) Ændringer i udstyr og tilhørende dokumentationsmateriale skal  

 anmeldes til Teleinspektionen. Ændringer kan efter Teleinspektionens  

 vurdering medføre krav om en ny afprøvning af udstyret samt eventuelt ny  

 typegodkendelse. 4) Typegodkendelsen omfatter kun forhold, der angår de af  

 Generaldirektoratet for P&T fastsatte tekniske bestemmelser. 5) Ved  

 typegodkendelse af udstyr påtager Teleinspektionen sig intet ansvar for  

 udstyrets funktion og kvalitet. 6) Teleinspektionen påtager sig intet ansvar  

 for de udgifter, som indehaveren af en typegodkendelse evt. påføres som følge  

 af, at der på et tidspunkt efter udstedelse af typegodkendelsen foretages  

 ændringer af de transmissions-, signalerings- og centraltekniske funktioner i  

 teleanlæggene eller ændringer i de radiotekniske funktioner.
 4.2 Såfremt det konstateres, at udstyr af godkendt type ikke opfylder de  

 tekniske bestemmelser, i henhold til hvilke godkendelsen er udstedt, kan  

 godkendelsen tilbagekaldes både for allerede ibrugtagne udstyr og for ikke  

 ibrugtagne udstyr.
 4.3 Såfremt en godkendt udstyrstype ved anvendelsen giver anledning til  

 unødige fejlmeldinger, forstyrrelser eller ulemper for driften af vedkommende  

 telenet eller af andre tjenester, kan typegodkendelsen inddrages, indtil  

 nødvendige ændringer er foretaget, og disse ændringer er godkendt af  

 Teleinspektionen.
5. ANDRE FORMER FOR GODKENDELSE 5.1 Udover typegodkendelse kan Teleinspektionen udstede: 1) Tidsbegrænset  

 godkendelse af seriefremstillet udstyr 2) Anden godkendelse af udstyr,  

 herunder godkendelse af enkeltudstyr, jfr. pkt. 5.4.
5.2 Tidsbegrænset godkendelse af seriefremstillet udstyr gives i de  

 tilfælde, hvor der ikke foreligger endelige tekniske bestemmelser for den  

 pågældende kategori af udstyr.
En tidsbegrænset godkendelse er kun gældende,  

 indtil en prøvningsrapport fra et autoriseret laboratorium kan tilvejebringes  

 på grundlag af endelige tekniske bestemmelser.
 5.3 For en tidsbegrænset godkendelse af seriefremstillet udstyr gælder  

 bortset fra de i pkt. 5.2 nævnte undtagelser i øvrigt de i afsnit 2 og 4  

 anførte bestemmelser.
5.4 Teleinspektionen kan i særlige tilfælde udstede individuel godkendelse  

 af udstyr.
En sådan godkendelse gives normalt til den pågældende bruger af  

 udstyret.
Grundlaget for godkendelsen fastsættes af Teleinspektionen i det  

 enkelte tilfælde ud fra foreliggende tekniske krav, herunder relevante  

 internationalt vedtagne tekniske normer.
 5.5 Teleinspektionen fastsætter i hvert enkelt tilfælde vilkår for  

 ovennævnte godkendelser.
6. GEBYR FOR GODKENDELSE 6.1 For udstedelse, overdragelse eller ændring af en godkendelse opkræver  

 Teleinspektionen et gebyr.
Oplysning om gældende gebyrer, som fastsættes af  

 P&T, kan fås ved henvendelse til Teleinspektionen.
7. IKRAFTTRÆDEN 7.1 Disse bestemmelser træder i kraft den 1. juli 1989.
