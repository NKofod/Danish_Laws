 Herved bekendtgøres lov om skattefri  

 virksomhedsomdannelse, jf. lovbekendtgørelse nr. 594 af 4. september 1986,  

 med de ændringer, der følger af § 4 i lov nr. 219 af 3. april 1992, § 3 i lov  

 nr. 344 af 14. maj 1992, § 3 i lov nr. 491 af 24. juni 1992 og § 9 i lov nr.  

 421 af 25. juni 1993.
§ 1.  (* 2) Omdannes en personligt ejet virksomhed til  

 et aktieselskab eller anpartsselskab, der registreres her i landet, har ejeren (ejerne) adgang til at anvende reglerne i denne lov i stedet for skattelovgivningens almindelige regler.
 Stk. 2.  Hvis omdannelsen sker ved overdragelse til et  

 selskab, der allerede er registreret, er det en betingelse, at selskabet ikke  

 forud for tidspunktet, hvor overdragelsen finder sted, har drevet  

 erhvervsmæssig virksomhed, og at ejeren af den personligt drevne virksomhed  

 på dette tidspunkt ejede hele aktiekapitalen i selskabet.
§ 2.  Anvendelse af lovens regler er betinget af, at Stk. 2.  (* 3) For en virksomhed med flere ejere er  

 anvendelse af lovens regler yderligere betinget af, at alle ejerne Stk. 3.  Når der foreligger ganske særlige  

 omstændigheder, kan ligningsrådet tillade, at flere ejere af en virksomhed  

 anvender lovens regler, selv om ikke alle de i stk. 2 nævnte betingelser er  

 opfyldt.
§ 3.  Datoen for den i forbindelse med omdannelsen  

 udarbejdede åbningsstatus anses i skattemæssig henseende for  

 omdannelsesdatoen.
Omdannelsesdatoen er den dag, der følger efter  

 statusdatoen for sidste årsregnskab i den personligt drevne virksomhed.
 Stk. 2.  Selskabets første regnskabsperiode løber fra  

 omdannelsesdatoen og skal udgøre 12 måneder.
 Stk. 3.  Hvor særlige forhold gør sig gældende, kan  

 selskabets første regnskabsperiode med ligningsrådets tilladelse omfatte en  

 anden periode end nævnt i stk. 2.
 § 4.  Anvender ejeren reglerne i denne lov, indgår  

 fortjeneste eller tab i forbindelse med omdannelsen ikke i den  

 skattepligtiges almindelige eller særlige indkomst.
Stk. 2.  Aktier eller anparter, som ejeren erhverver ved  

 omdannelsen, anses for erhvervet for et beløb, der svarer til den  

 skattemæssige værdi af virksomhedens aktiver og passiver på  

 omdannelsesdatoen.
Såfremt ejeren ved omdannelsen modtager et tilgodehavende,  

 jf. § 5, stk. 1, fragår pålydendet af dette tilgodehavende dog i det i 1.  

 pkt. anførte beløb.
Stk. 3.  Den skattemæssige værdi af virksomhedens  

 aktiver og passiver opgøres til det kontante beløb, som ville være opnået ved  

 sædvanligt salg af virksomheden (handelsværdien) med fradrag af skattepligtig  

 fortjeneste, der ville være konstateret ved et sådant salg.
Skatteministeren  

 kan fastsætte nærmere regler om opgørelsen af den skattemæssige værdi af  

 virksomheden.
Stk. 4.  Hvis omdannelsen sker ved overdragelse til et i  

 § 1, stk. 2, omhandlet selskab, medregnes endvidere til aktiernes eller  

 anparternes anskaffelsessum den oprindelige anskaffelsessum for de pågældende  

 aktier eller anparter.
Sådanne aktier anses i skattemæssig henseende først  

 for erhvervet på det tidspunkt, hvor overdragelsen finder sted.
Stk. 5.  Udgør den skattemæssige anskaffelsessum for  

 aktierne eller anparterne opgjort efter stk. 2-4 et negativt beløb, medregnes  

 det negative beløb ved opgørelsen af den skattepligtige fortjeneste eller tab  

 ved afståelse af disse.
I de tilfælde, der er nævnt i ligningslovens § 16 B,  

 forhøjes den der nævnte afståelsessum med et beløb, der svarer til den  

 negative værdi.
På samme måde forhøjes den i ligningslovens § 16 A nævnte  

 udlodning, hvis udlodningen sker i forbindelse med en nedsættelse af aktie-  

 eller anpartskapitalen.
 Stk. 6.  I forbindelse med ejerens indgivelse af  

 selvangivelse for det indkomstår, hvori omdannelsen sker, indsender ejeren en  

 meddelelse om omdannelsen bilagt genpart af åbningsstatus samt en opgørelse  

 over anskaffelsessummen for aktierne opgjort efter stk. 2-4.  

 Ligningsmyndigheden påser, at betingelserne for at anvende lovens regler er  

 opfyldt, og foretager ansættelse af anskaffelsessummen.
 Stk. 7.  Skattelovgivningens almindelige regler om  

 selvangivelse, skatteansættelse, klageadgang og revision m.m. gælder også for  

 ligningsmyndighedernes ansættelser og afgørelser efter denne lov.  

 Skatteministeren kan fastsætte særlige frister for ligningsmyndighedernes  

 ansættelser og afgørelser efter loven.
 § 5.  Såfremt ejeren i forbindelse med omdannelsen  

 modtager et tilgodehavende i selskabet, skal pålydendet svare til den del af  

 vederlaget, jf. § 2, stk. 1, litra b, der ikke ydes i form af aktier eller  

 anparter.
 Stk. 2.  Udbetalinger af beløb, der sker som følge af  

 opskrivning af tilgodehavendet i medfør af pristalsregulering og lign.,  

 medregnes i modtagerens skattepligtige almindelige indkomst, såfremt  

 udbetalingerne sker til ejeren af den omdannede virksomhed eller dennes  

 ægtefælle.
§ 6  (* 4). Formuegoder, der overtages i forbindelse  

 med omdannelsen, behandles ved opgørelsen af selskabets skattepligtige  

 indkomst, som om de var erhvervet af dette på de tidspunkter, hvor de er  

 erhvervet af den hidtidige ejer, og for de anskaffelsessummer, hvortil  

 goderne er erhvervet af denne.
Eventuelle skattemæssige afskrivninger og  

 nedskrivninger, som den hidtidige ejer har foretaget, anses for foretaget af  

 selskabet i de pågældende indkomstår.
Fordringer og gæld, som ved afhændelse  

 eller indfrielse til kursværdi på omdannelsestidspunktet ikke ville have  

 udløst beskatning henholdsvis fradrag hos den hidtidige ejer, anses uanset 1.  

 pkt. for erhvervet henholdsvis påtaget af selskabet på omdannelsesdatoen til  

 kursværdien på dette tidspunkt.
 Stk. 2.  Har den hidtidige ejer af virksomheden  

 erhvervet et af virksomhedens formuegoder i spekulationshensigt eller som led  

 i næring, beskattes selskabet ved afståelse af formuegodet efter de regler,  

 der gælder, når erhvervelsen er sket på den nævnte måde.
 Stk. 3.  Har den hidtidige ejer ved opgørelsen af den  

 skattepligtige indkomst medregnet urealiseret fortjeneste eller tab på  

 fordringer og gæld, skal der forholdes på tilsvarende måde ved opgørelsen af  

 selskabets skattepligtige indkomst.
 § 7.  (* 2)(* 5) (Ophævet).
 § 8.  Foreligger der på statusdatoen for sidste  

 årsregnskab et underskud, kan dette ikke bringes til fradrag ved opgørelsen  

 af selskabets skattepligtige indkomst.
 § 9.  Loven træder i kraft den 1. juli 1983. På  

 omdannelser, der finder sted med udgangen af indkomståret 1982 eller senere,  

 er der adgang til at anvende reglerne i denne lov.
 § 10.  Loven gælder ikke for Færøerne og Grønland.
Skatteministeriet, den 27. juli 1993 Ole Stavad / Lars Henry Nielsen (* 1) Denne lovbekendtgørelse indeholder noter til ændringer af lov om skattefri virksomhedsomdannelse, der er vedtaget efter den 1.
 september 1986.
 (* 2) Ved § 4 i lov nr. 219 af 3. april 1992 (Gennemførelse af  

 fusionsdirektivet og moder-/datterselskabsdirektivet) blev § 1, stk. 3,  

 ophævet og § 7, stk. 2, ændret.
 Loven trådte i kraft den 11. april 1992 og har virkning fra og med 1.  

 januar 1992. Aktie- eller anpartsselskaber, der har adgang til beskatning  

 efter reglerne i lov om skattefri virksomhedsomdannelse, og som i medfør af  

 lovens § 1, stk. 3, har foretaget udskillelse af en del af selskabet til et  

 selvstændigt datterselskab forud for lov nr. 219 af 3. april 1992's  

 ikrafttræden, kan vælge at anvende de hidtil gældende regler i stedet for  

 reglerne i fusionsskattelovens §§ 15 c og 15 d som affattet ved § 1, nr. 50,  

 i lov nr. 219 af 3. april 1992.
(* 3) Ved § 9 i lov nr. 421 af 25. juni 1993 blev § 2, stk. 2, litra e, ophævet.
Loven har virkning fra den 19. maj 1993.
(* 4) Ved § 3 i lov nr. 491 af 24. juni 1992 (koncerninterne fordringer m.v.) blev § 6, stk. 1 og 3, ændret og § 6, stk. 4, ophævet.
 Loven trådte i kraft den 27. juni 1992. Lovens § 3 finder anvendelse på  

 omdannelser, der finder sted den 19. februar 1992 eller senere.
 (* 5) Ved § 3 i lov nr. 344 af 14. maj 1992 (Nedsættelse af  

 virksomhedsskatteprocenten m.v.) blev § 7 ophævet.
 Loven trådte i kraft den 17. maj 1992. Lovens § 3 har virkning for  

 omdannelser, der finder sted med udgangen af indkomståret 1992 eller senere.
