Nr BTL 47 Betænkning over Forslag til lov om ændring af forskellige skattelove  

 (Vækstfremmeinitiativer)   

 Nr L 47 1991-92, 1. samling Afgivet af Skatteudvalget Afgivet: 19911212 Udvalget har behandlet lovforslaget i en række møder og har herunder stillet spørgsmål til skatteministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
Butikshandelens Fællesråd, Danmarks Landboungdom, Dansk Skovforening, Danske Husmandsforeninger, De Danske Landboforeninger, Finansrådet, Handelskammeret og Håndværksrådet.
 Der er af skatteministeren stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (udvalget med undtagelse af  

 Socialistisk Folkepartis medlemmer) lovforslaget til vedtagelse med de  

 stillede ændringsforslag.
Et mindretal inden for flertallet (Fremskridtspartiets medlem af udvalget)  

 er positivt over for at lette erhvervslivets omkostninger, men ønsker at gøre  

 opmærksom på, at finansieringen af lettelserne burde være fremskaffet ved  

 offentlige besparelser.
Mindretallet kan ikke medvirke til, at finansieringen  

 finder sted ved at ændre procenterne for varelagernedskrivning fra 30 til 15.
Et mindretal (Socialistisk Folkepartis medlemmer af udvalget) vil  

 ved 3. behandling hverken stemme for eller imod lovforslaget.
Mindretallet  

 vil redegøre for sin stilling til de stillede ændringsforslag ved 2.  

 behandling.
 Mindretallet kan ikke medvirke til lovforslaget.
SF støtter varmt begrænsningen i varelagernedskrivningerne, SF støtter, at  

 opfindere, der indskyder deres opfindelse i en virksomhed, kan fordele  

 indtægten over flere år, SF kan leve med besynderlighederne omkring  

 fradragsretten for skovplantning og læhegning, og SF er imod forøgelsen af  

 straksafskrivningsgrænserne for småaktiver, om end de er mindre  

 administrativt besværlige end de oprindeligt foreslåede forhøjede  

 førsteårsafskrivninger.
Den foreslåede skelnen mellem, hvad der er  

 driftsmidler til forsøgs- og forskningsvirksomhed, og hvad der ikke er, vil  

 give meget store administrative problemer.
SF kan heller ikke støtte  

 lempelserne i etableringskontoloven.
SF understreger, at hvor man gennem  

 gunstige afskrivningsregler tillader virksomhederne at afskrive et aktiv til  

 under dets handelsværdi, skabes uvægerlig problemer i en  

 afhændelsessituation, ligesom den dermed tilladte skattekredit camouflerer  

 den reelle skatteprocent for virksomhederne.
Lovforslaget tilvejebringer  

 penge på en ganske fornuftig måde, men spenderer dem igen til både godt og  

 skidt.
Derfor kan SF ikke medvirke.
I øvrigt er det ikke uden betænkeligheder, at SF konstaterer, at  

 flertallet bag de ændrede straksafskrivningsregler for småinventar ikke har  

 fundet det nødvendigt at fremsætte ændringen som nyt lovforslag.
Der er ret  

 beset ganske stor forskel på forhøjede førsteårsafskrivninger, som nu er  

 udgået, og straksafskrivning på småinventar.
Ændringsforslag Af skatteministeren, tiltrådt af et flertal (udvalget med  

 undtagelse af SF):
Til § 1 1) Paragraffen affattes således:
»§ 1 I lov om skattemæssige afskrivninger m.v., jf. lovbekendtgørelse nr. 597  

 af 16. august 1991, foretages følgende ændringer:
1. I § 2, stk. 4, 2. pkt., ændres »3.500 kr.«  

 til: »6.700 kr.« 2. I § 2, stk. 4, indsættes efter 2. pkt. som nyt punktum:
»Beløbsgrænsen reguleres efter personskattelovens § 20.« 3. § 3, stk. 1, affattes således:
»Anskaffelsessummen for driftsmidler, hvis levealder må antages ikke  

 at overstige 3 år, og for edb-software kan uanset bestemmelsen i § 2  

 fradrages fuldt ud i den skattepligtige indkomst for det indkomstår, hvori  

 anskaffelsen finder sted.
Det samme gælder for anskaffelsessummen for  

 driftsmidler til forsøgs- og forskningsvirksomhed bortset fra driftsmidler,  

 der anvendes til efterforskning efter råstoffer.« 4. I § 3, stk. 2, 1. pkt., ændres »4.400 kr.«  

 til: »6.700 kr.« 5. I § 3, stk. 6, ændres »200.000 kr.« til:  

 »258.800 kr.« 6. I § 3, stk. 6, indsættes efter 1. pkt. som nyt punktum:
»Beløbsgrænsen reguleres efter personskattelovens § 20.« 7. I § 8, stk. 2, 4. pkt., ændres »3.500 kr.«  

 til: »6.700 kr.« 8. I § 8, stk. 2, indsættes efter 4. pkt. som nyt punktum:
»Beløbsgrænsen reguleres efter personskattelovens § 20.«» Til § 3 2) I den under nr. 1 foreslåede affattelse af § 3, stk.  

 1, 1. pkt., ændres »20 pct.« til: »25 pct.«, og  

 »40.000 kr.« ændres til: »50.000 kr.« 3) Efter nr. 1 indsættes som nyt nummer:
 »01. § 7, stk. 3, affattes således:
»Stk. 3. Anskaffelse af maskiner, inventar og lignende  

 driftsmidler, der er omfattet af reglerne om straksfradrag i  

 afskrivningslovens § 3, stk. 1 eller 2, berettiger ikke til at hæve beløb  

 efter stk. 1, såfremt den skattepligtige vælger fuldt ud at fradrage  

 anskaffelsessummen i den skattepligtige indkomst for det indkomstår, hvori  

 anskaffelsen finder sted.
Kontrahering om bygning af skib berettiger ej  

 heller til at hæve beløb efter stk. 1.«» Ny paragraf 4) Efter § 3 indsættes som ny paragraf:
»§ 01 I lov om investeringsfonde, jf. lovbekendtgørelse nr. 241 af 17. april  

 1990, som senest ændret ved lov nr. 218 af 10. april 1991, foretages følgende  

 ændring:
 § 3, stk. 2, affattes således:
»Stk. 2. Henlæggelser til investeringsfonds kan ikke benyttes  

 til forlods afskrivning på maskiner, inventar og andre driftsmidler, der er  

 omfattet af reglerne om straksfradrag i afskrivningslovens § 3, stk. 1 eller  

 2, såfremt den skattepligtige vælger fuldt ud at fradrage anskaffelsessummen  

 i den skattepligtige indkomst for det indkomstår, hvori anskaffelsen finder  

 sted.«» Til § 6 5) I stk. 2 ændres »§ 4 og § 5« til: »samt  

 §§ 01, 4 og 5«.
 6) I stk. 4, 1. pkt., ændres »§ 3, nr. 1,» til:  

 »§ 3, nr. 1 og 01,».
Bemærkninger Til nr. 1-6 Som led i aftalen om finansloven for 1992 mellem Socialdemokratiet, Det  

 Konservative Folkeparti, Venstre, Centrum-Demokraterne, Det Radikale Venstre  

 og Kristeligt Folkeparti er der opnået enighed om at gennemføre regeringens  

 vækstfremmeinitiativer på skatteområdet (L 47) med enkelte ændringer.
 Skatteomlægningerne indeholder elementer til styrkelse af vækst og  

 beskæftigelse i såvel små nyetablerede virksomheder som igangværende  

 virksomheder.
I forlængelse heraf nedsættes virksomhedsskattesatsen til 34 pct., og der  

 gennemføres visse justeringer af virksomhedsskatteloven og  

 virksomhedsomdannelsesloven.
Der er endvidere aftalt initiativer med henblik  

 på at forbedre restanceinddrivelsen, og i denne forbindelse indføres en  

 acontoordning for selskabsskat m.v.
Desuden er der opnået enighed om at  

 forhøje beløbsgrænsen for fradrag for gaver til almennyttige institutioner.  

 Endelig er der enighed om ændringer i de samboende pensionisters  

 personfradrag, således at det forhøjede personfradrag opretholdes i  

 samflytningsåret.
Der vil blive fremsat særskilte lovforslag herom.
Ved nærværende ændringsforslag foreslås, at forslaget om forhøjede  

 førsteårsafskrivninger erstattes af en forhøjelse af småaktivgrænsens  

 grundbeløb (i 1987-niveau) fra 4.400 kr. til 6.700 kr.
For indkomståret 1992  

 betyder det, at småaktivgrænsen forhøjes med 2.700 kr. fra 5.100 kr. til  

 7.800 kr.
 Ændringsforslaget går således ud på, at driftsmidler med en  

 anskaffelsespris på indtil 7.800 kr. (1992) kan fradrages fuldt ud i den  

 skattepligtige indkomst for anskaffelsesåret.
 Grænsen for straksafskrivning af restsaldoværdien i afskrivningsloven  

 foreslås tilsvarende forhøjet til 6.700 kr. (7.800 kr. i 1992).
 I sammenhæng med den foreslåede forhøjelse af småaktivgrænsen i  

 afskrivningsloven foreslås der foretaget konsekvensændringer i  

 etableringskontoloven og investeringsfondsloven.
 Endvidere foreslås det at forhøje grænsen for nystartede virksomheders  

 samlede straksafskrivning på småaktiver fra 200.000 kr. (ikke reguleret) til  

 300.000 kr. (1992, grundbeløb er 258.800 kr.). Beløbsgrænsen foreslås  

 samtidig reguleret efter personskattelovens § 20.
Det foreslås samtidig at udvide adgangen til at indskyde på  

 etableringskonto yderligere i forhold til det fremsatte lovforslag.
Indskud  

 kan således udgøre indtil 25 pct. af indskyderens nettolønindtægt i  

 indkomståret; der vil dog altid kunne indskydes mindst 50.000 kr.
Efter  

 ændringsforslaget kan personer med en nettolønindtægt på f.eks. 150.000 kr.  

 indskyde 50.000 kr. på etableringskonto mod 30.000 kr. efter gældende regler.  

 Ændringsforslaget får også betydning for personer med en nettolønindtægt over  

 200.000 kr.
Således kan personer med en nettolønindtægt på f.eks. 300.000 kr.  

 indskyde 75.000 kr. mod 60.000 kr. efter gældende regler.
Provenumæssige virkninger Bortfaldet af forslaget om forhøjede førsteårsafskrivninger for visse  

 aktiver medfører, at der hermed bortfalder et provenutab på ca. 500 mio. kr.  

 for indkomståret 1992 og ca. 350 mio. kr. for 1993.
 Forhøjelsen af småaktivgrænsen til 7.800 kr. i afskrivningsloven,  

 småsaldigrænsen i afskrivningsloven samt forhøjelsen af grænsen for  

 nystartede virksomheders samlede straksafskrivning på småaktiver til 300.000  

 kr. skønnes med stor usikkerhed at medføre et provenutab på ca. 575 mio. kr.  

 for indkomståret 1992 og ca. 450 mio. kr. for indkomståret 1993. Kommunernes  

 andel heraf skønnes at udgøre henholdsvis ca. 170 mio. kr. og ca. 135 mio.  

 kr.
 Provenutabet er faldende over tiden, idet de forøgede straksafskrivninger  

 betyder et lavere afskrivningsgrundlag i de efterfølgende år, hvor  

 afskrivningerne derfor bliver lavere, end de ellers ville have været.
 I finansåret 1992 skønnes forslaget at medføre et provenutab på ca. 250  

 mio. kr. vedrørende personer, mens selskabernes skattebetaling først vil  

 blive påvirket i 1993.
 Alt i alt skønnes forhøjelsen af småaktivgrænsen sammen med  

 straksafskrivningsadgangen for forskningsudstyr, edb-software m.v., som  

 opretholdes, at medføre et provenutab på ca. 775 mio. kr. for indkomståret  

 1992 og ca. 625 mio. kr. for indkomståret 1993.
Den foreslåede forhøjelse af beløbsgrænsen i etableringskontoloven til  

 50.000 kr. kombineret med, at 20-procent-reglen forhøjes til 25 pct., skønnes  

 i forhold til lovforslaget at medføre et yderligere provenutab på ca. 25 mio.  

 kr. årligt.
Heraf vedrører ca. 15 mio. kr. kommunerne.
Finansårsvirkningen  

 for 1992 skønnes til ca. 10 mio. kr., hvoraf ca. 5 mio. kr. vedrører  

 kommunerne.
Finanslovsaftalen indebærer, at L 48 (nedsættelse af aktieafgift og  

 kapitaltilførselsafgift) ikke gennemføres på nuværende tidspunkt.
Dette  

 medfører, at et årligt provenutab på ca. 265 mio. kr. bortfalder.
Dette  

 provenu indgår i finansieringen af de nævnte ændringsforslag og de øvrige  

 vækstfremmende skatteforslag i finanslovsaftalen.
Den foreslåede ændring af småaktivgrænsen vil medføre en administrativ  

 lettelse i forhold til det fremsatte forslag om forhøjet førsteårsafskrivning  

 på visse aktiver.
De øvrige elementer i ændringsforslaget vil ikke have  

 nævneværdige administrative konsekvenser.
