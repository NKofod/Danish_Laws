(Til samtlige  

 arbejdsformidlingskontorer, faglige udvalg, handelsskoler og tekniske skoler) Fremgangsmåden ved indgåelse af aftale § 1.  Arbejdsformidlingskontoret udleverer blanketter  

 til indgåelse af aftale om efg-uddannelse (uddannelsesaftale) og  

 lærlingeuddannelse (lærekontrakt) samt blanketter til indmeldelse af  

 efg-elever og lærlinge til skoleundervisning.
 Stk. 2.  Blanketterne er fælles for efg- og  

 lærlingeuddannelserne.
 § 2.  Virksomheden og eleven eller lærlingen udfylder  

 aftaleformularen og skoleindmeldelsesblanketten i 1 eksemplar af hver.
 Stk. 2.  Arbejdsformidlingskontoret yder aftaleparterne  

 bistand med udfyldelsen.
 § 3.  Straks efter aftalens indgåelse sender  

 virksomheden aftalen til det arbejdsformidlingskontor, i hvis område praktik-  

 eller lærestedet ligger.
 Stk. 2.  Virksomheden sender samtidig skoleindmeldelsen  

 på følgende måde:
 1.Efg-elever: Indmeldelsen sendes til den skole, hvor eleven har  

 gennemført 1. del af uddannelsen (basisuddannelsen). Har eleven fået  

 tilladelse til at begynde 2. del uden gennemgang af basisuddannelsen, sendes  

 indmeldelsen til den skole, hvor eleven skal begynde skolegangen.
 2. Lærlinge: Indmeldelsen sendes til den skole, hvor  

 lærlingen skal begynde skolegangen.
Arbejdsformidlingskontorets gennemgang af  

 aftalen § 4.  Når arbejdsformidlingskontoret modtager aftalen  

 (uddannelsesaftalen eller lærekontrakten) skal kontoret inden for en frist på  

 4 uger foretage en gennemgang af aftalen og undersøge, om betingelserne for  

 at registrere eller godkende aftalen er opfyldt.
Stk. 2.  Er aftalen mangelfuldt udfyldt, skal kontoret  

 snarest rette henvendelse til virksomheden eller eleven eventuelt ved dennes  

 værge for at søge fejlen rettet.
Mindre fejl kan som hidtil rettes uden  

 aftale med parterne.
 § 5.  Er virksomheden ikke godkendt til  

 uddannelsesforholdet, skal kontoret straks rette henvendelse til vedkommende  

 faglige udvalg med forespørgsel om, hvorvidt virksomheden kan godkendes.  

 Henvendelsen bør i almindelighed være ledsaget af et spørgeskema, fremstillet  

 af vedkommende faglige udvalg til brug for afgørelsen af  

 godkendelsesspørgsmålet og udfyldt af virksomheden.
 § 6.  Indeholder aftalen vilkår, som afviger fra  

 standardvilkårene, og som ikke er gyldige uden det faglige udvalgs  

 godkendelse, sender kontoret aftalen til udvalget med anmodning om udvalgets  

 afgørelse.
 Stk. 2.  Kontoret sender anmodningen efter stk. 1 straks  

 efter, at det har konstateret, at aftalen i øvrigt opfylder betingelserne for  

 at blive registreret.
 Stk. 3.  Har udvalget eventuelt endnu ikke afgjort, om  

 virksomheden kan godkendes, jfr. § 5 eller er skoleindmeldelsen endnu ikke  

 modtaget, jfr. § 11, skal afsendelsen efter stk. 1 dog ikke afvente udvalgets  

 afgørelse eller modtagelsen af skoleindmeldelsen.
Skoleindmeldelsen § 7.  Skal eleven eller lærlingen begynde 1.  

 skoleophold på den skole, som har modtaget skoleindmeldelsen, forsyner skolen  

 formularens blad 3 og 4 med de fornødne oplysninger.
Skolen sender straks  

 bladene til arbejdsformidlingskontoret henholdsvis praktikvirksomheden, jfr.  

 dog § 8.
 § 8.  Angår aftalen en efg-uddannelse, og er eleven  

 under basisuddannelse, sender skolen oplysningerne efter § 7, når skolen har  

 konstateret, at eleven har gennemført basisuddannelsen.
 Stk. 2.  Gennemfører eleven ikke basisuddannelsen, skal  

 skolen straks efter, at dette er konstateret sende formularens blad 3 og 4  

 til virksomheden henholdsvis arbejdsformidlingskontoret med oplysning herom.
§ 9.  Kan skolen ikke påføre formularen oplysninger om  

 den tidsmæssige eller geografiske placering af elevens skoleophold straks  

 efter modtagelsen af skoleindmeldelsen eller umiddelbart efter basisårets  

 afslutning, sender skolen straks blad 3 til arbejdsformidlingskontoret uden  

 disse oplysninger.
Blad 4 sendes til virksomheden, når de fornødne  

 oplysninger foreligger.
§ 10.  Skal eleven eller lærlingen ikke begynde 1.  

 skoleophold på den skole, som har modtaget skoleindmeldelsen, videresender  

 skolen straks formularen til den anden skole.
Angår aftalen en  

 efg-uddannelse, forsyner skolen formularen med oplysning om den gennemførte  

 basisuddannelse, før formularen videresendes.
 Stk. 2.  Den skole, som modtager indmeldelsen efter stk.  

 1, påtegner og videresender formularens blad 3 og 4 efter reglerne i § 7 og §  

 9.
 § 11.  Har arbejdsformidlingen ikke modtaget den i §  

 7, § 9 eller § 10, stk. 2 nævnte underretning senest 3 uger efter modtagelsen  

 af uddannelsesaftalen, undersøger kontoret ved henvendelse til skolen om  

 skoleindmeldelse er indsendt.
 Stk. 2.  Tilsvarende gælder, hvor arbejdsformidlingen  

 ikke senest 30. juni har modtaget den i § 8 nævnte underretning om, hvorvidt  

 eleven har gennemført basisuddannelsen.
Registrering og godkendelse § 12.  Når arbejdsformidlingskontoret har konstateret,  

 at aftalen er indgået i overensstemmelse med lærlingelovens regler eller  

 reglerne om uddannelsesaftaler for efg-elever, skal det forsyne aftalen med  

 påtegning herom og straks sende kopi af aftalen til aftalens parter, skolen  

 og det faglige udvalg.
 Stk. 2.  Angår aftalen en efg-uddannelse, og er eleven  

 under basisuddannelse, skal kontorets påtegning af aftalen indeholde  

 følgende:
»Registreringen er betinget af, at eleven har afsluttet  

 basisuddannelsen, før ansættelsesforholdet begynder.« § 13.  Kontoret skal godkende henholdsvis registrere  

 aftalen og foretage afsendelsen efter § 12 senest 14 dage efter, at de  

 fornødne oplysninger fra parterne, det faglige udvalg og skolen foreligger.
 § 14.  Har det faglige udvalg ikke truffet afgørelse i  

 spørgsmålet om virksomhedens godkendelse som uddannelsessted, jfr. § 5, inden  

 4 uger efter, at de fornødne oplysninger foreligger for udvalget, behandles  

 aftalen som om virksomheden var godkendt af det faglige udvalg.
 Stk. 2.  De nærmere regler om fristens beregning m.v. er  

 fastsat i direktoratet for erhvervsuddannelsernes cirkulære af 2. juli 1982  

 om en frist for de faglige udvalgs behandling af visse sager vedrørende en  

 virksomheds egnethed som uddannelsessted for lærlinge eller efg-elever.
 § 15.  Har kontorets undersøgelser vist, at aftalen  

 ikke kan godkendes eller registreres, underretter kontoret parterne herom med  

 oplysning om, hvilke betingelser der ikke er opfyldt.
Stk. 2.  Skyldes kontorets afgørelse efter stk. 1, at  

 det faglige udvalg har truffet afgørelse om, at virksomheden er underkendt  

 eller ikke kan godkendes som uddannelsessted, skal kontoret give virksomheden  

 vejledning om klageadgangen.
Kontoret giver efter omstændighederne  

 klagevejledning i andre tilfælde, hvor en særlig klageadgang er foreskrevet.
 Stk. 3.  Kontoret skal i øvrigt så vidt muligt vejlede  

 virksomheden om, hvordan uopfyldte betingelser eventuelt kan opfyldes.  

 Kontoret kan i den anledning henvise virksomheden til det faglige udvalg.
Særlige bestemmelser § 16.  Senest samtidig med aftalens afsendelse efter §  

 12 sender kontoret 1. til virksomheden og eleven eller lærlingen:
 2. til virksomheden:
§ 17.  Senere ændringer i aftalen mellem parterne skal  

 ske ved oprettelse af tillæg til aftalen eller lærekontrakten.
Blanket hertil  

 udleveres af arbejdsformidlingen.
 Stk. 2.  Tillægget behandles som aftalen efter § 1-§ 15  

 med de afvigelser, der følger af forholdet.
 § 18.  Ophævelse af aftalen inden aftaleperiodens  

 udløb skal indberettes til arbejdsformidlingen af virksomheden på den  

 blanket, der er omtalt i § 16, nr. 2, litra a.
 Stk. 2.  Arbejdsformidlingen sender fotokopi af  

 ophævelseserklæringen til skolen og det faglige udvalg.
 § 19.  Når uddannelsen er gennemført, og eleven eller  

 lærlingen har modtaget bevis herfor, skal arbejdsformidlingen underrettes  

 herom.
Stk. 2.  Inden for handels- og kontorområdet sendes  

 meddelelse efter stk. 1 af virksomheden.
For de øvrige fag skal meddelelse  

 fremsendes af det faglige udvalg eller svendeprøvekommissionen.
 § 20.  Bliver et arbejdsformidlingskontor opmærksom på  

 forhold, der strider mod bestemmelserne i lærlingeloven eller efg-loven eller  

 regler fastsat i medfør af lovgivningen, bør kontoret søge forholdene bragt i  

 lovmæssig orden, efter omstændighederne ved at underrette vedkommende faglige  

 udvalg og derved foranledige, at udvalget griber ind i sagen.
Ikrafttrædelse § 21.  Cirkulæret finder anvendelse på aftaler, der  

 indgås efter den 15. august 1982.
 Stk. 2.  Samtidig ophæves direktoratets  

 cirkulærskrivelse af 25. maj 1978 om nye aftaleformularer og direktoratets  

 cirkulære af 31. marts 1982 om registrering af uddannelsesaftaler på  

 betingelse af gennemført basisuddannelse.
