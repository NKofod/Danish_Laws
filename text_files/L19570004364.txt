 Ved kgl. resolution af 4. juli 1957 har Danmark  

 ratificeret omstående under 22. februar 1957 i Oslo undertegnede overenskomst  

 med tilhørende slutprotokol mellem Danmark og Norge til undgåelse af  

 dobbeltbeskatning vedrørende skatter af indkomst og formue.
OVERENSKOMST mellem Kongeriget Danmark og Kongeriget Norge til undgåelse af  

 dobbeltbeskatning vedrørende skatter af indkomst og formue.
 Kongeriget Danmark og Kongeriget Norge er blevet enige om at indgå en  

 overenskomst til undgåelse af dobbeltbeskatning vedrørende skatter af  

 indkomst og formue.
 I dette øjemed har til befuldmægtiget udnævnt:
 Hans Majestæt Kongen af Danmark:
Danmarks ambassadør i Oslo, herr H.J.
Hansen, Hans Majestæt Norges Konge:
Norges utenriksminister, herr Halvard Lange, som efter at have undersøgt hinandens fuldmagter og fundet dem i god og  

 behørig form er blevet enige om følgende bestemmelser:
 Artikel 1.
 1. Denne overenskomst finder anvendelse på fysiske  

 personer, som er bosat i Kongeriget Danmark eller i Kongeriget Norge, samt på  

 danske og norske juridiske personer.
 2. Overenskomsten gælder for Danmarks vedkommende ikke  

 for Færøerne og Grønland, og for Norges vedkommende ikke for Svalbard, Jan  

 Mayen og de norske besiddelser udenfor Europa.
 Artikel 2.
 1. Overenskomsten angår skatter af indkomst eller  

 formue, hvadenten de udskrives til staten eller til en kommune.
 Som skatter af indkomst eller formue anses:
A.
For så vidt angår lovgivningen i Danmark:
B.
For så vidt angår lovgivningen i Norge:
1. indkomst- og formueskat til staten, C.
For så vidt angår lovgivningen såvel i Danmark som i Norge: skatter,  

 der udskrives på samme grundlag som nogen af de under A og B nævnte skatter.
 2. Som skatter af indkomst eller formue efter denne  

 overenskomst anses ikke særlige skatter på lotterigevinst og væddemål samt  

 arve- og gaveskatter.
 3. Ved kommuner forstås i denne overenskomst kommuner  

 af såvel højere som lavere orden.
 Artikel 3.
 1. Såfremt ikke andet er fastsat i denne overenskomst,  

 beskattes indkomst og formue kun i den af staterne, hvor den skattepligtige  

 anses for at være bosat.
2. Fysisk person anses ifølge denne overenskomst for  

 at være bosat i en af staterne, hvis han der har sin faste bopæl og hjemsted  

 eller stadig opholder sig der, eller iøvrigt i henseende til beskatningen der  

 skal behandles på samme måde som en i staten bosat person.
Skulle anvendelsen  

 af den nævnte regel medføre, at han måtte anses for bosat i begge stater,  

 skal han ifølge denne overenskomst anses for bosat i den stat, med hvilken  

 han har de stærkeste personlige og økonomiske forbindelser.
Kan spørgsmålet  

 om, hvor en person skal anses for at være bosat, heller ikke afgøres i  

 henhold til sidstnævnte regel, skal personen anses for at være bosat i den  

 stat, i hvilken han er statsborger.
Er han statsborger i begge stater, eller  

 er han ikke statsborger i nogen af disse, skal de kompetente myndigheder  

 træffe aftale fra tilfælde til tilfælde.
 3. For en skattepligtig, som flytter fra den ene stat  

 for at bosætte sig i den anden, ophører skattepligten i førstnævnte stat -  

 for så vidt skattepligten er afhængig af den skattepligtiges bopælsforhold -  

 ved udgangen af den dag, flytningen var afsluttet.
 Såfremt en skattepligtig, der flytter fra Danmark for at bosætte sig i  

 Norge, inden udløbet af det skatteår, hvori flytningen er sket, påny tager  

 bopæl i Danmark, skal skattepligten i Danmark dog kun anses for afbrudt for  

 det tidsrum, hvori han har været bosat i Norge.
 4. Juridisk person anses ifølge denne overenskomst for  

 at være bosat i den stat, hvis nationalitet den har.
En juridisk person anses for at have dansk, henholdsvis norsk  

 nationalitet, såfremt den juridiske person er registreret i Danmark,  

 henholdsvis Norge.
Juridisk person, der ikke er registreret, anses for at  

 have den stats nationalitet, i hvilken bestyrelsen eller den øverste ledelse  

 har sit sæde.
 5. Uskiftet dødsbo anses for at være bosat i den af de  

 to stater, hvor afdøde i henhold til punkt 2 i denne artikel skal anses for  

 at have været bosat ved dødsfaldet.
 Artikel 4.
 1. Skat af indkomst af fast ejendom, beliggende i en  

 af staterne, erlægges kun i denne stat.
2. Som indkomst af fast ejendom anses såvel indkomst,  

 erhvervet ved umiddelbar udnyttelse og brug af den faste ejendom, som  

 indkomst ved udleje, bortforpagtning og enhver anden slags anvendelse af  

 ejendommen, samt realisationsfortjeneste, der erhverves ved afhændelse af  

 fast ejendom.
Fast ejendom omfatter tilbehør til ejendommen, herunder - for  

 så vidt angår landbrug og skovbrug - besætning, redskaber og andet løsøre.
 Som indkomst af fast ejendom betragtes ifølge denne overenskomst endvidere  

 indkomst ved fældning af skov på egen eller andens grund, såvel som indkomst,  

 der måtte tilkomme producenten ved det fældede tømmers befordring til  

 eksporthavn, ved dets salg i den stat, hvor den faste ejendom er beliggende,  

 samt ved sådan forædling af tømmeret, som finder sted i denne stat andetsteds  

 end på fast driftssted.
 Artikel 5.
1. Såfremt ikke andet er bestemt i denne overenskomst,  

 skal skat af indkomst af erhvervsvirksomhed eller frit erhverv, som hidrører  

 fra fast driftssted i en af staterne, kun erlægges i denne stat.
Findes faste  

 driftssteder i begge stater, oppebærer hver stat skat af den del af  

 indkomsten, der erhverves fra fast driftssted inden for den pågældende stats  

 område.
 2. Som indkomst af erhvervsvirksomhed anses såvel  

 indkomst, erhvervet ved umiddelbar drift af virksomheden, som indkomst ved  

 virksomhedens udleje til en anden, samt fortjeneste ved afhændelse af  

 virksomheden eller en del af denne eller af genstande, som anvendes i  

 virksomheden.
Som indkomst af erhvervsvirksomhed anses også indkomst, som nogen  

 oppebærer som deltager i en virksomhed, dog ikke indkomst af aktier eller  

 lignende værdipapirer.
Ved lignende værdipapirer forstås andelsbeviser, som  

 indehaves af interessenter, andelshavere eller andre deltagere i selskaber  

 med delt eller på anden måde begrænset ansvar, herunder dog ikke almindelige  

 kommanditselskaber.
 3. Som indkomst af frit erhverv anses navnlig indkomst  

 af selvstændigt drevet videnskabelig og kunstnerisk virksomhed, undervisende  

 og opdragende virksomhed, samt virksomhed som læge, sagfører, arkitekt og  

 ingeniør.
 Artikel 6.
 1. Som fast driftssted anses ethvert sted, hvor der  

 findes særligt anlæg eller er truffet særlig foranstaltning til stadig brug  

 ved virksomhedens eller erhvervets udøvelse, såsom sted, hvor foretagendet  

 har sin ledelse, kontor, filial, produktionssted, værksted eller lignende,  

 salgsted, varelager (herunder også varigt kommissionslager), grube eller  

 anden lignende naturforekomst, som er genstand for udnyttelse.
 2. Med fast driftssted, ligestilles plads for  

 byggeforetagende, hvis udførelse har overskredet, eller såvidt det kan  

 forudses, kommer til at overskride et tidsrum af tolv måneder.
 3. Fast driftssted foreligger også, når et i den ene  

 stat hjemmehørende foretagende i den anden stat har en repræsentant (agent),  

 som stadig virker der for foretagendets regning, og har fuldmagt til at  

 afslutte forretninger på foretagendets vegne.
 Derimod skal fast driftssted ikke anses for at foreligge alene af den  

 grund, at et i den ene stat hjemmehørende foretagende har et datterselskab i  

 den anden stat eller der opretholder forretningsforbindelser alene gennem en  

 fuldstændig uafhængig repræsentant eller gennem en repræsentant (agent), som  

 vel stadig virker for foretagendets regning, men kun formidler forretninger  

 uden at have fuldmagt til at afslutte forretninger på foretagendets vegne.
 Artikel 7.
Når et foretagende i en af staterne driver virksomhed i den anden stat fra  

 et der beliggende fast driftssted, skal følgende iagttages med hensyn til  

 fordelingen af beskatningsretten: Det faste driftssted skal anses for at have  

 oppebåret den indkomst af virksomheden, som driftsstedet kan antages at ville  

 have oppebåret, såfremt driftsstedet havde været et helt uafhængigt  

 foretagende, som selvstændigt havde afsluttet forretninger med det  

 foretagende, som det faste driftssted tilhører.
Hvis det faste driftssted har  

 selvstændig bogføring, bør denne, hvor det kan ske, lægges til grund ved  

 indkomstens opgørelse, men når der foreligger grund dertil, skal den af  

 driftsstedet på grundlag af bogføringen opgjorte indkomst ved ligningen  

 berigtiges i overensstemmelse med det ovenfor anførte.
Findes bogføringen  

 ikke at kunne lægges til grund ved indkomstopgørelsen, kan indkomsten  

 fastsættes til en rimelig procentdel af driftsstedets omsætning.
Når  

 forholdene ikke kræver andet, skal procentsatsen fastsættes under hensyntagen  

 til tilsvarende opgørelser for lignende foretagender i samme stat.
Når det er  

 påkrævet, skal de kompetente myndigheder fra tilfælde til tilfælde træffe  

 særlige aftaler om fordelingen af beskatningsretten.
 Myndighederne skal give hinanden underretning om den indkomst, af hvilken  

 et fast driftssted i en af staterne i sådanne tilfælde ansættes, og søge i  

 mindelighed at afgøre spørgsmålet om beskatningsrettens rigtige fordeling.
 Artikel 8.
 1. Indkomst af foretagende, der udøver skibs- eller  

 luftfartsvirksomhed, og hvis virkelige ledelse har sit sæde i en af staterne,  

 beskattes kun i denne stat.
 2. I tilfælde, hvor luftfartsvirksomhed udøves af et  

 konsortium med deltagere fra begge stater, skal indkomsten af virksomheden,  

 dersom konsortiet ikke er en juridisk person, kun beskattes hos deltagerne og  

 således, at hver stat kun beskatter den del, som tilfalder en deltager i  

 denne stat.
 Artikel 9.
 1. Royalty, som erlægges for udnyttelsen af fast  

 ejendom eller for driften af grube eller anden naturforekomst, beskattes kun  

 i den af staterne, hvor den faste ejendom, gruben eller naturforekomsten er  

 beliggende.
 2. Anden royalty end omhandlet under punkt 1 beskattes  

 i den stat, hvor indtægtsnyderen anses for at være bosat, dog at beskatningen  

 forbeholdes den stat, hvorfra royaltyen betales, såfremt den, der oppebærer  

 royaltyen, har en sådan indflydelse på foretagendets ledelse, at det er  

 rimeligt at betragte forholdet, som om han var direkte deltager i  

 virksomheden.
 Med udtrykket royalty forstås i dette punkt enhver slags royalty (eller  

 andet periodisk forfaldende beløb), der erlægges som vederlag for brugsretten  

 eller eneretten til enhver art af forfatter- og forlagsret, patent, tegning,  

 hemmelig fabrikationsmetode og recept, varemærke eller anden lignende  

 rettighed.
 Artikel 10.
 1. Aktieudbytte beskattes kun i den stat, hvor den,  

 som modtager udbyttet, anses for at være bosat.
 2. I tilfælde, hvor udbytte fra et aktieselskab i  

 Norge oppebæres af et aktieselskab i Danmark, som direkte eller indirekte  

 behersker mindst 50 pct. af stemmetallet for samtlige aktier i det selskab,  

 som udbetaler udbyttet, skal udbyttet være fritaget for beskatning i Danmark  

 i det omfang, dette ville have været tilfældet efter skattelovgivningen i  

 Danmark, såfremt begge selskaber havde været bosat der.
 3. I tilfælde, hvor udbytte fra et aktieselskab i  

 Danmark oppebæres af et aktieselskab i Norge, som direkte eller indirekte  

 behersker mindst 50 pct. af stemmetallet for samtlige aktier i det selskab,  

 som udbetaler udbyttet, skal udbyttet i Norge være fritaget for indkomstskat  

 til staten i det omfang, dette ville have været tilfældet efter  

 skattelovgivningen i Norge, såfremt begge selskaber havde været bosat der.
 4. Hvad der er bestemt ovenfor i denne artikel med  

 hensyn til aktieselskaber og udbytte fra sådanne selskaber skal finde  

 tilsvarende anvendelse, når det drejer sig om andre selskaber og  

 sammenslutninger med delt eller på anden måde begrænset ansvar, herunder dog  

 ikke almindelige kommanditselskaber, eller udbytte fra sådanne selskaber  

 eller sammenslutninger.
 Artikel 11.
 1. Såfremt ikke andet følger af de nedenfor anførte  

 bestemmelser i denne artikel, beskattes indkomst af personligt arbejde i  

 offentlig eller privat tjeneste (herunder ikke medregnet pensioner og  

 livrenter) kun i den stat, hvor den skattepligtige har udført den virksomhed,  

 hvorved indkomsten er indtjent.
2. Indkomst som under punkt 1 omhandlet skal dog  

 beskattes overensstemmende med bestemmelsen i artikel 3, punkt 1, i tilfælde, 3. Såfremt et aktieselskab anses for bosat i en af  

 staterne, men medlemmer af dets bestyrelse, repræsentantskab, kontrolkomite  

 eller lignende er bosat i den anden stat, skal vederlag, som af selskabet  

 udbetales til disse medlemmer i deres her omhandlede egenskab, kun beskattes  

 i den sidstnævnte stat.
 4. Studerende ved universitet eller højere læreanstalt  

 i den ene stat, som i et tidsrum af højst 100 dage indenfor et kalenderår har  

 beskæftigelse i den anden stat for at opnå en for studierne nødvendig  

 praktisk uddannelse, beskattes af det vederlag, som han oppebærer for  

 arbejdet, kun i den stat, hvor han anses for bosat.
 Artikel 12.
 Studerende, lærlinge og lignende, der udelukkende i studie- eller  

 uddannelsesøjemed opholder sig i en af staterne, beskattes ikke i denne stat  

 af beløb, som de modtager fra udlandet til underhold, studier eller  

 uddannelse.
 Artikel 13.
 Formue i fast ejendom eller tilbehør til ejendommen - herunder besætning,  

 redskaber og andet løsøre for så vidt angår landbrug eller skovbrug -  

 beskattes kun i den stat, hvor ejendommen er beliggende.
 Formue, knyttet til erhvervsvirksomhed eller frit erhverv, beskattes kun i  

 den stat, som ifølge bestemmelserne i denne overenskomst er berettiget til at  

 kræve skat af indkomsten af samme formue.
 Artikel 14.
 Indkomst eller formue, hvoraf uskiftet dødsbo i henhold til denne  

 overenskomst beskattes i den ene stat, kan ikke tillige beskattes i den anden  

 stat hos den, der modtager udlodning fra dødsboet.
 Artikel 15.
Hver stat er berettiget til i overensstemmelse med sin interne lovgivning  

 at foretage berigtigelse af indkomst og formue i tilfælde, hvor Når sådanne spørgsmål opstår i en af staterne, skal den kompetente  

 myndighed i den anden stat underrettes herom, for at nødvendig berigtigelse  

 skal kunne ske med hensyn til opgørelse af indkomst og formue for det  

 foretagende, som er hjemmehørende der.
Når der foreligger grund dertil, skal  

 de kompetente myndigheder træffe rimelig afgørelse vedrørende indkomstens  

 eller formuens opgørelse.
 Artikel 16.
 1. Statsborgere i en af staterne skal ikke i den anden  

 stat kunne undergives en beskatning, som er af anden art, højere eller mere  

 tyngende end den beskatning, som statsborgere i denne anden stat er eller  

 måtte blive undergivet der.
 2. Juridiske personer, som anses for bosatte i en af  

 staterne, skal ikke i den anden stat kunne undergives en beskatning, som er  

 af anden art, højere eller mere tyngende end den beskatning, som juridiske  

 personer, der anses for bosatte i denne anden stat, er eller måtte blive  

 undergivet der.
 Artikel 17.
 Den stat, hvor den skattepligtige anses for at være bosat, har adgang til  

 ved fastsættelsen af skatten at anvende den skattesats, der skulle have været  

 bragt til anvendelse, hvis også den indkomst og formue, som ifølge  

 bestemmelserne i denne overenskomst i beskatningsmæssig henseende er  

 forbeholdt den anden stat, var inddraget under beskatning i førstnævnte stat.
 Artikel 18.
 Denne overenskomst indvirker ikke på retten til at nyde eventuelle  

 videregående skattefritagelser, som i kraft af folkerettens almindelige  

 regler er eller i fremtiden måtte blive indrømmet diplomatiske og konsulære  

 tjenestemænd.
 I det omfang, hvori der på grund af sådanne yderligere skattefritagelser  

 ikke sker beskatning af indkomst eller formue i ansættelseslandet,  

 forbeholdes beskatningsretten hjemlandet.
 Artikel 19.
Kan den skattepligtige påvise, at den fremgangsmåde, som  

 skattemyndighederne i de kontraherende stater har anvendt, for ham har  

 medført eller vil medføre dobbeltbeskatning, kan han gøre indsigelse herimod  

 hos den stat, hvor han anses for at være bosat.
Anses indsigelsen for  

 begrundet, kan denne stats kompetente myndighed træffe aftale med den anden  

 stats kompetente myndighed for at undgå dobbeltbeskatningen.
 Artikel 20.
 I tilfælde, hvor der opstår vanskeligheder eller tvivl ved fortolkningen  

 og anvendelsen af denne overenskomst, kan de kompetente myndigheder i de to  

 kontraherende stater træffe særskilte aftaler.
 Artikel 21.
 De kontraherende stater forpligter sig til at overlade til deres  

 kompetente myndigheder at træffe rimelig afgørelse af ethvert andet  

 spørgsmål, som - uden at være udtrykkeligt reguleret i denne overenskomst -  

 på grund af forskelligheder mellem de i de to stater gældende principper for  

 skattens påligning eller iøvrigt kan opstå vedrørende de skatter, som  

 omfattes af overenskomsten.
 Artikel 22.
 Ved "kompetente myndigheder" forstås i denne overenskomst  

 finansministrene i de to kontraherende stater eller den myndighed i hver af  

 disse stater, som bemyndiges til i finansministerens sted at behandle  

 spørgsmål i henhold til denne overenskomst.
 Artikel 23.
1. Gyldigheden af denne overenskomst kan enten i sin  

 helhed eller med de ændringer, hvorom der er enighed, udvides til Færøerne og  

 Grønland, hvis der her udskrives skatter af i alt væsentligt samme karakter  

 som de skatter, der er opregnet i artikel 2 i denne overenskomst.
Om sådan  

 udvidelse vil de to stater træffe aftale ved udveksling af noter; i disse  

 noter vil de fastsætte, fra hvilken dato udvidelsen bliver virksom, og med  

 hvilke ændringer og under hvilke betingelser (herunder ophørsvilkår)  

 overenskomsten skal have gyldighed.
 2. Denne overenskomsts ophør i henhold til artikel 26  

 skal, medmindre andet er udtrykkeligt aftalt af begge stater, medføre ophøret  

 af denne overenskomsts anvendelse på de områder, hvortil overenskomsten i  

 henhold til denne artikel måtte være udvidet.
 Artikel 24.
 Denne overenskomst skal ratificeres, og ratifikationsdokumenterne skal  

 snarest muligt udveksles i København.
 Overenskomsten træder i kraft ved udvekslingen af  

 ratifikationsdokumenterne.
 Artikel 25.
 Når udvekslingen af ratifikationsdokumenterne har fundet sted, finder  

 overenskomsten anvendelse:
for så vidt angår skatter af indkomst eller formue, som udskrives på  

 grundlag af skatteligningen for skatteåret 1958/59 eller senere skatteår; for så vidt angår skatter af indkomst eller formue, som udskrives på  

 grundlag af ligningen i 1958 eller senere år.
 Når denne overenskomst træder i kraft, skal overenskomsten af 30. december  

 1946 mellem Kongeriget Danmark og Kongeriget Norge til undgåelse af  

 dobbeltbeskatning vedrørende skatter af indkomst og formue ophøre at gælde;  

 sidstnævnte overenskomst skal dog finde anvendelse på skatter, der er  

 pålignet på grundlag af ansættelser eller revision af ansættelser for  

 tidligere år end ovenfor anført.
 Artikel 26.
Overenskomsten forbliver gældende, sålænge den ikke opsiges af nogen af de  

 kontraherende stater.
Opsigelse skal finde sted mindst seks måneder før et  

 kalenderårs udgang.
Er dette opsigelsesvarsel blevet iagttaget, finder  

 overenskomsten sidste gang anvendelse:
for så vidt angår skatter af indkomst eller formue, som udskrives på  

 grundlag af skatteligningen for det skatteår, som begynder i det kalenderår,  

 der følger nærmest efter det, i hvilket opsigelsen har fundet sted; for så vidt angår skatter af indkomst eller formue, som udskrives på  

 grundlag af ligningen i det år, der følger nærmest efter det år, i hvilket  

 opsigelsen har fundet sted.
Til bekræftelse herpå Slutprotokol.
 Ved undertegnelsen af den i dag mellem Kongeriget Danmark og Kongeriget  

 Norge indgåede overenskomst til undgåelse af dobbeltbeskatning vedrørende  

 skatter af indkomst og formue har undertegnede befuldmægtigede afgivet  

 følgende erklæring, som udgør en integrerende del af overenskomsten:
 Vedrørende nedennævnte artikler i overenskomsten er der enighed om  

 følgende:
 Artikel 3, punkt 3.
 Overenskomsten er ikke til hinder for, at en person efter at være  

 tilflyttet Danmark fra Norge ansættes til formueskat i overensstemmelse med  

 interne danske regler, uanset at den formue, der lægges til grund for  

 beregningen af formueskat, eventuelt har været genstand for formuebeskatning  

 i Norge.
 Artikel 16.
 1. De i den danske lovgivning om beskatning til staten  

 indeholdte bestemmelser, hvorefter visse minimumssatser er fastsat for  

 indkomst- og formuebeskatning af fysiske personer, der ikke er bosat i  

 Danmark, og som der er undergivet begrænset skattepligt, skal ikke finde  

 anvendelse på fysiske personer, bosat i Norge.
På tilsvarende måde skal selskaber, der er hjemmehørende i Norge og  

 begrænset skattepligtige i Danmark, ikke være underkastet den minimumssats,  

 der er fastsat for indkomstbeskatning til staten af selskaber, der ikke er  

 hjemmehørende i Danmark.
Forannævnte selskaber skal ikke være  

 formueskattepligtige i Danmark, sålænge selskaber, hjemmehørende i Danmark,  

 ikke er formueskattepligtige.
 Iøvrigt berører bestemmelserne i artikel 16 ikke den danske lovgivnings  

 bestemmelser om beskatning til staten, hvorefter selskaber, der ikke er  

 hjemmehørende i Danmark, og som der er undergivet begrænset skattepligt,  

 indkomstbeskattes i overensstemmelse med den skatteskala, der gælder for  

 fysiske personer.
 2. Bestemmelsen i de norske skattelove for landet og  

 for byerne, henholdsvis §22, 2. stykke, og §17, 2. stykke, - således som  

 disse lovbestemmelser lyder ved undertegnelsen af denne slutprotokol - skal  

 ikke kunne påberåbes af danske statsborgere, med mindre de samtidig er norske  

 statsborgere eller har norsk indfødsret.
 Artikel 25.
 Bestemmelserne i overenskomstens artikel 3, punkt 3, og artikel 11, punkt  

 1, har for Danmarks vedkommende virkning også for skatteårene 1956/57 og  

 1957/58.
Halvard Lange / H.C.
Hansen.
