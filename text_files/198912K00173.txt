Nr LSF 173 Forslag til Lov om dødskriterium og transplantation m.v.
Fremsat af Inger Stilling Pedersen (KRF) Lysholm Christensen (KRF)  

 Glønborg (KRF) Kofod-Svendsen (KRF) den 18. januar 1990 Kapitel 1 Beskyttelse af døende og døde Dødskriterium § 1. Døden anses for indtrådt hos en person, når hjerte-, åndedræts- og  

 hjernefunktionen er uigenkaldeligt ophørt.
Behandling af personer, hvis hjerne uigenkaldeligt er ophørt med at  

 fungere § 2. Når det er konstateret, at hjernefunktionen er uigenkaldeligt ophørt,  

 og den i § 3 nævnte attest foreligger, bringes alle foranstaltninger, der har  

 til formål at forlænge dødsprocessen, til ophør.
For personer, der er  

 tilmeldt det i kapitel 3 nævnte organdonorregister, kan de i 1. pkt. nævnte  

 foranstaltningers ophør udsættes, dog maksimalt i 48 timer.
Konstatering af, at hjernen uigenkaldeligt er ophørt med at fungere § 3. Når hjernefunktionen er uigenkaldeligt ophørt, udstedes en attest på,  

 at hjernen er holdt op med at fungere.
Attesten skal udfærdiges af en læge og  

 indeholde dokumentation for forudgående sygdom eller ulykke, som med  

 overvejende sandsynlighed har bevirket ophøret af hjernefunktionen, og for,  

 at der ikke længere er ilttilførsel til hjernen.
Stk. 2. Attesten udfærdiges på grundlag af undersøgelser foretaget af to  

 læger, som ikke kan antages at have interesse i et bestemt udfald af  

 undersøgelserne.
Undersøgelsesresultater, røntgenoptagelser m.v. skal  

 bilægges attesten.
 Stk. 3. Sundhedsministeren fastsætter nærmere regler for udstedelsen af  

 attesten.
Konstatering af dødens indtræden § 4. Når døden er indtrådt, udstedes på grundlag af et ligsyn en attest  

 (dødsattest), jf. lov om ligsyn m.v.
Kapitel 2 Transplantation § 5. Fra en person, som har meddelt skriftligt samtykke hertil, kan væv og  

 andet biologisk materiale udtages i den pågældendes levende live til  

 behandling af sygdom eller legemsskade hos et andet menneske.
Stk. 2. Samtykke kan meddeles af den, der er fyldt 18 år.
Såfremt ganske  

 særlige grunde taler derfor, kan indgreb dog foretages med samtykke fra en  

 person under 18 år, når samtykket er tiltrådt af forældremyndighedens  

 indehaver.
Stk. 3. Inden samtykke meddeles, skal den pågældende af en læge have  

 modtaget oplysning om indgrebets beskaffenhed og følger samt om risikoen ved  

 indgrebet.
Lægen skal forvisse sig om, at den pågældende har forstået  

 betydningen af de meddelte oplysninger.
 Stk. 4. Indgrebet må kun finde sted, såfremt det efter sin art og  

 samtykkegiverens helbredstilstand kan foretages uden nærliggende fare for den  

 pågældende person.
 § 6. Når hjernefunktionen er uigenkaldeligt ophørt hos en person, der er  

 registreret som organdonor, jf. kapitel 3, kan der fra den pågældende udtages  

 væv og andet biologisk materiale til behandling af sygdom eller legemsskade  

 hos et andet menneske eller til videnskabelig brug i overensstemmelse med den  

 pågældendes bestemmelse herom.
§ 7. Udtagelse af væv m.v efter §§ 5-6 må kun foretages af læger, der er  

 ansat på sygehuse eller lignende institutioner, og som Sundhedsstyrelsen har  

 godkendt dertil.
Dette gælder dog ikke i tilfælde, hvor en person i medfør af  

 § 8 har truffet bestemmelse om anvendelse af sit lig til videnskabelig brug.
 Stk. 2. Indgreb efter § 6 må ikke foretages af de læger, der har behandlet  

 donor under dennes sidste sygdom eller har konstateret ophør af  

 hjernefunktionen hos donor.
 Stk. 3. Indgreb efter § 6 må ikke finde sted, såfremt der skal foretages  

 retslægeligt ligsyn eller retslægelig obduktion, medmindre indgrebet må  

 antages at være uden betydning for resultatet af undersøgelsen.
Kapitel 3 Regler om et organdonorregister § 8. Registrering af organdonorer sker i et donorregister, der oprettes og  

 drives af Sundhedsministeriet.
Tilmelding skal ske skriftligt på en særlig  

 blanket.
Der skal i registret optages oplysninger om navn, adresse,  

 CPR-nummer og om, hvorvidt den pågældende donor stiller sine organer til  

 rådighed for behandling af sygdom eller legemsskade hos et andet menneske  

 eller til videnskabelig brug eller til begge formål.
 Stk. 2. I registret optages samtidig oplysninger om navn, adresse og  

 CPR-nummer på den pågældende persons nærmeste pårørende, såfremt de er  

 underrettet om, at personen er registreret som donor.
Stk. 3. Enhver, som er fyldt 18 år, kan tilmelde sig registret.
Personer,  

 der er fyldt 15 år, kan tilmelde sig registret med tilladelse fra  

 forældremyndighedens indehaver.
Børn under 15 år kan af forældremyndighedens  

 indehaver tilmeldes registret, men denne tilmeldelse bortfalder automatisk,  

 når barnet fylder 15 år.
De tilmeldingsberettigede kan til enhver tid  

 tilbagekalde tilmeldelsen.
 § 9. Sundhedsministeren tager i samarbejde med Det Etiske Råd skridt til  

 en løbende oplysning af befolkningen om organdonorregistret.
Straffebestemmelser § 10. Den, der yder betaling for, at en person lader sig registrere som  

 donor, straffes med bøde eller hæfte.
På samme måde straffes den, som yder  

 betaling for afgivelse af organer m.v. af menneskelig oprindelse, eller som  

 på anden måde mod betaling sætter sig i besiddelse af sådanne organer m.v.
 Stk. 2. Den, der udtager væv og andet biologisk materiale til behandling  

 af sygdom eller legemsskade, uden at lovens betingelser herfor er opfyldt,  

 straffes med bøde, medmindre højere straf er forskyldt efter anden  

 lovgivning.
 Stk. 3. I forskrifter, der udstedes i medfør af loven, kan der fastsættes  

 straf af bøde for overtrædelse af bestemmelserne i forskrifterne.
Ikrafttrædelsesbestemmelser § 11. Loven træder i kraft den 1. juli 1990.
 Stk. 2. Samtidig ophæves lov nr. 246 af 9. juni 1967 om udtagelse af  

 menneskeligt væv m.v.
 § 12. Loven gælder ikke for Færøerne og Grønland, men kan ved kongelig  

 anordning sættes i kraft for disse landsdele med de afvigelser, som de  

 særlige færøske og grønlandske forhold tilsiger.
Bemærkninger til lovforslaget Almindelige bemærkninger Lovforslagets hovedformål er at sikre, at samfundet respekterer det  

 enkelte menneskes ret til at bestemme over sin egen krop, herunder også  

 retten til at stille sine organer til rådighed for andre.
 Formålet opfyldes ved:
1) at fastslå, at døden er indtrådt, når al hjerte-, åndedræts- og  

 hjernefunktion er uigenkaldeligt ophørt, altså fortsat anvendelse af det  

 såkaldte hjertedødskriterium, 2) at opstille regler for udtagelse af organer til transplantationsformål  

 både fra personer, der skal leve videre, og fra personer, hvor dødsprocessen  

 uigenkaldeligt er indledt, fordi hjernefunktionen uigenkaldeligt er ophørt.  

 For den sidstnævnte gruppe fastsættes der ligeledes regler om udtagelse af  

 organer til videnskabelig brug.
 Med lovforslaget ønsker forslagsstillerne at give Folketinget og  

 befolkningen et realistisk alternativ til regeringens lovforslag om  

 indførelse af hjernedødskriteriet uden at afvise de tekniske landvindinger på  

 transplantationsområdet.
Set ud fra en medicinsk-klinisk og biologisk synsvinkel er døden en  

 proces.
Både ud fra en medicinsk og retlig sammenhæng er der behov for på et  

 tidspunkt at foretage »tværsnit« i denne proces.
Spørgsmålet er,  

 hvornår dette »tværsnit« skal lægges.
Det er Kristeligt Folkepartis  

 opfattelse, at det skal lægges, når al hjerte-, åndedræts- og hjernefunktion  

 er uigenkaldeligt ophørt.
 Det kan i øvrigt oplyses, at forslaget er udarbejdet på baggrund af  

 redegørelsen fra Det Etiske Råd om dødskriteriet.
Bemærkninger til lovforslagets enkelte bestemmelser Til § 1 Det er vigtigt, at vi bevarer et dødskriterium, som er umiddelbart  

 forståeligt for almindelige mennesker, nemlig, at døden er indtrådt, når  

 åndedrættet er ophørt og hjertelyden er stoppet, altså bevarelse af det  

 såkaldte hjertedødskriterium.
Til § 2 Kravet om, at foranstaltninger, der har til formål at forlænge  

 dødsprocessen, skal bringes til ophør, efter at det er konstateret, at al  

 hjernefunktion uigenkaldeligt er ophørt, sikrer, at dødsprocessen ikke  

 forlænges unødvendigt.
Undtagelsen om, at sådanne foranstaltninger kan  

 fortsætte i maksimalt 48 timer for personer, der er tilmeldt  

 organdonorregistret, giver mulighed for at forlænge dødsprocessen i de  

 tilfælde, det er nødvendigt for, at transplantationen kan gennemføres, uden  

 at donor bliver liggende som »reservedelslager«.
Til § 3 Det er muligt for læger med sikkerhed at konstatere, at al hjernefunktion  

 uigenkaldeligt er ophørt, men det kræver måleudstyr og kan derfor kun ske på  

 et hospital.
Det sker ved undersøgelse af reflekser gennem de nervebaner, der kommer og  

 går direkte fra og til hjernen.
Undersøgelsen kan suppleres med  

 røntgenundersøgelse af hjernens blodgennemstrømning, som vil være ophørt,  

 hvis hjernefunktionen er ophørt, samt ved undersøgelse af hjernens elektriske  

 aktivitet (EEG), der ligeledes vil være ophørt.
Det er en specialistopgave at  

 konstatere, at hjernens funktion uigenkaldeligt er ophørt.
For lægmand er  

 mennesket stadig »i live«, om end i respirator; der er pæne farver,  

 varm hud og puls, men ingen reaktion på kontaktforsøg, og pupillerne reagerer  

 ikke på lys.
Medicinpåvirkning, kulde og andre årsager til skindød kan  

 udelukkes.
 Attesten udstedes af en læge på ansvar af den lægelige chef på den  

 sygehusafdeling, hvor patienten er indlagt.
Til § 4 Om udstedelse af dødsattest henvises til ligsynslovens regler, jf. lov nr.  

 279 af 26. maj 1976.
Til § 5 Bestemmelsen svarer til den nugældende transplantationslovs § 1. Efter den  

 nugældende lov skal samtykke til transplantation fra en person under 18 år  

 tiltrædes af værgen.
I lovforslaget foreslås, at samtykket skal tiltrædes af  

 forældremyndighedens indehaver.
Til § 6 Ifølge denne bestemmelse får de personer, der ønsker at stille deres  

 organer til rådighed for andre eller for videnskabelig brug, mulighed for  

 det.
Det sikres, at udtagelse af organer først kan ske, når al hjernefunktion  

 er uigenkaldeligt ophørt.
Til § 7 Stk. 1 svarer til § 6 i transplantationsloven (lov nr. 246 af 9. juni 1967  

 om udtagelse af menneskeligt væv m.v.). Dog er ordet »og« indsat  

 før sætningen: »som Sundhedsstyrelsen har godkendt dertil« for at  

 præcisere gældende praksis, hvorefter det er lægerne (afdelingens lægechef),  

 der godkendes til at foretage transplantationer, og ikke sygehusene.
Der er  

 således alene tale om en sproglig ændring af bestemmelsen.
 Stk. 2 og 3 svarer med rent redaktionelle ændringer til  

 transplantationslovens § 7 og § 5, 2. pkt.
Stk. 3 må i overensstemmelse med gældende forskrifter medføre, at i  

 tilfælde, hvor der som udgangspunkt skal foretages retslægeligt  

 ligsyn/retslægelig obduktion, er det en betingelse for at udtage  

 transplantationsmateriale fra en person, at politiet forinden har erklæret  

 sig indforstået hermed.
Ved ofre for trafikulykker må transplantationsindgreb  

 dog kunne gennemføres, hvis politiet ikke på eget initiativ har nedlagt  

 forbud herimod, forudsat at betingelserne i øvrigt er opfyldt herfor.
Til § 8 Når et menneske har truffet den beslutning at ville være organdonor, skal  

 samfundet tage beslutningen så alvorligt, at den registreres sådan, at  

 hospitalet i påkommende tilfælde hurtigt kan skaffe sikre oplysninger om  

 personens donorstatus.
Hertil kan kun et centralt edb-register anvendes.  

 Eventuelle afkrydsninger eller påklæbninger på kørekort og lignende bør kun  

 betragtes som en supplerende tilkendegivelse.
Af hensyn til de pårørende bør der i oplysninger om ordningen indgå en  

 opfordring til organdonorer om at underrette deres nærmeste pårørende om  

 beslutningen.
For at lette hospitalspersonalets samtale med de pårørende i de  

 tilfælde, hvor transplantation skal finde sted, kan der i registret optages  

 oplysning om, hvilke pårørende der kender beslutningen.
Organdonoren har ret  

 til at undlade orientering.
Spørgsmålet om børn som organdonorer rejser store problemer.
Forslaget  

 giver forældre mulighed for tilmelding af børn under 15 år.
En sådan  

 tilmelding falder automatisk bort, når barnet fylder 15 år.
Barnet og  

 forældrene må så i fællesskab afgøre, om tilmeldingen skal fornys.  

 Bestemmelsen er udformet sådan, at 15-18-årige uden at skulle spørge  

 forældrene kan framelde sig.
Personer, der står tilmeldt, når de fylder 18 år, beholder uden videre  

 denne status.
Det kan overvejes, om registret med nogle års mellemrum bør  

 minde de registrerede om deres status, herunder hvilke pårørende der er  

 noteret som underrettet.
Til § 9 Det er vigtigt, at befolkningen har et godt kendskab til virkningen og  

 betydningen af organdonorregistret.
Derfor er der indsat en bestemmelse om,  

 at sundhedsministeren skal oplyse befolkningen om registret.
Denne  

 oplysningsopgave skal varetages i samarbejde med Det Etiske Råd, som i  

 forvejen har til opgave at informere og skabe debat om etiske emner.
Til § 10 Straffebestemmelsen i § 10, stk. 1, er indsat for at give den størst  

 mulige sikkerhed for, at ingen skal kunne presse en anden til at tilmelde sig  

 organdonorregistret.
Efter 2. behandling den 15. maj 1990 Kapitel 1 Beskyttelse af døende og døde Dødskriterium § 1. En persons død konstateres ved uopretteligt ophør af åndedræt,  

 hjertevirksomhed og al hjernefunktion.
Konstatering af, at al hjernefunktion uopretteligt er ophørt § 2. Når al hjernefunktion uopretteligt er ophørt, udstedes en attest på,  

 at hjernen er holdt op med at fungere.
Attesten skal udfærdiges af en læge og  

 indeholde dokumentation for forudgående sygdom eller ulykke, som med  

 overvejende sandsynlighed har bevirket ophøret af hjernefunktionen, og for,  

 at der ikke længere er ilttilførsel til hjernen.
Stk. 2. Attesten udfærdiges på grundlag af undersøgelser foretaget af to  

 læger, som ikke kan antages at have interesse i et bestemt udfald af  

 undersøgelserne.
Undersøgelsesresultater, røntgenoptagelser m.v. skal  

 bilægges attesten.
 Stk. 3. Sundhedsministeren fastsætter bestemmelser om de undersøgelser,  

 der skal foretages for at konstatere, at al hjernefunktion uopretteligt er  

 ophørt.
 Stk. 4. Sundhedsministeren fastsætter nærmere regler for udstedelsen af  

 attesten.
Behandling af personer, når det er konstateret, at al hjernefunktion  

 uopretteligt er ophørt § 3. Når det er konstateret, at al hjernefunktion uopretteligt er ophørt,  

 og den i § 2 nævnte attest foreligger, bringes alle foranstaltninger, der har  

 til formål at forlænge dødsprocessen, til ophør.
For personer, der er  

 tilmeldt det i kapitel 4 nævnte organdonorregister, kan de i 1. pkt. nævnte  

 foranstaltningers ophør udsættes, dog maksimalt i 48 timer.
Kapitel 2 Obduktion Retslægelig obduktion § 4. Retslægelig obduktion skal foretages:
1) når dødsfaldet skyldes et strafbart forhold eller muligheden heraf ikke  

 med tilstrækkelig sikkerhed kan udelukkes eller obduktion dog skønnes  

 nødvendig for at hindre, at der senere kan opstå mistanke herom, 2) når dødsmåden i øvrigt ikke er fastslået med tilstrækkelig sikkerhed  

 ved det retslægelige ligsyn, eller 3) når dødsårsagen ikke er fastslået med tilstrækkelig sikkerhed ved det  

 retslægelige ligsyn og yderligere retsmedicinske undersøgelser af  

 politimæssige grunde skønnes påkrævet.
 Stk. 2. Skønnes almen interesse i øvrigt at kræve en særlig undersøgelse  

 af dødsårsagen ved bestemte grupper af dødsfald, kan justitsministeren efter  

 forhandling med Sundhedsstyrelsen bestemme, at der ved sådanne dødsfald skal  

 foretages retslægelig obduktion.
§ 5. Bestemmelse om retslægelig obduktion træffes af politiet.
Obduktionen  

 udføres af en sagkyndig læge, der udpeges af justitsministeren, sammen med en  

 embedslæge eller en anden læge, der repræsenterer denne.
Stk. 2. Såfremt omstændighederne tillader det, skal afdødes nærmeste,  

 førend obduktion foretages, underrettes om dødsfaldet og om, at der vil blive  

 foretaget obduktion.
Den pågældende skal samtidig gøres bekendt med adgangen  

 til domstolsprøvelse.
Domstolsprøvelse § 6. Såfremt afdødes nærmeste modsætter sig retslægelig obduktion, skal  

 politiet inden 24 timer indbringe spørgsmålet om lovligheden af beslutningen  

 herom for retten.
Stk. 2. Sagen behandles efter strafferetsplejens regler.
Rettens afgørelse  

 træffes ved kendelse.
Kære til landsretten kan kun ske inden for en frist på  

 3 dage.
Retsplejelovens § 949, stk. 2, finder tilsvarende anvendelse.
 Stk. 3. I de i § 4, stk. 1, nævnte tilfælde kan obduktion foretages, inden  

 rettens afgørelse foreligger, såfremt der er nærliggende fare for, at  

 øjemedet ellers vil forspildes.
Lægevidenskabelig obduktion § 7. Obduktion i lægevidenskabeligt øjemed og i forbindelse hermed  

 udtagelse af væv og andet biologisk materiale kan efter reglerne i stk. 2-5  

 foretages på en person, som er død på eller som død er indbragt til et  

 sygehus eller en lignende institution.
Stk. 2. Obduktion må foretages, såfremt afdøde efter sit fyldte 18. år  

 skriftligt har givet sit samtykke til obduktion.
I andre tilfælde må  

 obduktion ikke finde sted, såfremt afdøde eller afdødes nærmeste har udtalt  

 sig derimod eller indgrebet må antages at stride mod afdødes eller de  

 nærmestes livsopfattelse, eller såfremt særlige omstændigheder i øvrigt taler  

 mod indgrebet.
Stk. 3. Uden for de i stk. 2 nævnte tilfælde skal afdødes nærmeste, hvis  

 opholdssted kendes, underrettes om den påtænkte obduktion med anmodning om at  

 give tilladelse hertil.
Obduktion må herefter foretages, såfremt afdødes  

 nærmeste giver samtykke til indgrebet. Ønsker afdødes nærmeste ikke at tage  

 stilling til det påtænkte indgreb, skal der oplyses om adgangen til at  

 modsætte sig obduktion inden for 6 timer efter underretningen som nævnt i 1.  

 pkt.
Obduktion må tidligst foretages 6 timer efter denne underretning,  

 medmindre afdødes nærmeste forinden har givet samtykke til obduktion.
 Stk. 4. Er afdøde under 18 år, må obduktion kun foretages, såfremt  

 forældremyndighedens indehaver har samtykket heri.
 Stk. 5. Obduktion må ikke finde sted, såfremt der skal foretages  

 retslægeligt ligsyn eller retslægelig obduktion.
Kapitel 3 Transplantation § 8. Fra en person, som har meddelt skriftligt samtykke hertil, kan væv og  

 andet biologisk materiale udtages i den pågældendes levende live til  

 behandling af sygdom eller legemsskade hos et andet menneske.
Stk. 2. Samtykke kan meddeles af den, der er fyldt 18 år.
Såfremt ganske  

 særlige grunde taler derfor, kan indgreb dog foretages med samtykke fra en  

 person under 18 år, når samtykket er tiltrådt af forældremyndighedens  

 indehaver.
Stk. 3. Inden samtykke meddeles, skal den pågældende af en læge have  

 modtaget oplysning om indgrebets beskaffenhed og følger samt om risikoen ved  

 indgrebet.
Lægen skal forvisse sig om, at den pågældende har forstået  

 betydningen af de meddelte oplysninger.
 Stk. 4. Indgrebet må kun finde sted, såfremt det efter sin art og  

 samtykkegiverens helbredstilstand kan foretages uden nærliggende fare for den  

 pågældende person.
 § 9. Når al hjernefunktion uopretteligt er ophørt hos en person, der er  

 registreret som organdonor, jf. kapitel 4, kan der fra den pågældende udtages  

 væv og andet biologisk materiale til behandling af sygdom eller legemsskade  

 hos et andet menneske eller til videnskabelig brug i overensstemmelse med den  

 pågældendes bestemmelse herom.
 § 10. Udtagelse af væv m.v efter §§ 8 og 9 må kun foretages af læger, der  

 er ansat på sygehuse eller lignende institutioner, og som Sundhedsstyrelsen  

 har godkendt dertil.
 Stk. 2. Indgreb efter § 9 må ikke foretages af de læger, der har behandlet  

 donor under dennes sygdom, har konstateret, at al hjernefunktion uopretteligt  

 er ophørt eller konstateret dødens indtræden efter § 1.
 Stk. 3. Indgreb efter § 9 må ikke finde sted, såfremt der skal foretages  

 retslægeligt ligsyn eller retslægelig obduktion, medmindre indgrebet må  

 antages at være uden betydning for resultatet af undersøgelsen.
Kapitel 4 Regler om et organdonorregister § 11. Registrering af organdonorer sker i et donorregister, der oprettes  

 og drives af Sundhedsministeriet.
Tilmelding skal ske skriftligt på en særlig  

 blanket.
Der skal i registret optages oplysninger om navn, adresse og  

 CPR-nummer og om, hvorvidt den pågældende donor stiller sine organer til  

 rådighed for behandling af sygdom eller legemsskade hos et andet menneske  

 eller til videnskabelig brug eller til begge formål.
 Stk. 2. Efter begæring fra organdonor kan der samtidig i registret optages  

 oplysninger om navn, adresse og CPR-nummer på den pågældende persons  

 nærmeste, der er underrettet om, at personen er registreret som donor.
Stk. 3. Enhver, som er fyldt 18 år, kan tilmelde sig registret.
Personer,  

 der er fyldt 15 år, kan tilmelde sig registret med tilladelse fra  

 forældremyndighedens indehaver.
Børn under 15 år kan af forældremyndighedens  

 indehaver tilmeldes registret, men denne tilmeldelse bortfalder automatisk,  

 når barnet fylder 15 år.
De tilmeldingsberettigede kan til enhver tid  

 tilbagekalde tilmeldelsen.
 § 12. Sundhedsministeren informerer i samarbejde med Det Etiske Råd om  

 organdonorregistret.
Kapitel 5 Straffe- og ikrafttrædelsesbestemmelser m.v.
Straffebestemmelser § 13. Den, der udtager væv og andet biologisk materiale til bestemmelse  

 som nævnt i § 8 og § 9 eller foretager indgreb efter §§ 4 og 5, uden at  

 lovens bestemmelser herfor er opfyldt, straffes med bøde, medmindre højere  

 straf er forskyldt efter anden lovgivning.
Stk. 2. Den, der yder eller modtager betaling eller anden økonomisk fordel  

 for udtagelse eller overførsel af væv og andet biologisk materiale i  

 behandlingen som nævnt i § 8 eller § 9, straffes med bøde.
Det samme gælder  

 den, der med viden om, at der er ydet eller modtaget betaling som nævnt i 1.  

 pkt., medvirker til, at et sådant indgreb foretages.
 Stk. 3. I forskrifter, der udstedes i medfør af loven, kan der fastsættes  

 straf af bøde for overtrædelse af bestemmelserne i forskrifterne.
Lovens anvendelsesområde § 14. Loven gælder ikke for udtagelse af blod, fjernelse af mindre  

 hudpartier samt andre mindre indgreb, der ganske må ligestilles hermed.
Ikrafttrædelsesbestemmelser § 15. Loven træder i kraft den 1. juli 1990.
 Stk. 2. Samtidig ophæves lov nr. 246 af 9. juni 1967 om udtagelse af  

 menneskeligt væv m.v.
 § 16. Loven gælder ikke for Færøerne og Grønland, men kan ved kongelig  

 anordning sættes i kraft for disse landsdele med de afvigelser, som de  

 særlige færøske og grønlandske forhold tilsiger.
