Betænkning afgivet af Beskæftigelsesudvalget den 18. maj 2016 Betænkning over Forslag til folketingsbeslutning om en nedslidningspensionsordning [af Karsten Hønge (SF) m.fl.]:
1. Udvalgsarbejdet Beslutningsforslaget blev fremsat den 1. marts 2016 og var til 1. behandling den 5. april 2016. Beslutningsforslaget blev efter 1. behandling henvist til behandling i Beskæftigelsesudvalget.
Møder Udvalget har behandlet beslutningsforslaget i 2 møder.
2. Indstillinger og politiske bemærkninger Et flertal i udvalget (S, DF, V, LA, RV og KF) indstiller beslutningsforslag til forkastelse.
 Et mindretal i udvalget (ALT og SF) indstiller beslutningsforslaget til vedtagelse uændret.
 Socialistisk Folkepartis medlem af udvalget henviser til bemærkningerne til beslutningsforslaget og opfordrer de andre partier til at fremlægge konkrete forslag til løsninger på den ekstremt skæve adgang til gode seniorår.
 Et andet mindretal i udvalget (EL) vil stemme hverken for eller imod beslutningsforslaget ved 2. (sidste) behandling.
Enhedslistens medlemmer af udvalget er enige i målsætningen om en »nedslidningspension«, men EL mener ikke, at beslutningsforslaget i tilstrækkelig grad tager højde for problemets omfang, lige som det i det hele taget ikke er særlig præcist og derfor ikke er et godt grundlag for fremsættelse af et lovforslag.
EL mener ikke, at en grænse for tilkendelse på 5 år før folkepensionsalderen er tilstrækkelig, idet mange lønmodtagere er nedslidte allerede i midten af halvtredserne.
Der bør også ændres på kriterierne for tilkendelse, da problemet med de gældende regler for seniorførtidspension er, at det er de samme kriterier som for tilkendelse af førtidspension.
Derfor har Enhedslisten fremsat sit eget beslutningsforslag om en markant forbedring af seniorførtidspensionsordningen, så den kan tilkendes fra 55-årsalderen.
EL kan alene af den grund ikke stemme for beslutningsforslaget.
EL er heller ikke enig i, at arbejdsmarkedets parter skal afgøre pensionssager  det må være en offentlig myndigheds-opgave.
Hertil kommer, at Dansk Arbejdsgiverforenings erklærede mål er at forringe førtidspensionen, så alene af den grund skal DA ikke have nogen indflydelse, hvad det angår.
 Inuit Ataqatigiit, Siumut, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
Bent Bøgsted (DF) fmd.
Jens Henrik Thulesen Dahl (DF) Peter Kofod Poulsen (DF) Mette Hjermind Dencker (DF) Marlene Harpsøe (DF) Pernille Bendixen (DF) Hans Andersen (V) Peter Juel Jensen (V) Louise Schack Elholm (V) Carl Holst (V) Anni Matthiesen (V) Britt Bager (V) Joachim B.
Olsen (LA) Laura Lindahl (LA) Rasmus Jarlov (KF) Ane Halsboe-Jørgensen (S) Bjarne Laustsen (S) nfmd.
Jeppe Bruus (S) Leif Lahn Jensen (S) Lennart Damsbo-Andersen (S) Pernille Rosenkrantz-Theil (S) Peter Hummelgaard Thomsen (S) Henning Hyllested (EL) Christian Juhl (EL) Finn Sørensen (EL) Josephine Fock (ALT) Torsten Gejl (ALT) Sofie Carsten Nielsen (RV) Karsten Hønge (SF) Inuit Ataqatigiit, Siumut, Tjóðveldi og Javnaðarflokkurin havde ikke medlemmer i udvalget.
