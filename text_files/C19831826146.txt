 1. I ligningsrådets og statsskattedirektoratets  

 ligningsplan for indkomståret 1982 (SD-cirkulære 1982-41, pkt. 4.8.2.) er  

 omtalt en udbygget kontrol af anbringender om hel eller delvis ophør af  

 skattepligt her til landet.
En arbejdsgruppe i statsskattedirektoratet med kommunal deltagelse har  

 udvalgt 40 sager til nærmere undersøgelse.
For tiden foretages i samarbejde  

 med amtsskatteinspektoraterne og de berørte kommuner en revision af sagerne.
De foreløbige erfaringer tyder på, at der i omkring halvdelen af disse  

 sager skal foretages forhøjelser af ansættelserne.
Flere af sagerne vil  

 endvidere give anledning til strafferetlig tiltale - typisk for overtrædelse  

 af skattekontrollovens § 13 eller straffelovens § 289.
 Statsskattedirektoratet har konstateret, at visse generelle forhold især  

 påkalder sig opmærksomhed, og der er redegjort herfor i det følgende.
 Samtidig med udsendelsen af denne revisionsmeddelelse udsender  

 statsskattedirektoratet til amtsskatteinspektoraterne nye emner for kontrol,  

 idet der ved hjælp af de centrale registre er udsøgt yderligere ca. 1.100  

 personer, der i årene 1979-81 har meldt flytning fra Danmark.
2. Blanket F 54 2.1. De materielle skattepligtregler er omtalt i statsskattedirektoratets  

 ligningsvejledning afsnit A og O samt i statsskattedirektoratets vejledning  

 "Dobbeltbeskatning".
 2.2. I praksis er ophør af den fulde skattepligt til Danmark efter 4-års  

 bestemmelsen i kildeskattelovens § 1, nr. 2, nøje knyttet til skatteyderens  

 indlevering af blanket F 54, udfyldt af tilflytningslandets  

 skattemyndigheder.
 Blanketten er imidlertid i sig selv uden betydning for afgørelsen af, om  

 skattepligten efter kildeskattelovens § 1, nr. 1 (bopæl) kan anses for  

 ophørt.
 De senest indvundne erfaringer har bekræftet, at det ofte er påkrævet at  

 underkaste oplysningerne på F 54-blanketter en nøje undersøgelse.
 2.2.1. Det må afklares, om blanketten er attesteret af den kompetente  

 udenlandske myndighed, jf. ligningsvejledningen afsnit A.1.2.1.
 2.2.2. Selv om der foreligger attestation fra kompetent skattemyndighed,  

 har det i et betydeligt antal sager vist sig ved en efterfølgende  

 undersøgelse, at der ikke er indgivet selvangivelse til det pågældende land  

 og betalt indkomstskat efter reglerne for derboende personer.
 2.2.3. Tidspunktet for, hvornår skattepligten til tilflytningslandet  

 indtræder, må fastslås, idet den danske skattepligt efter kildeskattelovens §  

 1, nr. 2, vedvarer indtil da.
 Det har i flere tilfælde vist sig, at de tidspuniter, der var angivet på  

 blanketten, ikke var korrekte.
2.2.4. Attestationen af F 54 sker typisk umiddelbart i forbindelse med  

 fraflytningen fra Danmark og tilflytningen til det andet land.
Hvis  

 kontrollen i tilflytningslandet ikke er tilstrækkelig effektiv, er det  

 imidlertid muligt at opholde sig der i adskillige år uden at indgive  

 selvangivelse m.v.
2.3. Den omstændighed, at en skatteyder, der har opgivet bopælen her i  

 landet, en gang har fremsendt blanket F 54 eller anden tilsvarende  

 dokumentation, er ikke til hinder for at afkræve den pågældende fornyet  

 dokumentation med passende mellemrum, eventuelt 1 gang om året, indtil der er  

 forløbet 4 år efter opgivelsen af bopæl her.
Sådan afgivelse af fornyet  

 dokumentation må navnlig anses for påkrævet, hvor den pågældende, efter at  

 have dokumenteret indkomstbeskatning til det umiddelbare tilflytningsland, er  

 flyttet videre til et tredie land.
2.4. Hvis det skønnes formålstjenligt, kan der gennem  

 statsskattedirektoratet rettes henvendelse til tilflytningslandets  

 skattemyndigheder for at få afklaret, om den pågældende person har indgivet  

 selvangivelse og betalt skat efter tilflytningslandets regler.
Der henvises  

 herom til revisionsmeddelelse 1982-1.
 2.5. Statsskattedirektoratet har iværksat en revision af blanket F 54, og  

 der vil snarest blive udsendt en ny udgave af blanketten.
3. Dobbeltbopæl 3.1. I de fleste nyere dobbeltbeskatningsoverenskomster findes en  

 "dobbeltbopælsklausul", svarende til artikel 4, stk. 2, i OECD's  

 modelkonvention.
Den tilsigter at løse den konflikt der opstår, hvor begge  

 lande efter deres interne lovgivning (for Danmarks vedkommende  

 kildeskattelovens § 1) anser samme person for fuldt skattepligtig.
Reglen kan - eventuelt efter forhandling mellem Danmark og det andet land  

 - medføre, at Danmark må anerkende, at skatteyderen i overenskomstens  

 forstand har bopæl i det andet land.
Det er herefter dette land, der har ret  

 til at medtage den pågældendes "globalindkomst" i  

 beskatningsgrundlaget.
I Danmark kan så kun medtages de indkomstarter, Danmark som  

 "kildeland" har beskatningsretten til.
Dette medfører ikke i sig  

 selv, at skattepligten efter kildeskattelovens § 1 ophører.
Der kan  

 imidlertid under sagens behandling fremkomme sådanne yderligere oplysninger,  

 at skattepligten ikke kan fastholdes.
 3.2. Hvor der består skattepligt efter kildeskattelovens § 1, men hvor  

 Danmark alene har status som "kildeland" efter  

 dobbeltbeskatningsoverenskomst, har skatteyderen - i modsætning til hvad der  

 gælder for begrænset skattepligtige personer - fradrag for underholdsbidrag  

 til børn og tidligere ægtefælle, løbende ydelser, jf. ligningslovens § 14,  

 stk. 2, præmier og indskud som omhandlet i pensionsbeskatningslovens §§ 18 og  

 50, og renter af studielån, almindelige forbrugslån m.v.
En undladelse af at indsende blanket F 54 bør derfor ikke uden videre  

 medføre, at skattepligten anses for bevaret.
Det er dog en betingelse for  

 ophør af skattepligt i henhold til kildeskattelovens § 1, nr. 2, af den  

 skattepligtige selv påberåber sig, at betingelserne for ophør af skattepligt  

 er til stede - jf. ligningsvejledningen afsnit A.1.2.1.
 3.3. For at undgå ressourcespild bør man ved behandlingen af disse sager  

 stræbe efter på et så tidligt tidspunkt som muligt at tage stilling til,  

 hvorvidt - og hvor længe - Danmark efter vedkommende  

 dobbeltbeskatningsoverenskomst kan antages at have bevaret status som  

 "bopælsland", med deraf følgende ret til at beskatte vedkommende  

 skatteyders "globalindkomst".
 De tilfælde, hvor det ligger nogenlunde klart, at det er  

 tilflytningslandet, der har status som "bopælsland", bør  

 almindeligvis prioriteres lavt.
4. Slutligningskommunen Erfaringerne viser, at den omstændighed, at slutligningen af en person,  

 der fraflytter landet, ofte overgår fra den hidtidige kommune til en kommune,  

 hvor personen har indkomstkilder, der betinger begrænset skattepligt,  

 medfører kontrolmæssig usikkerhed.
 Her vil en henvendelse til den tidligere slutligningskommune kunne tilføre  

 værdifulde oplysninger til sagen, f.eks. at skatteyderens erhvervsvirksomhed  

 vanskeligt kan videreføres uden dennes tilstedeværelse i Danmark.
 For personer med komplicerede skattemæssige forhold, f.eks. deltagelse i  

 flere kommanditselskaber, interessentskaber og aktie/anpartsselskaber  

 beliggende i flere kommuner, vil det ofte være formålstjentligt at koordinere  

 undersøgelserne samt eventuelt at foranledige udpeget ny slutligningskommune,  

 jf. § 8 i slutligningsbekendtgørelsen.
5. Tilflytningskommunen Også over for tilflyttere fra udlandet, der tidligere har haft bopæl her i  

 landet (eller på andet grundlag har været fuldt skattepligtige her), bør der  

 udvises speciel opmærksomhed.
6. I øvrigt 6.1. Det påvhiler ligningsmyndigheden i forbindelse med ansættelse og  

 skatteberegning at tage stilling til, hvorledes reglerne i en  

 dobbeltbeskatningsoverenskomst skal praktiseres.
Dette gælder også  

 spørgsmålet, om Danmark har status som "bopælsland" eller som  

 "kildeland", jf. ovenfor under 3.
 Såfremt en endelig afgørelse først kan træffes efter gensidig forhandling  

 mellem Danmark og et andet land, må ansættelsen og skatteberegningen  

 foretages på sædvanlig måde i overensstemmelse med ligningsmyndighedens  

 vurdering af de foreliggende oplysninger.
6.2. I tilfælde, hvor en person på det foreliggende grundlag vil det af kontrolmæssige grunde oftest være nødvendigt at have kendskab  

 til den pågældendes samlede ("globale") indkomst og formue.
 Sådanne oplysninger må søges fremskaffet ved henvendelse gennem  

 statsskattedirektoratet til skattemyndigheden i udlandet, jf. punkt 2.4.
