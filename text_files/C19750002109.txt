Gennem nogen tid har der været ført forhandlinger mellem  

 indenrigsministeriet, socialministeriet, socialstyrelsen, sundhedsstyrelsen  

 og de kommunale organisationer m.fl. med henblik på at tilvejebringe en  

 ordning, hvorefter udgifterne til særligt behandlingsapparatur, som hidtil i  

 reglen er blevet afholdt i henhold til den sociale lovgivning, fremtidig i  

 alle tilfælde afholdes som sygehusudgift.
Begrundelsen for en sådan ordning  

 er dels, at socialstyrelsen har haft ganske betydelige vanskeligheder ved at  

 definere, hvad der falder ind under den sociale lovgivning, dels at  

 komtrollen med en del af de pågældende hjælpemidler mere effektivt kan føres  

 af sygehusene (eventuelt gennem praktiserende læger og hjemmesygeplejersker)  

 en af de centrale socialmyndigheder, og endelig at en nyordning vil betyde  

 lettelser såvel for administrationen som for patienterne.
På denne baggrund  

 har man tilvejebragt en afgrænsning af begrebet behandlingsredskaber, som  

 sygehusvæsenet selv afholder udgifteerne til, over for de hjælpemidler,  

 hvortil der kan ydes støtte i medfør af lov nr. 170 af 29. april 1960 om  

 revalidering med senere ændringer og lov nr. 229 af 9. juni 1968 om omsorg  

 for invalide- og folkepensionister med senere ændringer, samt fra 1. april  

 1976 § 58 i lov nr. 333 af 19. juni 1974 om social bistand.
Der er herefter mellem de pågældende styrelser og organisationer m.vl.  

 opnået enighed om at betragte det nedenfor under pkt.
A nævnte apparatur som  

 behandlingsredskaber, hvortil vedkommende amtskommunale, statslige eller  

 private sygehus fra 1. APRIL 1975 afholder udgifterne og fører kontrol med  

 apparaturets anvendelse og eventuelle tilbagelevering.
A.
Som BEHANDLINGSREDSKABER anses apparatur og hjælpemidler, som patienter  

 forsynes med som led i eller som fortsættelse af den på sygehuset påbegyndte  

 behandling med det formål enten at tilvejebringe yderligere forbedring af det  

 ved sygehusbehandlingen opnåede resultat eller at forhindre forringelse af  

 dette resultat.
Følgende apparatur anses herefter for at være  

 behandlingsredskaber:
C.
I de tilfælde, hvor udgiften til behandlingsapparatur i henhold til  

 ovenstående påhviler sygehusvæsenet, skal apparaturet stilles til rådighed  

 for patienten vederlagsfrit.
 Udleveres apparaturet af et privat sygehus el.lign., vil udgiften hertil  

 kunne medtages ved beregning af den betalingstakst, der afkræves den  

 sygehusmyndighed, som har samtykket i patientens behandling på det pågældende  

 private sygehus.
 Udleveres behandlingsapparaturet af et sygehus, der yder behandling i  

 henhold til reglerne i sygehuslovens § 7 a, stk. 5 (fra 1. april 1975: § 5,  

 stk. 5), kan udgiften enten medtages ved beregningen af den gennemsnitlige  

 sygedagsudgift, hvormed der afregnes over for den sygehusmyndighed, der har  

 samtykket i patientens behandling, eller eventuelt afregnes særskilt, hvis  

 der er hjemmel hertil i et tidligere af indenrigsministeriet godkendt  

 takstregulativ.
Der er mellem de pågældende styrelser og de kommunale organisationer  

 opnået enighed om at nedsætte et udvalg med den opgave at tage stilling til  

 eventuelle tvivlsspørgsmål om, hvorvidt nyt behandlingsapparatur, som kommer  

 på markedet, bør være omfattet af sygehusvæsenets ydelser.
Udvalget vil blive  

 nedsat af indenrigsministeriet foreløbig for tiden indtil bistandslovens  

 ikrafttræden og vil komme til at bestå af 1 repræsentant for socialstyrelsen,  

 1 repræsentant for Amtsrådsforeningen i Danmark, 1 repræsentant udpeget af  

 Københavns og Frederiksberg kommuner i fællesskab, 1 repræsentant for  

 Kommunernes Landsforening samt 1 repræsentant for sundhedsstyrelsen.
Endelig skal man henlede opmærksomheden på betydningen af, at kommunernes  

 social- og sundhedsforvaltninger underrettes af sygehusvæsenet, når patienter  

 ved udskrivning fra sygehus hjemsendes med hjælpemidler.
En sådan  

 underretning vil være af stor betydning for social- og  

 sundhedsforvaltningernes opsøgende arbejde, idet mange af disse patienter vil  

 have behov for andre former for hjælp og bistand fra kommunernes social- og  

 sundhedsforvaltninger.
 INDENRIGSMINISTERIET, DEN 20. FEBRUAR  

 1975.
 EGON JENSEN.
 /J.H.Koch.
