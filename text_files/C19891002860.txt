 Generelt.
 Aktuaren vurderer, hvilke af nedenstående punkter, der er relevante for  

 det opgældende selskab.
 Såfremt aktuaren vurderer, at et punkt ikke er relevant for selskabet,  

 eller at det er tilstrækkeligt at give en kort besvarelse, redegør aktuaren  

 for årsagen hertil.
 1. Udviklingen i selskabet.
a.
Aktuaren vurderer tendenser og skønner over udviklingen i  

 livsforsikringsbestanden og i den løbende årspræmie.
Vurderingen foretages  

 særskilt på forsikringer genforsikret på bruttobasis, på risikobasis og på  

 non-proportional basis.
 2. Solvens/likviditet.
a.
Budget og regnskab for året sammenlignes - især med hensyn til de  

 aktuarmæssige aspekter.
Der redegøres for aktuarens vurdering af afvigelser  

 mellem budget og regnskab, ligesom der redegøres for størrelsen af  

 livsforsikringsvirksomhedens indtjening før henlæggelser.
b.
Der redegøres for, hvordan aktivmassen svarer til de forsikringsmæssige  

 forpligtelser (afkast, valuta, indfrielsesprofil, varighed etc.).
c.
Såfremt selskabet udarbejder regnskabsprognose(r) for  

 livsforsikringsvirksomheden, redegøres, med udgangspunkt i denne(disse)  

 prognose(r), for aktuarens overvejelser vedrørende selskabets fremtidige  

 situation - også set i relation til selskabets totale status (solvens).
 3. Livsforsikringshensættelser/teknisk grundlag.
a.
Der redegøres for, hvordan livsforsikringshensættelserne, (jf § 13 i  

 Finanstilsynets bekendtgørelse nr. 723 af 27. november 1989 om  

 skadesforsikringsselskabers årsregnskaber), er opgjort såvel for overtagen  

 som for afgiven forsikring.
Af redegørelsen skal fremgå, hvorledes det  

 samlede beløb er fordelt med hensyn til dækning af risici, omkostninger  

 (administrationsreserve) m.v.
 Hvis der ved opgørelsen er foretaget fradrag for nytegningsomkostninger,  

 (jf. § 42, stk. 2 i Finanstilsynets bekendtgørelse nr. 723 af 27. november  

 1989 om skadesforsikringsselskabers årsregnskaber), redegøres for fradragets  

 størrelse og beregningsmetode.
 Hvis de(n) anvendte metode(r) til beregning af de samlede  

 livsforsikringshensættelser er ændret i forhold til det foregående år, eller  

 hvis livsforsikringshensættelserne er forhøjet i forhold til, hvad de  

 anvendte beregningsmetoder tilsiger, skal der særskilt redegøres for  

 baggrunden herfor.
b.
Der skal redegøres for de af aktuaren anvendte beregningsmetoder for  

 øvrige forsikringsmæssige hensættelser, herunder erstatningshensættelser  

 (IBNR og invalidereserver etc.) og udjævningshensættelser, der vedrører  

 livsforsikringsvirksomheden, samt størrelsen af disse hensættelser.  

 Hensættelserne skal være opgjort af selskabets aktuar.
c.
Aktuaren beskriver den - på kontraktsniveau - anvendte  

 kontrolfremregningsmetode.
 4. Omkostningsanalyse.
a.
Selskabets omkostninger for livsforsikringsforretningen såvel faste som  

 variable kommenteres.
b.
Der redegøres for aktuarens overvejelser vedrørende  

 administrationsreservens størrelse sammenholdt med de fremtidige  

 administrationsomkostninger.
 5. Risikoanalyse.
a.
Tab/gevinst på risikoelementer kommenteres.
 Der suppleres med risikoundersøgelser i det omfang sådanne er foretaget.
 6. Særlige forhold.
a.
Der redegøres for specielle analyser, som aktuaren har foretaget, og  

 andre oplysninger gives, som har betydning for aktuarmæssige aspekter i  

 vurdering af selskabet.
 7. Afgivelse (retrocession).
a.
Der redegøres for selskabets livsforsikringsafgivelsesarrangementer  

 (selvbehold, excedentafgivelser, kvoteafgivelser etc.).
 Finanstilsynet, den 22. december 1989.
