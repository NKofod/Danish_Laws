 Bekendtgørelse om ændring af bekendtgørelse om indhold og tilrettelæggelse af produktionsskoletilbud m.v.
(Kompetencebevis m.v.) § 1 I bekendtgørelse nr. 683 af 11. juli 2000 om indhold og tilrettelæggelse af produktionsskoletilbud m.v., som ændret ved bekendtgørelse nr. 206 af 6. marts 2007 og bekendtgørelse nr. 988 af 6. august 2007, foretages følgende ændringer:
 1. Indledningen affattes således:
»I medfør af § 1, stk. 5, § 2, stk. 10, § 8, stk. 4, § 19, stk. 2, og § 20 i lov om produktionsskoler, jf. lovbekendtgørelse nr. 456 af 23. maj 2012, fastsættes:« 2. § 11, stk. 3, affattes således:
»Stk. 3. I forløbsplanen skal der fastsættes mål de for faglige, personlige og sociale kompetencer, deltageren skal søge at opnå under forløbet.
Forløbsplanen skal desuden indeholde mål, der rækker ud over produktionsskoleforløbet.« 3. Efter § 11 indsættes:
»Kapitel 3 a Kompetencebevis § 11 a.
Skolen udsteder kompetencebevis til deltageren efter lovens § 2, stk. 8 på baggrund af de kompetencemål, der er fastsat i forløbsplanen, jf. § 11, stk. 3.
 Stk. 2. Kompetencebevis skal udformes i overensstemmelse med den formular, der er fastsat i bilag 1, og skal indeholde oplysninger om:
1) Deltagerens navn og cpr-nr., 2) perioden for produktionsskoleforløbet, 3) hvilke undervisningstilbud mv. deltageren har deltaget i, jf. § 4 og § 6, 4) deltagerens opnåede kompetencer og 5) hvilken produktionsskole, der har udstedt beviset.
Stk. 3. Udstederen skal opbevare en kopi af kompetencebeviset i 30 år.
Hvis produktionsskolen nedlægges, skal skolen drage omsorg for, at en anden produktionsskole eller uddannelsesinstitution opbevarer en kopi af kompetencebeviset.
Stk. 4. Hvis en deltager afstår fra at modtage kompetencebevis, jf. lovens § 2, stk. 8, 2. pkt., skal produktionsskolen registrere årsagen hertil og indberette dette til ministeriet i forbindelse med indberetning af oplysninger til brug for udarbejdelse af statistik, jf. lovens § 8, stk. 2.« 4. Som bilag 1 til bekendtgørelsen indsættes bilag 1 til denne bekendtgørelse.
§ 2 Bekendtgørelsen træder i kraft den 1. august 2012.
