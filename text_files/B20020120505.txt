Bekendtgørelse om feriedagpenge I medfør af § 75 h, stk. 7, i lov om  

 arbejdsløshedsforsikring m.v., jf. lovbekendtgørelse nr. 799 af  

 24. september 2002, fastsættes efter forhandling med  

 Landsarbejdsrådet:
Kapitel 1 Betingelser for ret til feriedagpenge Før ferien § 1. Før ferien skal man 1)	være enten lønmodtager eller ledig, 2)	stå til rådighed for arbejdsmarkedet, jf. lovens  

 §§ 62 og 62 a, og 3)	opholde sig i Danmark, jf. dog § 2.
Stk. 2. Uanset stk. 1, nr. 3, kan man rejse ud af Danmark  

 efter normal arbejdstids ophør dagen før ferien begynder.
Hvis  

 ferien begynder en mandag, kan man rejse ud af Danmark efter normal  

 arbejdstids ophør om fredagen eller i weekenden før ferien, jf.  

 dog § 2.
 Stk. 3. Man må ikke være omfattet af konflikt, jf.  

 lovens § 61.
§ 2. Man kan få feriedagpenge, hvis man har  

 bopæl i Danmark og vender tilbage hertil fra et ophold i udlandet.
Man  

 skal opholde sig i Danmark, når ferien begynder, og man skal kunne  

 dokumentere det.
Under ferien § 3. Under ferien skal man opfylde de samme  

 betingelser for at få dagpenge, som hvis man var ledig, jf. dog  

 § 4. Man skal dog ikke stå til rådighed, jf. lovens  

 § 62.
Stk. 2. Man skal desuden 1)	holde ferie, 2)	have optjent ret til feriedagpenge, jf. kapitel 2, 3)	have holdt den betalte ferie, man har ret til efter ferieloven, jf.  

 dog § 13, og 4)	have bopæl i Danmark.
 Stk. 3. Hvis man er ansat i udlandet for en udenlandsk  

 arbejdsgiver, kan man ikke få feriedagpenge.
Stk. 4. Uanset stk. 1, kan man få feriedagpenge,  

 hvis man deltager i et forløb på en højskole el.lign.,  

 hvis forløbet ikke på forhånd er fastsat til at vare  

 længere end ferien.
Forløbet må ikke være begyndt  

 før ferien.
Stk. 5. Hvis man bliver syg eller frihedsberøvet under  

 ferien, har man stadig ret til feriedagpenge.
Det gælder dog kun, hvis  

 man ikke før ferien vidste, at man ville blive syg eller  

 frihedsberøvet.
 Stk. 6. Man kan ikke for den samme ferie både  

 få feriedagpenge og løn eller indtægter, der træder  

 i stedet for løn, jf. dog § 15 og § 13,  

 stk. 1 og 2.
§ 4. Man kan få feriedagpenge, selv om man  

 på tidspunktet for ferien ikke har ret til at få dagpenge  

 på grund af 1)	overskydende timer, 2)	de særlige regler om mindsteudbetaling, 3)	de særlige regler om tidsmæssig begrænsning af  

 retten til supplerende dagpenge, jf. lovens § 60 og § 73,  

 stk. 2, eller manglende frigørelsesattest, når man ville  

 have haft ret til dagpenge, hvis man havde været fuldt ledig de  

 pågældende dage, eller 4)	en karantæne mv., hvis sanktionen skyldes andet end  

 selvforskyldt ledighed.
Særligt om ledige § 5. Hvis man er ledig, skal man være  

 tilmeldt arbejdsformidlingen (AF), før ferien begynder.
Man  

 behøver dog ikke at tilmelde sig AF, hvis man holder ferie i  

 forlængelse af 1)	arbejde, 2)	sygdom, 3)	barsel, 4)	afsluttet uddannelse, 5)	orlov, 6)	karenstiden for nyuddannede efter lovens § 54, eller 7)	ophold i udlandet.
§ 6. Hvis man er ledig, skal man før ferien  

 give a-kassen besked om ferien, for at have ret til feriedagpenge.
Har man  

 ikke før ferien givet a-kassen besked om ferien, kan man dog få  

 feriedagpenge fra og med den dag, hvor a-kassen får beskeden.
 Stk. 2. Selv om man ikke har givet a-kassen besked om ferien,  

 kan man få feriedagpenge, hvis man kan dokumentere, at man før  

 ferien har givet AF besked om ferien.
§ 7. Man kan få feriedagpenge, når  

 uddannelsesstedet er ferielukket, når man holder ferie i en  

 praktikperiode, eller når ferien er skrevet ind i en individuel  

 handlingsplan eller uddannelsesplan, jf. lov om en aktiv  

 arbejdsmarkedspolitik, hvis man som ledig får 1)	uddannelsesgodtgørelse, 2)	godtgørelse ved deltagelse i erhvervsrettet voksen- og  

 efteruddannelse (VEU), 3)	statens voksenuddannelsesstøtte (SVU), eller 4)	ydelse efter lovens § 52 e.
Kapitel 2 Optjening, beregning og feriedagpengesats Optjening og beregning generelt § 8. Et optjeningsår er kalenderåret  

 forud for ferieåret.
Ferieåret er perioden fra 1. maj til 30.  

 april.
 Stk. 2. Man optjener kun ret til feriedagpenge i  

 de perioder, hvor man er medlem af en dansk a-kasse.
 Stk. 3. Man optjener feriedagpenge af de ydelser, man har  

 fået fra a-kassen i optjeningsåret, jf. dog stk. 5. Man  

 optjener dog ikke feriedagpenge af efterløn og  

 befordringsgodtgørelse.
Stk. 4. Man optjener også ret til feriedagpenge, hvis  

 man i optjeningsåret har fået 1)	dagpenge efter lov om dagpenge ved sygdom eller fødsel,  

 når man ikke i samme periode har optjent ret til løn under ferie  

 eller feriegodtgørelse, beregnet af den normale løn i  

 optjeningsåret, 2)	voksenuddannelsesstøtte efter lov om støtte til  

 voksenuddannelse (VUS), 3)	støtte efter lov om statens voksenuddannelsesstøtte  

 (SVU), 4)	dagpenge efter artikel 69 i forordning (EØF) nr. 1408/71, 5)	kursusgodtgørelse efter lov om søfartsuddannelse,  

 eller 6)	støtte til jobrotation efter  

 Arbejdsmarkedsstyrelsens bekendtgørelse om en aktiv  

 arbejdsmarkedsindsats.
Stk. 5. Hvis a-kassen efterbetaler ydelser for  

 udbetalingsperioder i et tidligere optjeningsår, jf. lovens § 46,  

 kan man få beløbet regnet med til det tidligere  

 optjeningsår.
Det er dog et krav, at man dokumenterer, at  

 beløbet er ført tilbage til beskatning i  

 optjeningsåret.
 § 9. A-kassen gør op, hvor meget man har  

 fået udbetalt efter § 8 i optjeningsåret, jf. dog § 8,  

 stk. 5. Bidrag til ATP og den særlige pensionsopsparing (SP)  

 regnes ikke med.
Stk. 2. A-kassen dividerer herefter det samlede
beløb i stk. 1, med den beregnede dagpengesats.
Satsen  

 skal være den, der senest er brugt i optjeningsåret.
Stk. 3. Hvis man ikke har fået udbetalt ydelser
med en beregnet sats i optjeningsåret, jf. stk. 2, skal  

 a-kassen dividere beløbet med satsen for nyuddannede, jf.
lovens § 51, stk. 2. Satsen skal være den, der  

 gælder pr. 31. december i optjeningsåret.
Hvis man senest har  

 været fuldtidsforsikret i optjeningsåret, bruges satsen for  

 fuldtidsforsikrede.
Hvis man senest har været deltidsforsikret, bruges  

 satsen for deltidsforsikrede.
Stk. 4. A-kassen ganger resultatet af beregningen efter  

 stk. 2 eller 3, med 0,0968. Der rundes af til det nærmeste antal  

 hele dage.
Resultatet viser, hvor mange dage med feriedagpenge,
man har optjent ret til, jf. dog stk. 5.
 Stk. 5. Man har højst ret til 25 dage med feriedagpenge  

 i et ferieår.
Feriedagpenge for dimittender § 10. Hvis man er optaget i en a-kasse som  

 nyuddannet, jf. lovens § 41, stk. 1, nr. 3, litra b, (dimittend),  

 har man ret til et antal dage med feriedagpenge, jf. dog § 11.
 Stk. 2. Hvis man er optaget mellem 1. maj og 31. juli,  

 har man ret til feriedagpenge i 15 dage både i dette  

 ferieår og i ferieåret efter.
 Stk. 3. Hvis man er optaget mellem 1. august og 31.  

 december, har man ret til feriedagpenge i 10 dage i dette  

 ferieår og 15 dage i ferieåret efter.
 Stk. 4. Hvis man er optaget mellem 1. januar og 30.  

 april, har man ret til feriedagpenge i 5 dage i dette  

 ferieår og 15 dage i ferieåret efter.
 Stk. 5. Hvis man får feriedagpenge efter stk. 1, 2,  

 3 og 4, kan man ikke få feriedagpenge, der er optjent efter  

 § 8.
 § 11. Hvis en dimittend har ret til betalt
ferie efter ferieloven mv., skal dette antal feriedage trækkes fra  

 i det antal dage, der er ret til efter § 10.
 Stk. 2. Fradraget i stk. 1, beregnes ved at gange  

 antallet af løntimer i optjeningsåret med 0,018. Derpå  

 rundes af til det nærmeste antal hele dage.
 Stk. 3. Løntimer, der er udført i  

 udlandet for en udenlandsk arbejdsgiver, skal ikke indgå i  

 antallet af løntimer i stk. 2.
Feriedagpengesats § 12. Hvis man har fået udbetalt dagpenge,  

 uddannelsesgodtgørelse eller aktiveringsydelse med en  

 beregnet dagpengesats i perioden fra optjeningsårets begyndelse  

 og frem til ferien, får man det samme beløb i feriedagpenge med  

 eventuelle reguleringer, jf. dog stk. 3.
 Stk. 2. Hvis man ikke har fået udbetalt ydelser efter  

 stk. 1, med en beregnet dagpengesats, udbetales feriedagpenge med  

 satsen for nyuddannede, jf. lovens § 51, stk. 2.
 Stk. 3. Det er den forsikringsstatus, man har, når  

 ferien holdes, der afgør, om der skal udbetales med satsen for  

 fuldtids- eller deltidsforsikrede.
Kapitel 3 Ferie og feriedagpenge Optjent og overført ferie efter ferieloven mv.
§ 13. Hvis man har ret til betalt ferie efter  

 ferieloven mv., skal man som udgangspunkt holde denne ferie, før man  

 kan få feriedagpenge.
Hvis man samlet har optjent ret til mere  

 end 25 dage med feriepenge og feriedagpenge, kan man få feriedagpenge,  

 når man har holdt 25 dage minus antallet af dage med feriedagpenge, jf.  

 dog stk. 2, 3, 4, 5, 6, 7, og § 14.
 Stk. 2. Hvis ferie efter ferieloven mv. holdes i en 6 dages  

 uge, skal a-kassen omregne feriedagene til en 5 dages uge ved at gange med  

 5/6.
 Stk. 3. Hvis man har ret til feriedagpenge som  

 dimittend, jf. § 10, skal man først holde den betalte
ferie, som er beregnet efter § 11, stk. 2, før man kan  

 få feriedagpenge.
 Stk. 4. Hvis en arbejdsgiver har fastsat ferie mellem jul og  

 nytår efter § 17, stk. 2, i ferieloven, kan man uanset  

 stk. 1, 2 og 3, få feriedagpenge, selv om ferien mellem jul og  

 nytår endnu ikke er holdt.
 Stk. 5. Ferie, der er overført til det næste  

 ferieår efter §§ 19 eller 40 i ferieloven, sidestilles med holdt  

 ferie i stk. 1, 2 og 3, i det ferieår, ferien overføres  

 fra.
 Stk. 6. Ferie, der er overført fra et tidligere  

 ferieår efter §§ 19 eller 40 i ferieloven, indgår ikke i  

 antallet af dage med betalt ferie efter ferieloven mv. i stk. 1, 2 og 3.  

 Den overførte ferie skal dog holdes, før man kan få  

 feriedagpenge.
 Stk. 7. Hvis man kan dokumentere, at man har fået  

 feriepenge efter ferielovens § 30, stk. 2 eller 3, eller § 38  

 uden at have holdt ferien, anses man for at have holdt det antal feriedage,  

 der svarer til feriepengene.
Lørdage, søndage og  

 søgnehelligdage § 14. Uanset § 13, stk. 1, 2, 3 og 5,  

 kan et ledigt medlem få feriedagpenge for søgnehelligdage, hvis  

 disse indgår i ferien.
Ledige kan dog aldrig få feriedagpenge for  

 lørdage og søndage.
 Stk. 2. Som lønmodtager kan man kun få  

 feriedagpenge for lørdage, søndage og søgnehelligdage,  

 hvis man skulle have været på arbejde de pågældende  

 dage, hvis man ikke havde holdt ferie.
Løn under ferie uden ret hertil § 15. Uanset § 3, stk. 6, kan man  

 få feriedagpenge, hvis man 1)	arbejder på nedsat tid, 2)	får løn under sin ferie uden at have ret til det efter  

 ferieloven mv., og 3)	har holdt et forholdsmæssigt antal feriedage.
 Stk. 2. Antallet af feriedage i stk. 1, nr. 3,  

 beregnes ved at dele de timer, som lønnen i ferieperioden
svarer til med 7,4 for fuldtidsforsikrede og 4,8 for deltidsforsikrede.  

 Der rundes af til nærmeste antal hele dage.
Kapitel 4 Meddelelse, ansøgning, dokumentation og  

 udbetaling Optjeningsmeddelelse § 16. A-kassen skal inden ferieårets start  

 meddele, hvor mange dage med feriedagpenge, man har optjent ret til,  

 jf. dog stk. 3.
 Stk. 2. Når a-kassen har udbetalt feriedagpenge, skal  

 a-kassen snarest muligt meddele, hvor mange dage med feriedagpenge, man
har tilbage.
 Stk. 3. Hvis man først får ret til dagpenge,  

 efter ferieåret er begyndt, skal a-kassen senest på dette  

 tidspunkt meddele, hvor mange dage med feriedagpenge, man har optjent.
Ansøgning og dokumentation § 17. For at få feriedagpenge, skal man  

 udfylde en blanket om feriedagpenge.
Blanketten skal være udstedt eller  

 godkendt af Arbejdsdirektoratet.
 Stk. 2. Når man søger om feriedagpenge,  

 skal man sende en kopi af de optjeningsmeddelelser, man har  

 fået, jf. § 16. Det er dog ikke nødvendigt, hvis man  

 søger om feriedagpenge i den a-kasse, man har fået meddelelsen  

 fra.
 Stk. 3. Hvis man har overført ferie til næste  

 ferieår efter ferieloven mv., jf. § 13, stk. 5, skal man  

 dokumentere det over for a-kassen.
 Stk. 4. Hvis man søger om feriedagpenge, som er optjent  

 efter § 8, stk. 4, nr. 2, 3, 4, 5 og 6, skal man  

 vedlægge dokumentation for de beløb, man har fået  

 udbetalt.
 Ansøgningsfrist mv.
§ 18. A-kassen skal senest have  

 fået ansøgningen om feriedagpenge for et ferieår  

 den 31. maj i det efterfølgende ferieår.
Ellers falder  

 retten til feriedagpenge væk.
 Stk. 2. Man kan ikke overføre sin ret til feriedagpenge  

 fra ét ferieår til et andet.
Udbetalingstidspunkt § 19. Man kan tidligst få feriedagpenge  

 udbetalt en uge før ferien.
 Stk. 2. A-kassen skal have ansøgningsblanketten en  

 måned før feriens start, hvis man skal have feriedagpengene
en uge før ferien.
 Stk. 3. A-kassen skal registrere, hvor meget der bliver  

 udbetalt i feriedagpenge.
Kapitel 5 Ikrafttrædelses- og overgangsbestemmelser § 20. Bekendtgørelsen træder i kraft  

 den 1. januar 2003 og finder anvendelse fra og med optjeningsåret  

 2002.1) Stk. 2. Bekendtgørelse nr. 134 af 1. marts  

 2001 om dagpenge under ferie ophæves.
 § 21. Hvis man har fået udbetalt  

 ydelser som medlem af en a-kasse for selvstændige for perioder  

 før 1. september 2002, skal a-kassen, uanset § 8, stk. 4, 1.  

 pkt., gange resultatet af beregningen i § 9, stk. 2 eller 3, med  

 0,0962 for disse perioder.
Arbejdsdirektoratet, den 18. december  

 2002 Jesper Hartvig Pedersen /Søren Balslev 1)   Der udarbejdes en  

 vejledning til bekendtgørelsen.
