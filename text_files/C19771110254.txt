 I tilslutning til skrivelse herfra af 6. juli 1976 meddeles, at  

 spørgsmålet om pligten til at bebo tjenestebolig for visse kategorier af  

 personale ved kriminalforsorgen samt spørgsmålet om den fremtidige anvendelse  

 af kriminalforsorgens lejeboliger har været drøftet på et møde i  

 justitsministeriets centrale samarbejdsudvalg for fængselsvæsenet den 27.  

 januar 1977.
 ad tjenesteboliger:
Som det fremgår af vedlagte notat vedrørende mødet den 27. januar 1977 er  

 overvejelserne vedrørende tjenesteboligpligtens omfang - efter henstilling  

 fra organisationerne- udsat. (* 1) ad lejeboliger:
 Direktoratet har i 1976/77 foretaget en gennemgang af anstalternes boliger  

 med henblik på spørgsmålet om anvendelse af disse til andet formål  

 (anstaltsformål) eller frasalg.
 Der er med de berørte personaleorganisationer opnået enighed om følgende  

 hovedretningslinier:
 1. Drøftelse med anstalterne om muligheden for frasalg  

 af lejeboliger eller anvendelse af disse til anstaltsformål.
 Boligernes beliggenhed nær anstalt eller anstaltsområde umuliggør dog i de  

 fleste tilfælde frasalg af fængselsmæssige grunde (sikkerhedshensyn).
 2. Den boligmasse, der ikke kan anvendes til andet  

 formål, og som ikke kan frasælges, påtænkes udlejet efter reglerne om  

 lejeboliger.
3. Boliger, der herudover er ledige, påtænkes - under  

 hensyn til, at alternativet er nedrivning - udlejet til andre end det  

 tjenstgørende personale.
Af sikkerhedsmæssige grunde må dette ske til  

 personer, som anstalten kender.
Efter nærmere retningslinier fra direktoratet  

 vedrørende den enkelte anstalt kan der indgås tidsbegrænsede lejemål med  

 enker efter personale, pensioneret personale og - såfremt der fortsat er  

 ledige boliger - med »private« personer, som anstalten har kendskab  

 til.
Under henvisning til foranstående samt til drøftelse mellem direktoratet  

 og anstalten udbeder man sig indstilling om, hvilke af anstaltens lejeboliger  

 det herefter bør overvejes at afhænde, eller som kan overgå til  

 anstaltsformål.
Opmærksomheden henledes i denne forbindelse på, at boliger  

 der ønskes afhændet, skal gøres til genstand for offentligt udbud.
 Man udbeder sig endvidere indstilling om, hvilke boliger der udfra en  

 økonomisk vurdering må anses for kondemnable og derfor bør nedrives.
Det tilføjes, at det i overvejelserne bør indgå, at det kan blive  

 nødvendigt for enkelte beboere at acceptere anden bolig, såfremt de  

 pågældende fortsat ønsker at bebo en af anstaltens lejeboliger.
Endvidere, at  

 der ikke kan regnes med bevilling til ombygning m.v. ved f.eks. sammenlægning  

 af dobbeltboliger eller lignende.
H.H.
Brydensholt.
/A.K.
Jacobsen.
 Kriminalforsorgens institutioner.
