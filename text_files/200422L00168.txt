Fremsat den 4. maj 2005 af  

 statsministeren (Anders Fogh Rasmussen) Forslag til Lov  

 om Grønlands landsstyres indgåelse af folkeretlige aftaler Denne lov bygger på en overenskomst mellem Grønlands  

 landsstyre og den danske regering som ligeværdige parter.
 § 1.  

  

 Grønlands landsstyre kan med fremmede stater og mellemfolkelige  

 organisationer  

 forhandle og indgå folkeretlige aftaler, herunder forvaltningsaftaler, som  

 fuldt ud angår overtagne sagsområder.
Stk. 2.  

  

 Stk. 1  

 finder ikke anvendelse ved forhandling og indgåelse af folkeretlige aftaler,  

 som vedrører både Grønland og Færøerne.
Efter beslutning af såvel Grønlands  

 landsstyre som Færøernes landsstyre kan de to landsstyrer dog handle i  

 forening  

 ved folkeretlige aftaler i overensstemmelse med bestemmelserne i denne lov.
 Stk. 3.  

  

 Folkeretlige aftaler, der er indgået efter stk. 1 og 2, 2. pkt., kan  

 opsiges efter de samme bestemmelser.
 Stk. 4.  

  

 Bestemmelserne i stk. 1-3  

 omfatter ikke folkeretlige aftaler, som berører forsvars- og  

 sikkerhedspolitikken,  

 samt folkeretlige aftaler, som skal gælde for Danmark, eller som forhandles  

 inden  

 for en mellemfolkelig organisation, hvoraf Kongeriget Danmark er medlem.
 Stk. 5.  

  

 Bestemmelserne i stk. 1-3  

 begrænser ikke de danske myndigheders forfatningsmæssige ansvar og beføjelser  

 vedrørende forhandling, indgåelse og opsigelse af folkeretlige aftaler,  

 herunder  

 aftaler, der er omfattet af stk. 1-3.
§ 2.  

  

 Folkeretlige aftaler i medfør af § 1, stk. 1, indgås på rigets  

 vegne  

 af Grønlands landsstyre under betegnelsen Kongeriget Danmark for så vidt  

 angår  

 Grønland.
Folkeretlige aftaler i medfør af § 1, stk. 2, 2. pkt.,  

 indgås af Grønlands landsstyre og Færøernes landsstyre i forening under  

 betegnelsen  

 Kongeriget Danmark for så vidt angår Færøerne og Grønland.
Om nødvendigt kan  

 andre lignende betegnelser fastlægges i medfør af stk. 2, 2. pkt.
Stk. 2.  

  

 Nærværende  

 lov forudsætter et nært samarbejde mellem den danske regering og Grønlands  

 landsstyre med henblik på, at Kongeriget Danmarks samlede interesser ikke  

 tilsidesættes, og at regeringen underrettes om påtænkte forhandlinger, inden  

 disse påbegyndes og om forløbet af forhandlingerne, inden folkeretlige  

 aftaler  

 indgås eller opsiges.
Regeringen fastlægger efter forhandling med Grønlands  

 landsstyre de nærmere rammer for samarbejdet.
 § 3.  

  

 Ved  

 ansættelse af repræsentanter for Grønlands landsstyre på Kongeriget Danmarks  

 udenrigsrepræsentationer til særlig varetagelse af anliggender, som fuldt ud  

 er  

 overtaget af de grønlandske myndigheder, finder § 16, stk. 1, i lov  

 om Grønlands hjemmestyre tilsvarende anvendelse.
 § 4.  

  

 Hvor internationale organisationer åbner adgang for, at andre enheder end  

 stater og sammenslutninger af stater kan opnå medlemskab i eget navn, kan  

 regeringen efter anmodning fra Grønlands landsstyre beslutte at indgive eller  

 støtte en ansøgning herom for Grønland, hvor dette er foreneligt med  

 Grønlands  

 forfatningsmæssige status.
 § 5.  

  

 Loven træder i kraft dagen efter bekendtgørelsen i Lovtidende.
Bemærkninger til lovforslaget Almindelige bemærkninger 1  

.  

  

 Indledning Grønlands udenrigspolitiske interessevaretagelse er vokset  

 i takt med udviklingen i hjemmestyret, den tiltagende globalisering og de  

 grønlandske myndigheders ønske om inddragelse i disse anliggender.
Et  

 væsentligt  

 element i denne udvikling har været, at Grønland har valgt at stå uden for  

 EU.
 Det er regeringens overordnede politik at søge  

 rigsfællesskabet moderniseret og herunder inddrage Grønland i  

 udenrigspolitiske  

 beslutninger, som særligt vedrører Grønland.
I sin åbningstale i Folketinget den 1. oktober 2002 tilbød  

 statsministeren at drøfte en ordning med de grønlandske og færøske  

 myndigheder,  

 hvorefter landsstyrerne bemyndiges til at handle på rigets vegne i  

 mellemfolkelige  

 anliggender, der alene angår Grønland henholdsvis Færøerne.
En fuldmagt af  

 denne karakter ville ligge uden for de nuværende hjemmestyrelove, og  

 regeringen  

 ville derfor være indstillet på at forankre en sådan fuldmagt til det  

 grønlandske landsstyre og det færøske landsstyre i lovgivning.
Med udgangspunkt i den udvikling, der allerede har fundet  

 sted for så vidt angår det grønlandske landsstyres internationale  

 interessevaretagelse, er lovforslagets hovedsigte at give landsstyret en  

 udtrykkelig og generelt formuleret adgang til selv  på rigets vegne,  

 men uden  

 Udenrigstjenestens medvirken  med tredjelande og internationale  

 organisationer  

 at føre og afslutte internationale forhandlinger, der fuldt ud angår  

 overtagne  

 sagsområder.
Lovforslaget forudsætter, at de danske myndigheders ansvar for  

 rigets udenrigspolitik bevares i overensstemmelse med Danmarks Riges  

 Grundlov.
I dette lovforslag anvendes udtrykket »Kongeriget Danmark«  

 om hele riget, mens udtrykket »Danmark« angiver rigsdelen Danmark, medmindre  

 andet klart fremgår af sammenhængen.
Udtrykket »danske myndigheder« sigter  

 til  

 Folketinget og regeringen.
2. Hovedpunkterne i lovforslaget 2.1.Grønlands generelle stilling i  

 udenrigsanliggender Grønlands stadigt stigende internationale  

 interessevaretagelse har bl.a. givet sig udslag i, at internationale  

 forhandlinger, der alene berører Grønland, i stigende grad er blevet ført  

 under  

 ledelse af det grønlandske landsstyre.
Udenrigstjenestens medvirken har i  

 sådanne sager undertiden været af mere formel karakter, mens der i andre  

 tilfælde har været tale om, at Udenrigsministeriet har ydet en substantiel  

 bistand i forhandlingerne.
 Aftalerne er i disse tilfælde indgået mellem det pågældende  

 tredjeland og Kongeriget Danmark, og det fremgår normalt af aftalen, at både  

 regeringen og det grønlandske landsstyre har medvirket i aftalens tilblivelse  

 og godkendelse.
For så vidt angår visse forvaltningsaftaler mellem Grønland  

 og visse nærtstående lande har der udviklet sig en praksis, hvorefter  

 Grønlands  

 landsstyre har forhandlet aftalen uden Udenrigstjenestens medvirken.
Denne  

 praksis forudsætter, at de danske myndigheder stedse holdes underrettet om  

 forhandlingernes forløb, således at det er muligt for disse i givet fald at  

 sikre varetagelsen af rigets interesser.
 På det multilaterale område har Grønlands landsstyre adgang  

 til at gøre særlige interesser gældende i forbindelse med internationale  

 forhandlinger og herunder mulighed for at deltage i danske delegationer på  

 embedsmands-  

 eller politisk niveau ved diplomatiske konferencer.
Både for bilaterale og multilaterale aftaler, som særligt  

 berører Grønland, skal det grønlandske landsstyre endvidere høres, forinden  

 disse aftaler ratificeres.
Bortset fra en række særlige sagsområder, f.eks.  

 vedrørende menneskerettigheder, vil det normalt også være muligt for  

 Kongeriget  

 Danmark at tiltræde aftaler med virkning alene for Danmark, således at  

 Grønland  

 selvstændigt kan træffe beslutning om, hvorvidt den pågældende aftale ønskes  

 anvendt i forhold til Grønland.
 En nærmere beskrivelse af Grønlands deltagelse i  

 udenrigsanliggender og samarbejdet mellem de danske myndigheder og  

 landsstyret  

 herom er indeholdt i den såkaldte Anorakrapport af juli 1999.
På det forsvars- og sikkerhedspolitiske område har  

 samarbejdet mellem Udenrigsministeriet og Grønlands landsstyre udviklet sig  

 væsentligt i løbet af det seneste årti.
Grønlands landsstyre har således  

 deltaget i forhandlinger med USA om modernisering af aftalen af 1951 med USA  

 om  

 forsvaret af Grønland og vil fremover deltage i et bredere spektrum af  

 forhandlinger, der udspringer heraf.
Samarbejdet drøftes løbende på møder på  

 embedsmands- og politisk niveau.
Der er endvidere etableret en praksis i  

 forhold til Landstingets Udenrigs- og Sikkerhedspolitiske Udvalg, således at  

 regeringen sikrer, at dette udvalg i sager af særlig interesse for Grønland  

 får  

 underretning samtidig med Det Udenrigspolitiske Nævn.
Udenrigsministeren  

 drøfter endvidere én gang årligt udenrigs- og sikkerhedspolitiske spørgsmål  

 med  

 Landstingets Udenrigs- og Sikkerhedspolitiske Udvalg.
 I forbindelse med forberedelsen af de dansk-grønlandske  

 forhandlinger med USA om Thuleradaren har regeringen og landsstyret endvidere  

 underskrevet den såkaldte Itilleq-erklæring af 14. maj 2003, som med  

 forbehold  

 for rigsmyndighedernes beføjelser og ansvar efter grundloven fastlægger  

 normerne for Grønlands inddragelse i udenrigs- og sikkerhedspolitikken  

 baseret  

 på medinddragelse og medindflydelse med sigte på ligeværdighed mellem de to  

 rigsdele i alle spørgsmål, hvor Danmark og Grønland i fællesskab er  

 inddraget.
Systematisk angår lovforslaget emner, der er reguleret i  

 den grønlandske hjemmestyrelov.
Grønlands landsstyre ønsker imidlertid  

 fuldmagtsbestemmelser gennemført uden at afvente resultaterne af  

 Grønlandsk-dansk selvstyrekommission.
Landsstyret har tilkendegivet, at dette  

 sker uden præjudice for selvstyrekommissionens overvejelser.
Regeringen har  

 erklæret sig indforstået hermed, idet selvstyrekommissionens arbejde ligger  

 indenfor rammerne af grundloven og rigsfællesskabet.
2.2. Statsretlige bemærkninger Regeringen har følgende bemærkninger vedrørende de  

 statsretlige rammer for fuldmagten.
 Danmarks Riges Grundlovs § 19, stk. 1 og 3, har  

 følgende ordlyd:
»§ 19.  

  

 Kongen handler på rigets vegne i  

 mellemfolkelige anliggender.
Uden folketingets samtykke kan han dog ikke  

 foretage nogen handling, der forøger eller indskrænker rigets område, eller  

 indgå nogen forpligtelse, til hvis opfyldelse folketingets medvirken er  

 nødvendig, eller som i øvrigt er af større betydning.
Ej heller kan kongen  

 uden  

 folketingets samtykke opsige nogen mellemfolkelig overenskomst, som er  

 indgået  

 med folketingets samtykke.
Stk. 2.  

  

 (..) Stk. 3.  

  

 Folketinget vælger af sin midte  

 et udenrigspolitisk nævn, med hvilket regeringen rådfører sig forud for  

 enhver  

 beslutning af større udenrigspolitisk rækkevidde.
Nærmere regler om det  

 udenrigspolitiske  

 nævn fastsættes ved lov. « Som det fremgår af Danmarks Riges Grundlovs § 19,  

 stk. 1, handler kongen (regeringen) på rigets vegne i mellemfolkelige  

 anliggender.
Heri ligger, at enkelte dele af riget efter grundloven ikke vil  

 kunne tillægges selvstændig kompetence i disse anliggender.
 Det ville derfor forudsætte en grundlovsændring, hvis  

 Grønland statsretligt skulle have adgang til på  

  

 egne vegne  

 at handle i  

 mellemfolkelige anliggender.
Spørgsmålet er herefter, om der forfatningsretligt set er  

 mulighed for, at Grønland kan handle på  

  

 rigets vegne  

 i en række  

 mellemfolkelige anliggender.
Herom bemærkes følgende:
 Det grønlandske landsstyre vil ved at handle på rigets  

 vegne binde hele riget, således at dispositioner på det udenrigspolitiske  

 område som udgangspunkt vil berøre rigets generelle udenrigspolitiske  

 forhold.  

 Bl.a. vil eventuelle spørgsmål om folkeretligt ansvar for manglende  

 overholdelse  

 af en folkeretlig aftale indgået af Grønland inddrage de danske myndigheder.
 Herved adskiller udenrigspolitik sig afgørende fra  

 tilfælde, hvor de grønlandske myndigheder har lovgivende og udøvende  

 beføjelser, idet disse beføjelser kun giver adgang til at fastsætte regler  

 mv.  

 med virkning for Grønland.
Danmarks Riges Grundlov vil derfor være til hinder for en  

 egentlig overladelse af beføjelser til de grønlandske myndigheder til at  

 handle  

 i mellemfolkelige anliggender omfattet af den nævnte bestemmelse i  

 grundlovens  

 § 19, stk. 1. Som en konsekvens heraf må det desuden antages, at  

 det  

 ikke vil være muligt at overlade regeludstedende kompetence på det  

 udenrigspolitiske område til de grønlandske myndigheder.
Grundloven vil  

 således  

 bl.a. være til hinder for, at det overlades til de grønlandske myndigheder at  

 lovgive om udenrigstjenestens forhold, at oprette diplomatiske missioner i  

 udlandet eller tillade oprettelse af sådanne missioner i Grønland.
 Det vil imidlertid være muligt inden for grundlovens rammer  

 at bemyndige det grønlandske landsstyre til at handle på rigets vegne i visse  

 mellemfolkelige anliggender, der alene angår Grønland og ikke tillige berører  

 andre dele af riget.
 Det forhold, at bemyndigelsen alene vil kunne omfatte  

 anliggender, der vedrører Grønland, må for det første indebære, at  

 bemyndigelsen til at handle på rigets vegne i mellemfolkelige anliggender  

 skal  

 være afgrænset til de sagsområder, hvor det grønlandske landsstyre har fået  

 overført den lovgivende og administrative kompetence  det vil sige  

 sagsområder,  

 hvor landsstyret selv kan foretage de nødvendige lovændringer og  

 administrative  

 handlinger mv. i forbindelse med indgåelse af internationale aftaler.
 For det andet indebærer det anførte, at de internationale  

 aftaler, som det grønlandske landsstyre indgår på rigets vegne, i kraft af  

 den  

 nævnte bemyndigelse alene kan udstrækkes til territorialt at gælde for  

 Grønland.
Som nævnt vil der ikke være tale om en egentlig overladelse  

 af beføjelser til at handle i mellemfolkelige anliggender.
Regeringen vil  

 derfor fortsat have udenrigspolitisk kompetence også i de anliggender, der  

 omfattes  

 af en bemyndigelse til det grønlandske landsstyre.
 Hensynet til rigsenheden og grundlovens § 19 indebærer  

 endvidere, at Grønlands landsstyre ved udøvelsen af udenrigspolitiske  

 handlinger - der som anført bliver folkeretligt bindende for hele riget - vil  

 være afskåret fra at handle i strid med rigets interesser, herunder rigets  

 generelle udenrigspolitik.
 Grønlands landsstyre vil således ikke kunne foretage  

 udenrigspolitiske dispositioner, der er i konflikt med de øvrige rigsdeles  

 interesser - herunder indgå aftaler, der strider mod generelle principper for  

 rigets udenrigspolitik på det pågældende sagsområde.
 Med henblik på at sikre overensstemmelsen med rigets  

 generelle udenrigspolitik vil det derfor være en forudsætning for en  

 fuldmagtsordning til Grønlands landsstyre til at handle på rigets vegne i  

 mellemfolkelige anliggender, at der etableres en ordning, som sikrer, at  

 regeringen i fornødent omfang underrettes og konsulteres forud for  

 dispositioner på det udenrigspolitiske område.
2.3. Sammenhæng med en række organisatoriske  

 spørgsmål om udenrigstjenesten Sideløbende med arbejdet med denne lov har en række  

 spørgsmål af administrativ og personalepolitisk karakter været drøftet mellem  

 de grønlandske myndigheder og Udenrigsministeriet.
Det drejer sig bl.a. om  

 referenceforhold for hjemmestyrets udsendte medarbejdere og styrkelse af  

 grønlandskonsulentens stilling i Udenrigsministeriet samt skiltning og  

 flagning  

 ved repræsentationer.
Resultatet af disse drøftelser er udmøntet dels i  

 udkast  

 til aftale, der forventes underskrevet i foråret 2005, mellem  

 Udenrigsministeriet og Grønlands landsstyre, dels i form af visse  

 administrative ændringer i Udenrigsministeriet og på repræsentationerne.
Som  

 et  

 centralt nyt led heri indgår etablering af et Nordatlantisk Sekretariat i  

 Udenrigsministeriet, som kan bidrage til styrket grønlandsk  

 interessevaretagelse.
2.4. Lovens anvendelsesområde 2.4.1. Bilaterale aftaler Loven forventes primært at finde anvendelse for bilaterale  

 aftaler.
Som nævnt ovenfor vil fuldmagten omfatte folkeretlige aftaler, der  

 emnemæssigt angår anliggender, der henhører under de grønlandske myndigheder,  

 og som ikke samtidig skal gælde for Danmark.
De pågældende aftaler, der  

 indgås  

 med hjemmel i fuldmagten, vil således skulle kunne »spejles« i et eller flere  

 overtagne sagsområder og kan samtidig ikke medføre pligter (eller  

 rettigheder)  

 for de øvrige dele af riget eller i øvrigt gælde for disse.
 Med udgangspunkt i den hidtidige praksis i relation til  

 folkeretlige aftaler specifikt relateret til Grønland forekommer det mest  

 sandsynligt, at fuldmagtens hovedanvendelse vil blive folkeretlige aftaler om  

 regulering af fiskeri, handelsforhold, dobbeltbeskatning, kultur, forskning,  

 undervisning,  

 sociale forhold, sundhed, miljø, turisme og lignende emner med nabolande og  

 EU.
2.4.2. Multilaterale aftaler For så vidt angår multilaterale aftaler af interesse for  

 Grønland vil det typisk forholde sig således, at aftalerne også skal finde  

 anvendelse for Danmark.
I sådanne tilfælde vil fuldmagten ikke kunne finde  

 anvendelse.
Dette beror på, at Danmark og Grønland ikke kan optræde som  

 særskilte parter i relation til en folkeretlig aftale.
Såvel statsretligt som  

 folkeretligt er Kongeriget Danmark ét folkeretssubjekt.
Grønlands interesser  

 varetages i disse tilfælde fortsat gennem deltagelse i forhandlingernes  

 forberedelse og i rigets forhandlingsdelegation, hvor der er særlige  

 grønlandske interesser på spil.
Der vil dog kunne tænkes også fremover at opstå tilfælde,  

 hvor Danmarks deltagelse fuldt ud er dækket af EU, og hvor Kongeriget Danmark  

 for så vidt angår Grønland derfor vil kunne optræde som en selvstændig part i  

 medfør af fuldmagten.
Da de fleste multilaterale forhandlinger foregår i  

 internationale organisationer, er dette spørgsmål yderligere behandlet  

 nedenfor  

 under internationale organisationer.
2.4.3 Internationale organisationer Internationale organisationer oprettes i næsten alle  

 tilfælde ved multilaterale traktater.
På samme måde som beskrevet ovenfor om  

 multilaterale aftaler vil fuldmagten normalt ikke kunne finde anvendelse i  

 forbindelse med en international organisations grundlæggende traktat og  

 dermed  

 for medlemskab af den pågældende internationale organisation.
Det vil normalt  

 være Kongeriget Danmark, der er medlem af den pågældende organisation, og  

 medlemskabet vil også dække Grønland.
Grønlands interesser varetages i disse  

 tilfælde fortsat gennem deltagelse i forhandlingernes forberedelse og i  

 rigets  

 forhandlingsdelegation, hvor der er særlige grønlandske interesser på spil.
I  

 forhold til FN er det fast praksis, at det grønlandske landsstyre kan udpege  

 repræsentanter, der indgår i den danske delegation til de årlige  

 generalforsamlinger.
Selv om EU på en række områder har overtaget  

 medlemsstaternes kompetence til at føre forhandlinger og indgå folkeretlige  

 aftaler, er medlemsstaterne dog stadig selvstændige medlemmer af langt de  

 fleste internationale organisationer, f.eks.
FN, WTO, OECD.
Ofte er EU medlem  

 ved siden af medlemsstaterne, og det er i så tilfælde normalt fastlagt, at  

 medlemsstaterne og EU »deler medlemskabet«, således at Kommissionen udtaler  

 sig  

 og forhandler på medlemsstaternes vegne, hvor der er EU-kompetence, mens  

 medlemsstaterne fortsat varetager emner, der er national kompetence, oftest  

 efter forudgående koordination og med Rådsformandskabet som talsmand.
Denne  

 ordning indebærer, at medlemsstaterne bevarer hver sin stemmeret, som evt.  

 kan  

 udøves af Kommissionen, hvor der er EU-kompetence.
 Medlemsstaterne bevarer selvsagt deres fulde kompetence i  

 relation til dele af den pågældende medlemsstat, som ikke er omfattet af  

 medlemskabet, for Kongeriget Danmarks vedkommende Grønland og Færøerne.  

 Maastricht-traktaten indeholder en erklæring (nr. 25) , hvorefter de  

 EU-lande,  

 som har oversøiske territorier, der ikke er omfattet af traktaten, i tilfælde  

 af en interessekonflikt, som ikke kan løses, kan handle til varetagelse af et  

 oversøisk territoriums interesse, uden at dette skader Fællesskabets  

 interesse.
Som en indtil videre særegen undtagelse er EU medlem af  

 visse internationale fiskeriorganisationer (NAFO, NEAFC, NASCO), hvor  

 medlemsstaterne ikke selvstændigt er medlemmer, og EU har i disse  

 organisationer  

 kun én stemme.
Det er i disse undtagelsestilfælde anerkendt, at Kongeriget  

 Danmark kan optræde som selvstændigt medlem for så vidt angår Grønland og  

 Færøerne.
Frankrig har en tilsvarende ordning for St.
Pierre et Miquelon, der  

 ikke er omfattet af Frankrigs EU-medlemskab.
Det kan meget vel tænkes, at der  

 fremover vil opstå flere af disse særlige tilfælde.
Fuldmagten vil gælde i  

 relation til de nævnte internationale fiskeriorganisationer og tilsvarende  

 ordninger, som fremover måtte blive vedtaget.
Bestemmelsen i lovforslagets § 4 angår i modsætning  

 hertil de særlige tilfælde, hvor internationale organisationer giver mulighed  

 for, at andre enheder end stater og sammenslutninger af stater kan opnå  

 medlemskab i eget navn.
Det omfatter i alt væsentligt associeret medlemskab,  

 som typisk gælder for oversøiske områder, hvis udenrigsanliggender varetages  

 af  

 en medlemsstat.
Associeret medlemskab vil normalt kunne opnås efter ansøgning  

 fra den pågældende medlemsstat.
Undertiden skal en sådan ansøgning godkendes  

 af  

 organisationens kompetente organ (generalforsamling eller lignende); mens det  

 i  

 andre tilfælde  som f.eks.
IMO, hvor Færøerne i dag har status som  

 associeret  

 medlem  er tilstrækkeligt, at en medlemsstat afgiver en ensidig  

 erklæring om  

 associeret medlemskab for et oversøisk område, hvis udenrigsanliggender det  

 varetager.
Der kan i de enkelte organisationers forfatninger være knyttet  

 særlige betingelser for at opnå status som associeret medlem.
 Typisk omfatter et associeret medlemskab ret til at deltage  

 i møderne i organisationen med taleret, men ikke stemmeret, samt ret til at  

 blive indvalgt i alle eller visse af organisationens særlige råd, komiteer og  

 underudvalg.  

 Normalt betaler et associeret medlem et reduceret medlemsbidrag til  

 organisationen.
Hvor der er tale om associeret medlemskab, er det  

 karakteristisk, at de associerede medlemmer optræder i eget navn.
Også herved  

 adskiller associeret medlemskab sig fra den ovenfor nævnte fulde  

 medlemskabsordning  

 for »  

  

 Danmark for så vidt angår Grønland og Færøerne  

  

 «  

,  

  

 som gælder  

 i forhold til visse internationale fiskeriorganisationer.
 Hvis der imidlertid inden for en organisation indkaldes til  

 diplomatiske konferencer med henblik på vedtagelse af multilaterale aftaler,  

 vil et associeret medlem normalt ikke kunne deltage selvstændigt heri.  

 Grønland  

 vil efter sædvanlig praksis kunne deltage i kongerigets delegation til  

 sådanne  

 konferencer, hvor der indgår spørgsmål af særlig interesse for Grønland.
 I Nordisk Ministerråd har Grønland, ligesom Færøerne og  

 Ålandsøerne en meget vidtgående associeret status, der i det daglige arbejde  

 giver de grønlandske myndigheder en meget høj grad af ligestilling med de  

 nordiske  

 lande, der er medlemmer af Nordisk Ministerråd, selvom Grønland ikke er part  

 i  

 den nordiske samarbejdsaftale (Helsingforsaftalen).
 Af bestemmelsen i lovforslagets § 4 fremgår, at  

 regeringen er indstillet på i konkrete tilfælde  efter ønske fra og i  

 samarbejde med det grønlandske landsstyre  at undersøge de konkrete  

 muligheder  

 for grønlandsk medlemskab i eget navn af internationale organisationer, der  

 er  

 åbne for andre end stater og sammenslutning af stater, og i givet fald at  

 støtte sådanne ønsker, hvor dette er foreneligt med Grønlands  

 forfatningsmæssige status, jf. herved pkt. 2.2.
 Eksempelvis åbner FAOs og UNESCOs statutter mulighed for  

 associeret medlemskab for oversøiske områder, hvis udenrigsrelationer  

 varetages  

 af en medlemsstat.
Ovenstående bemærkninger vedrørende internationale  

 organisationer omhandler ikke andre former for organisationer end dem, der er  

 oprettet som et samarbejde mellem stater.
Ved siden af dette statslige  

 samarbejde  

 findes en lang række ikke-statslige internationale organisationer.
De er  

 typisk  

 oprettet som et samarbejde på et konkret område  f.eks. idræt   

 mellem  

 nationale foreninger m.v.
Grønlandske foreningers muligheder for at opnå  

 medlemskab af private internationale organisationer afhænger af de pågældende  

 organisationers regelsæt og berøres ikke af nærværende lovforslag.
Det kan  

 imidlertid ikke udelukkes, at den øgede grønlandske synlighed i international  

 sammenhæng, som lovforslaget lægger op til, kan få den afledede virkning, at  

 der vises større imødekommenhed også fra private internationale  

 organisationer  

 over for grønlandske ønsker om deltagelse.
 3. Lovforslagets økonomiske og administrative  

 konsekvenser mv.
Lovforslaget skønnes ikke at have økonomiske eller  

 administrative konsekvenser for det offentlige af betydning.
Forslaget vil  

 ikke  

 have økonomiske eller administrative konsekvenser for erhvervslivet, og  

 forslaget har ingen miljømæssige konsekvenser.
4. Forholdet til EU-retten Lovforslaget indeholder ikke EU-retlige aspekter.
5. Hørte myndigheder Grønlands Hjemmestyre Færøernes landsstyre Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og amtskommuner Ingen Ingen Administrative konsekvenser for  

 stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Forholdet til EU-retten Lovforslaget indeholder ikke EU-retlige aspekter Bemærkninger til lovforslagets enkelte bestemmelser Til § 1 Bestemmelserne i § 1, stk. 1 og 2, 2. pkt.,  

 etablerer en generel ordning, der gælder for alle folkeretlige aftaler, der  

 opfylder lovens betingelser.
Den indebærer en bemyndigelse for Grønlands  

 landsstyre  

 som sådant til at forhandle og indgå visse folkeretlige aftaler på rigets  

 vegne.
Det tilkommer således i de konkrete situationer det grønlandske  

 landsstyre  

 selv at udpege den eller de personer, som kan handle i medfør af § 1. På  

 disse to punkter indebærer ordningen en ændring i forhold til den gældende  

 praksis, hvor udenrigsministeren i overensstemmelse med grundlovens § 19  

 i  

 konkrete sager giver fuldmagt til navngivne ressortministre, embedsmænd og  

 andre  herunder efter omstændighederne medlemmer af Grønlands  

 landsstyre og  

 dets embedsmænd  til at optræde på rigets vegne i forbindelse med  

 forhandling  

 og indgåelse af konkrete folkeretlige aftaler.
§ 1 angår folkeretlige aftaler.
Den omfatter også  

 aftaler om rent tekniske emner, som forhandles og indgås af  

 ressortmyndigheder,  

 de såkaldte forvaltningsaftaler.
Loven gælder ikke for internationalt  

 samarbejde, som ikke er af folkeretlig karakter.
Dette gælder f.eks.  

 Grønlands  

 deltagelse i samarbejdet i Inuit Circumpolar Conference, og aftaler med  

 regionale enheder i nabolande, f.eks. canadiske provinser og territorier.  

 Dette  

 samarbejde kan fortsættes og udbygges uden at berøre de stats- og  

 folkeretlige  

 spørgsmål, som er omhandlet i nærværende lov.
§ 1, stk. 1 og 2, 2. pkt., omfatter alle  

 folkeretlige handlinger i relation til forhandling og indgåelse af aftaler,  

 herunder også uformelle forhandlinger, der måtte være et led i større  

 forhandlingsforløb.
Specielt for opsigelse af aftaler fremgår af stk. 3,  

 at aftaler, som er indgået af Grønlands landsstyre i medfør af bestemmelsen,  

 kan opsiges af landsstyret i medfør af bestemmelsen.
For så vidt indgåelse af  

 nye aftaler i henhold til § 1 vil kræve, at gamle aftaler, som er  

 indgået  

 af de danske myndigheder, ophører, vil dette efter omstændighederne kunne  

 kræve  

 medvirken af de danske myndigheder.
§ 1 angår kun folkeretlige aftaler, der fuldt ud  

 ligger inden for områder, som er overtaget af de grønlandske myndigheder.
Det  

 er i denne forbindelse ikke afgørende, om de pågældende sagsområder varetages  

 af de grønlandske myndigheder i henhold til den grønlandske hjemmestyrelovs  

 § 4, § 5 eller § 7, eller om overtagelse er sket i henhold til  

 anden lov. § 1 finder således ikke anvendelse i forhold til aftaler,  

 hvori  

 der også indgår emner, der falder uden for overtagne sagsområder.
Spørgsmålet  

 om, hvor detaljeret bedømmelsen af denne betingelse skal være, må fastlægges  

 i  

 praksis, hvor der må udøves rimelige skøn i forhold til de konkrete  

 aftaleudkast, der skal forhandles.
Folkeretlige aftaler, som både omfatter Grønland og  

 Færøerne, opfylder ikke betingelserne i § 1, stk. 1, idet de ikke  

 angår spørgsmål, der fuldt ud henhører under én rigsdels overtagne  

 sagsområder.  

 På den baggrund er det i stk. 2, 1. pkt., udtrykkelig fastsat, at  

 stk. 1 ikke finder anvendelse ved forhandling og indgåelse af  

 folkeretlige  

 aftaler, som vedrører både Grønland og Færøerne.
Da det er ønskeligt, at  

 Grønlands landsstyre og Færøernes landsstyre kan forhandle og indgå sådanne  

 aftaler efter samme principper, som er fastlagt i § 1, stk. 1,  

 åbner  

 bestemmelsen i stk. 2, 2. pkt., mulighed for, at de to landsstyrer kan  

 beslutte at forhandle og indgå sådanne aftaler under forudsætning af, at de  

 handler i forening.
Anvendelse af denne bestemmelse forudsætter, at der er  

 vedtaget en tilsvarende lov om Færøernes landsstyres indgåelse af  

 folkeretlige  

 aftaler.
En sådan lov er under behandling.
De to landsstyrer må mht. de centrale formelle skridt om  

 forhandlingers påbegyndelse og afslutning samt aftalens indgåelse handle som  

 én  

 part.
Dette er en nødvendig følge af, at Danmarks Riges Grundlov forudsætter,  

 at Kongeriget Danmark er ét folkeretssubjekt (én stat), jf. hvad der ovenfor  

 i  

 de almindelige bemærkninger er angivet om de statsretlige aspekter.
 Såfremt et af landsstyrerne ikke ønsker at udnytte  

 muligheden for at handle i forening i medfør af § 1, stk. 2, 2.  

 pkt.,  

 vil forhandlingerne skulle ske efter de hidtil gældende regler, dvs. med  

 Udenrigstjenestens  

 medvirken.
Det følger af § 1, stk. 4, at fuldmagten ikke  

 gælder folkeretlige aftaler, der berører forsvars- og sikkerhedspolitikken.  

 Aftaler i forbindelse med forsvarsaftalen af 1951 om forsvaret af Grønland,  

 som  

 ændret ved aftale af 6. august 2004, og andre aftaler, der berører forsvars-  

 og  

 sikkerhedspolitikken, er ikke omfattet af lovforslaget.
Ved afgørelsen af,  

 hvorvidt en given forhandling må anses for at berøre forsvars- og  

 sikkerhedspolitikken vil det være af væsentlig betydning, om aftalen  

 forhandles  

 med det pågældende lands udenrigs- og forsvarsmyndigheder, eller om der alene  

 sigtes mod forhandlinger mellem Grønlands landsstyre og andre  

 ressortmyndigheder  

 i en fremmed stat  f. eks. miljømyndigheder eller skattemyndigheder.
Det følger endvidere af § 1, stk. 4, at ordningen  

 ikke gælder for aftaler, der skal gælde for Danmark.
Dette beror på, at  

 Grønland ikke kan deltage selvstændigt under formlen »Kongeriget Danmark for  

 så  

 vidt angår Grønland« i aftaler, hvor Kongeriget allerede deltager i aftalen,  

 jf. hvad der er nævnt ovenfor under det statsretlige afsnit.
Endelig følger det af § 1, stk. 4, at § 1  

 ikke gælder for folkeretlige aftaler, der forhandles inden for en  

 international  

 organisation, som Kongeriget Danmark er medlem af.
Sådanne folkeretlige  

 aftaler  

 vil normalt skulle gælde for Danmark.
Fuldmagten vil derfor i de fleste af  

 disse tilfælde ikke kunne finde anvendelse allerede som følge af Danmarks  

 deltagelse i forhandlingerne om aftalen, jf. ovenfor om det forhold, at  

 fuldmagten  

 ikke finder anvendelse for aftaler, som skal gælde for Danmark.
Den særlige  

 begrænsning af fuldmagten i relation til aftaler, der forhandles inden for en  

 international organisation, som Danmark er medlem af, får selvstændig  

 betydning, hvor EU inden for en international organisation, som Kongeriget  

 Danmark og de øvrige EU-lande er medlemmer af, repræsenterer alle  

 medlemslandene ved udarbejdelse af en international aftale og udøver  

 medlemsstaternes stemmeret.
Det bemærkes for fuldstændighedens skyld, at  

 EU-medlemsstater, som har oversøiske territorier, hvis udenrigsrelationer de  

 varetager, og som ikke er omfattet af EU-traktaterne, i en sådan situation i  

 overensstemmelse med erklæring nr. 25 til Maastricht-traktaten selv kan  

 handle  

 til varetagelse af et oversøisk territoriums interesser, uden at dette skader  

 Fællesskabets interesser i tilfælde af en interessekonflikt, som ikke kan  

 løses.
§ 1, stk. 5 klargør, at lovforslaget ikke  

 begrænser udenrigsministerens og de danske myndigheders udenrigspolitiske  

 kompetence for så vidt angår Grønland.
Udenrigsministeren bærer fortsat det  

 samlede ansvar for rigets udenrigspolitik  herunder over for  

 Folketinget  og  

 bevarer fuldt ud beføjelserne efter grundloven til at føre forhandlinger og  

 indgå folkeretlige aftaler både for riget som helhed og for enkelte rigsdele  

 med respekt af de gældende regler for høring og inddragelse af det  

 grønlandske  

 landsstyre.
Regeringen vil også fortsat skulle forhandle og indgå aftaler,  

 der  

 finder anvendelse for Grønland, i en lang række tilfælde, ikke mindst  

 multilaterale aftaler om sundhed (WHO), fødevarer (FAO), kultur (UNESCO)  

 m.fl.  

 Den ved § 1 forudsatte ordning adskiller sig dermed afgørende fra, hvad  

 der gælder for overtagelse af den lovgivende og administrative myndighed.
Bestemmelsen i § 1 kan ikke i sig selv sikre, at andre  

 stater godkender den udenrigspolitiske fuldmagt, som er indeholdt i  

 bestemmelsen.
Der kan derfor efter omstændighederne fortsat blive behov for,  

 at  

 udenrigsministeren giver konkrete fuldmagter til medlemmerne af det  

 grønlandske  

 landsstyre, hvor dette måtte blive krævet af de(t) land(e), med hvilke(t) der  

 skal forhandles.
Traktater, der fremtræder som indgået mellem  

 statsoverhoveder, vil formentlig sjældent eller aldrig falde ind under  

 § 1. I givet fald følger det af bestemmelsen i § 1, stk. 5, at  

 udenrigsministeren må indhente særskilt fuldmagt til landsstyreformanden fra  

 Dronningen.
Ratifikationsproceduren vil i givet fald ligeledes skulle ske via  

 udenrigsministeren.
 Skulle en aftale, der hører under § 1, undtagelsesvist  

 kræve indhentelse af Folketingssamtykke, fordi den indeholder forpligtelser  

 af  

 større betydning for riget, vil sådant samtykke ligeledes skulle indhentes af  

 udenrigsministeren, der også vil have ansvaret for, at Det udenrigspolitiske  

 Nævn bliver inddraget i det omfang, dette følger af grundloven og loven om  

 Det  

 udenrigspolitiske Nævn.
Til § 2 Aftaler, som indgås i medfør af § 1, betegnes som  

 aftaler mellem enten »Kongeriget Danmark for så vidt angår Grønland« eller  

 »Kongeriget Danmark for så vidt angår Grønland og Færøerne«.
Disse  

 betegnelser  

 viser, at Grønlands landsstyre henholdsvis Grønlands landsstyre og Færøernes  

 landsstyre handler på hele rigets vegne og ikke som et selvstændigt  

 folkeretssubjekt, jf. hvad der er anført i de generelle bemærkninger om de  

 statsretlige rammer for den foreslåede ordning.
Det er således klart, at selv  

 om den pågældende aftale kun finder anvendelse for Grønland henholdsvis  

 Grønland  

 og Færøerne, er det hele riget, som er bundet af aftalen på det folkeretlige  

 plan.
Der kan muligvis opstå situationer, hvor forhandlingspartneren ønsker,  

 at  

 aftalens titel skal afspejle, at der er tale om en aftale på regerings- eller  

 forvaltningsniveau snarere end på statsniveau.
I så tilfælde må der anvendes  

 tilpassede versioner i titlen.
Sådanne tilpassede versioner kan fastlægges  

 efter reglerne i stk. 2.
Det er i de statsretlige bemærkninger ovenfor anført, at  

 Grønlands landsstyre ikke i medfør af bestemmelsen i § 1 vil kunne  

 foretage udenrigspolitiske dispositioner, der er i konflikt med de øvrige  

 rigsdeles interesser  herunder indgå aftaler, der strider mod generelle  

 principper for rigets udenrigspolitik på det pågældende område.
Efter de  

 statsretlige bemærkninger vil det derfor være en forudsætning for en  

 fuldmagtsordning til det grønlandske landsstyre til at handle på rigets vegne  

 i  

 mellemfolkelige anliggender, at der etableres en ordning, som sikrer, at  

 regeringen i fornødent omfang underrettes og konsulteres forud for handlinger  

 i  

 medfør af loven.
Bestemmelsen i § 2, stk. 2, fastlægger, hvorledes  

 disse overordnede rammer skabes.
Det følger af udenrigsministerens samlede  

 ansvar for landets udenrigspolitik, at det påhviler udenrigsministeren   

 på  

 regeringens vegne  at fastsætte de nærmere regler herom efter  

 drøftelser med  

 Grønlands landsstyre.
Udenrigsministeren må på samme måde træffe afgørelser  

 om  

 de konkrete spørgsmål, som måtte opstå i det løbende samarbejde, f. eks.  

 hvorvidt en påtænkt aftale fuldt ud falder inden for overtagne sagsområder,  

 jf.  

 ovenfor under bemærkningerne til § 1, stk. 1, eller hvorvidt en  

 påtænkt aftale berører sikkerheds- og forsvarspolitikken, jf. ovenfor under  

 bemærkningerne til § 1, stk. 3.
De nærmere retningslinier for samarbejdet om loven tænkes i  

 videst muligt omfang at bygge på de allerede eksisterende samarbejds- og  

 konsultationsmekanismer.
På politisk niveau mødes udenrigsministeren således  

 mindst én gang om året med det grønlandske landsstyre.
Udenrigsministeriets  

 direktør mødes ligeledes mindst én gang årligt med Grønlands Hjemmestyres  

 administrerende  

 direktør.
Herudover vil der blive behov for at udpege kontaktpersoner i det  

 grønlandske landsstyre og i Udenrigsministeriet, der er ansvarlige for den  

 løbende kontakt  herunder en smidig form for underretning af de danske  

 myndigheder f.eks. ved en elektronisk blanketekspedition.
Endelig forudsættes  

 Udenrigsministeriets Grønlandskonsulent at kunne deltage som observatør i det  

 grønlandske landsstyres forhandlinger i medfør af § 1.
Til § 3 Med bestemmelsen foreslås, at den grønlandske  

 hjemmestyrelovs § 16, stk. 1, om ansættelse af medarbejdere til  

 særlig  

 varetagelse af grønlandske erhvervsinteresser ved danske repræsentationer  

 finder tilsvarende anvendelse for ansættelse af repræsentanter for Grønlands  

 landsstyre på Kongeriget Danmarks udenrigsrepræsentationer til særlig  

 varetagelse af anliggender, som fuldt ud er overtaget af de grønlandske  

 myndigheder.  

 Med bestemmelsen udvides og moderniseres efter ønske fra Grønlands landsstyre  

 anvendelsesområdet for § 16, stk. 1, i hjemmestyreloven.
De  

 pågældende ansatte betegnes herefter som »repræsentanter for Grønlands  

 landsstyre« i stedet for »medarbejdere«.
Deres arbejdsområde ændres fra  

 varetagelse af »grønlandske erhvervsinteresser« til varetagelse af  

 »anliggender, som fuldt ud er overtaget af de grønlandske myndigheder«, og  

 dermed udvides også feltet af danske udenrigsrepræsentationer, hvor det vil  

 være muligt at ansætte repræsentanter for Grønlands landsstyre.
Formuleringen  

 hindrer ikke, at det kan aftales, at den pågældende repræsentant også kan  

 medvirke ved behandling af sager, der vedrører ikke-overtagne sagsområder.
Til § 4 Bestemmelsen i § 4 angår de særlige tilfælde, hvor  

 internationale organisationer giver mulighed for, at andre end stater og  

 sammenslutning af stater kan opnå medlemskab i eget navn.
Det omfatter i alt  

 væsentligt associeret medlemskab, som typisk gælder for oversøiske områder,  

 hvis udenrigsanliggender varetages af en medlemsstat.
Det følger af  

 bestemmelsen i § 4, at regeringen er indstillet på i konkrete tilfælde  

   

 efter ønske fra og i samarbejde med det grønlandske landsstyre  at  

 undersøge  

 de konkrete muligheder for grønlandsk medlemskab i eget navn af  

 internationale  

 organisationer, der er åbne for andre end stater og sammenslutning af stater,  

 og i givet fald at støtte sådanne ønsker, hvor dette er foreneligt med  

 Grønlands forfatningsmæssige status.
Til § 5 Det foreslås, at loven træder i kraft dagen efter  

 bekendtgørelsen i Lovtidende.
