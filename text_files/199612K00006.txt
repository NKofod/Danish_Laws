Nr LSF 6 Forslag til Lov om ændring af ligningsloven (Indførelse af standardfradrag  

 for ejerlejligheder m.v.) Fremsat af Kirsten Jacobsen (FP) Kim Behnke (FP) Tom Behnke (FP) Aage  

 Brusgaard (FP) Jan Køpke Christensen (FP) Niels Højland (FP) Annette Just  

 (FP) den 2. oktober 1996 § 1 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 869 af 15. november 1995, som  

 senest ændret ved § 1 i lov nr. 488 af 12. juni 1996, foretages følgende  

 ændringer:
 1. I § 15 J, stk. 1, udgår »stk. 7 og«.
 2. I § 15 J, stk. 2, indsættes efter »For  

 enfamilieshuse,»: »for ejerlejligheder, for lejligheder omfattet af  

 § 15 C, stk. 1 eller 2, for lejligheder omfattet af § 15 C, stk. 4,».
 3. § 15 J, stk. 7, ophæves.
 4. I § 15 J, stk. 8, sidste pkt., udgår ordet  

 »ikke«.
 5. I § 15 J, stk. 9, sidste pkt., udgår ordet  

 »ikke«.
 6. § 15 K, stk. 1, 2.-3. pkt., ophæves.
§ 2 Loven træder i kraft dagen efter bekendtgørelsen i Lovtidende og har  

 virkning fra og med indkomståret 1997.
Bemærkninger til lovforslaget Almindelige bemærkninger Fremskridtspartiet ønsker med lovforslaget at rette op den urimelige  

 forskelsbehandling, der finder sted ved tildeling af standardfradrag for  

 vedligeholdelse af ejerboliger.
Med lovforslaget ligestilles således ejere af  

 ejerlejligheder, ejere af mindre udlejningsejendomme og ejere i  

 boligfællesskaber med andre ejere af ejendomme, hvor ejendommen tjener til  

 bolig for ejeren.
Efter de gældende regler kan ejere af ejendomme, som tjener til bolig for  

 ejeren, og som indeholder en eller to selvstændige lejligheder, ved opgørelse  

 af den skattepligtige indkomst foretage et standardfradrag.
Standardfradraget  

 træder i stedet for fradrag for udgifter til vedligeholdelse, renovation,  

 forsikringer m.v.
Fradraget beregnes med 1 pct. af det beløb, hvoraf  

 lejeværdien beregnes.
Det maksimale beløb, der kan udbetales pr. ejerbolig er  

 3.000 kr.
Der beregnes dog kun standardfradrag for en- og tofamilieshuse,  

 stuehuse til landsbrugsejendomme m.v., ejerboliger til skovbrugsejendomme  

 samt for såkaldte blandede ejendomme, dvs. ejendomme, der både tjener til  

 bolig for ejeren og benyttes erhvervsmæssigt.
Fremskridtspartiet finder som nævnt, at forskelsbehandlingen af  

 boligejerne ved tildeling af standardfradrag er urimelig.
Det er åbenbart, at  

 også ejere af ejerlejligheder, ejere af mindre udlejningsejendomme og ejere i  

 boligfællesskaber har udgifter til vedligeholdelse m.v.
Det foreslås derfor,  

 at der indføres standardfradrag også for denne gruppe af boligejere.
Fremskridtspartiet mener fortsat generelt, at 3.000 kroner er for lavt et  

 niveau for standardfradraget.
Partiet så gerne, at beløbet indeholdt en  

 pristalsregulering, således at der blev taget hensyn til den almindelige  

 pris- og lønstigning.
Var dette sket ved indførelsen af ordningen, ville  

 beløbet i dag overskride 10.000 kroner.
Beløbet ville således i højere grad  

 afspejle de faktiske udgifter til vedligeholdelse m.v.
Endvidere ville det  

 som en afledet effekt reducere »sort arbejde« og øge beskæftigelsen  

 inden for håndværkerfaget.
Grundet den nationaløkonomiske og parlamentariske situation er dette  

 forslag dog begrænset til at omfatte en udvidelse af ordningen.
Ligeledes  

 kunne det overvejes, om en aftrapning skal ske i forbindelse med aftrapningen  

 af lejeværdien.
Bemærkninger til lovforslagets enkelte bestemmelser Til § 1 Til nr. 1 Der er tale om en konsekvensrettelse som en følge af, at det foreslås, at  

 der indføres standardfradrag for ejerlejligheder.
Til nr. 2 Det foreslås for det første, at der indføres standardfradrag for  

 ejerlejligheder.
 Derudover foreslås det, at der indføres standardfradrag for lejligheder  

 omfattet af § 15 C, stk. 1 eller 2, og for lejligheder omfattet af § 15 C,  

 stk. 4.
Dette skyldes, at ejere af små udlejningsejendomme efter ligningslovens §  

 15 C, stk. 1 eller 2, allerede under visse betingelser behandles som ejere af  

 ejerlejligheder og har mulighed for at vælge at få deres lejeværdi beregnet  

 efter de standardiserede regler i ligningsloven.
Dette betyder i realiteten,  

 at disse boligejere stilles, som om de boede i en ejerlejlighed.
Det findes  

 på denne baggrund naturligt, at indførelsen af standardfradrag for  

 ejerlejligheder udstrækkes til også at omfatte denne gruppe af boligejere.  

 Deltagere i boligfællesskaber har ligeledes efter ligningslovens § 15 C, stk.  

 4, under visse betingelser mulighed for at vælge en standardiseret  

 lejeværdiberegning.
Også for denne gruppe af boligejere foreslås det derfor,  

 at der indføres standardfradrag.
Til nr. 3 Der er tale om en konsekvensrettelse som en følge af, at det foreslås, at  

 der indføres standardfradrag for ejerlejligheder.
Til nr. 4 Det foreslås, at ejere af mindre udlejningsejendomme omfattet af  

 ligningslovens § 15 C, stk. 1 eller 2, kan foretage standardfradrag.
Der  

 henvises i øvrigt til bemærkningerne til § 1, nr. 2.
Til nr. 5 Det foreslås, at ejere af lejligheder i bofællesskaber m.v. omfattet af  

 ligningslovens § 15 C, stk. 4, kan foretage standardfradrag.
Der henvises i  

 øvrigt til bemærkningerne under § 1, nr. 2.
Til nr. 6 Det foreslås, at ejere af fredede ejerlejligheder, udlejningsejendomme  

 omfattet af ligningslovens § 15 C, stk. 1 eller 2, og bofællesskaber m.v.  

 omfattet af ligningslovens § 15 C, stk. 4, i lighed med ejere af fredede  

 bygninger kan foretage fradrag for de faktiske driftsudgifter.
Til § 2 Det foreslås, at loven får virkning fra og med indkomståret 1997.
Skriftlig fremsættelse Kirsten Jacobsen (FP):
 Som ordfører for forslagsstillerne tillader jeg mig herved at fremsætte:
 Forslag til lov om ændring af ligningsloven. (Indførelse af  

 standardfradrag for ejerlejligheder m.v.).
(Lovforslag nr.
L 6).
 Jeg henviser i øvrigt til de bemærkninger, der ledsager lovforslaget, og  

 anbefaler det til Tingets velvillige behandling.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 869 af 15. november 1995, som  

 senest ændret ved § 1 i lov nr. 488 af 12. juni 1996, foretages følgende  

 ændringer:
 1. I § 15 J, stk. 1, udgår »stk. 7 og«.
 2. I § 15 J, stk. 2, indsættes efter »For  

 enfamilieshuse,»: »for ejerlejligheder, for lejligheder omfattet af  

 § 15 C, stk. 1 eller 2, for lejligheder omfattet af § 15 C, stk. 4,».
 3. § 15 J, stk. 7, ophæves.
 4. I § 15 J, stk. 8, sidste pkt., udgår ordet  

 »ikke«.
 5. I § 15 J, stk. 9, sidste pkt., udgår ordet  

 »ikke«.
 6. § 15 K, stk. 1, 2.-3. pkt., ophæves.
§ 15 J.
Ved opgørelse af den skattepligtige indkomst kan ejere af  

 ejendomme, der tjener til bolig for ejeren, og som indeholder en eller to  

 selvstændige lejligheder, foretage et standardfradrag, jf. dog stk. 7 og § 15  

 K.
 Stk. 2. For enfamlieshuse, for stuehuse som nævnt i § 15 B, stk.  

 3, for ejerboliger til skovbrugsejendomme som nævnt i § 15 B, stk. 4, samt  

 for ejendomme som nævnt i § 15 B, stk. 5, er standardfradraget 1 pct. af det  

 beregningsgrundlag, der benyttes ved beregningen af lejeværdien for det  

 pågældende år, jf. dog stk. 4.
 Stk. 3. For ejendomme med to selvstændige lejligheder er  

 standardfradraget 1 pct. af den ejendomsværdi, der er ansat pr. 1. januar i  

 indkomståret, jf. dog stk. 4.
Stk. 4. Fradraget, der beregnes særskilt for hver ejendom, udgør  

 mindst 400 kr. pr. selvstændig lejlighed og kan ikke overstige 3.000 kr. pr.  

 selvstændig lejlighed.
Har ejendommen ikke været i den skattepligtiges  

 besiddelse i hele det pågældende indkomstår, nedsættes det nævnte  

 standardfradrag forholdsmæssigt.
 Stk. 5. Af udgifter vedrørende de nævnte ejendomme kan herudover  

 alene fradrages renter af indestående prioriteter samt reservefonds- og  

 administrationsbidrag til realkreditinstitutter.
 Stk. 6. Stk. 1-5 gælder, uanset om den skattepligtige har udlejet  

 sin bolig i ejendommen en del af indkomståret.
 Stk. 7. For ejerlejligheder, der tjener til bolig for ejeren, kan  

 kun fradrages de udgifter, som er nævnt i stk. 5, jf. dog § 15 K, stk. 2. Der  

 indrømmes ikke standardfradrag.
Stk. 8. Ejere af en udlejningsejendom omfattet af § 15 C, stk. 1  

 eller stk. 2, kan, bortset fra de udgifter, som er omfattet af stk. 5, ikke  

 fradrage den efter 2. pkt. beregnede del af de til ejendommen knyttede  

 udgifter, herunder afskrivninger på særlige installationer.
Denne del  

 beregnes som summen af de ved vurderingen efter § 15 C, stk. 1 eller stk. 2,  

 fremkomne værdier af de af ejerne beboede lejligheder i ejendommen divideret  

 med summen af samme værdi og den ved vurderingen fremkomne værdi af den  

 øvrige del af ejendommen.
Der indrømmes ikke standardfradrag.
Stk. 9. Deltagere i et fælleskab omfattet af § 15 C, stk. 4, kan  

 bortset fra de udgifter, som er omfattet af stk. 5, ikke fradrage ejendommens  

 udgifter, herunder afskrivninger på særlige installationer, hvis denne  

 udelukkende tjener til bolig for deltagerne.
Er en del af ejendommen udlejet,  

 kan deltagerne ikke fradrage den efter 3. pkt. beregnede del af ejendommens  

 udgifter, herunder afskrivninger på særlige installationer.
Denne del  

 beregnes som summen af de ved vurderingen fremkomne værdier af de af  

 deltagerne beboede lejligheder i ejendommen divideret med summen af samme  

 værdi og den ved vurderingen fremkomne værdi af den øvrige del af ejendommen.  

 Der indrømmes ikke standardfradrag.
§ 15 K.
For bygninger, der er undergivet fredning i henhold til  

 bygningsfredningsloven, kan foretages fradrag for de faktiske driftsudgifter  

 vedrørende ejendommen, og der ydes ikke standardfradrag.
For fredede  

 ejerlejligheder gælder dog § 15 J, stk. 7. For ejere af en udlejningsejendom  

 omfattet af § 15 C, stk. 1, stk. 2 eller stk. 4, gælder dog § 15 J, stk. 8  

 henholdsvis stk. 9.
 Stk. 2. For ejendomme som nævnt i § 15 B, stk. 5, foretages  

 fradrag for de faktiske driftsudgifter, der kan henføres til den del af  

 ejendommen, der benyttes erhvervsmæssigt.
