Kvinden observeredes kontinuerligt med CTG-overvågning fra ca. kl.  

 3.00 til fødslen kl. 15.15. Der blev foretaget hindepunktur kl. 4.00.  

 Fra kl. 6.30 til kl. 6.50 sås igen vag tendens til koblede veer.
Kl.  

 9.07 blev det besluttet at stimulere veerne, da de var utilstrækkelige.  

 Fødslen skred herefter bedre frem.
Fosterhjertereaktionen var frem til  

 kl. ca. 12.45 stort set normal.
Fra kl. 12.45 til kl. 13.00 var der en  

 række variable sene decellerationer.
Fra kl. 13.00 til kl. 14.30 var  

 hjerteaktionen igen normal.
 Af jordemoderens journalnotater fremgik, at kvinden var smertefri i  

 vepauserne.
Kl. 14.29 forsvandt veerne pludseligt og kvinden fik voldsomme smerter.  

 Det fremgik af CTG-overvågningen, at fosterets hjerteaktion herefter  

 faldt mere og mere.
Kl. 15.15 blev barnet forløst ved kejsersnit.
Det  

 lå i bughulen.
Ved indgrebet fandtes livmoderen bristet i arret fra det  

 tidligere kejsersnit.
Barnet døde kort efter.
Klager over bristet livmoder Patientklagenævnet fandt, at det var korrekt at  

 foretage vestimulation, idet der ikke var tegn på, at fødslen  

 ikke ville kunne foregå vaginalt.
Nævnet fandt, at den vage  

 tendens til koblede veer ikke hindrede vestimulation, men at der  

 tværtimod ved stimulation kan ses en bedring i veerne samtidig med at  

 der opnås et regelmæssigt mønster.
Nævnet fandt ikke anledning til kritik af, at det  

 blev vurderet, at kvinden på trods af at hun tidligere havde  

 født ved kejsersnit kunne føde vaginalt.
Ved afgørelsen  

 blev der lagt vægt på, at der tidligere var foretaget kejsersnit  

 på baggrund af en "ikke blivende" indikation.
 Patientklagenævnet fandt iøvrigt, at det ikke  

 er kontraindiceret at stimulere veerne efter tidligere kejsersnit.  

 Forudsætningen er dog, at kvinden samtidig hermed observeres  

 nøje.
 Nævnet fandt, at jordemoderen ikke havde  

 overtrådt lov om jordemødre ved observationen af kvinden.  

 Patientklagenævnet fandt dog, at det havde været  

 hensigtsmæssigt om jordemoderen (og lægen) i ventetiden på  

 bagvagten havde kørt kvinden til operationsstuen, således at  

 kejsersnit kunne udføres straks bagvagten kom tilstede, og det var  

 afklaret om vaginalforløsning kunne finde sted.  

 Patientklagenævnet fandt endelig, at bagvagten (en vagtbærende  

 overlæge) havde udvist manglende omhu og samvittighedsfuldhed, fordi  

 han ikke ordinerede akut kejsersnit, da han kl. 14.29 fik oplysningerne fra  

 forvagten om ophør af veer og fremkomst af voldsomme smerter.
