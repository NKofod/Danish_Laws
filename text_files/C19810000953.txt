1. INDLEDNING Ifølge § 11, stk. 2 i lov nr. 324 af 19. juni 1974 om sygehusvæsenet  

 påhviler det hver amtskommune (herunder Københavns og Frederiksberg kommuner,  

 jfr. sygehuslovens § 2, stk. 2) at udarbejde en sygehusplan, omfattende såvel  

 amtskommunens drift af egne sygehuse m. v. som amtskommunens benyttelse af  

 fremmede amtskommunale sygehuse, statslige sygehuse og private sygehuse.
Bestemmelsen i sygehuslovens § 11, stk. 2, er ved lov nr. 274 af 16. juni  

 1980 om ændring af lov om sygehusvæsenet, der trådte i kraft 1. januar 1981,  

 udbygget med en bestemmelse om, at planlægningen af benyttelsen af lands- og  

 landsdelsafdelinger på fremmede sygehuse principielt skal udmøntes i aftaler  

 mellem på den ene side staten og de amtskommuner, der driver lands- og  

 landsdelssygehuse, og på den anden side de amtskommuner, der benytter disse  

 sygehuse.
Bestemmelsen er indsat i sygehusloven som § 11 a.
De nærmere regler om aftaler efter sygehuslovens § 11 a er fastsat i  

 indenrigsministeriets cirkulære af 16. januar 1981 om aftaler om benyttelse  

 af sygehusvæsenets lands- og landsdelsafdelinger (aftalecirkulæret). Af  

 aftalecirkulæret fremgår bl. a., at baggrunden for aftalebestemmelserne i  

 sygehuslovens § 11 a er, at der med virkning fra 1. januar 1981 indføres en  

 egentlig betalingsordning for benyttelsen af statslige sygehuse, samt at  

 hidtidige tilskudsordninger til visse amtskommunale lands- og  

 landsdelsafdelinger m. v. påbegyndes afviklet.
Samtidig hermed får  

 vedkommende amtskommune direkte indflydelse på henvisningen (visitationen) af  

 patienter til disse sygehuse og afdelinger, jfr. sygehuslovens § 5, stk. 5,  

 som affattet ved den nævnte ændring af sygehusloven.
 De vejledende retningslinier, der indeholdes i det følgende, og som er  

 udfærdiget i medfør af sygehuslovens § 11, stk. 1, vedrører planlægningen af  

 varetagelsen af sygehusvæsenets lands- og landsdelsfunktioner, dels i form af  

 udarbejdelse af amtskommunale retningslinier for visitation af patienter til  

 lands- og landsdelssygehuse, dels i form af indgåelse af aftaler efter  

 sygehuslovens § 11 a.
 Disse retningslinier supplerer og uddyber på en række punkter de  

 vejledende retningslinier om planlægning af sygehusvæsenet, der tidligere er  

 udsendt af indenrigsministeriet i medfør af sygehuslovens § 11, stk. 1.
 Det under sundhedsstyrelsen nedsatte centrale planlægnings- og  

 visitationsudvalg har i udkast udarbejdet og sundhedsstyrelsen har tiltrådt  

 de vejledende retningslinier, der indeholdes i de følgende afsnit.
 Cirkulæret er tiltrådt af sygehusrådet.
2. GENERELT OM VISITATIONSRETNINGSLINIER Visitation af patienter i relation til sygehusvæsenet er udvælgelse og  

 fordeling af de patienter, som sygehusvæsenet skal overtage ansvaret for,  

 herunder bestemmelse af det sted, som skal overtage ansvaret for patienten.  

 Et visitationssystem bør generelt set være indrettet således, at enhver  

 patient uanset bopæl får adgang til det nærmeste sygehus, som opfylder kravet  

 om den fornødne specialbehandling/ -diagnosticering, ligesom det herved  

 forudsættes, at de tekniske og personelle ressourcer, der er til rådighed,  

 udnyttes med den størst mulige effektivitet.
Som det allerede er anført i indenrigsministeriets cirkulære nr. 103 af 8.  

 juni 1971 om vejledende retningslinier for planlægningen af sygehusvæsenets  

 fremtidige udbygning, bør der i hver amtskommune udarbejdes retningslinier  

 for visitation af patienter til sygehusvæsenet.
Visitationsretningslinier bør  

 indgå som en del af hver enkelt amtskommunes sygehusplan.
 Den enkelte amtskommunes visitationsretningslinier forudsættes dels at  

 omfatte regler om henvisning af patienter, der skal undersøges og/ eller  

 behandles på sygehuse i eget sygehusvæsen (uanset om undersøgelsen/  

 behandlingen af disse patienter er en amts- eller en lands- og  

 landsdelsfunktion), dels at omfatte regler om henvisning af patienter til  

 undersøgelse og/ eller behandling på fremmede sygehuse.
Retningslinier for visitation af patienter til amtskommunens egne sygehuse  

 må baseres på en række lokale forudsætninger, herunder de enkelte  

 sygehusafdelingers specialisering og kapacitet, samt planlagte ændringer  

 heraf.
Retningslinier for visitation af patienter til fremmede sygehuse, jfr.  

 nedenfor, vedrører de patientkategorier, som ikke kan eller bør undersøges/  

 behandles på egne sygehuse.
Af hensyn til såvel den praktiserende læges som de lokale sygehuses  

 visitation af patienter bør den procedure, der skal benyttes ved visitation  

 såvel inden for amtskommunens eget sygehusvæsen som til fremmede sygehuse,  

 herunder lands- og landsdelssygehuse, fremgå af de visitationsretningslinier,  

 der udarbejdes for den enkelte amtskommune.
Det bør endvidere tilkendegives,  

 i hvilket omfang praktiserende læger direkte uden forudgående godkendelse fra  

 sygehusforvaltningen eller en specialafdeling i egen amtskommune kan visitere  

 patienter til afdelinger på fremmede sygehuse.
Der må sikres en for  

 patienterne hensigtsmæssig visitation til fremmede lands- og  

 landsdelsafdelinger også efter indførelsen af en almindelig betalingsordning,  

 jfr. ovenfor under afsnit 1.
Visitationsretningslinierne skal angive, hvortil patienter med nærmere  

 angivne lidelser almindeligvis skal visiteres.
Det bør dog også fremgå, at  

 patienter - når særlige omstændigheder gør sig gældende - kan visiteres til  

 en anden afdeling end den, der umiddelbart er angivet 3. SÆRLIGT OM RETNINGSLINIER FOR VISITATION AF LANDS-  

 OG LANDSDELSPATIENTER 3.1. AFGRÆNSNING AF SYGEHUSVÆSENETS LANDS- OG LANDSDELSFUNKTIONER Ved sygehusvæsenets lands- og landsdelsfunktioner forstås funktioner  

 vedrørende diagnosticering og behandling af sjældnere sygdomme, som kun bør  

 behandles et fåtal af steder i landet, samt sygdomme, hvis diagnosticering  

 og/ eller behandling forudsætter tilstedeværelsen af mange hjælpeafdelinger  

 eller kræver et stort ressourceforbrug, f. eks. i form af specialapparatur.  

 Landsfunktioner udføres på 1-3 sygehuse i landet, mens landsdelsfunktioner  

 udføres på 4-7 sygehuse i landet.
De øvrige funktioner vil være  

 amtsfunktioner, der som hovedregel findes og kan udføres i de fleste  

 amtskommuner.
Som bilag til nærværende retningslinier er medtaget en vejledende oversigt  

 over lands- og landsdelsfunktioner (-diagnoser) inden for de enkelte  

 specialer/ fagområder bortset fra psykiatri og børnepsykiatri.
For så vidt  

 angår lands- og landsdelsfunktioner indenfor psykiatri og børnepsykiatri  

 henvises til indenrigsministeriets cirkulære nr. 86 af 4. april 1977:  

 Vejledende retningslinier for planlægning af psykiatrisk sygehusvæsen, afsnit  

 2.3.3. samt til betænkning nr. 826/ 1977: Den psykiatriske sygehusfunktion,  

 kapitel VI, afsnit 6.
Oversigten i bilaget er udarbejdet af visitationsudvalget under  

 sundhedsstyrelsens centrale planlægnings- og visitationsudvalg og er  

 opstillet på grundlag af det materiale, som udvalget har indsamlet, og de  

 drøftelser, som udvalget har haft med sygehusforvaltningschefer og overlæger  

 fra afdelinger på lands- og landsdelssygehusene.
I bilaget er endvidere på  

 grundlag af det hidtidige benyttelsesmønster angivet de sygehuse, der på  

 nuværende tidspunkt i større omfang modtager patienter fra fremmede  

 amtskommuner inden for de enkelte diagnosekategorier, jfr. nærmere nedenfor i  

 afsnit 3.2.
Ud over på de i oversigten i bilaget nævnte sygehuse udføres lands- og  

 landsdelsfunktioner på en række andre sygehuse på et tilsvarende  

 specialiseringsniveau, men kun i mindre omfang eller væsentligst for  

 patienter fra egen amtskommune, hvilket er baggrunden for, at de pågældende  

 sygehuse ikke er medtaget i oversigten.
I oversigten er kun medtaget de  

 sygehuse, der hidtil i større omfang har varetaget de pågældende lands- og  

 landsdelsfunktioner for patienter fra fremmede amtskommuner.
Inden for det undersøgelses- og behandlingsmæssige område er der til  

 stadighed en udvikling, som bevirker, at afgrænsningen mellem amtsfunktioner  

 og lands- og landsdelsfunktioner løbende forskydes.
Medvirkende til disse  

 forskydninger er bl. a. ændringer i sygdommenes forekomst og i  

 behandlingsmuligheder.
De nævnte forskydninger i afgrænsningen mellem amtsfunktioner og lands- og  

 landsdelsfunktioner forudsætter, at der i takt med udviklingen foretages en  

 revision af den vejledende oversigt over lands- og landsdelsfunktioner, og  

 hvor de varetages.
Indtil videre vil revisioner af den vejledende oversigt  

 ske ved sundhedsstyrelsens foranstaltning.
3.2. RETNINGSLINIER FOR VISITATION AF LANDS- OG LANDSDELSPATIENTER Det forudsættes, at der i visitationsretningslinierne og dermed i den  

 enkelte amtskommunes sygehusplan tages stilling til, hvilke patienter der  

 inden for de omhandlede diagnosegrupper m. v. skal henvises til lands- og  

 landsdelsafdelinger på nærmere angivne fremmede sygehuse.
 Det bemærkes, at det nuværende benyttelsesmønster med hensyn til såvel det  

 kvantitative forbrug som diagnosekategorier bør anvendes som udgangspunkt for  

 udarbejdelse af visitationsretningslinier og dermed også som et udgangspunkt  

 ved indgåelse af aftaler om benyttelse af lands- og landsdelsafdelinger på  

 fremmede sygehuse, jfr. herved aftalecirkulæret, afsnit 2. Det bemærkes, at  

 der alene er tale om et udgangspunkt, idet den enkelte amtskommunes  

 visitationsretningslinier må ajourføres bl. a. under hensyntagen til  

 godkendte ændringer af egne og fremmede sygehusafdelingers specialisering og  

 kapacitet.
Angående oplysninger om den enkelte amtskommunes nuværende forbrugsmønster  

 inden for de forskellige diagnosekategorier henvises bl. a. til det  

 materiale, der er til disposition for amtskommunerne fra den individbaserede  

 patientregistrering (landspatientregistret), og som kan rekvireres via  

 sundhedsstyrelsen.
Heri indgår bl. a. oplysninger opgjort på diagnoser om,  

 hvor og i hvilket omfang den enkelte amtskommune hidtil har indlagt patienter  

 til behandling på fremmede sygehuse, herunder lands- og landsdelssygehuse.
 For så vidt angår spørgsmålet om de hidtidige optageområder samt en  

 nærmere uddybning af diagnoser, undersøgelser m. v. henvises til de af  

 visitationsudvalget under det centrale planlægnings- og visitationsudvalg  

 afgivne redegørelser »Visitation 1. Forslag til visitationsordning for  

 lands- og landsdelsfunktioner i sygehusvæsenet øst for Store Bælt«  

 (april 1979) og »Visitation 2. Forslag til visitationsordning for lands-  

 og landsdelsfunktioner i sygehusvæsenet vest for Store Bælt« (maj 1980).
 I området øst for Store Bælt varetages lands- og landsdelsfunktionerne  

 først og fremmest på statslige sygehuse (der fra 1. januar 1981 består af  

 Rigshospitalet, herunder Fysiurgisk Hospital i Hornbæk og Finseninstitutet,  

 der er lagt sammen med Rigshospitalet henholdsvis den 1. januar 1980 og den  

 1. januar 1981). Endvidere af Københavns kommunes sygehusvæsen (fortrinsvis  

 på Hvidovre hospital) samt af Københavns amtskommune sygehusvæsen  

 (fortrinsvis på Herlev sygehus).
 Københavns kommunes og Københavns amtskommunes sygehusvæsener varetager  

 dog fortrinsvis lands- og landsdelsfunktioner over for egne borgere.
 I området vest for Store Bælt varetages lands- og landsdelsfunktionerne i  

 større omfang for patienter fra fremmede amtskommuner af Århus amtskommunes  

 sygehusvæsen (først og fremmest på Århus kommunehospital) og Fyns  

 amtskommunes sygehusvæsen (Odense sygehus). Endvidere af Nordjyllands  

 amtskommunes sygehusvæsen (Ålborg sygehus), men dog fortrinsvis over for egne  

 borgere.
 På de statslige sygehuse varetages lands- og landsdelsfunktioner for hele  

 landet, hvorfor visitationsretningslinierne også for amtskommunerne vest for  

 Store Bælt bør indeholde en angivelse af de patientkategorier, der skal  

 henvises til undersøgelse og behandling på statslige sygehuse.
Endvidere varetages lands- og landsdelsfunktioner i visse tilfælde på  

 private sygehuse.
Niels Steensens hospital, Hvidøre hospital,  

 Diakonissestiftelsens hospital samt Kolonien Filadelfia  

 (epileptikerafsnittet) varetager således visse lands- og landsdelsfunktioner,  

 jfr. bilaget.
4. FORHOLDET TIL SYGEHUSPLANLÆGNINGEN OG SYGEHUSLOVENS  

 GODKENDELSESBESTEMMELSER Som det fremgår af afsnit 2 ovenfor bør hver amtskommune udarbejde  

 retningslinier for visitation af patienter til sygehusvæsenet, såvel til egne  

 sygehuse som til fremmede lands- og landsdelssygehuse m. v.  

 Visitationsretningslinierne bør udarbejdes som led i sygehusplanlægningen og  

 indsendes til indenrigsministeriet som en del af amtskommunens sygehusplan og  

 i overensstemmelse med de herfor fastsatte tidsfrister, jfr.  

 indenrigsministeriets cirkulære nr. 245 af 20. december 1978 om ændrede  

 tidsfrister m. v. for indsendelse af sygehusplaner.
 De af amtskommunen udarbejdede visitationsretningslinier eller tilsvarende  

 materiale skal iøvrigt indsendes til indenrigsministeriet inden 1. januar  

 1982 i forbindelse med indsendelse af aftaler efter sygehuslovens § 11 a som  

 grundlag for indenrigsministeriets stillingtagen til aftalerne, jfr.  

 aftalecirkulæret, afsnit 4.
INDENRIGSMINISTERIET, DEN 16. JANUAR  

 1981 HENNING RASMUSSEN /Johs.
Qwist BILAG VEJLEDENDE OVERSIGT OVER LANDS- OG LANDSDELSFUNKTIONER INDHOLDSFORTEGNELSE INDLEDNING SIDE KIRURGISK BLOK FAGOMRåDE Endokrinologi, kirurgisk Gastroenterologi og hepatologi, kirurgisk Gynækologi og obstetrik Kæbekirurgi Neurokirurgi Oftalmologi Ortopædisk kirurgi Otologi Plastikkirurgi Thoraxkirurgi, karkirurgi og nyretransplantation Urologi MEDICINSK BLOK FAGOMRåDE Cardiologi Endokrinologi, medicinsk Fysiurgi/ reumatologi Gastroenterologi og hepatologi, medicinsk Hæmatologi Lungemedicin Nefrologi Neuromedicin Øvrige fagområder:
Epidemiske sygdomme, medicinsk toxikologi, dermatologi, radioterapi og onkologi, arbejdsmedicin, allergologi BØRNEBLOK FAGOMRÅDE Pædiatri Børnekirurgi INDLEDNING I dette bilag indeholdes en vejledende oversigt over lands- og  

 landsdelsfunktioner (-diagnoser) inden for det somatiske sygehusvæsen med  

 angivelse af de sygehusvæsener/ sygehuse, der i større omfang varetager de  

 pågældende lands- og landsdelsfunktioner for patienter fra fremmede  

 amtskommuner.
Oversigten er udarbejdet af det under sundhedsstyrelsens centrale  

 planlægnings- og visitationsudvalg nedsatte visitationsudvalg.
Der henvises  

 herved til cirkulærets tekst, afsnit 3, hvor der nærmere er redegjort for  

 denne oversigt og det grundlag, hvorpå den er udarbejdet, revisionsproceduren  

 m. v.
 Lands- og landsdelsfunktionerne er i oversigten hovedinddelt på blokke og  

 derunder på fagområder, jfr. indholdsfortegnelsen.
For hver funktion eller gruppe af funktioner er anført de sygehuse, der i  

 større omfang varetager de pågældende funktioner for patienter fra fremmede  

 amtskommuner.
Der vil sædvanligvis ikke være tvivl om, hvilken afdeling m. v.  

 på de anførte sygehuse, der varetager de pågældende funktioner.
I nogle  

 tilfælde er det dog fundet hensigtsmæssigt tillige at angive afdelingen.
KIRURGISK BLOK a = Fagområde/lands- og landsdelsfunktioner (-diagnoser) b = Statsl. sgh.
 c = Kbh.k. sghv.
 d = Kbh.a. sghv.
 e = Fyns a. sghv.
 f = Århus a. sghv.
 g = Nordjyll. a. sghv.
 h = Andre sgh.
