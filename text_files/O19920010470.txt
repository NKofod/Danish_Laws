 Resumé  


  

 En erhvervsdrivende fond A klagede til ombudsmanden over, at Erhvervs- og  

 Selskabsstyrelsen (ESS) som fondsmyndighed havde pålagt A at stille en  

 bankgaranti  

 på 2,4 mio. kr. i anledning af et af A oparbejdet underskud.
Ombudsmanden fandt det kritisabelt, at ESS ikke havde besvaret  

 en forespørgsel fra A om, med hvilken hjemmel ESS havde stillet krav om  

 garantistillelse.
I sit svar til ombudsmanden henviste ESS som hjemmel til  

 Lov  

 om erhvervsdrivende fonde § 42. Ombudsmanden fandt ikke, at denne bestemmelse  

 gav sikker hjemmel for at påbyde en fondsbestyrelse at foretage  

 dispositioner,  

 som ikke tog sigte på en regulering af fondens uddeling eller  

 overskudsdisponering.  

 Da A selv hæftede for den stillede bankgaranti, måtte garantien antages alene  

 at sikre A's kreditorer og ikke dens formue.
Ombudsmanden fandt på det  

 grundlag  

 ikke, at den afleverede garanti kunne sidestilles med et krav om øget  

 konsolidering eller lignende til sikring af fondens formål, hvorfor  

 ombudsmanden fandt det kritisabelt, at ESS havde pålagt A at stille den  

 omhandlede garanti.
Ombudsmanden kritiserede endvidere ESS for fejlagtigt at have  

 meddelt A, at en klage til ombudsmanden i henhold til Lov om erhvervsdrivende  

 fonde ikke kunne tillægges opsættende virkning.
Afgørelsen om opsættende  

 virkning beroede i det hele på ESS's eget skøn.
Afslutningsvis bad  

 Ombudsmanden  

 ESS tage stilling til, hvorvidt der i den foreliggende sag var grundlag for  

 at  

 statuere erstatningsansvar for det offentlige for A's tab i forbindelse med  

 den  

 afkrævede garantistillelse. (J. nr. 1992-175-319).
Fondsmyndigheds uberettigede krav om garantistillelse.  

 Begrundelse.
Opsættende virkning.
 A klagede over, at Erhvervs- og  

 Selskabsstyrelsen havde afkrævet A, at den skulle stille en bank- eller  

 forsikringsgaranti for sit eventuelle driftsunderskud i perioden 1. januar  

 1992  

 til 31. december 1994.
 I anledning af A's henvendelse indhentede  

 jeg en udtalelse af 16. marts 1992 fra Erhvervs- og Selskabsstyrelsen,  

 hvilken  

 udtalelse A's bestyrelse kommenterede i skrivelse af 15. april 1992.
 Det fremgik af oplysningerne i sagen, at A  

 er en erhvervsdrivende fond, som på baggrund af sine vedtægter af 1. december  

 1948 blev registreret i Erhvervs- og Selskabsstyrelsen den 11. juni 1990 med  

 Erhvervs- og Selskabsstyrelsen som fondsmyndighed.
 Af A's vedtægter fremgår bl.a. følgende:
 "...
III ...
 Grundkapitalen kan kun anvendes til  

 oprettelse af hotel for søfolk i Danmark, oprettet i overensstemmelse med  

 nærværende love og de særlige bestemmelser, som måtte blive givet ved  

 udbetaling af den under I. nævnte kapital.
 ...
IV ...
 Personer, der er beskæftiget ved  

 søfartsarbejde, skal fortrinsvis have ret til at bo eller spise på hotellet.
 Prisen for logi og kost fastsættes af  

 bestyrelsen og skal fastsættes således, at institutionens drift af hotellet  

 under hensyntagen til forretningsmæssig, fornuftig afskrivning på ejendom,  

 inventar og maskinel sikres.
Driften skal ikke i almindelighed tage sigte  

 på at give noget overskud.
Skulle et sådant fremkomme, vil bestyrelsen have  

 at  

 tage bestemmelse om dets anvendelse.
 Det kan enten overføres til kapitalfonden  

 eller overføres til næste regnskabsår.
 ...
 Bestyrelsen er dog beføjet til at udleje  

 restaurationen og/eller hotellet, men restaurationen og hotellet skal  

 selvfølgelig drives efter de af bestyrelsen i medfør af fundatsens  

 bestemmelser  

 givne direktiver.
 Hvis driften i et regnskabsår måtte udvise  

 et underskud, skal dette søges betalt gennem det følgende års drift.
Viser regnskabet vedvarende underskud i det  

 følgende regnskabsår, skal der optages forhandling med Ministeriet for  

 Handel,  

 Industri og Søfart med henblik på, om underskuddet skal søges udlignet ved  

 overførsel fra kapitalfonden eller ved optagelse af lån.
Sådanne kan kun  

 optages under godkendelse af Ministeriet for Handel, Industri og Søfart.
 ...
VI (A) kan kun ophæves med godkendelse af  

 Ministeriet for Handel, Industri og Søfart.
 Sådan godkendelse skal dog meddeles, og  

 bestyrelsen skal være forpligtet til at søge den, hvis hotellets drift måtte  

 vise fortsat underskud, som ikke dækkes ved gaver, givet til driften, gennem  

 fire på hinanden følgende år.
VII Ved Institutionens ophævelse vil der være at  

 vælge en af Ministeriet godkendt likvidator, der skal foretage likvidationen  

 af  

 institutionens ejendele bedst muligt.
 Efter endt likvidation vil institutionens  

 midler indtil 500.000 kr. være at indbetale til Danske Søfarendes Mindefond  

 af  

 1945 eller en anden til fordel for søfarende oprettet institution efter det  

 anførte ministeriums nærmere bestemmelse.
Restbeløbet skal overføres enten til en  

 institution eller et legat, som har til formål at yde trængende sømænd eller  

 søfyrbødere samt deres pårørende hjælp i trangstilfælde eller eventuelt  

 henlægges til senere erhvervelse af hotel for søfolk eller ejendom til  

 friboliger for gamle sømænd eller søfyrbødere samt enker efter sådanne." A har i en længere årrække ejet og drevet  

 hotellet "......", beliggende ..........
Da regnskabsårene 1988, 1989 og 1990 alle  

 havde udvist underskud, havde der siden 1990 løbende været ført drøftelser  

 mellem  

 A's bestyrelse og Erhvervs- og Selskabsstyrelsen om mulighederne for en  

 videreførelse af hotellet.
Erhvervs- og Selskabsstyrelsen havde herunder  

 stillet krav om, at bestyrelsen fremkom med konkrete planer for A's fremtid,  

 der på langt sigt kunne løse A's økonomiske problemer, idet styrelsen i  

 modsat  

 fald som fondsmyndighed så sig nødsaget til at pålægge bestyrelsen de  

 nødvendige dispositioner til sikring af A's formue.
 I Erhvervs- og Selskabsstyrelsens skrivelse  

 af 9. oktober 1991 til A's bestyrelsesmedlemmer var i den forbindelse bl.a.  

 anført følgende:
 "... Det fremgår klart af  

 revisorerklæringen til regnskabet for perioden 1/1-30/6-1991, at en  

 videreførsel af aktiviteterne er betinget af, at der tilføres yderligere  

 driftskapital til (A).
 Det er derfor styrelsens opfattelse, at  

 hotellet bør afvikles, medmindre bestyrelsen er i stand til at sikre (A) en  

 langsigtet og ikke ubetydelig finansiering af (A's) erhvervsaktiviteter.
Under henvisning til bestyrelsens anmodning  

 til Danmarks Rederiforening om ekstraordinær frigivelse af uhævede  

 feriemidler,  

 skal man meddele, at styrelsen ikke anser et tilskud, der alene dækker  

 underskuddet i 1991, for tilstrækkeligt til at sætte vedtægtens pkt.
VI ud af  

 kraft.
 Enten må der tilvejebringes et  

 driftstilskud, der dækker de gennem de sidste 4 år oparbejdede underskud,  

 eller  

 et tilskud der dækker underskuddet i 1991 og tillige er en garanti for  

 dækning  

 af evt. underskud i de kommende tre år.
Såfremt der ikke inden udgangen af 1991 er  

 tilvejebragt driftstilskud i ovennævnte omfang eller der er truffet  

 foranstaltninger til salg af hotellet, vil styrelsen umiddelbart efter  

 udgangen  

 af 1991 påbegynde likvidation af (A) i overensstemmelse med vedtægtens pkt.  

 VII." Efter at have ført yderligere drøftelser med  

 Erhvervs- og Selskabsstyrelsen meddelte A's bestyrelse i skrivelse af 11.  

 november 1991 styrelsen, at man mente at have opfyldt de krav, som styrelsen  

 havde stillet, idet bestyrelsen dels påregnede at få en andel af søfarendes  

 uafhentede feriemidler til sikring af A's fortsatte eksistens, og dels havde  

 besluttet at bortforpagte hotellet, således at der gennem  

 forpagtningsafgiften  

 blev skabt mulighed for at fortsætte hotellets drift i henhold til A's  

 fundats.
Ved skrivelse af 15. november 1991 til A's  

 bestyrelsesmedlemmer udbad Erhvervs- og Selskabsstyrelsen sig dokumentation  

 for, enten at det forventede tilskud fra søfarendes uafhentede feriemidler  

 kunne dække de gennem de sidste 4 år oparbejdede underskud, eller for at der  

 tillige var opnået en garanti for dækning af eventuelt underskud i de  

 kommende  

 3 år.
Styrelsen udbad sig endvidere forskellig dokumentation vedrørende den  

 påtænkte bortforpagtning.
Et mindretal i A's bestyrelse bestående af  

 medlemmer af Dansk Metalarbejderforbund mente ikke, at en bortforpagtning  

 kunne  

 løse A's økonomiske problemer, og fandt ikke, at de af Erhvervs- og  

 Selskabsstyrelsen stillede krav kunne opfyldes.
Disse medlemmer meddelte  

 derfor  

 i skrivelse af 19. november 1991 Erhvervs- og Selskabsstyrelsen, at de  

 udtrådte  

 af A's bestyrelse.
Efter yderligere korrespondance og  

 drøftelser mellem A's bestyrelse og Erhvervs- og Selskabsstyrelsen meddelte  

 bestyrelsen ved skrivelse af 6. januar 1992 styrelsen, at regnskabet for 1991  

 udviste overskud, og at hotellet var blevet bortforpagtet for en periode på  

 10/15  

 år, hvorfor det var bestyrelsens principielle opfattelse, at Erhvervs- og  

 Selskabsstyrelsen herefter ikke var berettiget til at stille yderligere krav  

 til A.
I skrivelsen var herom bl.a. anført følgende:
 "... Navnlig er kravet om  

 garantistillelse for, at de næste tre år ikke udviser underskud, ganske  

 uberettiget. (A) har desuagtet taget skridt til opfyldelse af styrelsens  

 krav.
(A) er en erhvervsdrivende fond og kan som  

 erhvervsdrivende ikke garantere mod underskud.
Risiciene kan minimeres -  

 hvilket (A) har iværksat med bortforpagtningen af hotellet, således som  

 foreslået af Styrelsen i august 1991 - men aldrig helt udelukkes.
Udøvelse af  

 erhvervsvirksomhed vil altid være forbundet med risici.
Hertil kommer at udgifterne ved  

 garantistillelse er ganske betydelige. (A's) bank har tilbudt  

 garantistillelse  

 mod sikkerhed i ejerpantebrev stort 2.6 mill kr. i hotellet.
Udgiften hertil  

 vil beløbe sig til følgende ...
 udgift i alt: 155.900 kr.
Endelig vil garantistillelsen - også når  

 bortses fra udgifterne ved oprettelsen - ikke forbedre (A's) økonomiske  

 situation.
Opstår der mod bestyrelsens forventning - et underskud i et af de  

 næstfølgende tre år, vil banken kræve sikkerheden indløst ved opsigelsen af  

 ejerpantebrevet, og udgiften vil påhvile (A). Selvom det fremgår som  

 sikkerhedsstillelse, vil der således i bedste fald være tale om overførsel  

 fra  

 ét regnskabsår til et efterfølgende.
 Vi skal på denne baggrund henstille, at  

 kravet om sikkerhedsstillelse genovervejes.
..." I Erhvervs- og Selskabsstyrelsens svar herpå  

 af 8. januar 1992 var anført følgende:
 "Erhvervs- og Selskabsstyrelsen har  

 modtaget Deres brev af 6. januar 1992 vedrørende spørgsmålet om  

 garantistillelse.
Det fremgår af Deres brev, at (A's) regnskab  

 for 1991 udviser et overskud.
Det er bestyrelsens opfattelse, at Erhvervs- og  

 Selskabsstyrelsen herefter ikke er berettiget til at stille yderligere krav  

 til  

 (A).
 I den anledning skal Erhvervs- og  

 Selskabsstyrelsen som fondsmyndighed fastholde kravet om, at der stilles en  

 garanti for (A's) evt. underskud, max 2,4 mio. kr., indenfor perioden 1.  

 januar  

 1992 - 31. december 1994, jf. breve herfra af 16. december 1991 og 18.  

 december  

 1991.
 Styrelsens holdning skal ses i lyset af  

 sagens hidtidige forløb - herunder nødvendigheden af at sikre (A) en  

 langsigtet  

 økonomisk stabilitet.
 Dokumentation for garantistillelsen må  

 indsendes snarest.
Samtidig må (A's) årsregnskab for 1991  

 indsendes i revideret og godkendt stand inden 4 uger således at spørgsmålet  

 om  

 tilpasning af fundatsen herunder reetablering af bestyrelsen snarest muligt  

 kan  

 blive afklaret." Ved skrivelse af 10. januar 1992 anmodede  

 A's bestyrelse Erhvervs- og Selskabsstyrelsen om så præcist som muligt at  

 angive, med hvilken hjemmel styrelsen anså sig for berettiget til dels at  

 fastholde kravet om garantistillelse, dels at kræve et revideret og godkendt  

 regnskab indsendt med en frist på kun 4 uger.
 I Erhvervs- og Selskabsstyrelsens svar herpå  

 af 15. januar 1992 var anført følgende:
 "Under henvisning til Deres brev af 10.  

 januar 1992 skal styrelsen oplyse, at man som fondsmyndighed kan forlange de  

 oplysninger, der er nødvendige til varetagelse af fondsmyndighedens opgaver,  

 jf. lov om erhvervsdrivende fonde § 57, stk. 3.
 Det skal i den forbindelse bemærkes, at  

 fristen for indsendelse af årsregnskab for 1991 beror på, at (A) over for  

 styrelsen har oplyst, at årsregnskabet for 1991 udviser et overskud.
 Styrelsen har derfor som fondsmyndighed og  

 som et led i sagsbehandlingen fundet det nødvendigt, at indsendelse af  

 årsregnskab sker snarest.
Afgørelse som er truffet af fondsmyndigheden  

 kan alene indbringes for domstolene, jf. lov om erhvervsdrivende fonde § 62,  

 stk. 3." Ved skrivelse af 17. januar 1992 meddelte  

 A's bestyrelse Erhvervs- og Selskabsstyrelsen, at A agtede at indbringe  

 styrelsens afgørelse om sikkerhedsstillelse for ombudsmanden.
Bestyrelsen  

 anmodede samtidig om lov til at afvente ombudsmandens udtalelse i sagen,  

 forinden der blev afholdt udgifter i anledning af den krævede  

 sikkerhedsstillelse.
 I Erhvervs- og Selskabsstyrelsens svar herpå  

 af 28. januar 1992 er bl.a. anført følgende:
 "...
Styrelsens afgørelse som fondsmyndighed kan  

 ikke i henhold til lov om erhvervsdrivende fonde få opsættende virkning.  

 Dokumentation for garantistillelsen må derfor snarest indsendes." Der blev herefter af A som garantirekvirent og  

 med Erhvervs- og Selskabsstyrelsen som garantibegunstiget tegnet en garanti  

 med  

 et beløb af indtil 2,4 mill. kr. til sikkerhed for eventuelle underskud i A i  

 perioden 1. januar 1992 til 31. december 1994 med gyldighed indtil 1. juli  

 1995. For garantien gjaldt bl.a. følgende vilkår:
 "...
 Såfremt banken ønsker det, skal den være  

 berettiget til at kræve transport på det indfriede beløb.
 ...
 Såfremt banken må indfri garantien, har  

 banken ret til dividende af det betalte beløb i debitors  

 (garantirekvirentens)  

 bo, selv om debitors forpligtelser ikke er fuldt dækket, og selv om banken  

 har  

 betalt efter bobehandlingens begyndelse.
..." I bestyrelsens henvendelse til mig var bl.a.  

 anført, at kravet om sikkerhedsstillelse efter bestyrelsens opfattelse var  

 ulovligt, samt at der ikke sås at være noget fornuftigt formål med den  

 krævede  

 sikkerhedsstillelse.
 I den fra Erhvervs- og Selskabsstyrelsen  

 indhentede udtalelse af 16. marts 1992 var bl.a. anført følgende:
 "...
 Den 6. januar 1992 meddelte (A), at  

 årsregnskabet for 1991 udviste overskud (bilag nr. 29). Samtidig modtog  

 styrelsen årsregnskabet for 1990, som udviste et driftsunderskud på 634.642  

 kr....
 ...
Årsregnskabet for 1991 udviste et  

 driftsoverskud på 112.190 kr.
I en note til regnskabet fremgik, at de  

 ekstraordinære indtægter var fremkommet ved salg af inventar - 490.324 kr. -  

 samt overførte vedligeholdelsesudgifter fra tidligere år på 78.533 kr. ...
 Til klagen over styrelsens krav om  

 sikkerhedsstillelse for eventuelt driftsunderskud i perioden 1992-94 skal man  

 udtale,  

 at det er Erhvervs- og Selskabsstyrelsens klare opfattelse, at man som  

 fondsmyndighed for (A) har været berettiget til at kræve den pågældende  

 garanti, og at den må anses for at være realistisk og påkrævet i den aktuelle  

 situation for at sikre (A's) formue i overensstemmelse med fundatsens regler  

 om  

 vedvarende underskud og tvangslikvidation.
 ...
Når flertallet af bestyrelsen vælger at  

 videreføre hoteldriften, er dette en forretningsmæssig beslutning, som  

 fondsmyndigheden har skønnet ikke direkte at ville omgøre.
Imidlertid må  

 fondsmyndigheden, særligt når man har udtalt sig imod en videre drift af  

 hotellet, derfor sikre (A's) formue i overensstemmelse med fundatsens regler  

 om  

 underskud og eventuel tvangsopløsning.
Lovens § 42, stk. 2, giver fondsmyndigheden  

 mulighed for at pålægge bestyrelsen at foretage de fornødne dispositioner med  

 henblik på en forøgelse eller nedsættelse af uddelinger.
Hvor fondens formål  

 er  

 at videreføre en virksomhed, er der ikke i bogstavelig forstand tale om  

 uddeling, men fondsmyndigheden må også i sådanne fonde kunne pålægge f.eks.  

 øget konsolidering eller lignende ved manglende initiativer til sikring af  

 fondens formål.
 I den konkrete sag er der modstrid mellem  

 varetagelsen af formålet i dens nuværende form og hensynet til (A's)  

 konsolidering, idet egenkapitalen stadig formindskes.
 Ved at kræve en bankgarantistillelse har  

 Erhvervs- og Selskabsstyrelsen som fondsmyndighed sikret grundlaget for  

 videreførelse af (A). Det er således vigtigt at påse, at det økonomiske  

 grundlag for (A) ikke bliver så svagt, at der opstår fare for krænkelse af  

 vedtægten, herunder dens formål, og ved at der opstår usikkerhed om  

 erhvervsvirksomhedens fremtid.
 På denne baggrund mener Erhvervs- og  

 Selskabsstyrelsen, at man som fondsmyndighed med rette har stillet kravet om  

 underskudsgaranti for perioden 1992-94.
..." I et brev til A udtalte jeg følgende:
 "Indledningsvis bemærkes, at jeg finder  

 det kritisabelt, at Erhvervs- og Selskabsstyrelsen i sit svar af 15. januar  

 1992 til (A) ikke har besvaret den del af (A's) forespørgsel af 10. januar  

 1992, som vedrørte, med hvilken hjemmel Erhvervs- og Selskabsstyrelsen har  

 anset sig for berettiget til at fastholde kravet om garantistillelse.
 Erhvervs- og Selskabsstyrelsen har, som det  

 fremgår af det ovenfor anførte, i sin udtalelse af 16. marts 1992 til mig  

 angivet, at afgørelse herom er truffet som fondsmyndighed for at sikre (A's)  

 formue og med hjemmel i § 42, stk. 2, i lov om erhvervsdrivende fonde.
 § 42, som står i lovens kapitel 7  

 omhandlende uddeling og overskudsanvendelse, er sålydende:
 "  

  

 §  

 42. Såfremt uddelingen til formålet står i klart misforhold til fondens  

 midler, kan fondsmyndigheden henstille til bestyrelsen at overveje at søge  

 uddelingen forøget eller nedsat.
 Stk.  

 2.  

  

 Må uddelingens størrelse anses for at indebære fare for en krænkelse af  

 fondens vedtægt, kan fondsmyndigheden efter forhandling med bestyrelsen  

 pålægge  

 bestyrelsen at foretage de fornødne dispositioner med henblik på en forøgelse  

 eller nedsættelse af tildelingen.
Stk.  

 3.  

  

 Erhvervs- og Selskabsstyrelsen kan efter udtalelse fra fondsmyndigheden  

 pålægge bestyrelsen at foretage henlæggelser." Om § 42, stk. 2, er s. 179-180 i  

 "Erhvervsdrivende fonde - en lovkommentar", 1989, ved Christen Boye  

 Jacobsen m.fl. bl.a. anført følgende:
 "...
 Bestemmelsen vil kunne bruges til at påbyde  

 en overkonsolideret fond at opløse henlæggelser eller evt. at nedsætte  

 grundkapitalen, hvis størrelsen heraf på urimelig vis hindrer en passende  

 uddeling efter fondens formål, og dette ikke er begrundet i  

 erhvervsvirksomhedens  

 forhold.
Hvor fondens formål er at videreføre en  

 virksomhed, er der ikke i bogstavelig forstand tale om uddeling, men  

 fondsmyndigheden må også i sådanne fonde kunne pålægge f.eks. øget  

 konsolidering eller lignende ved manglende dækning for grundkapital.
Fondens  

 bestyrelse må i så fald igangsætte initiativer til sikring af fondens formål  

 -  

 og dermed finansiering af aktiviteter, se § 7, note 14.
I bet. s. 69 har fondsudvalget fremhævet, at  

 der skal foreligge særdeles tungtvejende grunde, før fondsmyndigheden udøver  

 sin kompetence med at udstede pålæg til bestyrelsen.
Det forudsættes, at det  

 ikke ved forhandling med bestyrelsen er lykkedes at opnå et tilfredsstillende  

 resultat.
..." Formuleringen af § 42, stk. 2, er ikke  

 ganske klar, men bestemmelsen giver efter min opfattelse ikke sikker hjemmel  

 for at påbyde en fondsbestyrelse at foretage dispositioner, som ikke tager  

 sigte på en regulering af fondens uddeling eller overskudsdisponering.
Det fremgår dernæst af vilkårene for den  

 bankgaranti, som (A) er afkrævet i nærværende sag, at det er (A) selv, som  

 hæfter for bankens tab i tilfælde af, at banken må indfri garantien.
Under  

 disse vilkår kan garantien alene antages at sikre (A's) kreditorer og ikke  

 (A's) formue.
Jeg finder derfor ikke, at den afkrævede garantistillelse kan  

 sidestilles med et krav om øget konsolidering eller lignende til sikring af  

 (A's) formål.
 På baggrund af det således anførte er det  

 min opfattelse, at Erhvervs- og Selskabsstyrelsen ikke på det foreliggende  

 grundlag har været berettiget til at afkræve (A) den stillede  

 underskudsgaranti  

 for årene 1992-1994. At styrelsen har fastholdt sit krav om  

 garantistillelsen,  

 må jeg således finde kritisabelt.
Det er endvidere min opfattelse, at det er  

 med urette, at Erhvervs- og Selskabsstyrelsen i sin skrivelse af 28. januar  

 1992 til (A) har anført, at styrelsens afgørelse som fondsmyndighed ikke i  

 henhold til lov om erhvervsdrivende fonde kan få opsættende virkning.
Den  

 nævnte lov indeholder intet forbud herimod, hvorfor det i henhold til  

 almindelige forvaltningsretlige regler har beroet på Erhvervs- og  

 Selskabsstyrelsens eget skøn, hvorvidt man ville tillægge (A's) klage til mig  

 opsættende virkning.
Styrelsens begrundelse for afgørelsen om ikke at meddele  

 opsættende virkning er således ukorrekt; også dette må jeg finde kritisabelt.
 Jeg har gjort Erhvervs- og Selskabsstyrelsen  

 bekendt med min opfattelse, idet jeg samtidig har anmodet styrelsen om at  

 tage  

 kravet om garantistillelse op til fornyet overvejelse.
 Endvidere har jeg fundet anledning til at  

 henstille til Erhvervs- og Selskabsstyrelsen at overveje, hvorvidt der i den  

 foreliggende sag foreligger grundlag for at statuere erstatningsansvar for  

 det  

 offentlige for (A's) endelige tab ved den afkrævede garantistillelse.
 Erhvervs- og Selskabsstyrelsens afgørelse  

 herom vil i givet fald kunne påklages til Industriministeriet.
 Samtidig skal jeg anmode (A) om at afvente  

 Erhvervs- og Selskabsstyrelsens og eventuelt Industriministeriets afgørelse,  

 førend (A) tager stilling til, om man finder grundlag for at indklage  

 afgørelsen for mig.
Jeg har anmodet Erhvervs- og  

 Selskabsstyrelsen om at blive holdt orienteret om, hvad der videre sker i  

 sagen." Ved skrivelse af 6. januar 1993 meddelte  

 Erhvervs- og Selskabsstyrelsen mig, at styrelsen efter fornyet henvendelse  

 fra  

 A havde meddelt, dels at den krævede garantistillelse kunne bringes til  

 ophør,  

 dels at et eventuelt erstatningskrav mod det offentlige måtte afgøres ved  

 domstolene.
 Jeg meddelte herefter Erhvervs- og  

 Selskabsstyrelsen, at jeg havde taget det oplyste til efterretning og ikke  

 foretog videre i sagen.
