 Et færgeselskab har spurgt om den moms, der er betalt af selskabets  

 tilskud til turistvognmænd for transport af passagerer, kan medregnes til  

 selskabets indgående moms.
Selskabet havde i forbindelse med transport af passagerer til selskabets  

 færgeafgange ydet et tilskud pr. passager til turistvognmænd, der udførte  

 bustransporten.
Passagererne betalte turistvognmanden en samlet pris, der  

 inkluderede bus- og færgetur.
Nævnet fandt, at de af selskabet ydede tilskud var ydelser til de enkelte  

 passagerer uden modydelse til selskabet fra passagerernes side.
Nævnet traf  

 derfor afgørelse om, at tilskuddene må betragtes som gaveydelser, for hvilke  

 der ikke er fradragsret efter momslovens § 16, stk. 3, pkt. e.
 Afgørelsen er ændret ved Mn.1125. Se også Mn.866, Mn.987, Mn.1020 og  

 Mn.1044.
