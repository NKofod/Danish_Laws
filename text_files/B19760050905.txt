 I henhold til § 29 og § 8, jfr. § 16, stk. 4, i lov om almindelig  

 arbejderbeskyttelse, § 11 og § 8, stk. 4, i lov om arbejderbeskyttelse inden  

 for handels- og kontorvirksomhed, § 21 og § 8, stk. 4, i lov om  

 arbejderbeskyttelse inden for landbrug, skovbrug og gartneri, jfr.  

 lovbekendtgørelse nr. 297, 298 og 299 af 4. juli 1968, som ændret ved lov nr.  

 216 af 19. maj 1971, fastsættes:
 § 1.  Mekanisk drevne kraner og lignende hejsemidler,  

 som kan løfte en byrde fri af underlaget, og som har mindst een mekanisk  

 bevægelse ud over hejse- og firebevægelsen, må kun føres af personer, der er  

 i besiddelse af et certifikat, der er udstedt af direktøren for  

 arbejdstilsynet.
 § 2.  Undtaget fra bekendtgørelsen er:
 1. Kraner og lignende hejsemidler, hvor byrden  

 transporteres således, at det er udelukket, af fald eller svingning af byrden  

 kan forvolde personskade.
 2. Kraner og lignende hejsemidler, der anvendes til  

 serieløft med et til formålet afpasset løftegrej, såsom løft af ensartede  

 emner som led i en afgrænset arbejdsproces og med en maksimal løftehøjde, det  

 vil sige højden fra underlaget til byrdens mederste punkt på 1,5 m.
 3. Kraner og lignende hejsemidler, som for eksempel  

 traverskraner, hvor belastningen af byrden altid falder inden for kranens  

 understøttelsesflade, således at byrden ikke vil bibringe kranen et væltende  

 moment, og hvor den maksimalt tilladelige belastning ikke er over 500 kg.
 4. Konsolkraner til værkstedsbrug med en maksimalt  

 tilladelig belastning på ikke over 500 kg.
 5. Lastbilmonterede kraner på ikke over 8 tonsmeter.
 6. Hejsemidler ombord på skibe.
§ 3.  Kranførercertifikat kan kun udstedes til  

 personer, der er fyldt 18 år.
Ansøgeren skal fremlægge en lægeattest, der  

 godtgør, at han ikke er helbredsmæssigt uegnet til at føre kraner.
Han skal  

 fremlægge bevis for at have aflagt en prøve, der godtgør, at han er i  

 besiddelse af de nødvendige teoretiske og praktiske kvalifikationer.  

 Direktøren for arbejdstilsynet fastsætter omfanget af kravene til prøven.
 § 4.  Direktøren for arbejdstilsynet kan inddrage et  

 kranførercertifikat for bestandig eller for en vis tid, når den pågældende på  

 grund af grov forsømmelighed eller af helbredsmæssige grunde må anses for  

 uegnet til at føre kraner.
 § 5.  Direktøren for arbejdstilsynet kan i  

 enkelttilfælde tillade afvigelser fra denne bekendtgørelse, når det skønnes  

 rimeligt og forsvarligt.
 § 6.  Overtrædelse af denne bekendtgørelse straffes  

 efter § 71 i lov om almindelig arbejderbeskyttelse, § 25 i lov om  

 arbejderbeskyttelse inden for handels- og kontorvirksomhed og § 24 i lov om  

 arbejderbeskyttelse inden for landbrug, skovbrug og gartneri med bøde, med  

 mindre lovgivningens almindelige bestemmelser medfører højere straf.
 Stk. 2.  Er overtrædelsen begået af et aktieselskab  

 eller lignende, kan der efter § 71, stk. 4, i lov om almindelig  

 arbejderbeskyttelse, § 25 i lov om arbejderbeskyttelse inden for handels- og  

 kontorvirksomhed og § 24 i lov om arbejderbeskyttelse inden for landbrug,  

 skovbrug og gartneri pålægges selskabet som sådant bødeansvar.
 § 7.  Bekendtgørelsen træder i kraft den 1. april  

 1977. Dog kan kranførere, der kan dokumentere, at de den 1. april 1977 har  

 ført kran i mindst eet år inden for de foregående tre år, fortsat føre kran  

 uden at have erhvervet certifikat indtil den 31. marts 1979.
 Arbejdsministeriet, den 15. oktober  

 1976.
 Erling Jensen.
/H.
Winther.
