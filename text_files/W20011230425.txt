Kendelse fra Pressenævnet i sag nr.  

 60/2001 [K] har v/adv.  Peter  Jacobsen klaget til  

 Pressenævnet over en artikel bragt i Århus Onsdag den 16. maj  

 2001, idet hun mener, at god presseskik er tilsidesat.
På forsiden af Århus Onsdag den 16. maj 2001  

 er bragt et billede af [K] med underteksten "[K] skjuler sig i sin krop -  

 Ordet overspiser smagte [K] - side 37." Af artiklen med overskriften "Hun gemmer sig i sin  

 krop: - Her hos mig hjælper ingen slankekure " fremgår,  

 at "[K] har gemt sig i sin krop, og den er et effektivt  

 skjulested.
Når man ser på hende, er det først og fremmest  

 kroppen, man ser, og dermed håber hun, at man glemmer at tænke  

 på mennesket bag.
For [K] er kroppen et panser, og hun ønsker at  

 kapsle sig selv og sine problemer effektivt inde.
[K] er overspiser.
Når hun indtager store  

 mængder kager og andet sødt, er det først og fremmest en  

 afledningsmanøvre.
Hun spiser for at flygte fra virkeligheden og sig  

 selv, men maden giver hende et nyt problem: Hendes vægt er langt over  

 det normale.
Det er et par år siden, [K] sidst var på  

 slankekur.
Indtil da havde en stor del af hendes 40-årige liv  

 bestået af en uendelig række af slankekure, som betød, at  

 hun tabte 20-30-40 kg for straks efter at tage på igen.
- Det var en befrielse, da jeg smed vægten ud og gav  

 mig selv lov til at spise det, jeg har lyst til.
Tidligere kredsede mine  

 tanker hele tiden omkring mad, krop og vægt.
Jeg bestemte, hvad jeg  

 måtte spise hvornår, og jeg var fuld af skyldfølelse over,  

 at jeg alligevel ikke kunne leve op til mine egne krav.
Jeg udsatte mit liv  

 og tænkte altid: Når jeg bliver slank, så I dag har [K] ingen fremtidsplaner.
Hun vil gerne leve her  

 og nu, og hun vil gerne arbejde med de problemer, der ligger begravet inde  

 bagved.
Men det mener hun ikke, hun kan klare alene.
Hun skal have  

 hjælp, og hun er frustreret over at blive tilbudt al anden hjælp  

 end den, hun har brug for.
- Jeg har altid været meget skamfuld over at  

 være så stor og spise så meget.
Derfor blev jeg glad, da  

 jeg stødte på begrebet overspiser.
- Her fik jeg endelig sat ord på alt det, jeg  

 følte.
Jeg havde surfet på nettet, og under "Center for  

 mennesker med spiseforstyrrelser" fandt jeg en beskrivelse, der passede  

 præcis på mig.
- Her blev beskrevet, hvordan overspisere bruger maden til  

 at flygte fra problemerne og virkeligheden.
At vi bruger kroppen til at  

 fjerne fokus fra os selv og vores personlighed.
Folk ser jo ikke mig som  

 menneske, de ser først og fremmest min store krop.
- Jeg har altid levet et dobbeltliv og spillet to roller.  

 Den synlige rolle er den store pige, der er meget pligtopfyldende og  

 seriøs.
Jeg er arbejdsom, har styr på tingene og er loyal over  

 for mine kolleger.
Men når jeg kommer hjem fra arbejde, slipper jeg  

 kontrollen, og så bliver jeg nødt til at kaste mig over maden  

 for ikke at mærke mig selv og min elendighed.
Jeg føler, at hele  

 min verden vil styrte sammen, hvis jeg kommer til at vise mine svage sider.  

 Jeg sætter mig foran tv og spiser.
Jeg nyder ikke maden, og jeg smager  

 den ikke, den har en helt anden funktion for mig.
[K] har altid haft svært ved at være sammen  

 med andre mennesker.
Hun er vokset op på landet som efternøler  

 med søskende, der var 10 og 13 år ældre.
Dermed blev hun  

 en slags enebarn, og hun tilbragte det meste af tiden alene eller sammen med  

 sin mor.
- Min mor led meget af angst, og jeg skulle passe  

 på, at jeg ikke bragte hende i oprør, for hun kunne blive meget  

 vred.
Jeg aflæste hele tiden hendes udtryk og gjorde alt for ikke at  

 gøre hende utilpas.
 Som 15-årig flyttede [K] og hendes familie, og hun  

 husker tydeligt, da der én af de første dage kom en pige og  

 spurgte, om hun ville med i ungdomsklubben.
- Jeg sagde nej og afviste hende.
Jeg kunne ikke klare  

 tanken om at komme i ungdomsklub.
Jeg kunne ikke finde ud af at være  

 sammen med andre og tale med andre.
Det havde jeg aldrig rigtig  

 prøvet.
[K] sagde også nej tak, når hun blev inviteret  

 til fester.
Hun fandt på alle mulige undskyldninger og krumspring.
Det  

 var besværligt, men trods alt lettere end tanken om at skulle  

 være sammen med kammeraterne.
 - Jeg er stadig ikke god til at være sammen med  

 andre, og jeg føler mig tit uden for.
- Jeg har hele tiden den der kontrolmekanisme, hvor jeg  

 skal holde styr på mig selv, mine følelser og min  

 opførsel.
Jeg kan aldrig være spontan, for så føler  

 jeg, at jeg mister kontrollen.
Det har været en stor overvindelse for [K] at  

 træde offentligt frem og fortælle om sine problemer.
Men det har  

 også været positivt for hende, og hun betragter det som for en  

 form for terapi.
- Da jeg fandt begrebet overspiser og genkendte alle  

 symptomerne, blev jeg glad for endelig at få sat ord på.
Bagefter  

 blev jeg meget frustreret over at opdage, at der ikke var nogen hjælp  

 at hente.
At være overspiser er en spiseforstyrrelse på lige fod  

 med anoreksi og bulimi, men det er ikke anerkendt som sådan.
[K] tog sagen i egen hånd og lavede et opslag, som  

 hun hængte op forskellige steder i Århus.
Hun søgte  

 overspisere, som ville være med i en selvhjælpsgruppe, og siden  

 har hun taget initiativ til landsforeningen Sylfiderne, som hun er formand  

 for.
- Overspisere bliver fejlbehandlet, når vi går  

 til læge, fordi lægen kun fokuserer på vores krop.
Vi  

 bliver tilbudt kontrolvejning, mave-tarmoperationer, diætisthjælp  

 og meget mere, og det hjælper ikke en disse.
Det er frustrerende, at  

 samfundet bruger penge på forkert hjælp i stedet for at tilbyde  

 os den terapi, der er nødvendig for at få løst de  

 problemer, der ligger bag vores overspisning.
 [K] ser og hører mange reaktioner på sin  

 store krop, og det er ikke særligt flatterende.
- Det er et udtryk for spiseforstyrrelse, at man  

 vælger at sætte fokus på sin krop i stedet for på  

 problemerne bag.
Og jeg må sige, at det er 100 procent effektivt.
Folk  

 ser ikke mig, de ser kun min krop.
 - På en måde er det jo også det, der er  

 mit mål, men alligevel bliver jeg både såret og ked af det,  

 hver gang nogle siger noget negativt til mig.
Det er et stort skridt for [K], at hun i dag har mod til  

 at tale overspisernes sag.
Men der er mange skridt på vejen endnu.
Hun  

 føler sig skamfuld, når hun handler stort ind af søde  

 sager, og hun bruger stadig de tricks, som overspiserne kender til  

 bevidstløshed:
- Jeg fordeler mine indkøb i flere butikker, og jeg  

 holder øje med, om det er den samme kassedame som sidst.
Det skal det  

 helst ikke være, for det er pinligt.
Jeg køber også altid  

 flere kager for at signalere, at jeg venter gæster.
Hvis man kun  

 køber én flødeskumskage, så er man virkelig sej.  

 Eller hvis man spiser en is på gaden.
Så modig er jeg ikke  

 blevet.
[K] går på Århus Universitet, hvor hun  

 læser psykologi på tredje år.
Hun har altid været  

 dygtig i skolen, men hun har det ikke så let med psykologistudiet.
- Her skal jeg turde tage stilling, have min egen mening  

 og kunne forsvare den.
Det kræver selvværd, og det har jeg ikke  

 meget af.
Det er noget, jeg arbejder med og skal blive bedre til.
Sylfiderne  

 har givet mig større selvværd, men jeg har svært ved at  

 få det selvværd rykket over i andre dele af mit liv.
Når man spørger [K] om hendes  

 fremtidsdrømme, siger hun, at hun helst ikke drømmer om  

 fremtiden.
Det er hun holdt op med.
- Jeg vil hellere være til stede her og nu end  

 planlægge langt frem.
Tidligere planlagde jeg, at mit liv skulle  

 begynde efter næste slankekur.
Det gør jeg ikke mere.
Mit liv  

 har stået på vågeblus og handlet om mad og vægt i  

 mange år.
Nu skal jeg lære at være mig selv, siger [K] og  

 tilføjer:
- Jeg tror da også, jeg bliver slankere en gang.
Men  

 først når jeg har fået hjælp til at tackle de  

 problemer, som ligger bag.
- Her hjælper ingen slankekure." Artiklen var ledsaget af et billede af klager, hvortil der  

 var knyttet følgende tekst:
" - Overspisere bruger kroppen til at fjerne fokus  

 fra os selv og vores personlighed.
Folk ser jo ikke mig som menneske, de ser  

 først og fremmest min store krop.
Men jeg bliver både  

 såret og ked af det, hvor gang nogle siger noget negativt til mig,  

 forklarer [K], der efter mange uvirksomme slankekure nu har givet sig selv  

 lov til at spise det, hun har lyst til." Klageren har anført, at hun føler sig dybt  

 såret og krænket over at være blevet fremstillet på  

 en måde, som ikke er i overensstemmelse med, hvad der angiveligt skulle  

 være aftalt.
Klageren har videre anført, at den artikel, som  

 journalisten skrev, var behæftet med fejl, netop fordi hun ikke  

 skelnede mellem fortid og nutid.
Klager fremhævede klart under  

 interviewet, hvordan hendes liv var før, og hvordan det er nu, hvor  

 klager har en større afklaring med sin spiseforstyrrelse.
Klageren har i relation til udsagnet om, at  "og hun  

 bruger stadigvæk de tricks, som overspiserne kender til  

 bevidstløshed: Jeg fordeler mine indkøb i flere butikker, og  

 jeg holder øje med, om det er den samme kassedame som sidst "  

 anført, at journalisten herved helt bevidst understreger det nutidige  

 omkring handlemåder, som klager på ingen måde praktiserer  

 mere.
Det er ikke i overensstemmelse med det, som klager fortalte under  

 interviewet, og der er altså ikke bare tale om en teknisk fejl.
Klageren har yderligere anført, at der ikke bare er  

 tale om en artikel, der fejlagtigt beskriver en handling, som om den er  

 nutidig, selv om den rettelig er fortidig.
Der er tale om en artikel, der  

 giver en karakteristik af klager som person, og som er fejlagtig.
Det har  

 selvsagt betydning for klager - både følelsesmæssigt men  

 også rent praktisk i forhold til f.eks. hendes arbejdssituation, -  

 hvordan andre mennesker ser på og opfatter hende.
Artiklen afviger i  

 høj grad indholdsmæssigt fra den rettede artikel.
Klageren har herudover anført, at hun i forbindelse  

 med fremsendelse af korrektioner til artiklen meget tydeligt over for  

 journalisten gav udtryk for, hvor vigtigt det var for hende, at artiklen blev  

 korrigeret som angivet af hende.
Journalisten bør være så  

 professionel i sit arbejde, at hun ikke lader "en teknisk fejl"  

 få indvirkning på, hvorledes en så personlig artikel kommer  

 til at fremstå.
Journalisten burde have checket sit dokument, inden hun  

 sendte det af sted til bladet.
Klageren har videre anført, at hun anser billedet  

 på forsiden og teksten derunder som et forsøg på at give  

 et billede af hende, som hun ikke kan stå inde for.
Blandt andet  

 forsøgte fotografen også at få mulighed for at tage et  

 billede af klager foran et åbent køleskab, hvilket vel i sig  

 selv er et udtryk for den tilgang, som bladet havde til sagen.
Bladet har oplyst, at interviewet blev foretaget af en  

 freelancejournalist.
Det var en aftale mellem journalisten og klager, at  

 klager skulle læse artiklen og korrigere eventuelle faktuelle fejl.  

 Klager rettede således forskellige steder i artiklen nutid til datid,  

 idet klager ønskede en mere markant skelnen mellem før og nu,  

 end journalisten havde fremstillet det.
Bladet har videre oplyst, at journalisten rettede artiklen  

 fuldstændig efter klagers forslag, men på grund af en teknisk  

 fejl på journalistens computer blev rettelserne aldrig gemt.
Den  

 version, som journalisten derefter mailede til bladets redaktion, var derfor  

 den originale - uden rettelser.
Fejlen blev først opdaget, efter  

 artiklen var trykt i bladet, og klager havde reageret derpå.
Bladet har anført, at bladet på ingen  

 måde har ønsket at fremstille klager anderledes, end hun  

 opfatter sig selv, og derfor fik klager samme dag, som hun reagerede på  

 artiklen i bladet, såvel pr. telefon som pr. e-mail, tilbud om straks  

 at få optaget et genmæle vedrørende de passager i  

 artiklen, hun ønskede i datid i stedet for nutid.
Klager reagerede  

 aldrig på dette genmæle-tilbud.
 Bladet har herudover anført, at interviewet i meget  

 begrænset omfang afviger fra den artikel, som klager havde rettet til.  

 Der skete en beklagelig fejl, da journalisten sendte sin fil med artiklen,  

 men rent indholdsmæssigt må den anses af ringe betydning.
 Bladet har afslutningsvis anført, at klager fortsat  

 er velkommen til at få rettelserne bragt i bladet.
 I sagens behandling har følgende  

 nævnsmedlemmer deltaget:
Jørgen Nørgaard, Finn Rowold, Kaare R.
Skou  

 og Ole Askvig.
 Pressenævnet udtaler:
Det er massemediernes opgave at bringe korrekt og hurtig  

 information.
Så langt det er muligt, bør det kontrolleres, om de  

 oplysninger, der gives, er korrekte.
 Nævnet finder at kunne lægge til grund, at der  

 var indgået en aftale mellem klager og bladet om, at klager skulle  

 gennemlæse artiklen før offentliggørelsen og korrigere  

 for eventuelle fejl.
Nævnet finder, at klagers korrektioner, som det var  

 meningen skulle understrege sondringen mellem klagers fortid og nutid,  

 udgør en væsentlig ændring af den påklagede artikel.  

 Nævnet finder, at det er bladets ansvar, at klagers korrektioner ikke  

 fremgår i artiklen.
Nævnet finder derfor, at bladet ved ikke at  

 medtage korrektionerne i artiklen -  uanset at dette skyldes en teknisk fejl  

 og ikke nogen form for ond vilje - har handlet i strid med god presseskik, og  

 nævnet udtaler sin kritik af bladet.
 Henset til sagens særlige karakter, til at bladet  

 straks efter offentliggørelsen over for klager beklagede  

 offentliggørelsen af artiklen og tilbød hende at bringe de  

 ønskede korrektioner i bladet samt til, at bladet fortsat er  

 indstillet på at bringe disse, finder nævnet ikke grundlag for at  

 pålægge bladet at offentliggøre nævnets  

 kendelse.
 Afsagt den 12. september 2001.
