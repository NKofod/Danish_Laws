Patentankenævnet omstødte Patentdirektoratets afgørelse, hvorefter  

 indsigelse, nedlagt på basis af brug af mærket McPaper i Tyskland, blev  

 afvist.
Ankenævnet lagde til grund, at således som sagen forelå oplyst for  

 Ankenævnet, fandtes indsigermærket at have været taget i brug i udlandet på  

 det tidspunkt, varemærket McPaper blev ansøgt i Danmark, og at ansøgeren på  

 ansøgningstidspunktet vidste eller burde vide dette.
År 1994, den 28. april afsagde Patentankenævnet (Grønning-Nielsen, Hans Chr.
Thomsen, Gulmann) følgende Den 27. januar 1988 bekendtgjordes en af S & H Agenturer ApS  

 indleveret ansøgning om registrering af varemærket »McPAPER«  

 (ordmærke) for alle varer og tjenesteydelser i klasserne 9, 16, 28, 35, 36,  

 38 og 42.
Den 15. februar 1988 nedlagde Advokatfirmaet Rime-stad-Berning-Knutzen på  

 vegne Consumex A/S, Silkeborg, indsigelse imod registreringen.
Denne  

 indsigelse blev ikke taget til følge af patentdirektoratet.
Den 11. marts 1988 nedlagde Firmaet Chas.
Hude på vegne McDonald's  

 Corporation, USA, indsigelse i sagen.
Indsigelsen blev ikke taget til følge  

 af patentdirektoratet.
Direktoratets afgørelse blev indbragt for  

 Patentankenævnet med påstand om, at sagen tilbagesendtes til  

 patentdirektoratet til fortsat behandling på grundlag af en begrænsning af  

 varefortegnelsen.
Ankenævnet fulgte denne påstand.
Den 28. marts 1988 nedlagde Larsen & Birkeholm A/S på vegne Herlitz  

 AG, Tyskland, i medfør af varemærkeloven af 1959, § 20, stk. 2, indsigelse  

 imod registrering af det ansøgte mærke.
Fuldmægtighvervet er senere overtaget  

 af Hofman-Bang & Boutard A/S.
 I skrivelse af 29. november 1988 meddelte direktoratet ansøger bl.a.  

 følgende:
 »I fortsættelse af tidligere brevveksling vedrørende de indsigelser,  

 der er nedlagt mod registreringen af Deres ovennævnte varemærke, senest Deres  

 skrivelse af 25 okt 1988, hvormed De fremsendte kopi af dom afsagt af retten  

 i Holstebro den 14 okt 1988, og hvori De samtidig forespurgte, hvornår det  

 kunne forventes, at det ansøgte varemærke blev registreret, skal det  

 meddeles, at advokatfirmaet Rimestad-Berning-Knutzen, der på vegne Consumex  

 A/S har nedlagt indsigelse mod Deres mærkes registrering den 28 okt 1988  

 hertil har indsendt en kopi af en ankestævning.
I Deres skrivelse af 28 mar 1988 bemærkede De, at den dengang verserende  

 retssag ikke var mellem S & H Agenturer ApS og Consumex A/S, men mellem  

 Consumex A/S og dennes tidligere direktor Steffen Hjort, der oprindelig  

 indgav nærværende ansøgning, og at De derfor ikke mente det rigtigt, at  

 direktoratet stillede den videre behandling af ansøgningen i bero på denne  

 retssag, og at en sådan retssag iøvrigt ikke havde nogen form for retskraft  

 over for S & H Agenturer ApS.
I denne anledning skal det meddeles, at  

 direktoratet finder det rigtigst at lade ansøgningen bero på den endelige  

 afgørelse ved domstolene, idet der ikke kan ses bort fra, at en sådan  

 afgørelse kan være et moment blandt flere, der danner grundlag for den  

 afgørelse, der skal træffes vedrørende de nedlagte indsigelser.
Da den indsigelse, der er nedlagt af Larsen & Birkeholm på vegne  

 Herlitz AG, Forbundsrepublikken Tyskland og Consumex A/S, Holstebro synes  

 nært forbundet med den indsigelse, der er nævnt ovenfor, vil behandlingen af  

 denne også blive stillet i bero på den endelige afgørelse ved  

 domstolene.« Hofman-Bang & Boutard A/S meddelte i skrivelse af 12. september 1990  

 direktoratet, at man viderefører indsigelsen, nedlagt af Larsen &  

 Birkeholm A/S i skrivelse af 28 marts 1988 og anførte bl.a.
 ».....I mellemtiden tillader vi os på vegne vor klient at fastholde  

 den nedlagte indsigelse, idet vi til støtte for indsigelsen henviser til, at  

 vor klient er indehaver af et figurmærke indeholdende betegnelsen McPAPER  

 registreret i Forbundsrepublikken Tyskland under nr. 1.076.652 den 6.  

 maj 1985 i henhold til anmeldelse indleveret den 2. november 1984.
 Vi kan oplyse, at registreringen omfatter en lang række varer i klasse 16,  

 jvf. vedlagte kopi af mærkets offentliggørelse som registreret i Tysk  

 Varemærketidende.
Indsigelsen er nedlagt med støtte i §14 stk. 1 nr. 7 i Varemærkeloven  

 under hensyn til indsigernes ældre rettigheder til et figurmærke indeholdende  

 det identiske ord McPaper og under hensyn til, at anmelderen Steffen  

 Hjort, som oprindeligt indleverede ansøgningen af McPAPER  i sit  

 selskabsnavn Steffen Hjort Agenturer ApS og som derefter i henhold til  

 skrivelse af 12. november 1987 ændrede navn til S&H Agenturer ApS, kendte  

 eksistensen af vore klienters varemærke.
Dette er jo netop dokumenteret  

 gennem den retssag, der verserede for Holstebro Ret og som ifølge udskrift af  

 dommen afsagt den 14. oktober 1988 refererede Steffen Hjorts bemærkninger om,  

 at varemærket tilhørte Consumex A/S (importør af vor klient Herlitz AG's  

 produkter).
På baggrund af det iøvrigt anførte i dommen fra Holstebro Ret synes det  

 således at være fuldstændigt dokumenteret, at ansøger kendte eksistensen af  

 vor ovennævnte klients varemærke McPaper  (figurmærke), og at  

 anmeldelsen skete i ond tro og med illoyale hensigter.« I skrivelse af 1. november 1990 præciserede og begrænsede ansøger  

 ansøgningen som følger:
 »Under henvisning til Deres skrivelse af 23.10.1990 skal jeg på min  

 klient, S & H Agenturer ApS's vegne acceptere, at det ansøgte varemærke  

 »McPAPER« til klasse 35 føjes:
»herunder reklamebureauvirksomhed, bistand ved markedsføring samt  

 kontorassistancebureau« og til klasse 38 føjes:
 »telekommunikationsvirksomhed«.
Jeg skal endvidere på min klients vegne frafalde registreringen i klasse  

 16 og klasse 28....' og bemærkede i øvrigt:
».....Efter min og min klients opfattelse er der ingen  

 forvekslingsmuligheder mellem det ordmærke min klient ønsker registreret og  

 det figurmærke, som Herlitz AG har registreret i bl.a.
Tyskland.
 Varemærkerne er således ikke forvekslelige og således ikke omfattet af  

 varemærkelovens § 14, stk. 1, nr. 7.
 I denne anledning henvises endvidere til det tidligere i denne skrivelse  

 anførte, at min klient har opgivet registreringen i klasse 16 og klasse 28.
Det ordmærke min klient ønsker registreret, og det figurmærke, Herlitz har  

 registreret i Tyskland, vedrører ikke samme varer eller samme vareområde, og  

 der vil således på intet tidspunkt være kollision mellem  

 rettighederne....« Den 20. juni 1991 meddelte indsiger, at indsigelsen ønskedes opretholdt og  

 anførte følgende:
 »Det anmeldte varemærke McPAPER omfatter fortsat alle varer i  

 klasse 9 og der må anses for at være varesammenfald eller vareartslighed  

 mellem varearten computere og optagne computerprogrammer på bånd, kort og  

 plader i klasse 9 og varearterne skrivemaskiner og ikke-elektriske  

 kontorredskaber , der er omfattet af vor klients ansøgning af figurmærket  

McPAPER i klasse 16.
 For så vidt angår klasse 35 må vi hævde, at der foreligger sammenfald  

 eller ligeartethed mellem samtlige de af klasse 35 omfattede tjenesteydelser  

 af anmeldelsen McPAPER og mellem en række af de varer, der er omfattet  

 af vor klients ovennævnte anmeldelse VA 02.888 1987 McPAPER i klasse  

 16, som jo bl.a. omfatter tryksager, aviser og tidsskrifter samt bøger  

 .
 For så vidt angår sammenfald mellem klasse 35 og klasse 16 bemærker vi, at  

 ordet McPAPER er et yderst særpræget varemærke og at der er tale om  

 identiske ord, hvorfor ligeartetheden bør udstrækkes så vidt som muligt, og  

 vi henviser i denne forbindelse til en af Direktoratet den 1. marts 1991  

 truffet afgørelse, hvorefter ordmærket ADVANCE VA 3432 1990 bl.a. i  

 klasse 16 blev anset for forveksleligt med det tilsvarende ordmærke  

 registreret i klasse 35.
 Til det af anmelderne i skrivelse af 1. november 1990 anførte kan vi  

 anføre, at det undrer os meget, at ansøgerne er af den opfattelse, at der  

 ikke er nogen forvekslingsmulighed mellem det anmeldte ordmærke  

McPAPER og det for vor klient i Tyskland registrerede figurmærke  

 indeholdende betegnelsen McPAPER . Det undrer os også, at ansøger kan  

 hævde, at nærværende forvekslelighedssituation ikke er omfattet af  

 bestemmelsen i § 14 stk. 1 nr. 7 i Varemærkeloven, men vi må gå ud fra, at  

 dette beror på manglende kendskab til indholdet af den ovennævnte  

 lovbestemmelse samt en forglemmelse af omstændighederne omkring anmeldelsen.
 Endelig undrer det os også, at ansøger hævder at være berettiget til at få  

 varemærket McPAPER registreret, idet dette varemærke jo netop tilhører  

 vor klient.
Vi kan derfor fortsat ikke være enige i, at ansøger overhovedet kan anses  

 for at være berettiget til at få varemærket McPAPER  registreret i  

 Danmark, idet ansøger jo som tidligere anført i vor indsigelsesskrivelse af  

 12. september 1990 netop har erkendt for Holstebro Ret, at varemærket  

McPAPER tilhører Consumex A/S (importør af vor klient Herlitz AG's  

 produkter) og at ansøger på daværende tidspunkt var villig til at overdrage  

 ansøgningen til Consumex A/S....« Ansøger fremkom i skrivelse af 12. august 1991 med følgende bemærkninger:
»Der har mellem S&H Agenturer ApS og Herlitz AG, Tyskland ikke  

 været nogen form for samarbejde.
Det er korrekt, at direktør Steffen Hjort -  

 i den periode hvor han var ansat som daglig leder af Consumex A/S - havde  

 kendskab til, at Herlitz AG i vesttyskland på forsøgsbasis havde åbnet flere  

 butikker, som alle førte navnet McPaper.
McPaper blev således brugt som  

 navnet på en butik, i hvilken man kunne købe papir, skriveredskaber og  

 lignende.
McPaper blev på intet tidspunkt brugt som et varemærke, og der  

 fandtes således ikke McPaper-produkter.
 Det fremgår endvidere af udskrift af dombogen for civilretten i Holstebro  

 dateret den 14. oktober 1988, BS.nr. 677/87 under rettens præmisser følgende:
»Da det imidlertid forinden lå klart, at mærket var uden interesse i  

 Danmark for sagsøgte eller for Herlitz AG, og da registreringsanmelselsen  

 højest kan betragtes som en forberedelse af en erhvervsaktivitet....« På det tidspunkt stod det således fast, at Herlitz AG ikke ønskede at  

 anvende betegnelsen McPaper i Danmark.
 Siden 1987 har S&H Agenturer ApS markedsført sig under navnet McPaper  

 indenfor telekommunikation, Direct Mail og hermed beslægtet virksomheden.  

 S&H Agenturer ApS har på intet tidspunkt markedsført McPaper indenfor  

 papirbranchen, ligesom S&H Agenturer ApS heller ikke har oprettet  

 butikker eller anden aktivitet, som blot tilnærmelsesvis kan være beslægtet  

 med de forsøgsforretninger, Herlitz AG i sin tid havde oprettet i  

 Vesttyskland.
Med dette som baggrund har ansøgeren ikke været i ond tro, hvorfor  

 varemærkelovens § 14 stk. 1, nr. 7 ikke kan bringes i anvendelse.
Derimod er  

 det ansøgeren, der først har benyttet navnet i Danmark.
 Af det ovenfor nævnte fremgår at ansøgeren fortsat er af den opfattelse,  

 at der ikke er nogen forvekslingsmulighed imellem det anmeldte ordmærke og  

 det i Tyskland registrerede figurmærke indeholdende betegnelsen McPaper under  

 hensyntagen til, at der ikke er tale om de samme klasser.
Indsigerens bemærkninger om varesammenfald og varearts lighed afvises som  

 åbenbart ugrundet....' Patentdirektoratet traf afgørelse i sagen den 9. december 1991 og afviste  

 indsigelsen med følgende begrundelse:
».....Ifølge bestemmelsen i varemærkelovens § 14, stk. 1, nr. 7, må  

 et varemærke ikke registreres, såfremt det er forveksleligt med et varemærke,  

 der er taget i brug i udlandet på det tidspunkt, da anmeldelsen om  

 registrering er indgivet, og som vedvarende anvendes der, hvis ansøgeren på  

 ansøgningstidspunktet kendte eller burde kende dette, Der er i sagen indsendt dokumentation for, at et varemærke indeholdende  

 McPAPER var registreret for Dem i Tyskland for visse varer i klasse 16 på  

 tidspunktet for nærværende ansøgnings indlevering.
Det er imidlertid ikke  

 tilstrækkeligt til at anvende den nævnte bestemmelse, at et mærke er ansøgt  

 eller registreret i udlandet.
Mærket skal tillige være taget i brug på  

 tidspunktet for ansøgningens indlevering, hvilket ikke ses dokumenteret.
Det  

 ses ej heller dokumenteret, at mærket fortsat anvendes i Tyskland.
 Det skal endvidere bemærkes, at nærværende ansøgning har prioritet forud  

 for indsigers ansøgning VA 2888 1987, hvorfor denne ansøgning ikke kan udgøre  

 en registreringshindring for nærværende mærke.
Den nedlagte indsigelse kan således ikke tages til følge.« Denne afgørelse har klageren ved skrivelse af 23. december 1991 indbragt  

 for Patentankenævnet.
 Klageren har med skrivelse af 1. juni 1992 vedlagt yderligere  

 dokumentation for brug, som man finder tilstrækkelig til, at bestemmelsen i §  

 14, stk. 1, nr. 7 i varemærkeloven kan anses for opfyldt.
 Klageren anmoder Ankenævnet om at tilbagesende sagen til fortsat  

 behandling i Patentdirektoratet med henblik på at vurdere, om den nu i  

 forbindelse med anken indsendte dokumentation for brug er tilstrækkelig til,  

 at bestemmelsen i § 14 stk 1 nr. 7 i Varemærkeloven kan anses for opfyldt.
 Det anføres bl.a. i skrivelsen:
 ».....Vi henviser i øvrigt til, at varemærket McPAPER har  

 været og fortsat anvendes som varermærke for papir- og papirvarer,  

 skriveartikler og alle former for kontorartikler.
 Vi har i vore indlæg i forbindelse med indsigelsen redegjort for, hvilke  

 varer i klasse 09 og tjenesteydelser i klasse 35 vi anser for at kollidere  

 eller være ligeartede med de varer, vor klient har brugt varemærket  

McPAPER for i Tyskland.
 I skrivelse af 24. august 1992 har ansøger nedlagt påstand om stadfæstelse  

 og har anført:
 ».....Til støtte for påstanden gøres det gældende, at der ikke  

 foreligger forvekslelighed, som foreskrevet i varemærkeloven § 14, stk. 7.
I den forbindelse skal jeg gøre opmærksom på, at der er tale om et såkaldt  

 svagt varemærke, jfr.
Markedsret, Palle Bo Madsen, 1988, side 135. Ordet  

 »Paper« er et beskrivende ord, der angiver en vareart.
Ordet kan  

 således ikke i sig selv beskyttes som varemærke.
Dette skal sammenholdes med,  

 at udformningen af varemærkerne er forskellige.
Det af Herlitz AG anvendte  

 varemærke er kendetegnet ved, at C'et i MCPAPER er udført som et løsrevet ark  

 papir med et C på.
Dette gør sig ikke gældende for det af S & H Agenturer  

 ApS anmeldte varemærke.
 Da der er tale om et svagt varemærke, skærper dette kravene til  

 varelighed, for at der kan være tale om forvekslelighed.
I den forbindelse skal der gøres opmærksom på, at S & H Agenturer  

 ApS's anmeldelse nu alene omfatter klasse 9, klasse 35, herunder  

 reklamebureauvirksomhed, bistand ved markedsføring samt  

 kontorassistancebureauer og klasse 38. Indsiger har tidligere gjort gældende,  

 at varemærket i Tyskland var taget i brug som navn på flere butikker, hvor  

 man kan købe papir, skriveredskaber og lignende, og iøvrigt er taget i brug  

 for enkeltprodukter af denne vareart.
Som ovenfor nævnt gøres det gældende,  

 at dette ikke er dokumenteret, men det gøres endvidere gældende, at disse  

 varegrupper og varer ikke er omfattet af de klasser, for hvilke der er  

 foretaget anmeldelse af S & H Agenturer ApS.
 Der er således ikke tale om forvekslelighed i markedsføringslovens § 7,  

 stk. 14's forstand.
Jeg skal endvidere gøre opmærksom på, at der skal være tale om  

 forvekslelighed med et varemærke, der er taget i brug i udlandet.
Afgørende  

 er således ikke, hvilke varegrupper og for hvilke varer varemærket er  

 registreret i Tyskland, men hvilke varegrupper eller varer varemærket har  

 været taget i brug for på tidspunktet for S & H Agenturer ApS's  

 anmeldelse til registrering af den 25. september 1986.
Herlitz AG har ikke på noget tidspunkt dokumenteret, hvilke enkelt  

 produkter varemærket skulle have været taget i brug for i Tyskland forinden  

 anmeldelsen fra S & H Agenturer ApS.
Indsigelsen kan således allerede af  

 denne grund afvises.
Der skal i den forbindelse endvidere lægges vægt på, at i det omfang  

 varemærket McPaper har været anvendt i Tyskland forinden  

 anmeldelsestidspunktet, har der alene på dette tidspunkt været tale om en  

 meget kortvarig anvendelse, hvor man har forsøgt introduceret varemærket  

 meget få steder i Tyskland og ikke særlig intensivt.
Varemærket har således  

 ikke på nogen måde været indarbejdet, og det har ikke været kendt i Danmark.  

 Jeg kan i den forbindelse henvise til Markedsret, Palle Bo Madsen, side 129.
Det er endvidere en betingelse for anvendelse af markedsføringslovens §  

 14, stk. 7, at det ibrugtagne varemærke vedvarende anvendes i udlandet.
Der  

 foreligger i sagen ikke dokumentation for, at enkeltprodukter eller andet,  

 der skulle være taget i brug forinden anmeldelsen, vedvarende anvendes i  

 Tyskland.
 Endelig skal anmelderen på anmeldelsestidspunktet kende eller burde kende  

 til dette.
 Der foreligger i sagen ikke dokumentation for, at S & H Agenturer ApS  

 eller en repræsentant for dette har haft et sådant kendskab.
 For såvidt angår dommen af 14. oktober 1988 afsagt af retten i Holstebro,  

 fremgår det ikke af Steffen Hjorts forklaring, at denne har haft kendskab  

 til, at varemærket McPaper var taget i brug i Tyskland, for såvidt angår  

 konkrete varer eller varegrupper forinden anmeldelsen af 25. september 1986.
Iøvrigt skal jeg for såvidt angår markedsføringslovens § 14, stk. 7 gøre  

 opmærksom på, at denne ved varemærkelov af 6. juni 1991 er ændret og  

 erstattet af denne lov's § 15, stk. 2 nr. 4. Det er her et krav, at en  

 udenlandsk varemærkerettighed skal være vitterligt kendt her i landet for at  

 kunne forhindre en registrering af et tilsvarende varemærke i Danmark.
Det  

 fremgår af Karnov, at »1959-lovens § 14, stk. 1, nr. 7, der beskyttede  

 mærker taget i brug i udlandet, er udgået, da man fandt, at den gav for  

 vidtgående beskyttelse af udenlandske mærker«.
På denne baggrund må det  

 være betænkeligt at fortolke 1959-lovens § 14, stk. 7 vidtgående.
I den  

 omhandlede situation er der tale om, at indsiger påberåber sig ibrugtagning  

 af et varemærke i Tyskland.
En ibrugtagning, der ikke er nærmere  

 dokumenteret, men i hvertfald kun har omfattet lokale områder og ikke har  

 været af særlig intensiv karakter.
Det ville være betænkeligt, om en sådan  

 begrænset benyttelse af en varemærkeret i et andet land skulle afskære et  

 tilsvarende varemærke i Danmark.
Man skal herunder være opmærksom på, at der  

 ikke har foreligget nogen illoyalitet fra anmelders side, idet denne i det  

 omfang det lægges til grund, at han har været i ond tro, for såvidt angår  

 ibrugtagning af forvekslelige varemærker i Tyskland, har haft grund til at  

 tro, at der for såvidt angår varemærket i Tyskland alene har været tale om et  

 lokalt fænomen, der ikke på noget tidspunkt ville blive lanceret i Danmark,  

 jfr. ovennævnte dom.' Ankenævnet har behandlet sagen på sit møde den 23. februar 1994.
 Ansøgeren var ikke mødt.
For klageren mødte cand.jur.
Birgit Wiborg, som henholdt sig til og  

 uddybede de skriftlige indlæg.
Det blev herunder oplyst, at  

 Patentdirektoratet den 23. marts 1994 telefonisk har meddelt, at det ansøgte  

 varemærke er blevet overdraget til Lissi Hjort.
 Ankenævnet skal udtale:
 Det lægges til grund, at der består forvekslingsmulighed mellem det  

 anmeldte ordmærke McPAPER og det for klageren i Tyskland registrerede  

 figurmærke indeholdende betegnelsen McPAPER.
Således som sagen foreligger oplyst for Ankenævnet lægges det endvidere  

 til grund, at det modholdte mærke har været taget i brug i udlandet på det  

 tidspunkkt, hvor anmeldelsen om registrering er indgivet, og vedvarende  

 anvendes der, hvilket anmelderen Steffen Hjort på ansøgningstidspunktet  

 vidste eller burde vide.
Det anmeldte varemærke kan derfor ikke registreres,  

 jfr. varemærkelovens § 14, stk. 1, nr. 7.
Herefter bestemmes:
Varemærkeansøgning nr.
VA 6283/86 afslås.
Grønning-Nielsen.
Hans Chr.
Thomsen.
S.
Gulmann.
 (* 1) Ond tro i § 14, stk. 1, nr. 7's forstand.
