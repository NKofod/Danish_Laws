 Genoprettelsesbegæring afslået, da patentansøgeren fandtes ikke at  

 have udvist al den omhu, som med rimelighed kunne kræves af ham.
År 1994, den 3. august afsagde Patentankenævnet (Grønning-Nielsen, Hans Chr.
Thomsen, Terndrup Pedersen) følgende  KENDELSE i sagen j.nr.
P 14/93: Klage fra Rotor Ventilation A/S, Varde,  

 v/Patentingeniør K.
Skøtt-Jensen over Patentdirektoratets afgørelse af 1.  

 juni 1993 af patentansøgning nr. 336 1991.
Den 27. februar 1991 indleverede patentingeniør K.
Skøtt-Jensen som  

 patentagent for firmaet Rotor Ventilation A/S en ansøgning om patent på  

 fremgangsmåde til styring af et ventilationsanlæg, navnlig i stalde, samt  

 anlæg til udøvelse af fremgangsmåden.
 Patentdirektoratet udtalte i skrivelse af 13. marts 1991:
»Vi har gennemgået Deres ansøgning med hensyn til de formelle  

 bestemmelser, der skal være opfyldt.
Vores bemærkninger i den anledning  

 følger nedenfor.
 Følgende forhold bedes bragt i orden senest 1 måned fra i dag:
 - Grundafgiften på 3250 kr. er ikke betalt.
 - Der mangler patentkrav, tegning og sammendrag i 3 eksemplarer.
Hvis vi ikke inden fristens udløb hører fra Dem i anledning af  

 ovenstående, bliver ansøgningen henlagt, d.v.s. behandlingen bliver  

 indstillet.
Vi genoptager dog behandlingen, hvis vi senest 4 måneder efter  

 fristens udløb har modtaget Deres svar og 600 kr. i genoptagelsesafgift.
 Hvis nævnte forhold ikke bringes i orden ved Deres besvarelse, kan vi  

 afslå ansøgningen.
Følgende forhold beder vi Dem bringe i orden snarest.
Det bør dog ske  

 senest samtidig med, at De besvarer første tekniske behandling herfra:
 - Der mangler fuldmagt for den fuldmægtig, der optræder i sagen.
- Der mangler dokumentation for Deres ret til opfindelsen.« Den 11. april 1991 fremsendtes patentkrav, tegning og sammendrag i 3  

 eksemplarer samt en check på 3.250 kr. til dækning af grundafgiften.
 Patentkravene var som følger:
 »1. Fremgangsmåde til styring af et ventilationsanlæg, navnlig i  

 stalde hvor indføringsåbninger for friskluft er udført som ventiler, der  

 holdes lukkede, når staldlufttemperaturen er lavere end fastsat operativt  

 minimum, medens de åbnes på gradueret måde ved en temperaturstigning fra  

 dette minimum til et fastsat operativt maksimum og holdes fuldt åbne ved  

 temperaturer derover, idet tilhørende ventilatorer i anlægget ligeledes  

 styres på gradueret måde, med stigende effekt i det pågældende  

 reguleringsinterval, kendetegnet ved, at ventilerne og ventilatorerne  

 styres efter sådanne respektive karakteristikker, at der ved forekommende  

 luftskifter ved givne temperaturer i reguleringsintervallet opnås modsvarende  

 ønskede trykforskelle mellem yder- og inderluften.
 2. Fremgangsmåde ifølge krav 1, hvor ventilerne styres i direkte  

 afhængighed af den målte temperatur, kendetegnet ved, at  

 ventilatorerne styres af en indvendig lufttrykmåler gennem en således  

 indrettet styreenhed, at den specifikt fastsatte trykforskel for enhver given  

 temperatur opnås ubetinget.
 3. Fremgangsmåde ifølge krav 1, hvor reguleringen af ventilerne udføres  

 med tidsforsinkelse i forhold til konstaterede temperaturændringer,  

kendetegnet  ved, at tidsforsinkelsen benyttes ved regulering efter  

 stigende temperatur, men ikke efter faldende temperatur.
 4. Ventilationsanlæg til udøvelse af fremgangsmåden ifølge krav 1 og  

 således indrettet, at forekommende luftindføringsventiler åbnes på gradueret  

 måde ved optrædende temperaturstigning indenfor et reguleringsinterval,  

kendetegnet ved, at den tilhørende ventilatorudrustning er forbundet  

 med styreorganer på en sådan måde, at den ved enhver åbningsgrad af  

 ventilerne frembringer en dertil svarende forudbestemt trykforskel mellem  

 inder- og yderluften.
 5. Ventilationsanlæg ifølge krav 4, kendetegnet ved, at  

 styreorganerne er operativt forbundet med en lufttrykmåler.
 6. Ventilationsanlæg ifølge krav 4, hvor der i styringsforbindelsen mellem  

 en temperaturmåler og styringsmidlerne for ventilerne er indskudt en  

 tidsforsinkelsesenhed, kendetegnet ved, at styringen er således  

 indrettet, at denne enhed udkobles, når der reguleres efter faldende  

 temperatur.
7. Styreenhed til et ventilationsanlæg ifølge krav 4, kendetegnet  

  ved, at den er indrettet til indtastning af et antal ønskede lufttrykværdier  

 for forskellige temperaturer indenfor reguleringsintervallet, og at den er  

 beregnet for tilslutning til en luftrykmåler.« Den 10. december 1991 anmodede K.
Skøtt-Jensen på ansøgerens vegne  

 Direktoratet om at fremskynde nyhedsundersøgelsen i sagen, da resultatet  

 ønskedes anvendt til støtte for afgørelsen af, om tilsvarende ansøgninger  

 skulle indleveres i udlandet.
 Den 18. december 1991 udtalte direktoratet med svarfrist til den 18. juni  

 1992:
»1. Vi har behandlet Deres patentansøgning og vurderer, at den  

 indeholder en opfindelse, der kan patenteres.
Imidlertid kan vi ikke godkende  

 den nuværende beskrivelse med krav, fordi det meste af det, krav 1 angiver,  

 er kendt.
 2. US-A 4.241.871 angiver et apparat af lignende sammensætning og en  

 lignende fremgangsmåde til ventilation af en staldbygning eller lignende som  

 Deres, hvor volumenstrømmens størrelse er temperaturprioriteret, og hvor  

 trykmåleenheden ved hjælp af styreorganer regulerer vægventilernes  

 åbningsareal til opretholdelse af et ønsket indvendigt undertryk, der ved  

 »lavere« temperaturer (»dellast«), opretholder et  

 passende stort undertryk og når temperaturen er »høj«  

 (»fuldlast«) udkobles differenstrykmålingen og der etableres et  

 andet lavere undertryk.
3. Deres opfindelse adskiller sig fra det kendte, så vidt vi kan se, ved  

 at angive en fremgangsmåde til temperaturprioriteret samtidig styring af  

 spjældåbninger og gradueret stigende ventilatoreffekt på i og for sig kendt  

 måde, men hvor ventilatoreffekten samtidigt kan reguleres op eller ned ved  

 hjælp af en trykmåleenhed for at opretholde graduerede forudbestemte ønskede  

 indvendige forudbestemte vacua som funktion af den målte staldtemperaturer i  

 et antal målepunkter.
Når staldtemperaturen når over en vis øvre størrelse  

 udkobles trykstyringen og ventilationsåbningsareal, luftskifte samt  

 ventilatoreffekt maksimeres med samtidig reduktion af undertryk.
4. De må opstille et nyt krav 1, der er præciseret og afgrænset over for  

 den fundne kendte teknik og omformulere Deres beskrivelses almindelige del,  

 sådan at den kommer til at svare til det nye krav.
Den teknik, der er omtalt  

 i det amerikanske patent, må nævnes i beskrivelsen og det må fremhæves, hvad  

 der er det særlige, der opnås med opfindelsen på baggrund af det kendte.
5. Formelle mangler.
Deres nye beskrivelse med nye krav må linjenummereres  

 og må tydeliggøres.
 6. De bedes være opmærksom på, at vores grundlag for at bedømme, om  

 opfindelsen er ny, muligvis ikke er helt fuldstændigt på nuværende tidspunkt.  

 Vi skal også tage hensyn til nogle af de ansøgninger, som vi modtager på et  

 senere tidspunkt.
 Vi foretager derfor en supplerende undersøgelse, når der er gået ca. 20  

 måneder efter indleveringen af Deres ansøgning.
7. De er velkommen til at indsende kommentarer, som skal indgå i den  

 videre sagsbehandling.
Hvis vi hverken modtager kommentarer eller nye bilag  

 til ansøgningen inden udløbet af den frist, der er nævnt ovenfor, henlægger  

 vi ansøgningen, dvs. vi indstiller behandlingen indtil videre.' I skrivelse af 1. juli 1992 med en svarfrist til den 18. oktober 1992  

 meddelte direktoratet, at ansøgningen var henlagt og skrev bl.a.:
»Vi genoptager behandlingen, hvis vi inden udløbet af den svarfrist,  

 der er anført ovenfor, har modtaget Deres svar og gebyr på 600 kr. for  

 genoptagelse.
De må i Deres svar bringe de forhold i orden, vi har bedt Dem  

 om.
I modsat fald bliver ansøgningen endeligt henlagt.
De vil ikke få  

 yderligere besked om en eventuel endelig henlæggelse.« Ved skrivelse af 1. februar 1993 klageren om genoprettelse af ansøgningen  

 som følger:
»Denne ansøgning er blevet endeligt henlagt d. 18/10-92 på grund af  

 manglende besvarelse, men det har nu vist sig, at dette beror på en fejl  

 internt i ansøgerens virksomhed, og på den baggrund indgives der hermed  

 begæring om g e n o p r e t t e l s e af ansøgningen.
Det tilhørende gebyr såvel som den forfaldne  

 genoptagelsesafgift er d.d. indbetalt på Deres girokonto.
Vi fremsendes vedlagt nye patentkrav, der er præciseret overfor det  

 modholdte, samt et udkast til den del af beskrivelsesindledningen, som  

 forklarer hovedkravet på baggrund af det modholdte.
Vi påregner, at  

 yderligere forklaring vil være unødvendig.
Vi anmoder om en frist til indgivelse af nærmere begrundelse for  

 begæringen om genoprettelse.« Som svar herpå udtalte direktoratet i skrivelse af 5. februar 1993  

 følgende:
 »Vi har modtaget Deres begæring om genoprettelse af ansøgningen,  

 hvori De anmoder om yderligere frist til at fremkomme med en nærmere  

 redegørelse.
 De må senest 1 måned fra dato indlevere en redegørelse, der detaljeret  

 begrunder og om muligt dokumenterer Deres begæring om genoprettelse.
Hører vi ikke fra Dem inden fristen udløb, vil Deres begæring om  

 genoprettelse blive afgjort på det foreliggende grundlag, hvilket formentlig  

 vil medføre, at den ikke vil kunne imødekommes.« Den 5. marts 1993 udbad klageren sig endnu en måneds fristforlængelse med  

 følgende begrundelse:
»Det har på grund af ejerskifte hos ansøgeren været vanskeligt for de  

 implicerede at finde tid til en fornøden indgående behandling af nærværende  

 sag.
Ejerskiftet med tilhørende reorganisering af indtil flere selskaber er  

 nu deklareret ved en cirkulæreskrivelse af 23/2-93, og det er stillet i  

 udsigt, at der nu igen vil være ro og tid til det mindre hektiske  

 arbejde.« Direktoratet afslog i skrivelse af 1. juni 1993 begæring om genoprettelse  

 og skrev:
 »De har i henhold til patentlovens § 72 begæret genoprettelse af  

 Deres rettigheder i patentansøgning nr. 0336/91. Rettighederne er bortfaldet  

 som følge af Deres manglende besvarelse i henhold til patentlovens § 15.
 Deres begæring om genoprettelse kan ikke imødekommes.
Baggrunden herfor er, som anført i vor telefonsamtale den 24 maj 1993, at  

 De ikke på trods af den besvarelsesfrist, som direktoratet har meddelt Dem,  

 har indleveret en nærmere begrundelse for Deres begæring om genoprettelse  

 eller iøvrigt nærmere belyst de omstændigheder, der har ført til, at De ikke  

 rettidigt i henhold til patentlovens § 15 har besvaret vore breve af 18 dec  

 1991 og 01 jul 1992.« Med skrivelse af 5. juli 1993 fremsendte klageren en nærmere begrundelse  

 for anmodningen om genoprettelse og en sagsfremstilling fra ansøgeren.
I  

 skrivelse anførte klageren:
 » Genoptagelsessager PA 6504/87 og 0336/91 .
I ovennævnte sager har vi modtaget Deres reelt enslydende  

 afslagsskrivelser af 01.06.93. Skrivelserne har bombet os lidt bagud i  

 sagsforløbet, idet vi jo havde en telefonisk aftale om, at der herfra kunne  

 reageres frem til den 01.06.93. Faktisk reagerede vi pr. 01.06.93, ved fax af  

 samme dato, og vi anser det for helt givet, at Deres skrivelser er udfærdiget  

 og afsendt, uden af De har været klar over, at der dog fremkom en reaktion på  

 den aftalte dato.
Reaktionen var vel ikke i sig selv fyldestgørende, men den  

 var dog tilstrækkelig til at bebude, at der nu kunne ske noget i begge  

 sagerne med en kort tidshorisont.
 På baggrund af telefonsamtalen anser vi det for givet, at De ikke ville  

 have sendt afslagsskrivelserne, hvis De forinden var informeret om den  

 rettidigt indfaxede besked herfra.
Vi føler os derfor sikre på, at De vil kunne acceptere en hermed foreslået  

 mellemløsning, ifølge hvilken De vil have mulighed for at tilbagekalde det  

 meddelte afslag, ifald de hermed indleverede nærmere begrundelser måtte gøre  

 det klart, at afslagene bør ophæves, medens vi på den anden side må acceptere  

 de meddelte frister for indgivelse af anke i den udstrækning, De efter  

 nærmere sagsbehandling må fastholde afslagene.
De optrædende ansøgere har  

 trods alt betalt det foreskrevne gebyr for en nærmere behandling af deres  

 sager.
Vi tillader os derfor at forvente, at vi i begge sager modtager Deres  

 stillingtagen i det mindste nogle dage før ankefristens udløb pr.  

 01.08.93.« Direktoratet svarede i skrivelse af 12. juli 1993 som følger:
 »I Deres brev anfører De, at De anser det for givet, at direktoratet  

 ikke ville have meddelt Dem afslag på Deres begæring om genoprettelse,  

 såfremt vi havde været klar over, at De samme dag, som direktoratet  

 fremsendte sit afslag, fremsendte en telefax, hvori De oplyste at kunne  

 indlevere en begrundelse for Deres begæring om genoprettelse indenfor en uge.
 Vi må imidlertid fastholde vor afgørelse af 1. juni 1993.
 Den 2. februar 1993 modtager direktoratet Deres begæring om genoprettelse  

 i henhold til patentlovens § 72, hvori De samtidigt anmoder om en frist på 2  

 måneder til at fremkomme med en nærmere begrundelse for Deres begæring.  

 Direktoratet meddeler Dem herefter en frist indtil den 5. marts 1993.
 Den 5. marts 1993 anmoder De om en yderligere frist på 1 måned som følge  

 af, at ejerskifte og reorganisering i Rotor Ventilation A/S har  

 vanskeliggjort sagsforløbet.
Mandag, den 24. maj 1993 meddeler vi Dem telefonisk, at såfremt vi ikke i  

 løbet af denne uge modtager en nærmere begrundelse for Deres begæring om  

 genoprettelse, må vi afslå begæringen.
Den 1. juni 1993 fremsender De - ikke  

 en begrundelse - men en meddelelse om, at De vil kunne indlevere en fyldig  

 begrundelse indenfor en uge.
Det er korrekt, at Deres telefax og vort brev af samme dato har krydset  

 hinanden.
Dette ændrer imidlertid ikke på det faktum, at De allerede på dette  

 tidspunkt har overskredet den frist, vi aftalte telefonisk, ligesom Deres  

 telefax af 1. juni 1993 fortsat ikke indeholder nogen begrundelse.
På dette  

 tidspunkt er der således forløbet næsten 4 måneder fra Deres begæring om  

 genoprettelse blev fremsat, uden at De nærmere har kunnet belyse eller  

 begrunde de omstændigheder, der førte til fristoverskridelsen.
Først den 5. juli 1993 fremsender De en nærmere begrundelse, hvoraf det  

 fremgår, at fristoverskridelsen skyldtes manglende reaktioner fra ansøgeren  

 på Deres fax af 5. maj og 8. oktober 1992, hvori De gør opmærksom på  

 henlæggelsesfristen.
Ansøgerens manglende reaktion skyldtes, at Deres fax i  

 hvert fald for så vidt angår fax af 8. oktober 1992, var midlertidigt  

 forsvundet hos ansøgeren.
Af både Deres brev og det fra ansøgeren vedlagte  

 brev af 27. maj 1993 til Dem, fremgår det imidlertid, at man allerede omkring  

 jul 1992 har været fuldt ud bekendt med årsagen til fristoverskridelsen.
På  

 trods af dette, har De imidlertid først den 5. juli 1993, og efter  

 direktoratets afslag på Deres begæring, nærmere belyst de omstændigheder der  

 var skyld i fristoverskridelsen.« I anledning af ovennævnte fremsatte klageren i skrivelse af 15. juli 1993  

 følgende bemærkninger:
»Jeg har modtaget Deres brev af 12.ds. og må skarpt protestere mod  

 den måde, hvorpå De omtaler den sidst aftalte frist i sagen.
Der var ikke  

 tale om nogen »telefonisk meddelelse om, at der skulle reageres i løbet  

 af ugen«.
Der var tale om en nominelt venlig forespørgsel til sagerne,  

 som mundede ud i en aftale om en frist.
Det er muligt, at De ville have  

 meddelt en frist, hvis det ikke kom til nogen aftale: men efter samtalens  

 karakter var det også en mulighed, at vi kunne have aftalt 10 dage eller  

 noget andet.
Dette er dog ikke afgørende her.
Det afgørende er, at aftalen - eller beskeden, om De vil - ordret lød på,  

 at De ville »afgøre sagen hvis der ikke skete mere inden for en frist på  

 en uge«! En uge til mandag d. 24.05.93 er efter sædvanlig målestok  

 mandag d. 31.05.93, som imidlertid var 2. pinsedag, hvorfor jeg selvsagt  

 opfattede fristdatoen som tirsdag d. 01.06.93. Den dag reagerede jeg ved en  

 faxbesked om, at der nu faktisk »skete mere«.
På baggrund af den  

 venlige samtale var jeg sikker på, at en sidste uge - trods alt - kunne  

 tolereres, og det er klart, at jeg var yderst opmærksom på sagen og havde  

 gode grunde til at bekræfte, at sagen nu kunne færdiggøres om ganske få dage.  

 Det kunne den rent faktisk, og det er givet, at den indirekte udbedte  

 slutfrist var blevet overholdt, hvis Deres afslag ikke var dukket så utidigt  

 op.
Jeg hævder på det bestemteste at have overholdt den aftalte frist, og jeg  

 har endda en tro på, at De i det mindste ville have udsat afgørelsen en uges  

 tid, hvis De havde modtaget min sidste fax, inden De konciperede afgørelsen.  

 De har helt tydeligt været irriteret over, at jeg tilsyneladende ikke  

 reagerede på den aftalte frist: men det gjorde jeg faktisk! De kan nu belejligt se det hele i et stort bakspejl: men reelt var der  

 tale om en ultrabureaukratisk hændelse, som ligeså godt kunne være faldet  

 anderledes ud, og jeg mener fortsat, at ansøgeren har lov til at forvente, at  

 De tager stilling til sagen og eventuelt ophæver afgørelsen.' Direktoratet fastholdt i skrivelse af 22. juli 1993 sin afgørelse og  

 henviste i det hele til direktoratets brev af 12. juli 1993.
 Denne afgørelse indbragte klageren den 2. august 1993 for Patentankenævnet  

 og anførte i skrivelse af 11. oktober 1993 til støtte for anken:
»Vi må med beklagelse tage til efterretning, at Patentdirektoratet  

 har truffet afgørelse »på det foreliggende grundlag«, uden  

 hensyntagen til den indleverede nærmere redegørelse af 05.07.93, idet denne -  

 trods meget modstridende opfattelser - anses for at være indkommet for sent i  

 forhold til en officiel fristsætning i sagen.
Der henvises herved til PL §  

 15, som dog ikke synes helt relevant, da der herved skal være tale om et  

 forhold, som udløser en mulighed for genoptagelse med en ekstra frist.
Imidlertid kan vi dårligt anfægte Direktoratets ret til at afgøre sagen på  

 det foreliggende grundlag, uanset om sædvanlig praksis er fulgt eller ikke  

 fulgt, og vi må derfor anmode Ankenævnet om at tage stilling til sagen på  

 baggrund af den allerede indleverede nærmere redegørelse af 05.07.93 med  

 bilag.
Vi kan blot tilføje, at der ikke siden er tilkommet yderligere  

 relevante oplysninger.' Ankenævnet har behandlet sagen på sit møde den 14. april 1994.
 Klageren gav ikke møde.
 Ankenævnet skal udtale:
I henhold til de af Direktoratet anførte grunde og idet det for Ankenævnet  

 anførte ikke findes at kunne føre til andet resultat bestemmes:
 Den påklagede afgørelse stadfæstes.
Grønning-Nielsen.
Hans Chr.
Thomsen.
P.
Terndrup Pedersen.
