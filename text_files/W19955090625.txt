Udenfor nævnets kompetence at behandle kollegiale sager.
Nævnet fandt,  

 at indklagede havde tilsidesat god revisorskik ved dels i sin påtegning på  

 årsregnskab for forening at have undladt oplysning om, at kasseren  

 uberettiget havde tilegnet sig foreningens midler, og dels ved at have  

 udarbejdet regnskabet uden forinden at gøre sig bekendt med foreningens  

 vedtægter.
 Indklagede blev herfor pålagt en bøde på 25.000 kr.
Under denne sag har statsautoriseret revisor Stig Nielsen og registreret  

 revisor Leif C.
Andersen ved skrivelse af 8. marts 1995 klaget over, at  

 registreret revisor Preben Lyngsø ikke har overholdt reglerne om god  

 revisorskik og kollegial optræden.
 Erhvervs- og Selskabsstyrelsen har oplyst, at Preben Lyngsø blev optaget i  

 registeret for registrerede revisorer den 25. juli 1983.
Ifølge vedtægterne for Dansk Rengøringsteknisk Forening (punkt 5) skal  

 foreningens regnskab revideres af to revisorer valgt af en generalforsamling,  

 hvoraf den ene revisor skal være statsautoriseret eller registreret revisor  

 og den anden medlem af foreningen.
I henhold hertil blev klagerne under en  

 generalforsamling anmodet om at revidere foreningens årsregnskab for 1994.
 Indklagede har imidlertid efter anmodning fra foreningens daværende  

 kasserer udarbejdet et årsregnskab for foreningen for 1994. Regnskabet er  

 påført følgende påtegning:
 » Foranstående årsregnskab for 1994 for Dansk Rengøringsteknisk  

 Forening har vi udarbejdet i samråd med foreningens kasserer.
Regnskabet er bogført på kasserens EDB-anlæg, heraf har vi modtaget  

 kontoudtog for den periode, kasseren har virket.
Vi har ikke set kontoudtog  

 for perioden 1. januar til 6. april.
Vi har afstemt foreningens bank- og  

 girobeholdninger.
Vi har ikke foretaget egentlige revisionsarbejder Vig, den 16. februar 1995 CENTRUM REVISION ODSHERRED APS Preben Lyngsø (sign.) registreret revisor FRR Intern revisor:
 Flemming Jensen«.
I regnskabet er der i foreningens balance pr. 31. december 1994 anført en  

 post benævnt » Tilgode mellemregning » på 138.313 kr.
Ifølge  

 foreningens bogholderi udgør mellemregningen pr. 31. december 1994 imidlertid  

 188.066 kr.
Den 27. februar 1995 skrev klagerne til indklagede og meddelte, at de som  

 foreningens valgte revisorer var anmodet om at udarbejde årsregnskabet for  

 1994. I relation til det af indklagede udarbejdede årsregnskab påpegede  

 klagerne, at der i henhold til foreningens vedtægter skulle foretages  

 revision, og at indklagede, såfremt han havde udført en sådan revision, ville  

 have konstateret, at kassereren uretmæssigt havde hævet af foreningens midler  

 og anvendt dem i sin egen virksomhed eller til sit eget privatforbrug,  

 hvilket forhold indklagede burde have gjort opmærksom på i sin påtegning på  

 årsregnskabet.
Afsluttende anmodedes indklagede om at oplyse, hvorledes  

 posten i årsregnskabet » Tilgode mellemregning » fremkom.
 Indklagede har ikke besvaret skrivelsen.
 Klagerne har anført følgende klagepunkter:
 1) Indklagede har - i strid med Dansk Rengøringsteknisk Forenings  

 vedtægter - udarbejdet årsregnskabet for foreningen, uagtet at han ikke er  

 valgt som foreningens revisor, men derimod er revisor for foreningens  

 tidligere kasserer.
 2) Det udarbejdede årsregnskab indeholder ikke oplysning om et ulovligt  

 lån til foreningens tidligere kasserer eller om dennes hævninger, og  

 indklagede har ikke besvaret klagernes anmodning om en nærmere redegørelse  

 for årsagen til differencen i foreningens bogholderi i relation til  

 mellemregningen med kassereren.
 Indklagede har heroverfor anført:
1) Han blev af foreningens kasserer anmodet om at udarbejde foreningens  

 regnskab for 1994, således at revisionen ville blive udført af foreningens  

 revisor.
Dette anså han ikke for forkert.
Endvidere havde han indtryk af, at  

 det var bestyrelsens beslutning, at han skulle udarbejde årsregnskabet, idet  

 han tidligere havde rådgivet foreningen bl.a. om moms på kursusaktivitet på  

 et møde, hvor foreningens formand, kasserer og 2 andre bestyrelsesmedlemmer  

 var til stede, 2) Der må have eksisteret 2 bogholderier for foreningens regnskab, idet  

 det bogholderi, som indklagede fik udleveret, ikke indeholdt nogen  

 mellemregningskonto med kassereren.
Derimod var der hævet beløb på de likvide  

 konti, som ikke var bogført, og disse beløb blev omposteret til  

 mellemregningskontoen med kassereren.
Differencen skyldes hovedsageligt 2  

 poster på henholdsvis 24.000 kr. og 23.000 kr., som er godskrevet den af  

 indklagede opgjorte mellemregningskonto.
I øvrigt blev det efter  

 udarbejdelsen af årsregnskabet aftalt med kassereren, at denne selv skulle  

 informere bestyrelsen om mellemregningskontoen, og at bestyrelsen herefter  

 skulle kontakte indklagede inden 14 dage.
 Sagen har været mundtligt forhandlet på nævnets møde den 31. august 1995,  

 hvor klagerne og indklagede tillige med dennes bisidder, registreret revisor  

 Jørgen Egeskov, gav møde.
Klageren, Leif C.
Andersen, har bl.a. forklaret, at han har været revisor  

 for foreningen i 12 år.
På et tidspunkt blev han enig med kassereren om, at  

 kassereren selv skulle foretage bogføringen på edb, og at han derefter skulle  

 have materialet fra kassereren.
Han modtog imidlertid ikke noget materiale  

 fra kassereren og rykkede bestandigt herfor.
Det endte med, at kassereren kom  

 med nogle bilag og det omhandlede regnskab, der var udarbejdet af indklagede.  

 Klageren foreholdt kassereren, hvad det var, han havde foretaget sig i  

 relation til mellemregningen, og indkaldte bagefter bestyrelsen.
Der blev  

 herefter foretaget en uvildig revision, hvor man også konstaterede nogle  

 andre forhold.
Såfremt indklagede havde foretaget en bankafstemning, ville  

 han havde konstateret, at bogholderiet ikke stemte.
Indklagede Preben Lyngsø har bl.a. forklaret, at påtegningen på regnskabet  

 om, at » Vi har ikke foretaget egentlige revisionsarbejder  

 », betyder, at der ikke er blevet foretaget revision.
Det var han heller  

 ikke blevet bedt om.
Han er ikke bekendt med foreningens vedtægter, og han  

 vidste derfor ikke, at der eksisterede 2 generalforsamlingsvalgte revisorer,  

 eller at regnskabet var underkastet henholdsvis en intern og en ekstern  

 revisor.
Den i regnskabet anførte mellemregning dækkede beløb, som kassereren  

 ikke havde bogført.
Han spurgte kassereren herom, og kassereren svarede, at  

 han havde hævet pengene og brugt dem til at betale regninger for sit eget  

 firma.
Det var altså klart, at betalingerne ikke vedrørte foreningen.
De  

 ikke-bogførte beløb, som kassereren havde hævet, fandt indklagede på  

 kontoudtog fra banken.
Det var meningen, at regnskabet skulle sendes til  

 bestyrelsen og til den interne revisor.
Kassereren sagde, at han selv ville  

 forelægge regnskabet for bestyrelsen.
Han fik herefter regnskabet udleveret  

 under forudsætning af at forelægge det for bestyrelsen inden for en nærmere  

 angivet frist.
Fristen blev imidlertid aldrig aktuel, fordi klagerne kom ind  

 i sagen.
Det var indklagedes tanke, at han - såfremt han ikke hørte noget fra  

 bestyrelsen inden fristens udløb - selv ville have kontaktet bestyrelsen om  

 hævningerne.
Indklagede anførte ingen forklaring på mellemregningen i selve  

 regnskabet, fordi kassereren som anført selv skulle kontakte bestyrelsen.  

 Indklagede forestillede sig ikke, at det endelige regnskab til bestyrelsen  

 skulle se ud som det foreliggende.
Indklagede har endelig oplyst, at han i  

 forbindelse med udarbejdelsen af regnskabet har foretaget bankafstemning.
 Disciplinærnævnet skal udtale:
 For så vidt klagerne har påstået, at indklagede ikke har overholdt  

 reglerne om kollegial optræden, bemærkes, at Disciplinærnævnet ikke har  

 kompetence til at behandle kollegiale sager, jf. § 11, stk. 3, i lov om  

 registrerede revisorer.
Med hensyn til spørgsmålet om indklagedes overholdelse af reglerne om god  

 revisorskik bemærkes, at nævnet efter det oplyste må lægge til grund, at  

 indklagede har udarbejdet årsregnskabet for Dansk Rengøringsteknisk Forening  

 for 1994 efter anmodning fra foreningens daværende kasserer.
Regnskabet - som  

 er underskrevet af indklagede den 16. februar 1995 (med plads til underskrift  

 af bestyrelsen og den interne revisor), og som er påført en revisorpåtegning  

 - fremstår i sin form som foreningens officielle regnskab.
Det må endvidere lægges til grund, at foreningens daværende kasserer i  

 regnskabsåret 1994 har foretaget en række uberettigede hævninger på  

 foreningens bankkonto til sit eget brug.
I årsregnskabet for 1994 er disse  

 uretmæssige dispositioner af indklagede beskrevet som » Tilgode  

 mellemregning » uden yderligere angivelse af, hvad beløbet dækker  

 over.
Uanset at klagerne og indklagede er uenige med hensyn til størrelsen af  

 mellemregningen, er det ubestridt, at det pågældende beløb udgør en ganske  

 betydelig andel af foreningens samlede aktiver.
 Disciplinærnævnet finder på denne baggrund, at indklagede - ved dels i sin  

 påtegning på årsregnskabet for 1994 at have undladt at oplyse, at kassereren  

 uberettiget har tilegnet sig foreningens midler, og dels ved at have  

 udarbejdet regnskabet uden forinden at gøre sig bekendt med foreningens  

 vedtægter, herunder vedrørende forholdene om valg af revisor - har tilsidesat  

 reglerne om god revisorskik.
Indklagede har derfor forskyldt en bøde i medfør af § 11 a, stk. 1, i lov  

 om registrerede revisorer.
Bøden fastsættes efter omstændighederne til 25.000  

 kr.
 Afgørelsen findes at burde offentliggøres, jf. § 11 a, stk. 5, i lov om  

 registrerede revisorer.
 T h i b e s t e m m e s :
 Registreret revisor Preben Lyngsø pålægges en bøde på 25.000 kr.
