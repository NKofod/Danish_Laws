Skriftlig fremsættelse (24. februar 2005) Økonomi- og  

 erhvervsministeren  

  

 (Bendt Bendtsen):
 Herved tillader jeg mig for Folketinget at fremsætte:
 Forslag til lov om  

 ændring af lov om et skibsfinansieringsinstitut, lov om finansiel virksomhed  

 og  

 lov om fusion, spaltning og tilførsel af aktiver m.v. (fusionsskatteloven),  

 lov  

 om skattemæssig behandling af gevinst og tab på fordringer, gæld og  

 finansielle  

 kontrakter (kursgevinstloven) og lov om indkomstbeskatning af aktieselskaber  

 m.v. (selskabsskatteloven) (Modernisering af Danmarks Skibskreditfond).
(Lovforslag nr.
L 49).
Lovforslaget fremsættes for at skabe hjemmel til en  

 modernisering af Danmarks Skibskreditfond.
Jeg har indgået en rammeaftale med  

 Danmarks Skibskreditfond og Danmarks Nationalbank af 17. januar 2005 om  

 modernisering af Danmarks Skibskreditfond.
Lovforslaget indeholder de  

 lovændringer, der er nødvendige for, at en modernisering af Danmarks  

 Skibskreditfond kan ske.
Lovforslaget skal være med til at sikre Danmarks  

 Skibskreditfond og de maritime erhvervs fremtidsmuligheder.
Danmarks  

 Skibskreditfond skal også fremover kunne spille en vigtig rolle for de  

 maritime  

 erhverv samtidig med, at rammerne for virksomheden tilpasses mere moderne  

 vilkår på de finansielle markeder.
 De væsentligste elementer i lovforslaget er at:
   

 	  

 skabe lovhjemmel til,  

 at Danmarks Skibskreditfond kan omdanne sig fra fond til et aktieselskab.
   

 	  

 en oprettet  

 erhvervsdrivende fond løbende vil kunne uddele midler til Danmarks  

 Skibskreditfonds opløsningsformål, dvs. fremme af dansk skibsfart og/eller  

 dansk værftsindustri.
   

 	  

 der i forbindelse med  

 en omdannelse af Danmarks Skibskreditfond skabes hjemmel til, at fortjenesten  

 ved tidligere offentlige låneordninger tilbagebetales.
   

 	  

 økonomi- og  

 erhvervsministeren bemyndiges til at fastsætte regler for et  

 skibsfinansieringsinstitut, således at regler for pengeinstitutter og visse  

 regler for realkreditinstitutter i lov om finansiel virksomhed i videst  

 muligt  

 omfang får anvendelse for instituttet.
Lovforslaget indebærer nærmere, at omdannelsen af Danmarks  

 Skibskreditfond sker efter den såkaldte kombinationsmodel.
Denne model kendes  

 fra værdipapirhandelsloven.
Kombinationsmodellen medfører, at Danmarks Skibskreditfonds  

 formål og opløsningsformål videreføres i to juridiske enheder.  

 Skibsfinansieringsvirksomheden  

 videreføres i aktieselskabet, og opløsningsformålet videreføres henholdsvis i  

 et aktieselskab som en bunden reserve og i en erhvervsdrivende fond.
Den  

 erhvervsdrivende fond vil løbende kunne foretage uddelinger til fremme af  

 dansk  

 skibsfart og/eller dansk værftsindustri.
Omdannelsen til et aktieselskab vil ske efter tilsvarende  

 principper, som der tidligere er givet mulighed for ved lov i forbindelse med  

 omdannelse af fonde på det finansielle område.
En omdannelse af Danmarks  

 Skibskreditfond  

 til et aktieselskab vil således underlægge Skibskreditfonden en regulering,  

 der  

 svarer til reguleringen af andre finansielle virksomheder, dog med de  

 modifikationer, der naturligt følger af skibsfinansieringsvirksomheden.
 Danmarks Skibskreditfond har frem til 1984 opnået en  

 fortjeneste ved ekstraordinære indfrielser af lån på OECD-vilkår, da  

 låntagerne  

 skulle indfri lånene kontant til Danmarks Skibskreditfond, som kunne købe de  

 bagvedliggende obligationer til en markedsbaseret kurs til annullering af  

 lånene.
Lovforslaget giver på baggrund heraf hjemmel til, at  

 Danmarks Skibskreditfond i overensstemmelse med rammeaftalen kan  

 tilbagebetale  

 i alt kr. 1.610 mio. til staten og Danmarks Nationalbank.
Tilbagebetalingen  

 til  

 staten på i alt 810 mio. kr. tages fra den bundne fondsreserve og øremærkes i  

 overensstemmelse med Danmarks Skibskreditfonds opløsningsformål til fremme af  

 dansk skibsfart og/eller værftsindustri.
De resterende 800 mio. kr. får  

 Danmarks Skibskreditfond hjemmel til at udbetale til Danmarks Nationalbank.  

 Udbetalingen til Danmarks Nationalbank tages fra den overkurs, der indbetales  

 ved tegning af aktier i det aktieselskab, som Danmarks Skibskreditfond  

 påtænkes  

 omdannet til.
 Danmarks Skibskreditfond har ikke som de fleste andre fonde  

 et løbende uddelingsformål, hvilket har medført, at fonden har oparbejdet en  

 betydelig nettoformue, som overstiger kravene i den finansielle lovgivning.  

 Det  

 anses derfor for at være forsvarligt, at en del af den opsparede reserve,  

 herunder en del af afkastet af den opsparede reserve, frigøres til uddeling i  

 overensstemmelse med Danmarks Skibskreditfonds opløsningsformål.
 Herudover giver lovforslaget mulighed for som ved tidligere  

 lignende omdannelser, at det modtagende aktieselskab kan indtræde i Danmarks  

 Skibskreditfonds skattemæssige stilling.
 Idet jeg i øvrigt henviser til lovforslaget og de  

 bemærkninger, der ledsager det, skal jeg anbefale forslaget til Tingets  

 velvillige behandling.
