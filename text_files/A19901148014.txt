(Tinglysningsloven) Denne datasammenskrivning omfatter lov om tinglysning, jf.  

 lovbekendtgørelse nr. 622 af 15. september 1986, med de ændringer, der følger  

 af lov nr. 138 af 7. marts 1990 og lov nr. 398 af 13. juni 1990 1. Tinglysning vedrørende fast ejendom.
 Rettigheder, der skal tinglyses.
 § 1.  Rettigheder over fast ejendom skal lyses til  

 tinge for at få gyldighed mod aftaler om ejendommen og mod retsforfølgning.
 Stk. 2.  Den aftale eller retsforfølgning, der skal  

 kunne fortrænge en utinglyst ret, skal selv være tinglyst og erhververen  

 ifølge aftalen være i god tro.
 § 2.  Når et pantebrev er tinglyst, behøver  

 overdragelse eller anden overførelse af pantebrevet ingen tinglysning.
§ 3.  Brugsrettigheder, der ikke er stiftet på længere  

 tidsvilkår end de sædvanlige, er gyldige mod enhver uden tinglysning.
Ved  

 brugsrettigheder over landejendomme er en opsigelse St.
Hansdag til at  

 fratræde næstfølgende 1. maj sædvanligt vilkår.
Ved andre ejendomme er en  

 opsigelse med et halvt års varsel eller derunder sædvanligt vilkår.
 Stk. 2.  Når en brugskontrakt er tinglyst, skal  

 forudbetaling af leje for mere end et halvt år og nedsættelse af lejen  

 tinglyses ifølge denne lovs § 1, dersom denne forudbetaling eller nedsættelse  

 ikke har hjemmel i den tinglyste kontrakt.
 § 4.  De på fast ejendom hvilende skatter og afgifter  

 til stat og kommune samt forsikringsbidrag til de af staten anerkendte  

 brandforsikringsselskaber har gyldighed mod enhver uden tinglysning.
Stk. 2.  Gyldige uden tinglysning er endvidere ydelser  

 hidrørende fra foranstaltninger, der tjener til at sikre ejendommens  

 forsyning med vand, lys, varme o.lign., dens forbindelse med omverdenen,  

 afledning eller fjernelse fra ejendommen af vand eller andet, under  

 forudsætning af, at nævnte foranstaltninger foretages af det offentlige selv  

 eller efter en af det offentlige givet bemyndigelse.
Anlægsbidrag til de  

 nævnte foranstaltninger skal dog altid tinglyses.
 Stk. 3.  De i stk. 2 nævnte rettigheder, der er gyldige  

 uden tinglysning, står tilbage for offentlige skatter og afgifter,  

 bankhæftelsen og nævnte brandforsikringsbidrag, men går i øvrigt forud for  

 alle såvel tidligere som senere stiftede rettigheder.
 Stk. 4.  Hvor der i lovgivningen er eller senere måtte  

 blive hjemlet kommuner fortrinsret for afgifter til de i stk. 2 nævnte  

 foranstaltninger som for offentlige skatter, kræves der ikke tinglysning  

 hverken for anlægsbidrag eller årlige bidrag.
§ 5.  Ved god tro forstås i denne lov, at erhververen  

 ikke kender den utinglyste ret og ej heller ved grov uagtsomhed er skyld i  

 sit ukendskab til den.
God tro må være til stede på det tidspunkt, da aftalen  

 anmeldes til tinglysning, og ved overdragelse af pantebreve på overdragelsens  

 tid.
 § 6.  Ved et skøde forstås ethvert dokument, der  

 overdrager ejendomsretten til en bestemt fast ejendom eller en del af en  

 sådan, være sig ubetinget eller betinget af købesummens betaling eller andet.  

 Ejendomsoverdragelse kan ske ved transport på skødet.
 Tinglysningens myndigheder og midler.
 § 7.  Tinglysningen foretages af underretsdommeren.
Stk. 2.  Tinglysningsdommeren fører en dagbog og en  

 tingbog.
Endvidere udgives der ved justitsministeriets foranstaltning et  

 offentligt tingblad.
 § 8.  Alle dokumenter vedrørende fast ejendom, der  

 anmeldes til tinglysning, indføres i dagbog og tingbog efter nedenstående  

 regler.
 Stk. 2.  Alle adkomstdokumenter og pantebreve, der  

 anmeldes til tinglysning, skal snarest muligt offentliggøres i tingbladet.
 Stk. 3.  Opstår der mistanke om, at et dokument, som er  

 indleveret til tinglysning, helt eller delvis er ugyldigt, og kan der, efter  

 at tinglysningsdommeren har søgt forholdet oplyst ved henvendelse til  

 parterne og anmelderen, ikke på det foreliggende grundlag træffes afgørelse  

 herom, fastsætter dommeren en frist til godtgørelse af dokumentets gyldighed.
 Stk. 4.  Justitsministeren kan fastsætte nærmere  

 bestemmelser om underretning til andre myndigheder om dokumenter, der afvises  

 som ugyldige eller tinglyses med frist efter stk. 3.
 Grundlaget for tinglysning.
§ 9.  Som grundlag for tinglysning kræves et dokument,  

 der anmeldes for vedkommende dommer til tinglysning.
Samtidig med dokumentet  

 indleveres genpart af samme.
Ved aflysning leveres genpart af kvitteringen  

 samt af dertil hørende bevisligheder.
Stk. 2.  Med et pantebrev skal følge det sidst tinglyste  

 skøde på ejendommen.
Oplyses det ved anmelderens skriftlige erklæring til  

 dommeren, at skødet er bortkommet, eller at det af anden gyldig grund ikke  

 kan skaffes til veje, skal der i dets sted fremlægges et offentligt dokument,  

 der kan bestyrke pantebrevets ægthed, såsom udstederens borgerskab,  

 ansættelsesbrev, beskikkelse el. lign.
Stk. 3.  Dokumenter såvel som genparter skal øverst på  

 første side angive vedkommende ejendoms matr.-nr. eller blad i tingbogen  

 efter justitsministerens bestemmelse samt anmelderens navn og bopæl.
Skøder  

 og pantebreve skal tillige angive gade og hus-nr., hvor sådant findes.
Et  

 pantebrev skal angive debitors og kreditors bopæl, medmindre den må anses for  

 almindeligt bekendt, eller bopælen for en anden, der er berettiget til at  

 modtage forkyndelser, meddelelser og betalinger på debitors eller kreditors  

 vegne.
 Stk. 4.  Til den som anmelder angivne person kan  

 tinglysningsdommeren med bindende virkning sende alle meddelelser  

 tinglysningen vedrørende.
 Stk. 5.  Justitsministeren træffer efter forhandling med  

 finansministeren bestemmelse om, hvilke kvitteringer for offentlige skatter  

 og afgifter og hvilke andre bevisligheder der skal medfølge ved et dokuments  

 anmeldelse til tinglysning, samt om virkningen af, at disse bevisligheder  

 ikke medfølger.
 Stk. 6.  Såfremt der ved et dokument stiftes flere  

 rettigheder, skal det ved påtegning på dokumentet opgives, for hvilken eller  

 hvilke rettigheder dets tinglysning begæres; i modsat fald vil dokumentet kun  

 blive tinglyst med hensyn til den eller de rettigheder, som dokumentet selv  

 angiver som sin hovedegenskab.
 § 10.  Et privat dokument skal for at kunne tinglyses  

 efter sit indhold gå ud på at fastslå, stifte, forandre eller ophæve en ret  

 over en bestemt fast ejendom og skal fremtræde som udstedt af den, der ifølge  

 tingbogen - eller ved pantebreve ifølge transport - er beføjet til at råde  

 over den pågældende ret, eller som udstedt med hans samtykke.
Stk. 2.  Ved skøder og pantebreve skal udstederens  

 underskrift være bekræftet af en sagfører eller to andre vitterlighedsvidner.  

 Samme regel gælder det i stk. 1 nævnte samtykke.
Vidnerne skal udtrykkelig  

 bevidne underskriftens ægthed, dateringens rigtighed og udstederens  

 myndighed.
Vidnernes stilling og bopæl skal angives.
Nævnte bekræftelse er  

 dog ikke nødvendig, når dokumentet udstedes af en offentlig myndighed.
Stk. 3.  Dokumentet kan være betinget eller knyttet til  

 en tidsfrist, men dets indhold må være endelig fastsat.
Skadesløsbreve kan  

 dog udstedes under angivelse af et størstebeløb for gælden.
Stk. 4.  Pantebreve til realkreditinstitutter, som er  

 godkendt af staten, kan tinglyses, uanset at størrelsen af rente og lignende  

 ydelser samt lånets fordeling på de enkelte afdrag ikke er endeligt fastsat,  

 såfremt pantebrevet indeholder bestemmelse om, på hvilke betingelser en  

 senere fastsættelse eller regulering heraf skal finde sted.
En senere  

 fastsættelse af de nævnte vilkår i overensstemmelse hermed behøver ingen  

 tinglysning.
Stk. 5.  Et skøde må, for at kunne tinglyses som  

 adkomst, ikke være knyttet til andre betingelser end købesummens berigtigelse  

 inden for en nærmere angiven frist.
Dommerens tinglysningspåtegning på et  

 skøde skal angive, om skødet er betinget eller endeligt, og når købesummen  

 efter et betinget skøde senere af sælgeren erkendes at være berigtiget, skal  

 det ved tinglysningen heraf udtrykkelig i dommerens påtegning tilkendegives,  

 at skødet nu er endeligt.
 Stk. 6.  Et servitutdokument skal altid angive den eller  

 de påtaleberettigede.
 § 11.  Udslettelse eller forandring af en ret over en  

 tjenende ejendom kræver kun samtykke fra ejeren af den herskende ejendom,  

 medmindre andre i denne berettigede har ladet en særlig erklæring tinglyse på  

 den tjenende ejendom om, at deres samtykke skal indhentes til udslettelsen  

 eller forandringen.
Stk. 2.  Til udslettelse af pantebreve kræves enten  

 fremlæggelse af selve dokumentet i kvitteret stand eller bevis for, at  

 panteretten er ophørt ifølge retsbeslutning.
Pantebreve til statskassen og de  

 af staten etablerede låneinstitutioner samt realkreditinstitutter, der er  

 godkendt af staten, kan dog efter dommerens bestemmelse udslettes mod  

 kvittering af den ifølge tingbogen berettigede.
 § 12.  Ved tinglysning af udlæg, dom og anden  

 offentlig retshandling skal der fremlægges erklæring fra vedkommende  

 myndighed, der har foretaget handlingen, eller bekræftet udskrift af dens  

 bøger, og handlingen skal angå en person, der ifølge tingbogen er beføjet til  

 at råde over ejendommen.
 Stk. 2.  Ved tinglysning af hævd kræves enten en  

 erklæring om anerkendelse af hævd af den, mod hvem hævden er vundet, eller  

 dom for, at hævd er vundet.
Stk. 3.  Ved privat skifte og en ægtefælles hensidden i  

 uskiftet bo tinglyses skifteudskrift eller erklæring fra skifteretten om, at  

 arvingerne har overtaget boet til privat skifte, eller at boet er udleveret  

 ægtefællen til uskiftet bo.
Sådan udskrift eller erklæring er da  

 tilstrækkeligt grundlag for de pågældende til tinglysning af dokumenter  

 ejendommen vedrørende.
Stk. 4.  I retssager om fast ejendom kan sagsøgeren, når  

 den ret, for hvilken sagen er tingfæstet, derom har truffet beslutning,  

 begære en bekræftet genpart af stævningen tinglyst.
Bortfalder sagen uden  

 dom, eller går dommen sagsøgeren imod og ankefristen udløber uden påanke, kan  

 sagsøgte begære stævningen aflyst.
 § 13.  I tilfælde af en ejendoms salg eller  

 overtagelse ved endelig tvangsauktion skal fogeden og i tilfælde af konkurs  

 og offentlig skifte, der omfatter faste ejendomme, skifteretten (eller  

 executor testamenti) uopholdelig sende dommeren meddelelse herom til  

 tinglysning.
 Stk. 2.  Samme meddelelsespligt påhviler ved  

 umyndiggørelse og anordning af lavværgemål værgen.
Stk. 3.  Hvis en ejendom ved arv udlægges en umyndig  

 eller en under lavværgemål stående person, eller den pågældende på anden måde  

 erhverver fast ejendom, skal værgen lade tinglyse, at erhververen mangler  

 rådighed over ejendommen, samt om dette skyldes ungdom eller umyndiggørelse,  

 eller at han står under lavværgemål.
For mindreårige skal meddelelsen desuden  

 oplyse vedkommendes fødselsdato.
 Tinglysningsmåden.
§ 14.  Dokumenter, der anmeldes til tinglysning, skal  

 indføres i dagbogen.
Denne skal for hver dag, tinglysningskontoret er åbent,  

 indeholde en fortegnelse over alle dokumenter, der er indleveret til  

 tinglysning den pågældende dag.
Stk. 2.  Mangler dokumentet angivelse af ejendommens  

 matr. nr., anmelderens navn og bopæl, pantedebitors eller pantekreditors  

 bopæl, for så vidt denne ikke må anses for almindeligt bekendt, eller navn og  

 bopæl for en fuldmægtig, jfr. § 9, stk. 3, eller er angivelsen i disse  

 retninger forkert, afvises det, medmindre fejlen eller mangelen rettes af  

 anmelderen.
Mangler dokumentet underskrift af udsteder og ved skøder og  

 pantebreve af vitterlighedsvidner eller er genpart ikke vedlagt, afvises det.
Stk. 3.  Efter indførelsen i dagbogen får dokumentet og  

 genparten påtegning herom med angivelse af indførelsesdatoen.
Den i dagbogen  

 angivne dato for dokumentets indlevering anses for rigtig, medmindre der  

 føres fuldt bevis for det modsatte.
Samme regel gælder dagbogens øvrige  

 indhold.
 Stk. 4.  Genpartens rigtighed skal bekræftes af  

 dommeren, i København af en af tinglysningskontorets embedsmænd efter  

 justitsministeriets nærmere bestemmelse.
 § 15.  Efter indførelsen i dagbogen undersøger  

 dommeren, hvorvidt der efter tingbogen er noget til hinder for tinglysning af  

 det pågældende dokument.
Stk. 2.  Viser det sig, at dokumentet efter sin natur  

 overhovedet ikke kan tinglyses eller ikke kan tinglyses i vedkommende  

 retskreds, eller tinglysningen er åbenbart overflødig til rettens  

 beskyttelse, eller dokumentets udsteder - eller den, en offentlig handling  

 angår - ikke er berettiget til at råde over ejendommen i den angivne retning,  

 afvises dokumentet og indføres ikke i tingbogen, ligesom det slettes af  

 dagbogen.
Samme regel gælder, hvis en person, der kun har betinget adkomst,  

 udsteder et dokument uden at anføre betingelsen.
Afvisning kan også finde  

 sted allerede ved dokumentets anmeldelse til dagbogen.
Stk. 3.  Angiver udstederen af dokumentet sig berettiget  

 til at råde over ejendommen, men har undladt at anmelde fornødent bevis  

 herfor (f.eks. eksekutorbevilling, fuldmagt, skifteudskrift, udskrift af  

 handels- eller aktieselskabsregister o.lign.), sætter dommeren anmelderen en  

 frist til at fremskaffe fornøden bevislighed.
Dommeren kan efter anmelderens  

 begæring forlænge fristen.
Stk. 4.  Har dokumentet undladt at angive den  

 berettigedes prioritetsstilling eller angivet den på en mod tingbogen  

 stridende måde, giver dommeren fornøden anmærkning herom ved en påtegning på  

 dokumentet umiddelbart efter påtegningen om dets tinglysning.
Anmærkningen  

 skal desuden påtegnes genparten.
Samme regel kommer til anvendelse på mindre  

 væsentlige afvigelser i dokumentet fra tingbogens oplysninger.
Retsanmærkning  

 kan ikke frafaldes.
 Stk. 5.  Dokumentet behøver til oplysning om rettens  

 prioritetsstilling alene at henvise til de i forvejen på ejendommens blad i  

 tingbogen indførte rettigheder, uden at det er nødvendigt at opregne disse.  

 Dog skal et pantebrev altid angive de enkelte foranstående hæftelser samt  

 disses beløb.
§ 15 a.  Er det i et pantebrev vedtaget, at det står  

 tilbage for en ikke tinglyst panteret, kan tinglysning af pant på den  

 forbeholdte plads ikke ske, medmindre pantebrevet forsynes med en påtegning  

 om, at det respekterer den nævnte panteret.
Påtegning er dog ufornøden, hvis  

 vedtagelsen angår et bestemt beløb og det ved tinglysningen kan påses, at  

 andre i pantebrevet anførte betingelser for vedtagelsen er opfyldt.
 Stk. 2.  Bestemmelsen i stk. 1 finder ikke anvendelse på  

 vedtagelser i pantebreve til staten, kommunerne og realkreditinstitutter, der  

 er godkendt af staten.
§ 16.  Foreligger der ingen hindring for tinglysning  

 af det pågældende dokument, eller kan dette tinglyses med retsanmærkning,  

 indføres det i tingbogen, i sidste fald med tilføjelse af ordet anmærkning.  

 Har et pantebrev fået retsanmærkning om prioritetsordenen, indføres  

 anmærkningen kort i tingbogen.
Hvis to rettigheder over samme ejendom  

 anmeldes til tinglysning samme dag, gøres der, for så vidt de kommer i strid  

 med hinanden, anmærkning herom i tingbogen og på dokumentet samt på  

 genparten.
 Stk. 2.  Når dokumentet er indført i tingbogen, får det  

 og genparten påtegning om, at det er tinglyst.
Stk. 3.  Sættes der efter § 15 en frist til fjernelse af  

 mangelen, sker der en foreløbig indførelse af dokumentet i tingbogen med  

 tilføjelse af ordet foreløbig.
Er mangelen ikke fjernet inden den fastsatte  

 dato, udslettes det foreløbig indførte dokument såvel i dagbog som tingbog.
Stk. 4.  Prøvelsen af dokumentet og dets endelige eller  

 foreløbige indførelse eller afvisning skal ske snarest muligt og senest 10  

 dage efter dets anmeldelse til dagbogen.
Om afvisning og foreløbig indførelse  

 sendes der straks meddelelse til anmelderen ved anbefalet brev med kort  

 angivelse af grunden.
Det indførte eller afviste dokument tilbagesendes  

 anmelderen eller den, som anmelderen bestemmer som modtager.
Gældende  

 pantebreve skal altid tilbagesendes i anbefalet brev eller på anden måde,  

 hvorved beviset sikres.
 Stk. 5.  Ved rettelser og udslettelser i henhold til §  

 20 samt ved tinglysning af meddelelse fra matrikelmyndigheden om matrikulære  

 forandringer og lignende, der ikke skal indføres i dagbogen, angives  

 indførselsdatoen i tingbogen.
§ 17.  I tingbogen har hver ejendom i retskredsen sit  

 blad.
Bladene samles i bind for mindre stedlige områder af retskredsen.  

 Nærmere regler for afgrænsningen af disse områder og bladenes rækkefølge  

 gives af justitsministeren.
Stk. 2.  Dokumenterne indføres kort ved angivelse af  

 dokumentets karakter, dets udsteder og den, til hvem det er udstedt, samt  

 ordet lyst eller aflyst med tilføjelse af den dag, dokumentet er indført i  

 dagbogen.
Ved rettigheder, der er knyttet til en tidsfrist, anføres denne.  

 Ved betingede rettigheder anføres betingelsen.
Stk. 3.  Ved brugskontrakter anføres tidsvilkår samt  

 leje- eller forpagtningsafgift.
Ved panterettigheder anføres pantesum,  

 rentefod, prioritetsstilling samt kreditors eller hans fuldmægtigs bopæl.
 Stk. 4.  Ved aflysning overstreges indførelsen i  

 tingbogen, dog således at dens oprindelige indhold stadig er læseligt.
Stk. 5.  Der udstedes på forlangende genparter af  

 ejendomsbladet, affattet i samme form som dette og bekræftet af dommeren, dog  

 kun indeholdende de endnu gældende rettigheder.
Disse genparter udgives i en  

 sådan størrelse, at de bekvemt kan indføjes i skøder, pantebreve og deslige.
§ 18.  Genparterne af de tinglyste dokumenter  

 opbevares af dommeren og samles for hver enkelt ejendom i en akt, hvis omslag  

 angiver, hvor ejendommen findes i tingbogen.
I akten samles kun de endnu  

 gældende tinglyste dokumenter.
Når et dokument er aflyst, får det og dets  

 genpart påtegning herom.
Genparter af ikke længere gældende dokumenter udgår  

 af akten og henlægges i dommerens arkiv.
 Stk. 2.  Når en ejendoms blad i tingbogen er udskrevet,  

 indsættes et nyt blad i dets sted, alene indeholdende de endnu gældende  

 tinglyste rettigheder, og det udskrevne ejendomsblad henlægges i arkivet.
Stk. 3.  Indsættelse og udtagning af blade i tingbogen  

 må kun foretages af dommeren.
Ryggen på tingbogens bind lukkes med låse, hvis  

 nøgle opbevares af dommeren.
§ 19.  Hvor en bygning tilhører en anden end grundens  

 ejer, får bygningen sit eget ejendomsblad med fornøden henvisning til og fra  

 grundens ejendomsblad - og behandles i det hele efter denne lov som en  

 selvstændig fast ejendom.
Det samme gælder bygninger, der er opført på  

 forstranden eller i øvrigt på søterritoriet, uden at der er sket nogen  

 opfyldning, men således at bygningen er bestemt til varig forbliven på  

 stedet.
 Stk. 2.  Flere ejendomme, der tilhører samme ejer og  

 ligger i samme retskreds, kan af dommeren opføres på et fælles ejendomsblad,  

 når de i større omfang er ensartet behæftet og det i øvrigt skønnes  

 hensigtsmæssigt.
 Stk. 3.  Hvis en ret tinglyses som omfattende flere  

 ejendomme, tilhørende samme ejer, og der ikke er indrettet et fælles  

 ejendomsblad, gøres der henvisning fra det ene ejendomsblad til det andet.
§ 20.  Dommeren skal, når han bliver opmærksom på fejl  

 i tingbogens gengivelse af aktens dokumenter eller i dens oplysninger om  

 ejendommen, rette sådanne fejl, ligesom han skal slette rettigheder, der  

 åbenbart er ophørt.
Ved indsættelse af et nyt ejendomsblad i stedet for et  

 ældre skal han, navnlig ved gennemgang af akterne, så vidt muligt prøve  

 rigtigheden af indførelserne på det ældre, inden de overføres til det nye  

 blad.
Hvis han i de nævnte tilfælde kommer i tvivl, bør han også søge  

 oplysning andetsteds, navnlig hos parterne i vedkommende aftale eller hos den  

 offentlige myndighed, der har udstedt det pågældende dokument.
Stk. 2.  Dersom det ved denne undersøgelse eller ved  

 anden lejlighed viser sig, at der i tingbogen findes anført uudslettede  

 rettigheder, der må antages at have mistet deres betydning, eller der i  

 tingbogen findes rettigheder, der er over 20 år gamle, og som sandsynligvis  

 er ophørt, eller hvortil der efter al rimelighed ikke længere findes nogen  

 berettiget, skal dommeren ved kundgørelse i Statstidende og et på stedet  

 udbredt dagblad, gentaget 2 gange begge steder og med et af dommeren bestemt  

 varsel, ikke under 3 uger regnet fra den sidste kundgørelse, indkalde mulige  

 indehavere af de pågældende rettigheder.
Endvidere sendes der, om muligt,  

 særskilt meddelelse ved anbefalet brev til den, der i tingbogen er angivet  

 som den berettigede.
Melder der sig ingen inden fristens udløb, skal dommeren  

 udslette retten af tingbogen.
§ 21.  Forinden en sammenlægning af ejendomme tillades  

 af matrikelmyndighederne, således at ejendommene ikke på ny må adskilles uden  

 disse myndigheders tilladelse, skal der foreligge attest fra dommeren om, at  

 der mellem de tinglyste panthavere i ejendommene har fundet et opgør sted,  

 hvorved hæftelsernes prioritet indbyrdes er blevet fastlagt, eller om, at  

 ejendommene er undergivet de samme hæftelser, eller at kun den ene af  

 ejendommene er behæftet.
Nævnte fastlæggelse af prioriteten skal ske ved  

 tinglyst påtegning på pantebrevene.
Stk. 2.  Er det i øjeblikket umuligt at skaffe  

 påtegning, eller nægter en panthaver at give påtegning, kan sammenlægningen  

 dog tillades, når der enten stilles en efter dommerens skøn betryggende  

 sikkerhed for den pågældende panterets indfrielse, eller der fremskaffes  

 attest, som i § 23, stk. 3, foreskrevet, om, at sammenlægningen ikke kan  

 medføre nogen som helst fare for pantesikkerheden.
I disse tilfælde  

 fastsættes prioritetsforholdet af dommeren.
 Stk. 3.  Ved tvangsauktion over en sammenlagt ejendom  

 ansættes de før sammenlægningen bestående servitutters, brugsrettigheders,  

 grundbyrders o.lign. byrders andel i købesummen, hvis de ikke fuldt dækkes,  

 ved et skøn af fogeden under hensyntagen til forholdet mellem værdien af den  

 byrderne vedkommende del af ejendommen og værdien af den samlede ejendom.
 Stk. 4.  Når sammenlægningen er foregået, indsættes der  

 et nyt blad på et af de gamles plads.
 Stk. 5.  På det nye ejendomsblad for den samlede ejendom  

 - hvortil de på sammenlægningens tid gældende rettigheder overføres - må  

 fremtidig kun opføres sådanne rettigheder, for hvilke hele den nye ejendom  

 hæfter.
§ 22.  Forinden en udstykning fuldbyrdes ved  

 tinglysning af skøder på de enkelte grundstykker, skal der foreligge attest  

 fra dommeren om, hvorvidt de på ejendommen tinglyste servitutter påhviler  

 hele ejendommen eller kun enkelte af de grundstykker, hvori den ønskes delt,  

 og da hvilke.
Som grundlag for denne attest kan dommeren forlange en  

 erklæring af en landinspektør om nævnte spørgsmål.
Stk. 2.  Påhviler der ejendommen tinglyste grundbyrder,  

 skal der, inden tinglysning af skøder på de enkelte grundstykker finder sted,  

 foreligge attest fra dommeren om, at nævnte grundbyrder enten er blevet  

 afløst efter reglerne i lov nr. 505 af 28. september 1918, eller på anden  

 måde ophørt, eller er blevet lagt på et enkelt jordstykke.
Ved vejafgifter og  

 lignende byrder med gensidig pligt kan der dog også finde en fordeling af  

 byrderne på de enkelte grundstykker sted; men en sådan fordeling må ikke  

 tilstedes, når den efter dommerens skøn må anses for upraktisk, være sig på  

 grund af de pålignede bidrags ubetydelige størrelse,  

 opkrævningsvanskeligheder for den grundbyrdeberettigede o.lign.; og ved ingen  

 fordeling må der pålægges de enkelte grundstykker solidarisk ansvar.
 Stk. 3.  Dommeren skal i øvrigt være den udstykkende  

 behjælpelig ved at anvende fremgangsmåden efter denne lovs § 20, stk. 2, over  

 for sådanne på hovedejendommen hvilende hæftelser og byrder, der er egnet til  

 udslettelse i medfør af nævnte bestemmelse.
 Stk. 4.  Modtages der meddelelse fra matrikelmyndigheden  

 om udstykning, indfører dommeren den ved udstykningen skete forandring med  

 hensyn til matrikelnumre, areal m.v. på den udstykkede ejendoms blad i  

 tingbogen.
 Stk. 5.  Ved tinglysningen af skøderne på de enkelte  

 stykker indsættes der nye ejendomsblade for de stykker, der fremtidig skal  

 være selvstændig ejendom.
 Stk. 6.  Dommeren indfører de resterende servitutter og  

 grundbyrder på ejendomsbladene for de vedkommende grundstykker.
Stk. 7.  De på hovedejendommen hvilende pantehæftelser  

 indføres på hvert af de nye ejendomsblade for grundstykkerne, når den  

 udstykkende ikke inden tinglysningen af skøderne på de enkelte grundstykker  

 har frigjort disse for nævnte hæftelser.
Ved indførelsen af pantehæftelserne  

 er en kort henvisning til hovedejendommens blad tilstrækkelig.
 Stk. 8.  Reglen i § 23, stk. 3, finder også anvendelse i  

 disse tilfælde.
§ 23.  Arealoverførsel må kun foretages, såfremt 2.
 Stk. 2.  Reglerne i § 22 om servitutter og grundbyrder  

 gælder også ved arealoverførsel.
Stk. 3.  Den her foreskrevne fremgangsmåde kan dog  

 undlades, dersom der fremskaffes attest fra dommeren og to af ham tilkaldte  

 på dette område særlig kyndige mænd om, at en udskillelse af et i forhold til  

 ejendommens størrelse og værdi ubetydeligt jordstykke kan ske uden nogen som  

 helst fare for pantesikkerheden, hvorefter pantehæftelserne kan udslettes for  

 det udskilte stykkes vedkommende.
Nærmere regler herom, derunder instruks for  

 vurderingsmændene og regler om betalingen for nævnte attester, gives af  

 justitsministeren.
 Stk. 4.  Om den foretagne arealoverførsel sker der  

 tinglysning på de vedkommende ejendomsblade med fornøden indbyrdes  

 henvisning.
 Stk. 5.  § 21, stk. 3, gælder også i disse tilfælde.
 § 24.  Når en ikke pantsat ejendom eller et stykke af  

 en sådan tillægges en anden ejendom, således at den ikke atter må fraskilles  

 sidstnævnte ejendom uden matrikelmyndighedernes tilladelse, omfatter de på  

 denne tinglyste hæftelser fremtidig også den tillagte ejendom eller det  

 tillagte stykke, dog med prioritet efter de mulig resterende byrder på den  

 tillagte ejendom eller stykke.
 Tinglysningens retsvirkninger.
§ 25.  Et dokument anses for tinglyst, når det er  

 indført i tingbogen.
Tinglysningens retsvirkninger regnes, hvor ikke andet er  

 bestemt i denne lov, fra den dag, da dokumentet anmeldes til tinglysning.  

 Dokumenter, der anmeldes til tinglysning samme dag, ligestilles.
§ 26.  Dersom en hævd ikke er tinglyst og derfor ville  

 bortfalde over for en senere erhverver i medfør af § 1, skal denne dog gøre  

 sin ret gældende inden 2 år efter, at hans ret er tinglyst.
I modsat fald får  

 hævden også gyldighed mod ham.
 Stk. 2.  Dersom hævdstiden ikke er udløbet på det  

 tidspunkt, da erhververens ret tinglyses, skal han gøre sin ret gældende  

 inden nævnte frist, hvis hævdstiden udløber forinden.
 Stk. 3.  Ved den vundne hævd bortfalder alle i  

 ejendommen værende rettigheder, der ville være i strid med den ved hævd  

 vundne brug eller udnyttelse af ejendommen.
 § 27.  Når et dokument er tinglyst og udleveret eller  

 afsendt fra tinglysningskontoret, kan godtroende erhververe af rettigheder  

 over ejendommen ifølge tinglyst aftale - eller ifølge transport på et  

 pantebrev - ikke mødes med nogen indsigelse mod nævnte dokuments gyldighed.  

 Den indsigelse, at et dokument er falsk eller forfalsket, eller at dets  

 udstedelse retsstridig er fremkaldt ved personlig vold eller ved trussel om  

 øjeblikkelig anvendelse af sådan, eller at udstederen var umyndig ved  

 udstedelsen, bevares dog også overfor den godtroende erhverver.
 § 28.  Den, der har et tinglyst pantebrev i hænde med  

 en i formen lovlig adkomst, er ikke pligtig at udlevere det til den, fra hvem  

 det er bortkommet, medmindre det godtgøres, at han ved erhvervelsen har gjort  

 sig skyldig i uagtsomhed.
 § 29.  Betaling af leje, grundbyrdeafgifter eller  

 andre ydelser, opsigelser og lignende handlinger, der har hjemmel i et  

 tinglyst dokument, kan, når de foretages i god tro, gyldig ske til den, der  

 ifølge tingbogen er beføjet til at modtage nævnte ydelser, opsigelser o.  

 lign.
 Stk. 2.  Om betaling af afdrag på pantebrev gælder dog  

 reglerne i gældsbrevslovgivningen.
§ 30.  I de i §§ 31, 32, 34 og 35 nævnte tilfælde  

 udredes der erstatning af statskassen.
Erstatningen fastsættes af domstolene.  

 Sagen anlægges ved landsretten og rettes mod tinglysningsdommeren i den  

 pågældende retskreds på det offentliges vegne.
 § 31.  Den godtroende erhverver, der som følge af  

 reglen i § 27, 2. pkt., ikke erhverver ret over ejendommen, har ret til  

 erstatning for det herved opståede tab.
 § 32.  Dersom nogen, hvis ret er blevet udslettet i  

 henhold til § 20, senere melder sig og beviser sin ret, og han må antages at  

 være uden skyld i, at retten ikke blev gjort gældende i rette tid efter  

 nævnte bestemmelse, har han krav på erstatning for det herved opståede tab.  

 Ret til erstatning har endvidere den, hvis servitut i medfør af reglerne i §  

 22 er blevet begrænset til et enkelt grundstykke og senere er blevet  

 udslettet som udækket ved tvangsauktion over dette, medmindre det kan  

 antages, at den også ville være bortfaldet, selv om den vedvarende havde haft  

 sikkerhed i hovedejendommen.
§ 33.  Den, der formener, at tingbogens indhold er  

 urigtigt og til skade for hans ret, kan, selv om han ikke straks fører bevis  

 herfor, forlange en foreløbig tinglysning af sit krav om berigtigelse, når  

 han over for tinglysningsdommeren sandsynliggør sin ret eller stiller en af  

 dommeren fastsat sikkerhed.
Skaffer han derefter ikke bevis for sit krav  

 inden en af dommeren sat frist, udslettes den foreløbige tinglysning.
§ 34.  Skulle det vise sig, at et dokument er blevet  

 fejlagtig gengivet i tingbogen eller akten eller ved forsømmelse ikke blevet  

 indført i tingbogen, eller det er indført med en fejlagtig anmeldelsesdato,  

 har den forurettede krav på rettelse af tingbogen eller akten og erstatning  

 for det tab, han har lidt ved nævnte fejl eller forsømmelse.
Har nogen, inden  

 rettelse er sket, ved aftale erhvervet ret over ejendommen i tillid til  

 tingbogen eller akten, bliver det efter et skøn over det enkelte tilfældes  

 samtlige omstændigheder ved dom at afgøre, om den forurettede eller den  

 godtroende erhverver skal tilkendes selve retten eller skal nøjes med  

 erstatning.
Sagen anlægges efter reglen i § 30, sidste pkt.
Ved dette skøn  

 vil retten navnlig have at tage hensyn til, om den forurettede allerede i  

 nogen tid har udøvet den pågældende ret, indrettet sine forhold derpå el.  

 lign., om han, navnlig ved servitutter, har udøvet sin påtaleret mod  

 handlinger i strid med hans ret eller ej, endvidere til rettens art (f. eks.  

 brugsret eller panteret) og til, om en rettelse af tingbogen ville medføre en  

 betydelig forstyrrelse af senere tinglyste retsforhold, navnlig  

 panteretsforhold o. lign.
Stk. 2.  For tab ved andre fejl i tingbogen eller ved  

 dommerens tinglysningspåtegning gives der erstatning.
Dog gives der ikke  

 erstatning for fejl i angivelse af arealets størrelse, af  

 ejendomsskyldsvurdering eller købesummer.
 § 35.  Uden for de her anførte tilfælde skal der  

 endvidere tilkendes erstatning for andre tab, som skyldes fejl af  

 tinglysningsvæsenets tjenestemænd.
 Stk. 2.  Bestemmelserne i §§ 34 og 35 gør ingen  

 forandring i de gældende regler om tjenestemænds ansvar for begåede fejl.
§ 36.  Over tinglysningsdommerens afgørelser i henhold  

 til denne lov kan der rejses kære inden 2 uger.
Kærefristen regnes fra den  

 dag, da afgørelsen er meddelt vedkommende.
Rejses kære, indføres straks  

 bemærkning herom i dagbog eller tingbog.
 Tinglyst pant i fast ejendom.
 § 37.  Hvor en fast ejendom varigt er indrettet med en  

 særlig erhvervsvirksomhed for øje, omfatter tinglyst pantebrev i ejendommen,  

 når intet andet er aftalt, også det dertil hørende driftsinventar og  

 driftsmateriel - derunder maskiner og tekniske anlæg af enhver art - og ved  

 landejendomme tillige den til ejendommen hørende besætning, gødning, afgrøder  

 og andre frembringelser, for så vidt de ikke udskilles ifølge en regelmæssig  

 drift af den pågældende ejendom.
Stk. 2.  Er en ejendom forsikret, omfatter tinglyst  

 panteret i ejendommen, når intet andet er aftalt, tillige det pantsattes  

 forsikringssummer.
Samme regel gælder det i stk. 1 nævnte tilbehør.
§ 38.  Når en bygning er opført, helt eller delvis, og  

 når ledninger, varmeanlæg, husholdningsmaskiner eller lignende er blevet  

 indlagt i bygningen på ejerens bekostning til brug for bygningen, kan  

 særskilt ret over bygningens materialer og over nævnte tilbehør ikke  

 forbeholdes, være sig som ejendomsret eller på anden måde.
Tinglyst pantebrev  

 i en ejendom omfatter uden særlig vedtagelse også dette tilbehør.
§ 39.  Overtager en erhverver af fast ejendom  

 pantegælden i denne efter aftale med overdrageren, og bestemmer pantebrevet,  

 at gælden ikke kan forlanges udbetalt i tilfælde af ejerskifte, er  

 erhververen, når hans adkomst er tinglyst som ubetinget, indtrådt i og  

 overdrageren frigjort for sin forpligtelse over for panthaveren.
Dog er denne  

 berettiget til at kræve den tidligere ejer for alle ydelser efter  

 pantebrevet, så længe han ikke har modtaget meddelelse om overtagelsen og den  

 nye ejers tinglysning med fornødent bevis herfor.
Overdrageren kan forlange,  

 at der gives pantebrevet en af panthaveren underskreven påtegning om  

 gældsovertagelsen.
 Stk. 2.  I andre tilfælde får gældsovertagelsen først  

 virkning for panthaveren ved en af ham og den nye ejer indgået aftale.  

 Aftalen kan ske ved en påtegning på pantebrevet.
 Stk. 3.  Gældsovertagelsen behøver ingen tinglysning.
§ 40.  Ophører en tinglyst panteret i fast ejendom,  

 være sig helt eller delvis, eller viser den sig ikke at være gyldigt stiftet,  

 har ejeren, uanset modsat aftale med en efterstående panthaver eller andre,  

 ret til at besætte - enten straks eller senere - den således ledige plads med  

 en ny panteret, medmindre han ved ophøret eller senere giver afkald på denne  

 ret.
Aflyses panteretten, uden at ejeren samtidig benytter sig af sin ret til  

 at besætte den ledige plads med en ny panteret, skal det på begæring noteres  

 i tingbogen, at den tidligere panteret nu tilkommer ejeren.
Er notering ikke  

 foretaget, rykker de efterstående berettigede op i den ledige plads.
Ved  

 tvangsauktion tilfalder en ledig plads de øvrige i ejendommen berettigede.  

 Det samme gælder, såfremt ejendommen på anden måde end ved tvangsauktion  

 bortsælges af et konkurs- eller gældsfragåelsesbo.
 Stk. 2.  Tilsvarende regler gælder en af ejeren  

 forbeholdt plads til senere stiftelse af en panteret.
Stk. 3.  Det skal dog gyldig kunne vedtages i et  

 efterstående pantebrev, at panteretten ifølge dette rykker op, efterhånden  

 som en foranstående panteret afdrages, eller når denne panteret til et forud  

 angivet bestemt tidspunkt helt indfries.
I disse tilfælde kan der ikke  

 vedtages en nedsættelse af afdragets størrelse eller anden standsning i  

 lånets afvikling uden efterpanthaverens samtykke.
En henstand med afdrags  

 erlæggelse fra forpanthaverens side kan ikke bevirke, at efterpanthaverens  

 kapital er forfalden, hvorimod efterpanthaveren i så fald kan forlange det  

 forfaldne beløb udbetalt til ham selv som afdrag på skylden til ham.
Hvis  

 flere efterpanthavere kan gøre nævnte ret gældende, tilfalder afdraget den  

 bedst berettigede.
Stk. 4.  En panthaver kan ikke, når han giver skyldneren  

 henstand med renter eller lignende ydelser, bevare sin panteret for disse  

 forud for de efterfølgende eller sideordnede panthavere udover et år fra  

 forfaldsdagen.
Hvis en panthaver har krav på forhøjet rente eller anden  

 særlig ydelse i anledning af forsinkelse med betaling, står sådanne krav  

 ligeledes ved fyldestgørelse af pantet tilbage for andre panthaveres ret.  

 Disse regler kommer dog ikke til anvendelse på skadesløsbreve.
Stk. 5.  En panthaver kan ikke uden samtykke af de efter  

 ham eller sideordnet med ham berettigede i ejendommen træffe aftale med  

 skyldneren om længere uopsigelighed fra dennes side, end der var aftalt, da  

 den efterstående eller sideordnede ret blev stiftet.
Ej heller kan han træffe  

 aftale med skyldneren om højere rente, end der gjaldt på dette tidspunkt,  

 uden nævnte berettigedes samtykke, dersom den årlige rente derved ville  

 overstige 5 pct.
 Stk. 6.  Indeholder et tinglyst pantebrev bestemmelse  

 om, at det bliver indestående i ejendommen uanset tvangsauktion, kan  

 bestemmelsen ikke ophæves eller ændres uden de efterstående eller sideordnede  

 panthaveres samtykke.
Stk. 7.  Andre ændringer i en panterets vilkår eller  

 virken behøver ikke nævnte berettigedes samtykke.
Vedtagelser i modsat  

 retning er ugyldige.
 § 40 a.  Er det i et pantebrev fastsat, at hovedstol  

 og restgæld reguleres i takt med et bestemt indeks (indekspantebrev), kan det  

 uanset § 40, stk. 3, 1. pkt., i et efterstående pantebrev gyldigt vedtages,  

 at panteretten ifølge dette rykker op, efterhånden som indekspanteretten  

 afdrages eller indfries ved betalinger, der efter pantebrevet er tidsfæstede.
 Stk. 2.  § 40, stk. 3, 2.-4. pkt., finder tilsvarende  

 anvendelse.
§ 40 b.  Besættes en ledig plads i prioritetsordenen  

 med et indekspantebrev, og medfører den fastsatte indeksregulering, at  

 panteretten overstiger den ledige plads, får den overskydende del af  

 panteretten prioritet efter samtlige efterstående og sideordnede berettigede  

 i ejendommen på tidspunktet for indekspantebrevets oprettelse.
Ejeren kan dog  

 forbeholde en bestemt anden ledig plads for udvidelser på indekspanteretten.
Stk. 2.  De i stk. 1, 1. pkt., nævnte efterstående  

 berettigede, der efter § 40, stk. 3, eller § 40 a har oprykningsret efter en  

 tidligere foranstående panteret, rykker efter tinglysningen af  

 indekspantebrevet op, i det omfang de efter indholdet af den tidligere  

 panteret havde ret hertil.
Den del af indekspanteretten, som herefter  

 fortrænges fra den foranstående panterets plads, får samme prioritet som  

 overskydende dele af panteretten efter stk. 1.
Stk. 3.  Er en ledig plads i prioritetsordenen blevet  

 besat med et indekspantebrev, kan en af de i stk. 1, 1. pkt., nævnte  

 efterstående eller sideordnede berettigede, der på tvangsauktion ikke opnår  

 fuld dækning ved det afgivne bud, forlange ejendommen opråbt på ny på vilkår,  

 at indeksreguleringen for fremtiden tilsidesættes.
Indeksreguleringen kan dog  

 ikke tilsidesættes, i det omfang udvidelser på indekspanteretten kunne rummes  

 på pladser, som er forbeholdt for sådanne udvidelser forud for de nævnte  

 berettigede, og som har opnået dækning ved auktionsbuddet. 1. pkt. finder  

 ikke anvendelse, såfremt den fastsatte indeksregulering ikke kan medføre, at  

 panteretten overstiger den ledige plads.
 Stk. 4.  Stk. 1-3 gælder ikke i forhold til de i stk. 1,  

 1. pkt., nævnte efterstående eller sideordnede berettigede, som har samtykket  

 i besættelsen af den ledige plads med indekspantebrevet.
 § 41.  Hvis der i et pantebrev er vedtaget, at det  

 står tilbage for lån af offentlige midler, kan en foranstående panteret ikke  

 uden efterpanthaverens samtykke gives til sikkerhed for andre lån end lån af  

 anstalter, der ifølge statsanerkendte regler giver lån i fast ejendom efter  

 reglerne om anbringelse af umyndiges midler, samt lån ydet af  

 realkreditinstitutter, der er godkendt af staten, når det af pantebrevet  

 klart fremgår, at lånet er ydet uden supplerende lovbestemt sikkerhed.
 Stk. 2.  Hvis der i et efterstående pantebrev er henvist  

 til, at det står tilbage for et lån i et af staten godkendt  

 realkreditinstitut, således at lånet kan indfries ved de af institutterne  

 udstedte ihændehavergældsbreve, der har kurs på Københavns børs, kræves  

 efterpanthaverens samtykke til forhøjelse af renten på den foranstående  

 panteret samt til anbringelse på dennes plads af andre midler end de nævnte  

 midler.
 Stk. 3.  Når en foranstående panterets plads besættes  

 med lån i et realkreditinstitut, der er godkendt af staten, kræves  

 efterpanthaverens samtykke til påtagelse af det vedtægtsmæssige solidariske  

 ansvar i et sådant institut eller ændringer i dette ansvar, medmindre det er  

 vedtaget, at efterpanthaveren står tilbage for lån af offentlige midler, jfr.  

 stk. 1.
 § 41 a.  Hvis det i et pantebrev er vedtaget, at det  

 står tilbage for lån som nævnt i § 41, stk. 1 og 2, kan en foranstående plads  

 ikke besættes med et indekspantebrev, medmindre efterpanthaveren samtykker  

 heri.
 § 42.  Panteretten for hovedstolen ifølge tinglyst  

 pantebrev i fast ejendom for en bestemt angiven sum forældes ikke.
 § 42 a.  Indbetaling efter et pantebrev i fast ejendom  

 til postvæsenet eller til et pengeinstitut her i riget, bortset fra Grønland,  

 til befordring til betalingsstedet er rettidig, når den sker inden for den  

 betalingsfrist, der gælder efter pantebrevet.
Stk. 2.  Betales renter eller afdrag efter et pantebrev  

 i fast ejendom ikke rettidigt, kan kreditor kun forlange kapitalen indfriet,  

 såfremt debitor ikke har betalt renter og afdrag senest 7 dage efter, at  

 skriftligt påkrav herom er afsendt eller fremsat.
Kreditors påkrav skal være  

 afgivet efter sidste rettidige betalingsdag og skal udtrykkelig angive, at  

 kapitalen kan forlanges indfriet, hvis renter og afdrag ikke betales inden  

 fristens udløb, jfr. herved stk. 1.
 Stk. 3.  Reglerne i stk. 1 og 2 kan ikke ved aftale  

 fraviges til ugunst for debitor.
§ 42 b.  Uanset modstående bestemmelse i et pantebrev  

 kan kreditor ikke forlange kapitalen indfriet som følge af, at II.
Tinglysning vedrørende løsøre og formue i almindelighed.
 § 43.  Dokumenter, der enten angår en persons rådighed  

 over løsøre eller over hans formue i almindelighed, og som efter nedenstående  

 regler kræves tinglyst, indføres i dagbogen og derefter i en særlig  

 personbog.
 Stk. 2.  Personbogen kan deles i særskilte afdelinger  

 for de forskellige arter af dokumenter.
 Stk. 3.  Dokumentet skal angå en bestemt i retskredsen  

 bosat person, forening, interessentskab, selskab, stiftelse el. lign., og  

 skal øverst på første side angive anmelderens navn og bopæl.
 Stk. 4.  De regler om tinglysning, der er fastsat i  

 denne lovs §§ 7, stk. 1, 9, stk. 1, 4, 6, 10, stk. 1-3, 11, stk. 2, og 14,  

 finder tilsvarende anvendelse på tinglysning af de her nævnte dokumenter.
 Stk. 5.  Hvad der i §§ 15 og 16 er fastsat om en  

 prøvelse ud fra og indførelse i tingbogen, finder ligeledes tilsvarende  

 anvendelse på en prøvelse ud fra og indførelse i personbogen.
 § 44.  Dokumenterne skal indføres i dagbogen.
 Stk. 2.  Dokumentet skal senest 10 dage efter dets  

 anmeldelse til dagbogen indføres i personbogen.
Stk. 3.  Genparterne af dokumenterne samles efter  

 personbogens bogstaver eller efter den rækkefølge, hvori de er tinglyst.
Når  

 et dokument udslettes, overgår det til arkivet.
 § 45.  Dokumenterne offentliggøres i tingbladet.
§ 46.  Et dokument anses for tinglyst, når det er  

 indført i personbogen.
Tinglysningens retsvirkninger regnes fra den dag, da  

 dokumentet anmeldes til tinglysning.
Dokumenter, der anmeldes til tinglysning  

 samme dag, ligestilles.
 § 47.  Pantebreve, der giver underpant i løsøre, skal  

 tinglyses for at få gyldighed mod aftaler, der i god tro indgås med pantets  

 ejer, og mod retsforfølgning.
 Stk. 2.  Tinglysning af underpant i løsøre sker ved  

 pantsætterens personlige værneting eller, hvis han ikke har noget værneting  

 her i landet, ved Københavns byret.
 Stk. 3.  Reglerne i § 42 a anvendes også på pantebreve,  

 der giver underpant i løsøre.
 Stk. 4.  Pantebreve, der giver underpant i bestemte  

 løsøregenstande, udslettes, når der er forløbet 10 år efter pantebrevets  

 tinglysning, og der ikke inden denne frists udløb er anmeldt fornyet  

 tinglysning.
 Stk. 5.  Omsætningspapirer, simple gældsbreve og andre  

 fordringer kan ikke pantsættes ved tinglysning af pantebrev efter de i stk.  

 1-3 givne regler.
 Stk. 6.  Justitsministeren bemyndiges til at træffe  

 bestemmelse om, at der oprettes et hele landet omfattende register, hvori  

 samtlige tinglyste pantebreve i løsøre eller enkelte grupper heraf indføres,  

 og hvoraf enhver efter skriftlig begæring kan forlange udskrift mod en derfor  

 fastsat afgift.
 § 47 a.  Ingen kan give pant i alt, hvad han ejer  

 eller fremtidig erhverver.
 § 47 b.  Underpant i løsøre kan ikke gives i samlinger  

 af ensartede eller til et fælles brug bestemte ting, der betegnes ved  

 almindelige benævnelser, medmindre andet følger af andre lovbestemmelser.
 Stk. 2.  Når en erhvervsvirksomhed drives fra lejet  

 ejendom, kan indehaveren uanset bestemmelsen i stk. 1 pantsætte det til  

 virksomheden hørende driftsinventar og driftsmateriel - derunder maskiner og  

 tekniske anlæg af enhver art - og ved landejendomme tillige den til  

 ejendommen hørende besætning, gødning, afgrøder og andre frembringelser.  

 Pantsætningen er ikke til hinder for, at de nævnte genstande udskilles ifølge  

 en regelmæssig drift af virksomheden.
§ 48.  Umyndiggørelse og anordning af lavværgemål skal  

 tinglyses for at få gyldighed over for aftaler, der i god tro indgås med den  

 umyndiggjorte eller den, for hvem lavværge er beskikket.
Over for aftaler om  

 fast ejendom skal der tillige ske tinglysning efter denne lovs § 1.  

 Tilsvarende regler kommer til anvendelse på ophævelse af umyndiggørelse og  

 lavværgemål.
 Stk. 2.  Samme regel gælder retten ifølge tinglyst  

 skifteekstrakt.
 § 49.  Med hensyn til retsvirkningerne af en ægtepagts  

 tinglysning har det sit forblivende ved lov nr. 56 af 18. marts 1925 § 37.
III.
Gennemførelses- og overgangsbestemmelser.
 § 50.  Nærmere regler om indleveringstid for  

 dokumenter, om indretning og førelse af dagbog, tingbog, personbog, tingblad  

 o. lign. gives af justitsministeren.
 Stk. 2.  Om anlæggelsen af de nye bøger og akter og  

 andre foranstaltninger til lovens gennemførelse gives ligeledes nærmere  

 regler af justitsministeren.
 Stk. 3.  De ved lovens ikrafttræden ansatte  

 grundbogsførere i de sønderjyske landsdele samt grundbogsdommeren i  

 Sønderborg vedbliver efter justitsministeriets nærmere bestemmelse også efter  

 lovens ikrafttræden at udføre den dem efter hidtil gældende lovgivning  

 tillagte virksomhed.
 Stk. 4.  De hidtil brugte realregistre til skøde- og  

 pantebøgerne og grundbøgerne benyttes som tingbøger efter nærværende lovs  

 ikrafttræden, indtil de omskrives efter justitsministeriets nærmere  

 bestemmelse.
 Stk. 5.  Udgifter vedrørende denne lov afholdes af  

 statskassen.
 § 50 a.  Pantebreve, der anmeldes til tinglysning,  

 skal være oprettet på blanketter, der er godkendt af justitsministeren  

 (justitsministeriets pantebrevsformularer).
 § 51.  Denne lov træder i kraft den 1. januar 1928.  

 Dog kan det ved kgl. anordning bestemmes, at loven skal træde i kraft fra et  

 tidligere tidspunkt; men i dette tilfælde må loven ikke træde i kraft, før  

 der er gået 3 måneder efter anordningens bekendtgørelse i Lovtidende.
 Stk. 2.  Ved anlæggelsen af nye tingbøger overføres de i  

 de nuværende skøde- og pantebøgers realregistre indførte, endnu gældende  

 rettigheder til tingbøgerne efter nærværende lovs forskrifter, idet dog det  

 indbyrdes retsforhold mellem de overførte rettigheder bestemmes efter deres  

 tinglæsningsdag (henholdsvis udstedelsesdag), hvilken dag for disse  

 rettigheders vedkommende indføres i tingbogen i stedet for anmeldelsesdag.
 Stk. 3.  Forinden overførelsen skal dommeren i fornødent  

 omfang anvende den i § 20 foreskrevne fremgangsmåde til prøvelse og  

 udslettelse af rettigheder, hvorved dog kundgørelse alene behøver at ske i et  

 dagblad.
 Stk. 4.  De i § 4 omtalte rettigheder, som er tinglyst  

 efter hidtil gældende lov, men som ikke kræves tinglyst efter nærværende lov,  

 overføres ikke til de nye tingbøger.
 Stk. 5.  På de rettigheder, der står indført i  

 tingbøgerne ved lovens ikrafttræden, finder reglerne i §§ 26-35 anvendelse.
Stk. 6.  Ovenstående regler finder i de sønderjyske  

 landsdele tilsvarende anvendelse på de i grundbogen indførte rettigheder,  

 hvorved indførelse i grundbogen træder i tinglæsningens sted.
I de  

 sønderjyske landsdele træder de der brugte matrikulære betegnelser i  

 matr.nr.s sted i nærværende lov.
 Stk. 7.  Nærmere regler herom gives af  

 justitsministeriet.
§ 52.  Rettigheder over fast ejendom, om hvilke det må  

 antages, at de er gyldig stiftet med retsvirkning for trediemand uden  

 tinglysning før 1. april 1927, bevarer også fremtidig deres gyldighed uden  

 tinglysning.
Rettigheder, der ifølge denne bestemmelse ikke behøver  

 tinglysning, kan dog kræves tinglyst uanset regelen i § 15, stk. 2.
 Stk. 2.  Når et dokument gyldig er oprettet under den  

 hidtil gældende ret, vil det også kunne tinglyses efter denne lovs  

 ikrafttræden, selv om det ikke opfylder denne lovs betingelser for at kunne  

 tinglyses.
 Stk. 3.  Pantebreve, der giver pant i fast ejendom, og  

 som er tinglyst inden denne lovs ikrafttræden, bevarer, så længe der ikke  

 sker fornyelse, uanset §§ 40 og 41 den retsstilling, der tilkommer dem efter  

 den hidtil gældende ret.
 Stk. 4.  Fristen i § 47, stk. 4, regnes for pantebreve,  

 der er tinglyst inden denne lovs ikrafttræden, først fra dette tidspunkt.
 § 52 a.  Opstår der tvivl om, hvorvidt der før 1.  

 april 1927 uden tinglysning gyldig er stiftet en ret over fast ejendom, kan  

 enhver, der mener at have interesse i spørgsmålets afgørelse, ved skriftlig  

 begæring til tinglysningsdommeren forlange sagen behandlet efter følgende  

 regler:
Stk. 2.  Tinglysningsdommeren skal, hvis der er mulighed  

 for, at den utinglyste ret kan være stiftet før 1. april 1927, beramme et  

 retsmøde.
Til dette møde indkalder dommeren ved anbefalet brev med 14 dages  

 varsel enhver, om hvem det er dommeren bekendt, at hans interesser berøres af  

 sagen.
Desuden kan dommeren, hvis han skønner det fornødent, med 6 ugers  

 varsel ved bekendtgørelse to gange i Statstidende og to eller flere af de  

 mest udbredte dagblade i retskredsen til mødet indkalde alle og enhver, hvis  

 interesser måtte berøres af den utinglyste ret.
Meddelelse om indkaldelsen  

 opslås tillige på tingstedet.
Udgiften ved indkaldelsen og bekendtgørelserne  

 udredes af rekvirenten.
Stk. 3.  Fremsættes der ikke på det således indvarslede  

 møde nogen indsigelse imod den påståede ret, afsiger tinglysningsdommeren  

 efter rekvirentens begæring kendelse om notering i tingbogen i  

 overensstemmelse med indkaldelsens indhold.
Fremsættes der indsigelse, søger  

 dommeren på grundlag af de i sagen fremkomne oplysninger at tilvejebringe en  

 forligsmæssig ordning.
Opnås der forlig, er dette bindende også for dem, der  

 ikke har givet møde efter lovlig indkaldelse.
I mangel af forlig henvises  

 sagen til behandling i den borgerlige retsplejes former.
Stk. 4.  En udskrift af kendelsen eller forliget bliver  

 ved tinglysningsdommerens foranstaltning at tinglyse på rekvirentens  

 bekostning.
Ejendomshævd på en del af en ejendom kan dog ikke tinglyses, før  

 det ved hævden vundne grundstykke er fraskilt og enten selvstændig  

 matrikuleret eller i matrikelen henlagt under den ejendom, hvortil det  

 faktisk hører.
Dommeren kan om fornødent sætte den, der har vundet hævden, en  

 frist, inden hvilken forholdet må være berigtiget i matrikelen.
Fristen kan  

 forlænges, såfremt dens oversiddelse er den hævdsberettigede utilregnelig.  

 Bliver forholdet ikke berigtiget inden den af dommeren fastsatte frist, taber  

 den utinglyste hævd sin retsvirkning over for senere erhververe af  

 rettigheder over den ejendom, over hvilken hævden er vundet, jfr. §§ 1 og 26,  

 stk. 1.
 § 53.  Fra denne lovs ikrafttræden ophæves Christian  

 den Femtes Danske Lov 5. Bog, 1. kap. artiklerne 9, 10, 11 og 12, 3. kap.  

 artiklerne 1, 2, 28, 29, 30, 31 og 32, og 7. kap. art. 7, forordning 7.  

 februar 1738, plakat 8. juni 1787, plakat 18. januar 1788, forordning 12.  

 marts 1790, forordning 4. december 1795, forordning 25. november 1831,  

 almindelig kasseforordning 8. juli 1840 §§ 48 og 49, forordning 28. juli 1841  

 § 1, 1. og 2. pkt., og § 3, forordning 28. marts 1845, konkursloven af 25.  

 marts 1872 § 153, lov nr. 259 af 28. juni 1920 §§ 10-14, lov nr. 211 af 1.  

 juni 1922 og lov nr. 277 af 30. juni 1922 § 4, 2., 3. og 4. pkt.
 Stk. 2.  Fra denne lovs ikrafttræden træder tinglysning  

 af ægtepagter efter denne lovs kapitel 7 i stedet for indtegning af  

 ægtepagter efter lov nr. 56 af 18. marts 1925 §§ 45-48, jfr. § 50, stk. 3, 3.  

 pkt.
 Stk. 3.  Det har sit forblivende ved den gældende rets  

 regler om tinglysning til indgåelse af ægteskab og kuldlysning af børn uden  

 for ægteskab.
 Stk. 4.  Lov nr. 95 af 29. marts 1924 berøres ikke af  

 denne lovs § 22, stk. 2.
 Stk. 5.  Den i kgl. resolution af 18. august 1814  

 hjemlede konfirmation af interessentskabskontrakter bortfalder.
 Stk. 6.  Endvidere bortfalder hvad der i øvrigt i  

 lovgivningen måtte være stridende mod denne lov.
 § 54.  Loven gælder ikke for Færøerne eller Grønland.  

 Bestemmelsen i § 30 finder dog anvendelse med hensyn til erstatning i henhold  

 til de bestemmelser i lagtingslov om tinglysning, der svarer til §§ 31, 32,  

 34 og 35.
---------------- Lov nr. 176 af 29. april 1960, der trådte i kraft den 1. juli 1960,  

 indeholder følgende bestemmelse:
 § 2.  Rettigheder, der er erhvervet ved  

 retsforfølgning og tinglyst før lovens ikrafttræden, berøres ikke af  

 bestemmelsen i § 1 nr. 2 (* 1).
---------------- Lov nr. 277 af 30. maj 1973, der trådte i kraft den 1. juni 1973,  

 indeholder følgende bestemmelse:
§ 2.  - - Stk. 2.  Pantebreve, der anmeldes til tinglysning inden  

 den 1. januar 1974, kan dog oprettes på de hidtil gældende  

 pantebrevsformularer.
 Stk. 3.  § 1, nr. 8 (* 2), finder også anvendelse på  

 pantebreve, der er oprettet før lovens ikrafttræden.
 Stk. 4.  § 1, nr. 12 (* 3) og 15 (* 4), får virkning for  

 alle pantebreve, der ikke er forfaldet inden den 1. juni 1973.
---------------- Lov nr. 318 af 19. juni 1974, der trådte i kraft den 1. august 1974,  

 indeholder følgende bestemmelse:
 § 5.  § 1, nr. 3 (* 5), finder også anvendelse på  

 pantebreve, der er oprettet før lovens ikrafttræden.
---------------- Lov nr. 120 af 31. marts 1982, der trådte i kraft den 1. april 1982,  

 indeholder følgende bestemmelse:
§ 3.  - - Stk. 2.  § 1, nr. 1 (* 6), har virkning i forhold til  

 indekspantebreve, der er oprettet efter den 1. april 1982.
 Stk. 3.  § 1, nr. 3 (* 7), har virkning også for  

 vedtagelser i pantebreve oprettet før 1. april 1982.
---------------- Lov nr. 159 af 28. april 1982, der trådte i kraft den 1. juli 1982,  

 indeholder følgende bestemmelse:
§ 2.  - - Stk. 2.  § 38, 1. pkt., som ændret ved § 1 har virkning  

 for aftaler om forbehold af særskilt ret, der indgås efter lovens  

 ikrafttræden.
---------------- Lov nr. 138 af 7. marts 1990 indeholder følgende bestemmelse:
§ 20.  Loven træder i kraft den 1. april 1991. - - - Lov nr. 398 af 13. juni 1990 indeholder følgende bestemmelse:
 § 58.  Loven træder i kraft den 1. januar 1991. . . .
Justitsministeriet, den 30. august 1990 Nina Koch (* 1) Tinglysningslovens § 40, stk. 1.
 (* 2) Tinglysningslovens § 40, stk. 6.
 (* 3) Tinglysningslovens § 42 a.
 (* 4) Tinglysningslovens § 47, stk. 3.
 (* 5) Tinglysningslovens § 15 a.
 (* 6) Tinglysningslovens §§ 40 a, 40 b.
 (* 7) Tinglysningslovens § 41 a.
