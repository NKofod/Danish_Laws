Bekendtgørelse om ændring af bekendtgørelse om markedsføring og mærkning af flygtige organiske forbindelser i visse malinger og lakker samt produkter til autoreparationslakering1) (Konsekvensændring som følge af implementeringen af direktivet om industrielle emissioner m.v.) § 1 I bekendtgørelse nr. 1049 af 27. oktober 2005 om markedsføring og mærkning af flygtige organiske forbindelser i visse malinger og lakker samt produkter til autoreparationslakering, som ændret ved bekendtgørelse nr. 1073 af 27. oktober 2009 og bekendtgørelse nr. 84 af 2. februar 2011, foretages følgende ændringer:
 1. Fodnoten til bekendtgørelsens titel affattes således:
»1) Bekendtgørelsen gennemfører Europa-Parlamentets og Rådets direktiv 2004/42/EF af 21. april 2004 om begrænsning af emissioner af flygtige organiske forbindelser fra anvendelse af organiske opløsningsmidler i visse malinger og lakker samt produkter til autoreparationslakering og om ændring af direktiv 1999/13/EF, EU-Tidende 2004, nr.
L 143, side 87, som ændret ved Europa-Parlamentets og Rådets direktiv 2008/112/EF af 16. december 2008, EU-Tidende 2008, nr.
L 345, side 68, og Kommissionens direktiv 2010/79/EU af 19. november 2010, EU-Tidende 2010, nr.
L 304, side 18.« 2. § 3, stk. 4, affattes således:
»Stk. 4. Bestemmelserne i stk. 1-3 omfatter ikke produkter, der udelukkende sælges til brug i en aktivitet, der er omfattet af bekendtgørelse om begrænsning af emissionen af flygtige organiske forbindelser fra anvendelse af organiske opløsningsmidler i visse aktiviteter og anlæg, og som finder sted i et anlæg, der er anmeldt i henhold til denne bekendtgørelse eller som er godkendt i henhold til bekendtgørelse om godkendelse af listevirksomhed.« § 2 Bekendtgørelsen træder i kraft den 7. januar 2013.
Miljøministeriet, den 20. december 2012 Ida Auken / Michel Schilling 1) Bekendtgørelsen gennemfører dele af Europa-Parlamentets og Rådets direktiv 2004/42/EF af 21. april 2004 om begrænsning af emissioner af flygtige organiske forbindelser fra anvendelse af organiske opløsningsmidler i visse malinger og lakker samt produkter til autoreparationslakering og om ændring af direktiv 1999/13/EF, EU-Tidende 2004, nr.
L 143, side 87, som ændret ved Europa-Parlamentets og Rådets direktiv 2008/112/EF af 16. december 2008, EU-Tidende 2008, nr.
L 345, side 68, og Kommissionens direktiv 2010/79/EU af 19. november 2010, EU-Tidende 2010, nr.
L 304, side 18.
