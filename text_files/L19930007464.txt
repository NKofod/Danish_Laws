 Ved noteveksling i San Jose og Managua henholdsvis den 17. og den 21.  

 december 1992 er der indgået en overenskomst mellem Danmark og Nicaragua,  

 ifølge hvilken den danske regering i en periode på 9 måneder yder Nicaragua  

 finansiering til et beløb af kr. 18.975.000.
 Projektets formål er at etablere en lånefond, der skal yde kredit til de  

 nationale opkøbsselskaber, andelsselskaber og private opkøbere med henblik på  

 at forøge opkøbet af landbrugsprodukter, skærpe konkurrencen og forbedre  

 afregningspriserne, især for småbønderne.
