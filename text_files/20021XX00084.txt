Skriftlig fremsættelse (2. oktober  

 2002) Fødevareministeren Herved tillader jeg mig for Folketinget at  

 fremsætte:
Forslag til lov om ændring af lov om  

 administration af Det Europæiske Fællesskabs forordninger om  

 markedsordninger for landbrugsvarer m.v. m.fl. love (Sanering af nævn  

 og udvalg i Ministeriet for Fødevarer, Landbrug og Fiskeri m.v.) (Lovforslag nr.
L 24).
 Lovforslagets formål er at forenkle  

 udvalgsstrukturen i Fødevareministeriet.
Med lovforslaget gennemføres sidste del af den  

 sanering af råd, nævn og udvalg under Fødevareministeriet,  

 som blev iværksat på initiativ af regeringen umiddelbart efter  

 dens tiltræden.
Nogle af de nævn og udvalg, der eksisterer i  

 Fødevareministeriet, er nedsat ved lov, hvorfor en ændring eller  

 ophævelse af de pågældende bestemmelser er nødvendig  

 for at nedlægge eller sammenlægge de pågældende  

 nævn og udvalg.
Lovforslaget medfører således  

 ændringer i syv love.
 I alt foreslås et nævn og fire  

 rådgivende udvalg nedlagt, mens seks rådgivende udvalg  

 foreslås sammenlagt til to udvalg.
I forbindelse med den foreslåede nedlæggelse  

 af Forsøgsfiskeriudvalget vil en mindre støtteordning blive  

 omlagt således, at der fremover ydes støtte til forskning ved  

 offentlige eller private forskningsinstitutioner i forbedring af  

 fiskeriforvaltningen, mens der i dag ydes støtte direkte til  

 forsøg i den primære fiskerisektor.
Bevillingen hertil  

 fortsættes uændret.
 Idet jeg i øvrigt henviser til lovforslaget med  

 bemærkninger, tillader jeg mig at anbefale lovforslaget til hurtig og  

 velvillig behandling i Folketinget.
