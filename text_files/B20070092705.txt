Bekendtgørelse  

 om forretningsorden for Bivirkningsrådet I medfør af § 101, stk. 1, i lov nr. 1180 af 12.  

 december 2005 om lægemidler fastsættes:
Medlemmer og formand § 1.  

  

 Lægemiddelstyrelsen udpeger medlemmerne af Bivirkningsrådet, jf.  

 lægemiddellovens § 101, stk. 1. Medlemmerne beskikkes for 4 år ad  

 gangen.
Stk. 2.  

  

 Rådet  

 består af højst 9 medlemmer.
Blandt medlemmerne skal være repræsentanter for  

 læger  

 og tandlæger i klinisk arbejde med lægemiddelbehandling, apotekere og  

 forbrugere, jf. lægemiddellovens § 101, stk. 2.
 Stk. 3.  

  

 Lægemiddelstyrelsen udpeger en formand for rådet.
Bivirkningsrådets virksomhed § 2.  

  

 Bivirkningsrådet rådgiver Lægemiddelstyrelsen i spørgsmål om lægemidlers  

 bivirkninger, jf. lægemiddellovens § 101, stk. 1.
 Stk. 2.  

  

 Rådet kan  

 kun afholde møder med udenforstående, hvis det forinden er aftalt med  

 Lægemiddelstyrelsen.
§ 3.  

  

 Rådet bistås af et sekretariat, der stilles til rådighed af  

 Lægemiddelstyrelsen.
Omfanget af sekretariatsbistanden fastsættes af  

 Lægemiddelstyrelsens direktør.
Rådsmøder § 4.  

  

 Bivirkningsrådets møder er ikke offentlige.
 Stk. 2.  

  

 Medarbejdere fra sekretariatet og andre ansatte i Lægemiddelstyrelsen kan i  

 den  

 udstrækning, formanden beslutter det, deltage i møderne.
§ 5.  

  

 Bivirkningsrådet holder møde på de af rådet vedtagne mødedage.
Formanden kan  

 beslutte at afholde ekstraordinære møder.
 § 6.  

  

 Formanden eller sekretariatet efter formandens bemyndigelse indkalder  

 skriftligt til rådets møder, så vidt muligt med mindst 8 dages varsel.
Stk. 2.  

  

 Mødeindkaldelser skal ledsages af en dagsorden.
Endvidere skal der så vidt  

 muligt medsendes eventuelt bilagsmateriale til de enkelte dagsordenspunkter.
Stk. 3.  

  

 Dagsordenen  

 fastsættes af formanden.
Til ordinære møder skal dagsordenen mindst indeholde  

 følgende punkter:
 1)  

 	  

 Godkendelse af  

 referat fra forrige møde.
 2)  

 	  

 Meddelelser fra  

 formanden.
 3)  

 	  

 Meddelelser fra  

 Lægemiddelstyrelsen.
 4)  

 	  

 Eventuelt.
 § 7.  

  

 Møderne ledes af formanden.
 Stk. 2.  

  

 Rådet er  

 beslutningsdygtigt, når formanden og i alt mindst halvdelen af rådets  

 medlemmer  

 er til stede.
 § 8.  

  

 Beslutning kan kun træffes om emner, der er optaget på dagsordenen som sager  

 til beslutning, medmindre det samlede råd i enighed beslutter andet.
§ 9.  

  

 Rådet træffer beslutning ved simpel stemmeflerhed.
Er der stemmelighed, er  

 formandens stemme afgørende.
Referat § 10.  

  

 Der skal fra hvert møde i rådet tages et referat.
 Stk. 2.  

  

 Referatet  

 skal mindst indeholde oplysning om:
 1)  

 	  

 Tid og sted for  

 mødet.
 2)  

 	  

 Hvem der har deltaget  

 i mødet, herunder hvem der har været referent.
 3)  

 	  

 Dagsordenen for  

 mødet.
 4)  

 	  

 De trufne beslutninger.
 5)  

 	  

 Tid og sted for  

 førstkommende ordinære rådsmøde.
 Stk. 3.  

  

 Hvis et  

 rådsmedlem ikke er enig i en beslutning, kan medlemmet forlange sit  

 standpunkt  

 tilført referatet.
 § 11.  

  

 Udkast til referat udsendes hurtigst muligt og senest 3 uger efter mødet.
Stk. 2.  

  

 Indsigelser  

 mod referatet skal meddeles formanden og sekretariatet hurtigst muligt og  

 senest  

 3 uger efter udsendelse.
Indsigelser mod gengivelsen af indholdet af en  

 beslutning skal dog straks meddeles formanden og sekretariatet.
 Stk. 3.  

  

 Det  

 godkendte referat underskrives af formanden og offentliggøres på  

 Lægemiddelstyrelsen netsted.
Fravær § 12.  

  

 Rådsmedlemmerne skal så vidt muligt give meddelelse til sekretariatet om  

 fravær.
 § 13.  

  

 Forventes formanden at være fraværende i længere tid, beslutter  

 Lægemiddelstyrelsen,  

 hvem der under fraværet skal varetage funktionen som formand.
Habilitet § 14.  

  

 Medlemmerne  

 af Bivirkningsrådet skal inden første møde efter deres beskikkelse udfylde og  

 underskrive den som bilag 1 vedlagte habilitetserklæring.
Erklæringen skal  

 vedlægges  

 referatet fra mødet.  


  

    

  

 Stk. 2.  

 Hvis  

 de faktiske forhold, der er omtalt i habilitetserklæringen, senere ændrer  

 sig,  

 skal medlemmet på eget initiativ udfylde og underskrive en ny erklæring, der  

 vedlægges referatet fra førstkommende møde.
 § 15.  

  

 Et  

 medlem af rådet må ikke deltage i behandlingen af en sag, hvis vedkommende  

 har  

 en individuel interesse i sagens udfald, eller hvis der i øvrigt foreligger  

 omstændigheder, som er egnet til at vække tvivl om medlemmets habilitet, jf.  

 forvaltningslovens kapitel 2.
 § 16.  

  

 Et  

 medlem skal, inden behandlingen af en sag påbegyndes, underrette rådet om, at  

 vedkommende kan være inhabil, jf. § 15.
Stk. 2.  

  

 Rådet  

 afgør, om medlemmet kan deltage i behandlingen af sagen.
Det pågældende  

 medlem  

 deltager ikke i behandlingen og afgørelsen af dette spørgsmål.
Rådets  

 afgørelse  

 skal fremgå af referatet.
 Stk. 3.  

  

 Et medlem,  

 der er erklæret inhabil, skal forlade mødelokalet under behandlingen af den  

 sag, hvori vedkommende er inhabil.
Tavshedspligt § 17.  

  

 Rådets medlemmer har tavshedspligt med hensyn til oplysninger, de får  

 kendskab  

 til i deres egenskab af medlem af rådet, når oplysningerne efter deres  

 karakter  

 er fortrolige, jf. forvaltningslovens § 27.
Stk. 2.  

  

 Hvert  

 enkelt rådsmedlem drager omsorg for, at materiale, som den pågældende har  

 modtaget  

 i forbindelse med sin funktion i rådet, ikke kommer uvedkommende i hænde.
Ved  

 et rådsmedlems udtræden tilbageleveres alt fortroligt materiale, som  

 medlemmet  

 er i besiddelse af, og som den pågældende har modtaget i sin egenskab af  

 rådsmedlem.
 Ikrafttrædelse m.m.
 § 18.  

  

 Alle medlemmer skal have udleveret et eksemplar af denne forretningsorden.
 § 19.  

  

 Bekendtgørelsen træder i kraft den 1. august 2007.
 Stk. 2.  

  

 Bekendtgørelse nr. 1213 af 7. december 2005 om forretningsorden for  

 Bivirkningsrådet ophæves.
Lægemiddelstyrelsen, den 17. juli  

 2007 Jytte Lyngvig /Karsten Jørgensen Bilag 1 Habilitetserklæring for medlemmer af  

 Bivirkningsrådet Navn Titel Arbejdssted Personlige eller  

 økonomiske interesser i lægemiddelindustrien Har du været ansat i lægemiddelindustrien inden for de  

 seneste 5 år  i bekræftende fald hvor? Har du direkte eller indirekte økonomiske interesser i  

 lægemiddelindustrien  i bekræftende fald i hvilke virksomheder? Har du mod betaling udført opgaver for lægemiddelvirksomheder  

 inden for de seneste 5 år  i bekræftende fald hvilke opgaver og for  

 hvilke  

 virksomheder? Er du i øvrigt tilknyttet lægemiddelindustrien på en  

 sådan måde, at det kan have indflydelse på dit arbejde i Bivirkningsrådet  

  i  

 bekræftende fald hvilken tilknytning og til hvilke virksomheder? Efter min bedste  

 overbevisning har jeg ingen yderligere interesser i lægemiddelindustrien, som  

 er egnede til at påvirke mig i forbindelse med arbejdet i Bivirkningsrådet.  

 Hvis jeg efter udfærdigelsen af denne erklæring får interesser i  

 lægemiddelindustrien af ovennævnte karakter, vil jeg uden ugrundet ophold  

 meddele det til rådets sekretariat.
 Jeg har modtaget,  

 gennemlæst og forstået forretningsordenen for Bivirkningsrådet.
