 I medfør af § 45, stk. 1, i lov nr. 291 af 18. juni 1969 om tjenestemænd i  

 staten, folkeskolen og folkekirken samt i henhold til § 2, stk. 2, i  

 hovedaftale af 27. oktober 1969 aftales følgende:
 § 1.  Det særlige tillæg (gymnasietillæg) til de i  

 gymnasieskolen, herunder ved kursus til højere forberedelseseksamen og  

 studenterkursus, ansatte adjunkter og lektorer i lønramme 16/21/29/31  

 forhøjes fra 11.132,64 kr. til 12.700,08 kr.
 § 2.  Det særlige tillæg (gymnasietillæg) til de i  

 gymnasieskolen, herunder ved kursus til højere forberedelseseksamen og  

 studenterkursus, ansatte adjunkter og lektorer i lønramme 34 forhøjes fra  

 7.168,55 kr. til 8.736,23 kr.
 § 3.  Det særlige tillæg i henhold til §§ 1 og 2 ydes  

 tilsvarende til tjenestemænd med timetillæg på grund af alder.
 Stk. 2.  Til ansatte med nedsat pligtigt timetal ydes en  

 kvotadel af det særlige tillæg i henhold til §§ 1 og 2.
 § 4.  Aftalen har virkning fra 1. april 1987, § 3 dog  

 først fra 1. april 1988.
 Stk. 2.  Aftalen kan af hver af parterne opsiges med 3  

 måneders varsel til en 31. marts, dog tidligst 31. marts 1989.
 Stk. 3.  Samtidig ophæves aftale af 23. juni 1983 mellem  

 Finansministeriet og Akademikernes Centralorganisation  

 (tjenestemandsudvalget) om særligt tillæg til tjenestemandsansatte lærere i  

 gymnasieskolen samt aftale af 17. juni 1985 mellem samme parter om forhøjelse  

 af særligt tillæg til tjenestemandsansatte lærere i gymnasieskolen.
 København, den 8. december 1988.
Akademikernes Centralorganisation Alex Nielsen Finansministeriet P.M.V.
 E.B.
