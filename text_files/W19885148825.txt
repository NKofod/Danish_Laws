 Et pengeinstitut P havde i et fortrykt forlig vedrørende bl.a.
overtræk på checkkonti anført, at P uden yderligere varsel ville  

 overgive sagen til kriminalpolitiets bedrageriafdeling, såfremt kunden K  

 misligholdt den i forliget vedtagne afdragsordning.
Det fandtes uheldigt, at  

 P i sine fortrykte formularer vedrørende checkkontoovertræk og misligholdte  

 mellemværender i øvrigt generelt forbeholdt sig ret til at indgive  

 politianmeldelse.
 Kendelse af 4. november 1988 i sag 114/1988.
 I 1986 blev en fast ejendom tilhørende kunderne K bortsolgt på  

 tvangsauktion, uden at der fremkom fuld dækning til det pantebrev, som K's  

 pengeinstitut P havde tinglyst på ejendommen.
 Efter at K ved flere lejligheder havde indgået afdragsordninger i  

 fogedretten vedrørende mellemværendet, fremsendte P til K's underskrift et  

 udkast til frivilligt forlig,der var i overensstemmelse med et af K fremsat  

 ønske.
 Af den i forliget fortrykte tekst fremgik bl.a., at mellemværendet  

 ».. hidrører fra overtræk på checkkonto/misligholdt lån, ...«.  

 Ordet »checkkonto« var overkrydset.
Sidste afsnit i forligets fortrykte tekst lyder således: »Såfremt  

 ovennævnte ikke overholdes i alle dets ord og punkter, anser vi nærværende  

 afdragsordning som bortfaldet, i hvilket tilfælde vi forbeholder os uden  

 yderligere varsel enten af overgive sagen til kriminalpolitiets  

 bedrageriafdeling eller at forelægge fogedretten nærværende forlig til  

 grundlag for udlæg hos Dem.« K indbragte sagen for Ankenævnet bl.a. med påstand om, at P kendtes  

 uberettiget til at true med at overgive sagen til kriminalpolitiet.
P oplyste, at den benyttede formular til frivilligt forlig anvendes såvel  

 ved overtræk på checkkonto som ved misligholdte lån i øvrigt, hvilket fremgår  

 af den skete overkrydsning af ordet »checkkonto«.
Forligstekstens  

 sidste afsnit har alene relation til overtræk på checkkonti, og der er derfor  

 tale om en ekspeditionsfejl fra afdelingens side, når dette afsnit ikke var  

 slettet forinden fremsendelsen til K.
P oplyste, at man for at undgå  

 tilsvarende fejltagelser i fremtiden vil tage initiativ til at udarbejde  

 særskilte forlig til brug for overtræk på checkkonti, henholdsvis andre  

 mellemværender.
