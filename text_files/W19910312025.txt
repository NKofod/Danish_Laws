 Et medlem svarede på ledighedserklæring nej til spørgsmålet om,  

 hvorvidt hun deltog i undervisning.
Ved § 65-samtalen oplyste medlemmet, at hun næsten var færdig som  

 cand.mag., idet hun manglede at aflevere sit speciale.
Hun ville gerne gøre  

 dette færdigt med uddannelsesydelse.
 Ved medlemmets anmodning om overflytning til Magistrenes  

 Arbejdsløshedskasse blev det oplyst, at hun havde færdiggjort sit speciale,  

 medens hun modtog dagpenge.
 Ankenævnet fandt efter en konkret vurdering ikke grundlag for at  

 antage, at der havde været udbetalt dagpenge med urette.
 Ankenævnet lagde vægt på den måde, medlemmets uddannelsesaktivitet  

 blev udøvet på i ledighedsperioden samt på § 62 a, stk. 3, og forarbejderne  

 hertil.
 Nævnet fandt ikke tilstrækkelig grundlag for at antage, at medlemmet  

 ikke havde stået til rådighed for arbejdsmarkedet.
Et medlem meldte sig ledig den 1. februar 1989, og af ledighedserklæringen  

 fremgik, at hun var blevet opsagt fra det arbejde, som hun havde haft siden  

 1. juni 1987 som telefonist ved KTAS.
Medlemmet svarede nej på spørgsmålet  

 om, hvorvidt hun deltog i undervisning.
Medlemmet fik herefter udbetalt  

 dagpenge.
 Ved en samtale i arbejdsløshedskassen den 19. september 1989 i henhold til  

 arbejdsløshedsforsikringslovens § 65 oplyste medlemmet, at hun næsten var  

 færdig som cand.mag., idet hun kun manglede at aflevere sit speciale.  

 Medlemmet ville gerne gøre specialet færdigt med uddannelsesydelse.  

 Dagpengeudbetalingen fortsatte herefter.
Den 13. februar 1990 anmodede medlemmet om overflytning til Magistrenes  

 Arbejdsløshedskasse på baggrund af den gennemførte cand.mag.uddannelse.  

 Arbejdsløshedskassen anmodede herefter medlemmet om en redegørelse vedrørende  

 den gennemførte uddannelse.
Dagpengeudbetalingen var standset den 22. januar  

 1990.
Medlemmet meddelte arbejdsløshedskassen, at hun var halvvejs færdig med  

 sit speciale, da hun blev ledig.
Da hun var godt i gang med specialet, så hun  

 ingen grund til at afbryde det, da hun blev ledig, og hun benyttede derfor  

 tiden til at gøre cand.mag.studiet færdigt.
Medlemmet kunne ikke se, at hun  

 havde gjort noget forkert ved at udnytte tiden.
Medlemmet gjorde gældende, at  

 hun af såvel arbejdsløshedskassen som arbejdsformidlingen var blevet  

 tilskyndet til at færdiggøre specialet.
Medlemmet havde udelukkende været  

 tilmeldt universitetet for at få en specialevejleder, mens hun skrev  

 specialet.
Hun fulgte således hverken timer på universitetet eller modtog SU  

 i den omhandlede periode.
Arbejdsløshedskassen meddelte medlemmet, at den ikke fandt, at hun havde  

 været berettiget til dagpenge i den periode, hvor hun skrev speciale, idet  

 dagpenge ifølge arbejdsløshedsforsikringslovens § 62 a ikke kan udbetales til  

 et medlem, der gennemgår en SU-berettiget uddannelse.
Da medlemmet på  

 ledighedserklæringen havde oplyst, at hun ikke deltog i undervisning, og da  

 hun ved § 65-samtalen heller ikke oplyste, at hun var tilmeldt universitetet  

 og igang med at færdiggøre specialet, fandt arbejdsløshedskassen, at  

 medlemmet skulle være ansvarlig for tilbagebetalingen af de med urette  

 udbetalte dagpenge for perioden 1. februar 1989 - 21. januar 1990, ialt  

 112.806 kr.
Endvidere fandt arbejdsløshedskassen, at medlemmet havde handlet  

 svigagtigt ved at undlade at oplyse om, at hun var tilmeldt universitetet og  

 skrev speciale, hvorfor det indstilledes til direktoratet, at medlemmet  

 skulle slettes som medlem af arbejdsløshedskassen.
Medlemmet klagede til direktoratet over denne afgørelse.
Medlemmet  

 anførte, at hun i perioden efter den 1. februar 1989 havde stået konstant til  

 rådighed for arbejdsmarkedet, selv om hun skrev speciale.
Den omstændighed,  

 at hun svarede nej på spørgsmålet om undervisning på ledighedserklæringen,  

 var i fuld overensstemmelse med sandheden, idet hun ikke deltog i  

 undervisning, men alene havde en specialevejleder.
Medlemmet var blevet  

 tilskyndet til at skrive specialet af arbejdsløshedskassen, og hun kunne ikke  

 se, at hun havde gjort noget forkert ved at udnytte tiden som ledig til noget  

 fornuftigt.
 Direktoratet udtalte, at ifølge arbejdsløshedsforsikringslovens § 62 må  

 dagpenge ikke udbetales til et medlem, som ikke står til rådighed for  

 arbejdsmarkedet, og ifølge arbejdsløshedsforsikringslovens § 62 a, stk. 1, er  

 det hovedreglen, at dagpenge ikke må udbetales til et medlem, som deltager i  

 undervisning.
 Fra hovedreglen i arbejdsløshedsforsikringslovens § 62 a, stk. 1, er der i  

 stk. 2 og 3 gjort en række undtagelser, bl.a. for ikke-SU-berettiget  

 undervisning og for så vidt angår aftenundervisning.
 Endvidere fremgår det af standardvedtægtens § 15, stk. 3, at medlemmer,  

 der anmoder om eller modtager dagpenge m.v. har ubetinget pligt til at give  

 arbejdsløshedskassen oplysning om ethvert forhold, der kan have betydning for  

 bedømmelsen af retten til de omhandlede ydelser.
 På baggrund af de foreliggende oplysninger fandt direktoratet, at  

 medlemmet måtte anses for primært at have været uddannelsessøgende og ikke  

 arbejdssøgende fra ledighedens indtræden den 1. februar 1989.
 Direktoratet havde herved lagt vægt på, at medlemmet var indskrevet på en  

 SU-berettiget uddannelse på universitetet, og at hun rent faktisk også  

 færdiggjorde sit speciale - og dermed sin uddannelse til cand.mag. - i  

 ledighedsperioden.
 På denne baggrund fandt direktoratet ikke, at medlemmet var berettiget til  

 dagpenge i den omhandlede periode.
Ved at afkrydse »nej« til spørgsmålet om, hvorvidt hun deltog i  

 undervisning, og ved iøvrigt at undlade at oplyse arbejdsløshedskassen om, at  

 hun var indskrevet på universitetet og i gang med at færdiggøre sin  

 uddannelse med speciale, fik hun udbetalt dagpenge, som hun ikke var  

 berettiget til.
Direktoratet var derfor enig med arbejdsløshedskassen i, at  

 hun i henhold til arbejdsløshedsforsikringslovens § 86, stk. 1, skulle  

 tilbagebetale det fejludbetalte dagpengebeløb, som af arbejdsløshedskassen  

 var opgjort til ialt 112.806 kr.
 Direktoratet fandt endvidere, at arbejdsløshedskassen, jf.  

 arbejdsløshedsforsikringslovens § 86, stk. 4, skulle være medansvarlig for  

 tilbagebetalingen af den del af fejludbetalingen, der vedrørte perioden fra  

 den 19. september 1989 til 21. januar 1990, idet det var direktoratets  

 opfattelse, at arbejdsløshedskassen burde have iværksat en nærmere  

 undersøgelse af medlemmets dagpengeberettigelse, efter at hun ved §  

 65-samtalen oplyste, at hun næsten var færdig som cand.mag. og kun manglede  

 at aflevere speciale.
 Til medlemmets orientering blev det oplyst, at arbejdsløshedskassens  

 medansvar alene indebar, at kassen ikke havde krav på refusion fra staten for  

 den del af fejludbetalingen, der lå efter den 19. september 1989. Medlemmet  

 hæftede således for tilbagebetalingen af det fulde beløb i forhold til sagen.
 Som sagen var oplyst, fandt direktoratet desuden, at medlemmet måtte anses  

 for at have handlet svigagtigt ved at undlade at oplyse arbejdsløshedskassen  

 om, at hun var under uddannelse og i gang med at færdiggøre sit speciale.
 Direktoratet lagde herved vægt på, at medlemmet som  

 arbejdsløshedskassemedlem havde pligt til, eventuelt ved henvendelse til  

 arbejdsløshedskassen/afdelingen, at holde sig orienteret om de gældende  

 regler vedrørende dagpengeret m.v., jf. herved standardvedtægtens § 14, stk.  

 1, og at hun desuden havde ubetinget oplysningspligt over for  

 arbejdsløshedskassen, jf. standardvedtægtens § 15, stk. 4. Af den påtrykte  

 tekst bag på dagpengekortet fremgik det således også, at oplysningspligten  

 bl.a. indebar, at medlemmet skulle oplyse arbejdsløshedskassen om, hvorvidt  

 den pågældende var under uddannelse, og at tilsidesættelse af  

 oplysningspligten kunne medføre tab af medlemsret eller dagpengeret og  

 eventuel politianmeldelse.
 På denne baggrund fandt direktoratet at måtte lægge til grund, at  

 medlemmet bevidst undlod at oplyse om sin uddannelsessituation med henblik på  

 at få udbetalt dagpenge, som hun ikke var berettiget til.
 På baggrund af tilbagebetalingsbeløbets størrelse fandt direktoratet  

 herefter, at medlemmet i medfør af arbejdsløshedsforsikringslovens § 87, stk.  

 1, og retningslinierne for idømmelse af sanktion i direktoratets cirkulære af  

 19. februar 1987 skulle anses for slettet af arbejdsløshedsforsikringsloven  

 fra det tidspunkt, hvor den svigagtige forseelse blev konstateret.
Ved indankningen anførte medlemmet bl.a., at hun fortsat var af den  

 opfattelse, at hun ikke havde overtrådt de gældende regler for udbetaling af  

 dagpenge.
Hun var for nylig blevet bekendt med de særlige regler vedrørende  

 uddannelsesydelse, hvilke regler hun ikke tidligere havde opfattet som  

 særregler i forbindelse med dagpengeudbetaling.
Arbejdsløshedskassen meddelte ankenævnet, at det var korrekt, at medlemmet  

 var blevet opfordret til at færdiggøre sit speciale, men opfordringen gik på  

 at færdiggøre det med uddannelsesydelse, hvilket var oplyst på § 65-skemaet  

 den 19. september 1989. Arbejdsløshedskassens procedure ved et medlems første  

 fremmøde/kontakt i forbindelse med ledighed var, at der blev udleveret en  

 vejledning omhandlende de muligheder, der forelå i henhold til lovgivningen,  

 og samtidig blev direktoratets pjece vedrørende uddannelsesydelse udleveret.  

 Medlemmet havde derfor været bekendt med de gældende regler vedrørende  

 uddannelsesydelse.
Arbejdsløshedskassen fandt, at medlemmet var blevet  

 vejledt omkring uddannelse og uddannelsesydelse.
 Ankenævnet fandt ikke grundlag for at antage, at der havde været udbetalt  

 dagpenge med urette til medlemmet.
Ankenævnet lagde herved vægt på, at medlemmets uddannelsesaktivitet i  

 ledighedsperioden fra den 1. februar 1989 bestod i, at hun færdiggjorde sit  

 speciale, at hun ikke deltog i undervisning, men alene havde kontakt med sin  

 specialevejleder, og at de besøg, hun har haft hos sin vejleder, ikke har  

 forhindret, at hun var til rådighed, da en del af kontakten er foregået pr.  

 korrespondance.
Ankenævnet lagde endvidere vægt på reglen i  

 arbejdsløshedsforsikringslovens § 62 a, stk. 3, hvorefter et medlem bevarer  

 dagpengeretten uanset reglerne i stk. 2, hvis undervisningen foregår efter  

 kl. 16.00 eller på lørdage eller søndage, samt på forarbejderne til § 62 a,  

 hvoraf det fremgår, at det har været hensigten med lovændringen at foretage  

 en generel udvidelse af adgangen til at deltage i forskellige former for  

 uddannelse, uden at dagpengeretten bortfalder.
 På denne baggrund fandt ankenævnet, at der ikke var tilstrækkelig hjemmel  

 i § 62 a til at nægte medlemmet dagpenge, fordi hun har færdiggjort sit  

 speciale i en ledighedsperiode.
 Det var herefter en forudsætning for at udbetale dagpenge til pågældende,  

 at hun iøvrigt havde stået til rådighed for arbejdsmarkedet i det omfang,  

 arbejdsløshedsforsikringsloven forudsætter, jf. § 62.
 På baggrund af oplysningerne om medlemmets jobsøgningsaktivitet ved  

 samtalen med kassen den 19. september 1989 fandt ankenævnet ikke  

 tilstrækkeligt grundlag for at antage, at medlemmet ikke havde stået til  

 rådighed for arbejdsmarkedet.
 Ankenævnet ændrede således Direktoratet for Arbejdsløshedsforsikringens  

 afgørelse.
