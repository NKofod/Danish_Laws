Indledning Vejledningen vedrører brandsikringen af bygninger opført år 1900 og  

 senere, som skal brandsikres i henhold til byggestyrelsens bekendtgørelse nr.  

 184 af 6. maj 1983, »Bekendtgørelse om brandsikring af  

 beboelsesbygninger opført år 1900 og senere«.
For bygninger, der er opført før år 1900, gælder boligministeriets  

 bekendtgørelse nr. 81 af 27. februar 1976 med senere ændringer.
Samtidig med  

 ikrafttræden af bekendtgørelsen om bygninger opført år 1900 og senere ophæves  

 bekendtgørelse nr. 81 af 27. februar 1976 med senere ændringer, for så vidt  

 angår bygninger opført år 1900 og senere.
 De vejledninger der udsendt i tilknytning til bekendtgørelsen fra 1976,  

 erstattes af nærværende, for så vidt angår bygninger opført år 1900 og  

 senere.
De enkelte afsnit i denne vejledning knytter sig til de enkelte  

 paragraffer i den nye bekendtgørelse.
Om de administrative forhold ved  

 brandsikringens gennemførelse henvises til byggestyrelsens cirkulære af 6.  

 maj 1983 vedrørende brandsikring af beboelsesbygninger, opført 1900 og  

 senere.
 Ad § 1:
Bygninger omfattet af bestemmelserne Bestemmelserne gælder for bygninger, der:
1. er opført år 1900 eller senere og 2. har mere end 2 etager og 3. benyttes helt eller delvis til beboelse.
Bygninger med mere end 2 etager Bygninger, hvis øverste gulv i en bolig- eller erhvervsenhed (uanset om  

 det er i en fuld etage eller en tagetage), ligger mere end 4,5 m over terræn,  

 betragtes som bygninger med mere end 2 etager.
Hvor terrænet, der omgiver  

 bygningen, varierer i højde, måles de 4,5 m på den side af bygningen, hvor  

 det lavest liggende terræn findes.
Boligenhed, erhvervsenhed Ved en boligenhed forstås en beboelse, der har selvstændig adgang fra  

 fælles adgangsveje (trapper og gange) eller direkte fra det fri.
Normalt vil  

 der være tale om lejligheder, men også beboelsesrum eller klubværelser med  

 selvstændig adgang fra fælles adgangsveje, udgør en boligenhed.
På  

 tilsvarende måde defineres en erhvervsenhed.
I øvrigt henvises til de  

 definitioner, somer benyttet i bygnings- og boligregistreret (BBR-registret).  

 Der henvises til boligministeriets cirkulære af 6. januar 1977 om etablering  

 af bygnings- og boligregistrering.
Portnerbolig En bygning med både beboelse og erhverv er omfattet af  

 brandikringsbestemmelserne, hvis der blot findes en enkelt boligenhed i  

 bygningen.
Det gælder dog ikke bygninger, der er opført til erhverv, og hvor  

 der af hensyn til virksomhedens drift er indrettet f.eks. en portnerbolig.
Relationer til bygningsreglement Beboelsesbygninger, der opfylder de brandmæssige bestemmelser i  

 bygningsreglementet, skal ikke yderligere brandsikres.
Dispensation Kommunalbestyrelsen kan ifølge brandsikringslovens § 6 dispensere fra de  

 fastsatte krav, hvis der på anden måde sikres ligeså forsvarlige flugt- og  

 redningsmuligheder, som kravene tilsigter.
En dispensation forudsætter, at ejeren på indberetningsskemaet ansøger  

 herom, og at han overfor kommunalbestyrelsen redegør for, at betingelserne  

 for dispension er opfyldt.
Arbejdet må ikke påbegyndes før  

 kommunalbestyrelsen har meddelt dispensation.
§ 2: Vinduer Oplukkelige vinduer Der kræves kun et oplukkeligt vindue i hver etage i hver boligenhed.
Tagvinduer Så små vinduer som et 4-stens tagvindue vil ikke kunne anerkendes som et  

 oplukkeligt vindue i henhold til bestemmelserne.
Brandredningsarealer Afgørende er det, at de krævede oplukkelige vinduer i facaden uhindret kan  

 nås af brandvæsenets stiger.
Dette vil normalt være tilfældet, hvor der  

 oplukkelige vinduer vender ud mod vej eller gade, og hvis stigerejsningen  

 ikke hindres af eventuelle luftledninger.
 Vender de krævede oplukkelige vinduer ikke ud mod vej eller gade, skal der  

 være plads til fremføring af stiger gennem porte eller af brandveje, og plads  

 til rejsning og betjening af stigerne på tilstrækkeligt dybe arealer udfor de  

 krævede vinduer i samtlige beboelsesetager.
 Kan de tilstrækkelige arealer ikke opnås uden nedrivning af skure o.lign.  

 på gårdarealet må den teknisk sagkyndige oplyse herom, således at  

 kommunalbestyrelsen kan tage sagen op til behandling med henblik på at  

 vurdere eventuelle andre løsningsmuligheder.
 Brandredningsarealernes nødvendige udformning afhænger af det lokale  

 brandvæsens stigemateriel.
Ad § 3: Trapper En beboelsesbygnings trapper med tilhørende forrum eller gang tjener som  

 flugtvej i tilfælde af brand.
Flugtvejens afgrænsning fra boligenheder,  

 erhvervsenheder, tagetager og kælderetager er derfor af afgørende led i  

 bygningens brandsikring.
Fra trapperummet skal der være adgang til det fri.
Uhindret adgang Adgangen til det fri skal være uhindret.
Vejen fra trapperum til vej eller  

 gade skal som selve trappen holdes ryddelig, og døre og porte skal kunne  

 passeres i flugtretningen uden brug af nøgle eller særligt værktøj.
10-meter-reglen At gulv ligger 10 meter over terræn svarer normalt til 4 etager og er den  

 højde, der kan nås af brandvæsenets håndstiger.
Højden måles på den side af  

 bygningen, hvor redningsstigerne skal kunne rejses.
Boligenheder i stueetager Det er altid tilstrækkeligt at boligenheder i stueetagerkun har adgang til  

 1 trappe.
 Sådanne boligenheder udløser derfor ikke særlige krav i situationer, hvor  

 de øvrige enheder har adgang til 2 trapper.
Flugtvej over en naboenhed Boligenheder med direkte adgang til hovedtrappe og adgang til bitrappe  

 gennem en naboenhed, anses for at have adgang til to trapper, såfremt  

 forholdet tidligere er blevet anerkendt af kommunalbestyrelsen.
Lyskasse Hvis en lyskasse er placeret således, at adskillelsen mellem flugtvejog  

 kælder bliver brudt, må forholdene ændres således, at kravet til adskillelsen  

 bliver opfyldt.
Ventilering Trækonstruktioner skal behandles og ventileres på hensigtsmæssig måde.
Der  

 henvises til Statens Byggeforskningsinstituts anvisning nr. 131:  

 »Forebyggelse af svampeangreb i ældre ejendomme«.
Ad § 4: Døre Dørtyper I bekendtgørelsen nævnes følgende dørtyper:
a.
Tætsluttende trædøre uden glaspartier b.
Dør svarende til BD-dør 30 c.
Dør svarende til BD-dør 60 Ad a:
 Tætsluttende trædøre uden glaspartieri eller i tilknytning til døren skal  

 have en gennembrændingstid på ca. 10 minutter og skal være rimeligt godt  

 tætte i fugerne mellem dørplade og karm og have et passende stort anslag.
 Fyldingsdøre med massive træfyldninger (ikke krydsfiner), massive  

 møbelpladedøre samt kanaldøre med mindst 6 mm krydsfiner på hver side kan  

 normalt anerkendes under denne dørtype uden særlig sikring af dørpladen.
 I særlige tilfælde accepteres det, at et glasparti i en tætsluttende dør  

 bevares (§ 4, stk. 3). Kanaldøre med krydsfiner på begge sider i mindre  

 tykkelse end 6 mm kan tillades bevaret efter samme bestemmelse.
 Tætsluttende trædør uden glasparti kan f.eks. anvendes som dør fra  

 trapperum til boligenheder, til erhvervsenheder uden særlig brandrisiko, til  

 tagetager, til kælder i 2-trappehuse, samt til kælder i bygninger med kun 1  

 boligenhed, hvor øverste gulv ligger højst 7,5 m over terræn.
 Ad b og c:
 Betegnelserne refererer til de danske standarder for branddøre (DS  

 1052.2). Dør »svarende til« en BD-dør betyder, at døren (eventuel  

 med passende opretning) kan anses for at være i rimelig god overensstemmelse  

 med klassifikationskravene i DS 1052.2. Krav om, at døre skal svare til  

 BD-dør 60, anses også for opfyldt, hvis der etableres to døre efter hinanden,  

 der hver svarer til BD-dør-30.
Mellemdøre Eksisterende mellemdøre (§ 4, stk. 3 a) i boligenheder anerkendes som  

 tætsluttende trædør uden glaspartier, selvom de er forsynet med en åbning på  

 indtil 100 kvadratcemtimeter forneden.
 Som mellemdør anerkendes, også glatte døre med mindre end 6 mm krydsfiner  

 på hver side, når de i øvrigt opfylder bestemmelserne for tætsluttende  

 trædøre.
Pulter- og fællesrum Ved kælder med pulter- og fællesrum forstås en kælder indeholdende rum for  

 traditionelle kælderfunktioner som opbevaring, vaske- og tørremuligheder m.v.  

 Hvor kælderen indeholder bolig- eller erhvervsenheder skal brandsikringen ske  

 efter de for disse enheder gældende regler.
7,5-m-reglen At gulv ligger 7,5 m over terræn svarer normalt til 3 etager.
Beliggenheder i stueetager Det er altid tilstrækkeligt at boligenheder i stueetager kun har adgang  

 til 1 trappe.
Sådanne boligheder udløser derfor ikke særlige krav i  

 situationer,hvor de øvrige enheder har adgang til 2 trapper.
Ad § 5: Særlige forhold Når særlige forhold i forbindelse med bygningens anvendelse eller  

 indretning forringer brandsikkerheden for en ejendoms beboere kan  

 kommunalbestyrelsen efter vurdering i hvert enkelt tilfælde stille yderligere  

 krav til ejendommens brandsikring.
 Når den teknisk sagkyndige ved gennemgangen af en ejendom skønner, at der  

 foreligger en sådan særlig situation skal han oplyse herom ved  

 indberetningen.
 Indberetningen skal dels beskrive de særlige forhold, der forringer  

 brandsikkerheden for ejendommens beboere og dels redegøre for hvilke  

 foranstaltninger, der skønnes at være nødvendige til sikring af de  

 brandmæssige forhold.
 Ved bedømmelsen af om antallet af boligenheder pr. etage overstiger 4  

 regnes en lejlighed, der anvendes som klublejlighed (enkeltværelser med  

 tilhørende fællesgang, køkken, wc- og baderum) som een boligenhed.
 De forhold, der omfattet af § 5, litra b er følgende:
Boligenheder, der alene gennem en korridor eller andet fælles areal har  

 adgang til 2 trapper.
Stiftelser, hvor boligenhederne er placeret på samme  

 måde.
 Lokaler i blandede beboelses- og erhvervsbygninger med særlig  

 brandbelastning i form af større mængder brandbare materialer f.eks.  

 skumgummi, petroleum, farver og lakker.
 Lokaler i blandede beboelses- og erhvervsbygninger, hvori der foregår  

 processer forbundet med særlig brandfare f.eks. maskinsnedkeri.
 Adgang fra trappe til pulterrum i tagetager, hvor der er både pulterrum og  

 boligenheder.
 Vægge i trapperum, der er ringere end dobbelte bræddevægge med rør og puds  

 på begge sider og trappeløb og reposer med upudsede undersider m.v.
Ad § 9: Ordensforskrifter Formål Formålet med ordensforskrifterne er dels at nedsætte risikoen for  

 ildpåsættelse, dels at sikre beboernes flugtmuligheder og dels sikre plads  

 for brandvæsenets redningsindsats.
Information Ordensforskrifternes overholdelse bør fremmes ved grundigt at informere  

 ejendommens beboere om bestemmelsernes formål og indhold.
Ad § 10: Undtagelser Fritliggende een- og tofamiliehuse Fritliggende een- og tofamiliehuse er uanset deres højde fritaget fra  

 bestemmelserne og skal således ikke brandsikres.
