(Rektorforsamlingens sekretariat) Rektorforsamlingen har i skrivelse af 4. september 1978 over for  

 undervisningsministeriet givet udtryk for, at bestemmelsen i ministeriets  

 cirkulæreskrivelse af 13. juni 1978 om vederlæggelse af timelønnede  

 lærerkræfter i tilvalgsfag, specialer og fællestimer efter satsen (sats III  

 eller sats IV) for det fag, som undervisningen har tilknytning til, ikke er  

 tilstrækkeligt entydig.
Forsamlingen har på den baggrund stillet forslag til  

 nærmere retningslinier for administrationen af den nævnte bestemmelse.
 I henhold til ministeriets bekendtgørelse af 23. september 1975 om  

 uddannelse af børnehave- og fritidspædagoger § 16, stk. 1, sammenholdt med §  

 10, skal tilvalgsfag og specialer have tilknytning til uddannelsens indhold,  

 og efter ministeriets opfattelse må det afgørende i så henseende være,  

 hvilket fag undervisningen i det væsentlige må henføres til.
 Under henvisning hertil skal man meddele følgende:
1. Tilvalg.
Ministeriet kan tiltræde, at timelønnet  

 undervisning vederlægges efter sats III eller IV, eftersom tilvalget er  

 placeret i faggruppe 1 eller faggruppe 2, dog at betaling sker efter sats IV,  

 dersom undervisningen i et tilvalg under faggruppe 1 i det hele eller i det  

 væsentlige vedrører naturkundskab.
2. Speciale.
Ministeriet kan tiltræde, at timelønnet  

 undervisning vederlægges efter sats III, med mindre undervisningen i det  

 væsentlige må henføres under fag, for hvilke der ydes betaling efter sats IV.
3. Fællestimer.
Ministeriet kan tiltræde, at  

 timelønnet undervisning i fællestimer, der efter indhold og form normalt vil  

 være knyttet til psykologi, almen pædagogik, sociale fag eller socialmedicin,  

 som udgangspunktet vederlægges efter sats III.
Må undervisningen i det  

 væsentlige henføres under fag, for hvilke der ydes betaling efter sats IV, må  

 vederlæggelse dog ske efter denne sats.
 Det bemærkes, at ministeriet må tage forbehold med hensyn til justeringer  

 af ovenstående i det omfang, hvori indvundne erfaringer måtte give grundlag  

 herfor.
 P.M.V.
 E.B.
