Et nævn anmoder udvalget om en vurdering af et samarbejdsforhold  

 mellem to lokale radioer i to forskellige nævnsområder, der betyder, at  

 radioen i nævnets område samsender med radioen i nabokommunen i perioden kl.  

 06.00-17.00 mandag-fredag.
Det er nævnets opfattelse, at programvirksomheden  

 er ulovlig i henhold til § 15 a, stk. 4, i lov om radio- og  

 fjernsynsvirksomhed.
Udvalget er enig med nævnet i, at radioens virksomhed er i strid med  

 bestemmelsen i § 15 a, stk. 4, hvorefter tilladelseshaveren selvstændigt skal  

 udøve programvirksomheden.
Udvalget tiltrådte derfor, at samarbejdsforholdet  

 blev bragt til ophør, og at nævnet, såfremt påbudet ikke blev efterkommet  

 inddrog radioens sendetilladelse.
På sit møde den 9. oktober 1990 har Udvalget vedr.
Lokal Radio og TV  

 behandlet en anmodning af 18. maj 1990 fra Birkerød Lokalradionævn om en  

 vurdering af et samarbejdsforhold mellem Radio Birkerød, med tilladelse i  

 Birkerød Kommune, og The Voice of Hørsholm, med tilladelse i Hørsholm  

 Kommune.
 Det fremgår af medsendte bilag, at nævnet overfor Radio Birkerød har  

 påtalt forholdet og krævet, at en samarbejdsaftale mellem Radio Birkerød og  

 The Voice of Hørsholm, hvorved Radio Birkerød udsender The Voice of Hørsholms  

 programmer i tidsrummet kl. 06.00-17.00, mandag-fredag, blev ophævet.
Det fremgår videre, at nævnet heller ikke har kunnet godkende et forslag,  

 fremsat af direktøren for The Voice, Otto Reedtz Thott, i brev af 8. maj  

 1990, om, at de to radioer lader en tredie part producere programmerne og får  

 disse leveret på bånd.
I den forbindelse har nævnet forudsat, at  

 tilladelseshavere i Birkerød Kommune ikke udsender programmer, der udsendes  

 af andre tilladelseshavere, undtagen i enkeltstående tilfælde.
Hertil har direktøren for The Voice i brev af 17. maj 1990 svaret, at der  

 er indgået en samarbejdsaftale mellem produktionsselskabet Front Page ApS og  

 Radio Birkerød om produktion af programmer til udsendelse hver dag.
Disse  

 programmer bliver brugt af andre tilladelseshavere end Radio Birkerød.  

 Direktøren anfører, at der ikke er noget aftalt samarbejdsforhold mellem  

 Radio Birkerød og The Voice of Hørsholm.
Det anføres videre, at da  

 programmerne er fremstillet på bånd, vil der forinden udsendelse være god  

 mulighed for at tage stilling til disse.
Endelig anføres det, at programmerne  

 ikke udsendes samtidigt.
Udvalget vedr.
Lokal Radio og TV har i forbindelse med sagens behandling  

 indhentet udtalelse fra Lokalradionævnet i Hørsholm og en yderligere  

 udtalelse fra Lokalradionævnet for Birkerød Kommune.
I en udtalelse af 24. september 1990 giver Lokalradionævnet i Hørsholm  

 Kommune udtryk for den opfattelse, at der finder samsending sted mellem The  

 Voice of Hørsholm, 98,6 MHz, og Radio Birkerød, 104,1 MHz.
Det er ligeledes  

 nævnets opfattelse, at en tidsforskydning på ca. 3 minutter ikke giver  

 radioen reel mulighed for redaktionelt at tage stilling til programmerne.
Det  

 oplyses endvidere, at det i udsendelserne nævnes, at der sendes på begge  

 frekvenser.
I en udtalelse af 26. september 1990 fra Lokalradionævnet for Birkerød  

 Kommune, hedder det, at udsendelser fra The Voice of Hørsholm er blevet  

 udsendt på frekvensen i Birkerød Kommune, efter tilladelse fra Radio Birkerød  

 på tidspunkter, radioen ikke selv har mulighed for at udnytte.
Udsendelserne  

 foregår dog med 3 minutters tidsforskydning.
 Nævnet finder det ulovligt, at Radio Birkerød tillader en radio, der ikke  

 har tilladelse i Birkerød Kommune, at udsende programmer på Birkerød Kommunes  

 lokalradiofrekvens.
Nævnet finder endvidere, at The Voice overtræder lovens vilkår ved at  

 producere udsendelser, som i medfør af en fast aftale udsendes i flere  

 lokalområder.
Dette fremgår, efter nævnets opfattelse, klart af de af nævnet  

 aflyttede bånd, hvorpå der jævnligt gøres opmærksom på, at der lyttes til  

 både 98,6 og 104,1 MHz.
Med hensyn til tidsforskydningen på 3 minutter, finder nævnet det  

 illusorisk, at Radio Birkerøds redaktion i løbet af 3 minutter vil kunne tage  

 stilling til programmerne.
Endvidere henviser nævnet til, at Radio Birkerød i  

 de måneder aftalen har fungeret, ikke har været i stand til at optage  

 kontrolbånd, men har henvist til The Voice of Hørsholms kontrolbånd.
Udvalget vedr.
Lokal Radio og TV skal herefter udtale:
 Sagen er, som det fremgår, rejst af Birkerød Lokalradionævn med anmodning  

 om udvalgets vurdering af samarbejdsforholdet mellem Radio Birkerød og The  

 Voice.
 Udvalget er enig med Birkerød Lokalradionævn i, at Radio Birkerøds  

 virksomhed er i strid med bestemmelsen i § 15 a, stk. 4, i lov om radio- og  

 fjernsynsvirksomhed, hvorefter tilladelseshaveren selvstændigt skal udøve  

 programvirksomheden.
 Udvalget tiltræder derfor, at Birkerød Lokalradionævn kræver det  

 omhandlede samarbejdsforhold bragt til ophør, og at nævnet, såfremt påbudet  

 ikke efterkommes, inddrager Radio Birkerøds sendetilladelse.
 For så vidt angår forholdene vedrørende The Voice of Hørsholm, skal man  

 anmode Lokalradionævnet i Hørsholm Kommune om en reaktion på oplysningerne om  

 samarbejdsforholdet mellem produktionsselskabet Front Page Aps og  

 tilladelseshaveren.
Udvalget vedr.
Lokal Radio og TV udbeder sig fra begge lokalradionævn  

 underretning om, hvad der videre passerer i sagerne.
 En kopi af denne skrivelse er sendt til Radio Birkerød og The Voice of  

 Hørsholm.
