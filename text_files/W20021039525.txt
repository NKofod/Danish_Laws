Klage  

 over langvarig og utilstrækkelig behandling af hudlidelse Nævnet fandt grundlag for at kritisere speciallægen.  

 Det var nævnets vurdering, at de primære kliniske undersøgelser, udredninger  

 og  

 diagnostiske overvejelser foretaget af speciallægen havde været relevante og  

 grundige.
Imidlertid fandt nævnet, at det langvarige behandlingsforløb  

 strækkende  

 sig over næsten 3 ½ år og resulterende i 111 konsultationer burde have givet  

 anledning til diagnostisk og terapeutisk revurdering.
Således var diagnosen  

 vaskulit begrundet i de kliniske forandringer, men da tilsyneladende relevant  

 behandling ikke resulterede i bedring, men snarere forværring, burde de  

 diagnostiske og terapeutiske muligheder have været revurderet, eventuelt på  

 grundlag af en biopsi, og specielt i lyset af, at der blev givet systemisk  

 behandlinger, som nævnet kan oplyse er forbundet med en ikke ubetydelig  

 risiko  

 for bivirkninger.
Det var efter nævnets vurdering ikke under normen for  

 almindelig anerkendt faglig standard, at speciallægen ikke fra starten  

 stillede  

 diagnosen venøs insufficiens, idet den første ultralydsscanning ikke gav  

 holdepunkt herfor.
Imidlertid fandt nævnet, at der efterfølgende var kliniske  

 tegn på venøs insufficiens.
