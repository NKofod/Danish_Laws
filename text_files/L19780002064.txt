 Den 13. december 1976 undertegnedes i København følgende  

 overenskomst mellem Danmark og Rumænien til undgåelse af dobbeltbeskatning  

 for så vidt angår indkomst- og formueskat:
OVERENSKOMST mellem Kongeriget Danmark og Den socialistiske Republik Rumænien til  

 undgåelse af dobbeltbeskatning for så vidt angår indkomst- og formueskat.
Kongeriget Danmarks og Den socialistiske Republik Rumæniens regeringer, der ønsker at indgå en overenskomst til undgåelse af dobbeltbeskatning for  

 så vidt angår indkomst- og formueskat og at fremme og styrke økonomiske  

 forbindelser mellem de to lande på grundlag af national suverænitet og  

 respekt for uafhængighed, lige rettigheder, gensidig fordel og  

 ikkeindblanding i indre forhold, er blevet enige om følgende:
Artikel 1 De af overenskomsten omfattede personer Denne overenskomst skal finde anvendelse på personer, som er hjemmehørende  

 i en af eller begge de kontraherende stater.
Artikel 2 De af overenskomsten omfattede skatter 1. Denne overenskomst skal finde anvendelse på  

 indkomst- og formueskatter, der udskrives på hver af de kontraherende  

 staters, deres administrative underafdelingers eller deres lokale  

 myndigheders vegne uden hensyn til, hvorledes de opkræves.
 2. Som indkomst- og formueskatter anses alle skatter,  

 der pålignes på grundlag af hele indkomsten, hele formuen eller dele af  

 indkomsten eller af formuen, herunder skatter på fortjeneste ved afhændelse  

 af løsøre eller fast ejendom, såvel som skatter på formueforøgelse.
 3. De gældende skatter, på hvilke overenskomsten  

 finder anvendelse,er:
 (herefter omtalt som "rumænsk skat").
1. indkomstskatten til staten; 2. den kommunale indkomstskat; 3. den amtskommunale indkomstskat; 4. folkepensionsbidragene; 5. sømandsskatten; 6. den særlige indkomstskat; 7. kirkeskatten; 8. udbytteskatten; 9. bidrag til dagpengefonden og 10. formueskatten til staten.
 (herefter omtalt som "dansk skat").
4. Overenskomsten skal også finde anvendelse på alle  

 skatter af samme eller væsentlig samme art, der fremtidig måtte blive pålagt  

 som tillæg til eller i stedet for de gældende skatter.
Ved slutningen af  

 hvert år skal de kompetente myndigheder i de kontraherende stater give  

 hinanden underretning om væsentlige ændringer, som er blevet foretaget i  

 deres respektive skattelove.
Artikel 3 Almindelige definitioner 1. Hvis ikke andet fremgår af sammenhængen, skal i  

 denne overenskomst:
 2. Ved anvendelsen af denne overenskomst i en af de  

 kontraherende stater skal, medmindre andet følger af sammenhængen, ethvert  

 udtryk, som ikke på anden måde er defineret, tillægges den betydning, som det  

 har i henhold til de i denne kontraherende stat gældende love om de skatter,  

 hvorpå overenskomsten finder anvendelse.
Artikel 4 Skattemæssigt hjemsted 1. I denne overenskomst anvendes udtrykket  

 "hjemmehørende i en af de kontraherende stater" på enhver person,  

 som i henhold til lovgivningen i denne stat er skattepligtig der på grund af  

 hjemsted, bopæl, ledelsens sæde eller et andet lignende kriterium.
Udtrykket  

 omfatter ikke en person, som er skattepligtig i denne kontraherende stat  

 udelukkende af indkomst fra kilder i eller af formue, der beror i denne stat.
 2. Hvor en fysisk person efter bestemmelserne i stykke  

 1 anses for hjemmehørende i begge de kontraherende stater, skal spørgsmålet  

 afgøres i overensstemmelse med følgende regler:
 3. Hvor en ikke-fysisk person efter bestemmelserne i  

 stykke 1 anses for hjemmehørende i begge de kontraherende stater, skal den  

 anses for at være hjemmehørende i den kontraherende stat, i hvilken dens  

 virkelige ledelse har sit sæde.
Artikel 5 Fast driftssted 1. I denne overenskomst betyder udtrykket "fast  

 driftssted" et fast forretningssted, hvor foretagendets virksomhed helt  

 eller delvis udøves.
 2. Udtrykket "fast driftssted" skal navnlig  

 indbefatte:
 3. Udtrykket "fast driftssted" skal ikke  

 omfatte:
 4. En person, som udfører virksomhed i en af de  

 kontraherende stater for et foretagende i den anden kontraherende stat - og  

 som ikke er en sådan uafhængig repræsentant, som omhandles i stykke 5 - skal  

 anses for at være et fast driftssted i den førstnævnte stat, såfremt han i  

 denne stat har og sædvanligvis udøver en fuldmagt til at indgå aftaler i  

 foretagendets navn, medmindre hans virksomhed er begrænset til indkøb af  

 varer for foretagendet.
 5. Et foretagende i en af de kontraherende stater  

 anses ikke for at have et fast driftssted i den anden kontraherende stat,  

 blot fordi det driver forretning i denne anden stat gennem en mægler,  

 kommissionær eller anden uafhængig repræsentant, såfremt disse personer  

 handler inden for rammerne af deres sædvanlige forretningsvirksomhed.
 6. Den omstændighed, at et selskab, hjemmehørende i en  

 af de kontraherende stater, behersker eller beherskes af et selskab, som er  

 hjemmehørende i den anden kontraherende stat, eller som (enten gennem et fast  

 driftssted eller på anden måde) udøver forretningsvirksomhed i den anden  

 stat, skal ikke i sig selv bevirke, at et af de to selskaber anses for et  

 fast driftssted for det andet.
Artikel 6 Indkomst af fast ejendom 1. Indkomst af fast ejendom, heri indbefattet indkomst  

 af land- eller skovbrug, kan beskattes i den kontraherende stat, i hvilken  

 ejendommen er beliggende.
2. Udtrykket "fast ejendom" skal forstås i  

 overensstemmelse med lovgivningen i den af de kontraherende stater, i hvilken  

 den omtalte ejendom er beliggende.
Udtrykket skal under alle omstændigheder  

 omfatte tilbehør til fast ejendom, besætning og redskaber, der anvendes i  

 landbrug og skovbrug, rettigheder på hvilke den almindelige lovgivning om  

 fast ejendom finder anvendelse, brugsrettigheder til fast ejendom, såvel som  

 rettigheder til varierende eller faste ydelser, der betales for udnyttelsen  

 af eller retten til at udnytte mineralforekomster, kilder og andre  

 naturforekomster; skibe og luftfartøjer anses ikke for fast ejendom.
 3. Bestemmelsen i stk. 1 finder anvendelse på  

 indkomst, der hidrører fra direkte brug, udlejning eller fra enhver anden  

 form for udnyttelse af fast ejendom.
 4. Bestemmelserne i stk. 1 og 3 finder også anvendelse  

 på indkomst af fast ejendom, der tilhører et foretagende, og på indkomst af  

 fast ejendom, der anvendes ved udøvelsen af frit erhverv.
Artikel 7 Fortjeneste ved forretningsvirksomhed 1. Fortjeneste indvundet af et foretagende i en af de  

 kontraherende stater kan kun beskattes i denne stat, medmindre foretagendet  

 driver virksomhed i den anden kontraherende stat gennem et der beliggende  

 fast driftssted.
 Såfremt foretagendet driver sådan virksomhed gennem et fast driftssted,  

 kan dets fortjeneste beskattes i den anden stat, men dog kun for så vidt  

 angår den del deraf, som kan henføres til det faste driftssted.
 2. Under iagttagelse af bestemmelsen i stk.3. skal  

 der, når et foretagende i en af de kontraherende stater driver virksomhed i  

 den anden kontraherende stat gennem et der beliggende fast driftssted, i hver  

 af de kontraherende stater til dette faste driftssted henføres den  

 fortjeneste, som det kunne forventes at have opnået, hvis det havde været et  

 uafhængigt foretagende, der udøvede den samme eller lignede virksomhed på  

 samme eller lignende betingelser, og som under fuldstændig frie forhold  

 handlede med det foretagende, hvis faste driftssted det er.
 3. Ved fastsættelsen af et fast driftssteds  

 fortjeneste skal det være tilladt at fradrage udgifter, som er afholdt til  

 gavn for det faste driftssted, herunder udgifter til ledelse og almindelig  

 administration i øvrigt, hvad enten de afholdes i den stat, hvor det  

 pågældende faste driftssted er beliggende, eller andre steder.
4. For så vidt det har været sædvane i en af de  

 kontraherende stater at fastsætte den fortjeneste, der kan henføres til et  

 fast driftssted, på basis af en fordeling af foretagendets samlede  

 fortjeneste mellem dets forskellige afdelinger, skal intet i stk. 2 udelukke  

 den pågældende kontraherende stat fra at fastsætte den skattepligtige  

 fortjeneste på basis af en sådan sædvanemæssig fordeling.
Den anvendte  

 fordelingsmetode skal imidlertid være af en sådan art, at resultatet er i  

 overensstemmelse med de principper, der er fastlagt i denne artikel.
 5. Ingen fortjeneste skal kunne henføres til et fast  

 driftssted, blot fordi det faste driftssted har foretaget vareindkøb for  

 foretagendet.
 6. Ved anvendelsen af de foregående stykker skal den  

 fortjeneste, der skal henføres til det faste driftssted, fastsættes efter  

 samme metode år for år, medmindre der er gode og fyldestgørende grunde for en  

 anden fremgangsmåde.
 7. Hvor en fortjeneste indeholder indkomster, som er  

 omhandlet særskilt i andre artikler i denne overenskomst, skal bestemmelserne  

 i disse andre artikler ikke berøres af bestemmelserne i denne artikel.
Artikel 8 Transportforetagender 1. Fortjeneste ved driften af skibe, luftfartøjer,  

 jernbaner eller vejbefordringsmidler i international trafik kan kun beskattes  

 i den kontraherende stat, i hvilken foretagendets virkelige ledelse har sit  

 sæde.
 2. Såfremt den virkelige ledelse for et foretagende,  

 der driver skibsfartsvirksomhed, har sit sæde om bord på et skib, skal  

 foretagendet anses for at have sit sæde i den kontraherende stat, i hvilken  

 det pågældende skib har sit hjemsted, eller såfremt et sådant ikke findes, i  

 den kontraherende stat, i hvilken rederen er hjemmehørende.
 3. Bestemmelserne i stk. 1 skal også finde anvendelse  

 på fortjeneste opnået ved, at foretagender i en af de kontraherende stater  

 deltager i en pool, i et konsortium eller i en international  

 trafikorganisation.
 4. Med hensyn til fortjeneste oppebåret af det danske,  

 norske og svenske luftfartskonsortium Scandinavian Airlines System (SAS) skal  

 bestemmelserne i stk. 1 kun finde anvendelse på den del af fortjenesten, som  

 svarer til den andel i konsortiet, som ejes af den danske partner i  

 Scandinavian Airlines System (SAS), Det Danske Luftfartsselskab (DDL).
Artikel 9 Indbyrdes afhængige foretagender I tilfælde, hvor og der i noget af disse tilfælde mellem de to foretagender er aftalt eller  

 fastsat vilkår vedrørende deres kommercielle eller finansielle forbindelser,  

 som afviger fra de vilkår, som ville være blevet aftalt mellem uafhængige  

 foretagender, kan enhver fortjeneste, som, hvis disse vilkår ikke havde  

 foreligget, ville være tilfaldet et af disse foretagender, medregnes til  

 dette foretagendes fortjeneste og beskattes i overensstemmelse hermed.
Artikel 10 Udbytter 1. Udbytte, som udbetales af et selskab, der er  

 hjemmehørende i en af de kontraherende stater, til en person, som er  

 hjemmehørende i den anden kontraherende stat, kan beskattes i denne anden  

 stat.
2. Sådant udbytte kan imidlertid beskattes i den  

 kontraherende stat, hvor det selskab, der udbetaler udbyttet, er  

 hjemmehørende, og i overensstemmelse med lovgivningen i denne stat, men den  

 skat, der pålægges, må ikke overstige Bestemmelsen i dette stykke medfører ingen begrænsninger i adgangen til at  

 beskatte selskabet af den fortjeneste, hvoraf udbyttet er udbetalt.
3. Udtrykket "udbytte" betyder i denne  

 artikel indkomst af aktier, udbyttebeviser eller udbytterettigheder,  

 mineaktier, stifterandele eller - bortset fra gældsfordringer - andre  

 rettigheder til andel i fortjeneste, såvel som indkomst fra andre  

 selskabsrettigheder, der sidestilles med indkomst fra aktier i henhold til  

 skattelovgivningen i den stat, i hvilken det selskab, der foretager  

 udlodningen, er hjemmehørende.
I denne forbindelse ligestilles fortjeneste,  

 der udloddes af rumænske "joint ventures" til deltagerne, med  

 udbytte.
4. Bestemmelserne i stk. 1 og 2 finder ikke anvendelse  

 i tilfælde, hvor udbyttet oppebæres af en person, hjemmehørende i en af de  

 kontraherende stater, som har et fast driftssted i den anden kontraherende  

 stat, i hvilken det selskab, der udbetaler udbyttet, er hjemmehørende,  

 såfremt de rettigheder, der ligger til grund for udlodningen, har direkte  

 forbindelse med det faste driftssted.
I så fald skal bestemmelserne i artikel  

 7 finde anvendelse.
 5. Hvor et selskab, som er hjemmehørende i en af de  

 kontraherende stater, oppebærer fortjeneste eller indkomst fra den anden  

 kontraherende stat, kan denne anden stat ikke pålægge nogen skat på udbytte,  

 som udbetales af selskabet til personer, der ikke er hjemmehørende i denne  

 anden stat, eller underkaste selskabets ikke-udloddede indkomst nogen skat på  

 ikke-udloddet indkomst, selv om det udbetalte udbytte eller den  

 ikke-udloddede indkomst helt eller delvis består af fortjeneste eller  

 indkomst fra kilder i denne anden stat.
Artikel 11 Renter 1. Renter, der hidrører fra en af de kontraherende  

 stater og betales til en i den anden kontraherende stat hjemmehørende person,  

 kan beskattes i denne anden stat.
 2. Sådan rente kan imidlertid beskattes i den  

 kontraherende stat, hvorfra den hidrører, og i overensstemmelse med  

 lovgivningen i denne stat; men den skat, der pålægges, må ikke overstige 10  

 pct. af rentebeløbet.
 3. Udtrykket "rente" betyder i denne artikel  

 indkomst af statsgældsbeviser, obligationer eller forskrivninger, hvad enten  

 de er sikrede ved pant eller ikke, og hvad enten de indeholder en ret til  

 andel i fortjeneste eller ikke, samt fordringer af enhver art, såvel som  

 enhver anden indkomst, der i henhold til skattelovgivningen i den stat,  

 hvorfra indkomsten hidrører, sidestilles med indkomst af pengelån.
4. Bestemmelserne i stk. 1 og 2 finder ikke anvendelse  

 i tilfælde, hvor renten oppebæres af en person, der er hjemmehørende i en af  

 de kontraherende stater, og som har et fast driftssted i den anden  

 kontraherende stat, hvorfra renten hidrører, såfremt den fordeling, der  

 ligger til grund for den udbetalte rente, har direkte forbindelse med det  

 faste driftssted.
I så fald skal bestemmelserne i artikel 7 finde anvendelse.
5. Renter skal anses for at hidrøre fra en af de  

 kontraherende stater, såfremt de betales af den pågældende stat selv, af en  

 administrativ underafdeling, en lokal myndighed eller af en i den pågældende  

 stat hjemmehørende person.
Såfremt den person, der betaler renten - hvad  

 enten den pågældende er hjemmehørende i en af de kontraherende stater eller  

 ej - imidlertid i en af de kontraherende stater har et fast driftssted, i  

 forbindelse med hvilket den gæld, hvoraf renten betales, er stiftet, og  

 renteudgiften afholdes af det pågældende faste driftssted, skal en sådan  

 rente anses for at hidrøre fra den kontraherende stat, i hvilken det faste  

 driftssted er beliggende.
6. I tilfælde, hvor en særlig forbindelse mellem den,  

 der erlægger, og den, der modtager renten, eller mellem disse og en tredje  

 person, har bevirket, at den erlagte rente set i forhold til den  

 gældsfordring, hvorfor den er betalt, overstiger det beløb, som ville være  

 blevet aftalt mellem parterne, såfremt den nævnte forbindelse ikke havde  

 foreligget, skal bestemmelserne i denne artikel alene finde anvendelse på det  

 sidstnævnte beløb.
I så fald skal det overskydende beløb kunne beskattes i  

 overensstemmelse med lovgivningen i hver af de kontraherende stater under  

 behørig hensyntagen til de øvrige bestemmelser i denne overenskomst.
 7. Uanset bestemmelserne i stk. 1 og 2 skal renter,  

 der oppebæres af en af de kontraherende stater eller af en af denne  

 kontraherende stats institutioner, som ikke er indkomstskattepligtig i denne  

 kontraherende stat, eller - for så vidt angår fordringer, der er garanteret,  

 sikret eller indirekte finansieret af denne kontraherende stat eller en af  

 dens institutioner - af en person, der er hjemmehørende i en af de  

 kontraherende stater, være fritaget for beskatning i den anden kontraherende  

 stat.
Artikel 12 Provisionsindtægter 1. Provisionsindtægter, der hidrører fra en af de  

 kontraherende stater og betales til en i den anden kontraherende stat  

 hjemmehørende person, kan beskattes i denne anden stat.
 2. Sådanne provisionsindtægter kan imidlertid  

 beskattes i den kontraherende stat, hvorfra de hidrører, og i  

 overensstemmelse med lovgivningen i denne stat; men den skat, der pålægges,  

 må ikke overstige 4 pct. af provisionsindtægten.
 3. Udtrykket "provisionsindtægter" betyder i  

 denne artikel betalinger til en mægler, en kommissionær eller til enhver  

 anden person, der ifølge skattelovgivningen i den kontraherende stat, hvorfra  

 provisionsindtægten hidrører, ligestilles med en sådan mægler eller  

 kommissionær.
4. Bestemmelserne i stk. 1 og 2 finder ikke anvendelse  

 i tilfælde, hvor provisionsindtægten oppebæres af en person, hjemmehørende i  

 en af de kontraherende stater, som har et fast driftssted i den anden  

 kontraherende stat, med hvilket den virksomhed, der har givet anledning til  

 provisionsindtægten, har en direkte forbindelse.
I så fald skal  

 bestemmelserne i artikel 7 finde anvendelse.
5. Provisionsindtægter skal anses for at hidrøre fra  

 en af de kontraherende stater, såfremt de betales af denne kontraherende stat  

 selv, af en administrativ underafdeling deraf, af en lokal myndighed deri  

 eller af en i den pågældende stat hjemmehørende person.
Såfremt den person,  

 der betaler provisionen, hvad enten han er hjemmehørende i en af de  

 kontraherende stater eller ej, imidlertid i en af de kontraherende stater har  

 et fast driftssted, i forbindelse med hvilket den virksomhed, for hvilken  

 betalingen udredes, er udført, og en sådan provision afholdes af det faste  

 driftssted, skal en sådan provision anses for at hidrøre fra den  

 kontraherende stat, i hvilken det faste driftssted er beliggende.
6. I tilfælde, hvor en særlig forbindelse mellem den,  

 der erlægger, og den, der modtager provisionen, eller mellem disse og en  

 tredje person, har bevirket, at den erlagte provision set i forhold til den  

 virksomhed, hvorfor den er betalt, overstiger det beløb, som ville være  

 blevet aftalt mellem parterne, såfremt den nævnte forbindelse ikke havde  

 foreligget, skal bestemmelserne i denne artikel alene finde anvendelse på det  

 sidstnævnte beløb.
I så fald skal det overskydende beløb kunne beskattes i  

 overensstemmelse med lovgivningen i hver af de kontraherende stater under  

 behørig hensyntagen til de øvrige bestemmelser i denne overenskomst.
Artikel 13 Royalties 1. Royalties, der hidrører fra en af de kontraherende  

 stater og betales til en person, som er hjemmehørende i den anden  

 kontraherende stat, kan beskattes i denne anden stat.
 2. Sådanne royalties kan imidlertid beskattes i den  

 kontraherende stat, hvorfra de hidrører, og i overensstemmelse med  

 lovgivningen i denne stat; men den skat, der pålægges, må ikke overstige 10  

 pct. af royaltybeløbet.
 3. Udtrykket "royalties" betyder i denne  

 artikel betalinger af enhver art, der modtages som vederlag for anvendelsen  

 af eller retten til at benytte enhver ophavsret til et litterært, kunstnerisk  

 eller videnskabeligt arbejde, herunder spillefilm og film eller bånd til  

 radio- eller fjernsynsudsendelser, ethvert patent, varemærke eller anden  

 tilsvarende ejendom eller rettighed, mønster eller model, tegning, hemmelig  

 formel eller fremstillingsmetode, eller for anvendelsen af eller retten til  

 at benytte industrielt, kommercielt eller videnskabeligt udstyr eller for  

 oplysninger om industrielle, kommercielle eller videnskabelige erfaringer.
4. Bestemmelserne i stk. 1 og 2 finder ikke anvendelse  

 i tilfælde, hvor royalties oppebæres af en person, der er hjemmehørende i en  

 af de kontraherende stater, og som har et fast driftssted i den anden  

 kontraherende stat, fra hvilken de nævnte royalties hidrører, såfremt den  

 rettighed eller ejendom, som ligger til grund for de nævnte royalties, har  

 direkte forbindelse med det faste driftssted.
I så fald skal bestemmelserne i  

 artikel 7 finde anvendelse.
5. Royalties skal anses for at hidrøre fra en af de  

 kontraherende stater, såfremt de betales af den pågældende stat selv, en  

 administrativ underafdeling, en lokal myndighed deri eller en i den  

 pågældende stat hjemmehørende person.
Såfremt den person, der betaler  

 royalties - hvad enten den pågældende er hjemmehørende i en af de  

 kontraherende stater eller ej - imidlertid i en af de kontraherende stater  

 har et fast driftssted, hvortil rettigheden eller ejendommen, der er grundlag  

 for royalties, har direkte forbindelse, og royalties afholdes af det  

 pågældende faste driftssted, skal sådanne royalties anses for at hidrøre fra  

 den kontraherende stat, i hvilken det faste driftssted er beliggende.
6. I tilfælde, hvor en særlig forbindelse mellem den,  

 der erlægger, og den, der modtager nævnte royalties, eller mellem disse og en  

 tredje person, har bevirket, at de erlagte royalties, når hensyn tages til  

 den anvendelse, rettighed eller oplysning, for hvilken de betales, overstiger  

 det beløb, som ville være blevet aftalt mellem parterne, såfremt den nævnte  

 forbindelse ikke havde foreligget, skal bestemmelserne i denne artikel alene  

 finde anvendelse på det sidstnævnte beløb.
I så fald skal det overskydende  

 beløb kunne beskattes i overensstemmelse med lovgivningen i hver af de  

 kontraherende stater under behørig hensyntagen til de øvrige bestemmelser i  

 denne overenskomst.
Artikel 14 Fortjeneste ved afståelse af formuegenstande 1. Fortjeneste ved afståelse af fast ejendom, som  

 defineret i artikel 6, stk. 2, kan beskattes i den kontraherende stat, i  

 hvilken ejendommen er beliggende.
2. Fortjeneste ved afståelse af aktiver, der ikke  

 består i fast ejendom, og som udgør en del af erhvervsformuen i et fast  

 driftssted, som et foretagende i en af de kontraherende stater har i den  

 anden kontraherende stat, eller ved afståelse af aktiver, der ikke består i  

 fast ejendom, og som hører til et fast sted, som en person hjemmehørende i en  

 af de kontraherende stater anvender til udøvelse af frit erhverv i den anden  

 kontraherende stat, herunder også fortjeneste ved afståelse af et sådant fast  

 driftssted (særskilt eller sammen med hele foretagendet), eller af et sådant  

 fast sted, kan beskattes i den anden stat.
Fortjeneste ved afståelse af  

 skibe, luftfartøjer, jernbane- eller vejbefordringsmidler, der anvendes i  

 international trafik, og af aktiver, der ikke består i fast ejendom, og som  

 hører til driften af sådanne skibe og luftfartøjer, kan kun beskattes i den  

 kontraherende stat, i hvilken fortjeneste, der hidrører fra sådan virksomhed,  

 kan beskattes efter artikel 8.
 3. Fortjeneste ved afståelse af alle andre aktiver end  

 de i stk. 1 og 2 omhandlede, kan kun beskattes i den kontraherende stat,  

 hvori afhænderen er hjemmehørende.
Artikel 15 Frit erhverv 1. Indkomst ved frit erhverv eller ved andet  

 selvstændigt arbejde af lignende karakter oppebåret af en person, som er  

 hjemmehørende i en af de kontraherende stater, kan kun beskattes i denne  

 stat, medmindre den pågældende til udøvelse af sin virksomhed har et fast  

 sted, der til stadighed står til hans rådighed i den anden kontraherende  

 stat, eller han opholder sig i den anden kontraherende stat i en eller flere  

 perioder, der tilsammen overstiger 183 dage i det pågældende skatteår.  

 Såfremt han har et sådant fast sted eller tager ophold som nævnt ovenfor, kan  

 indkomsten beskattes i den anden kontraherende stat, men kun i det omfang den  

 kan henføres til det faste sted eller til hans ophold.
 2. Udtrykket "frit erhverv" omfatter især  

 selvstændig videnskabelig, litterær, kunstnerisk, uddannende eller  

 undervisende virksomhed samt selvstændig virksomhed som læge, advokat,  

 ingeniør, arkitekt, tandlæge og revisor.
Artikel 16 Personlige tjenesteydelser 1. Såfremt bestemmelserne i artikelerne 17, 19, 20, 21  

 og 22 ikke finder anvendelse, kan gage, løn og andet lignende vederlag for  

 personligt arbejde, oppebåret af en person, som er hjemmehørende i en af de  

 kontraherende stater, kun beskattes i denne stat, medmindre arbejdet er  

 udført i den anden kontraherende stat.
Er arbejdet udført i den anden  

 kontraherende stat, kan vederlaget herfor beskattes i denne anden stat.
2. Uanset bestemmelserne i stk. 1 kan vederlag, som en  

 person, der er hjemmehørende i en af de kontraherende stater, oppebærer for  

 tjenesteydelser udført i den anden kontraherende stat, kun beskattes i den  

 førstnævnte stat, såfremt 3. Uanset de foranstående bestemmelser i denne artikel  

 kan vederlag for personligt arbejde, der udføres om bord på et skib eller et  

 luftfartøj eller i et jernbane- eller vejbefordringsmiddel i international  

 trafik, beskattes i den kontraherende stat, i hvilken foretagendets virkelige  

 ledelse har sit sæde.
Når en i Danmark hjemmehørende person modtager vederlag  

 for personligt arbejde udført om bord på et af Scandinavian Airlines System  

 (SAS) i international trafik drevet luftfartøj, kan sådant vederlag beskattes  

 i Danmark.
Artikel 17 Bestyrelseshonorarer Bestyrelseshonorarer og lignende vederlag, som oppebæres af en person, der  

 er hjemmehørende i en af de kontraherende stater, i hans egenskab af medlem  

 af bestyrelsen for et selskab, der er hjemmehørende i den anden kontraherende  

 stat, kan beskattes i denne anden stat.
Artikel 18 Kunstnere og sportsfolk 1. Uanset bestemmelserne i artiklerne 15 og 16 kan  

 indkomst, som erhverves af professionelle kunstnere, såsom teater-, film-,  

 radio- eller fjernsynskunstnere og musikere samt af sportsfolk, for deres i  

 denne egenskab udøvede virksomhed beskattes i den kontraherende stat, i  

 hvilken denne virksomhed er udøvet.
 2. I tilfælde, hvor indkomst ved den virksomhed, som  

 udføres af en kunstner eller en sportsmand, ikke tilfalder kunstneren eller  

 sportsmanden selv, men en anden person, kan denne indkomst, uanset  

 bestemmelserne i artiklerne 7, 15 og 16 beskattes i den kontraherende stat, i  

 hvilken kunstnerens eller sportsmandens virksomhed er udøvet.
 3. Indkomst fra sådan virksomhed, der udføres inden  

 for rammerne af en kulturaftale indgået mellem de kontraherende stater, kan  

 kun beskattes i udsenderstaten.
Artikel 19 Pensioner, livrenter og sociale ydelser 1. Pensioner (undtagen pensioner, der omfattes af  

 bestemmelserne i artikel 20, stk. 2) og lignende vederlag, der udbetales for  

 tidligere tjenesteydelser til en person, der er hjemmehørende i en af de  

 kontraherende stater, og enhver livrente, der udbetales til en sådan person,  

 kan kun beskattes i denne stat.
 2. Udbetalinger i henhold til  

 socialforsikringslovgivningen i en kontraherende stat kan, uanset  

 bestemmelserne i stk. 1, beskattes i denne stat.
 3. Ved udtrykket "livrente" forstås en fast  

 sum, som udbetales periodisk til fastsatte tidspunkter enten for livstid  

 eller for et bestemt angivet eller forud beregneligt tidsrum i henhold til en  

 forpligtelse til at præstere disse betalinger mod rimelig og fuld modydelse i  

 penge eller penges værdi.
Artikel 20 Offentlige hverv.
 1. a) Vederlag (undtagen pensioner), der udbetales af  

 en kontraherende stat, af en af dens administrative underafdelinger eller  

 lokale myndigheder til en fysisk person for varetagelsen af hverv for denne  

 stat eller underafdeling eller lokale myndighed, kan kun beskattes i denne  

 stat.
 2. a) Enhver pension, som udbetales direkte af - eller  

 af fonds oprettet af - en kontraherende stat, af en af dens administrative  

 underafdelinger eller lokale myndigheder til en fysisk person for  

 varetagelsen af hverv for denne stat eller dens underafdeling eller lokale  

 myndighed, kan kun beskattes i denne stat.
 3. Bestemmelserne i artiklerne 16, 17 og 19 finder  

 anvendelse på vederlag og pensioner, der udbetales for hverv i forbindelse  

 med næring eller forretning, der drives af en af de kontraherende stater  

 eller af en af dens administrative underafdelinger eller lokale myndigheder.
Artikel 21 Professorer 1. En professor eller lærer, der er hjemmehørende i en  

 af de kontraherende stater, og som er beskæftiget med undervisning eller  

 forskning ved et universitet eller en anden offentligt godkendt læreanstalt i  

 den anden kontraherende stat, kan for en periode af højst to år fra  

 tidspunktet for påbegyndelsen af deres virksomhed kun beskattes i den  

 førstnævnte kontraherende stat af indkomst, som de har modtaget for deres  

 virksomhed.
 2. Bestemmelserne i stk. 1 finder ikke anvendelse på  

 vederlag for forskning, såfremt forskningen ikke er udført i offentlig  

 interesse, men først og fremmest til en bestemt persons eller bestemte  

 personers egen fordel.
Artikel 22 Studerende og praktikanter 1. Beløb, som til underhold, undervisning eller  

 uddannelse modtages af en studerende, en lærling eller en praktikant, som er  

 eller umiddelbart før et besøg i en af de kontraherende stater var  

 hjemmehørende i den anden kontraherende stat, og som opholder sig i den  

 førstnævnte kontraherende stat udelukkende i undervisnings- eller  

 uddannelsesøjemed, skal være fritaget for beskatning i den førstnævnte  

 kontraherende stat under forudsætning af, at beløbene betales til ham fra  

 kilder uden for denne stat.
 2. Den samme fritagelse gælder for indkomst, der  

 oppebæres af de ovennævnte personer for personligt arbejde, som de udfører i  

 den førstnævnte kontraherende stat for at tjene nødvendige ekstrabeløb til  

 deres underhold, undervisning eller uddannelse i en periode, der er begrænset  

 til 5 år fra ankomsten til denne stat.
Artikel 23 Andre indkomster Indkomster, der oppebæres af en i en af de kontraherende stater  

 hjemmehørende person, og som ikke er udtrykkelig omtalt i de forudgående  

 artikler i denne overenskomst, kan, uanset hvorfra de hidrører, kun beskattes  

 i denne stat.
Artikel 24 Beskatning af formue 1. Formue bestående i fast ejendom - som defineret i  

 artikel 6, stk. 2 - kan beskattes i den kontraherende stat, hvori ejendommen  

 er beliggende.
 2. Formue bestående i aktiver bortset fra fast  

 ejendom, som udgør en del af erhvervsformuen i et foretagendes faste  

 driftssted, eller som hører til et fast sted, der anvendes til udøvelse af  

 frit erhverv, kan beskattes i den af de kontraherende stater, hvori det faste  

 driftssted eller det faste sted er beliggende.
 3. Skibe, luftfartøjer og jernbane- og  

 vejbefordringsmidler, der benyttes i international trafik, og aktiver bortset  

 fra fast ejendom, som anvendes ved driften af sådanne transportmidler, kan  

 kun beskattes i den stat, der ifølge artikel 8 har beskatningsretten til  

 fortjeneste, der er indvundet ved driften.
 4. Alle andre arter af formue tilhørende en person,  

 som er hjemmehørende i en af de kontraherende stater, kan kun beskattes i  

 denne stat.
Artikel 25 Ophævelse af dobbeltbeskatning Dobbeltbeskatning skal afhjælpes således:
 1. For Rumæniens vedkommende skal skatter, der er  

 betalt i Danmark af personer, der er hjemmehørende i Rumænien, og som  

 vedrører indkomst eller formue, som i overensstemmelse med bestemmelserne i  

 denne overenskomst kan beskattes i Danmark, fradrages i det skattebeløb, der  

 skyldes til den rumænske stat.
 Fortjeneste, som rumænske statsforetagender indbetaler til statskassen,  

 anses i denne artikel som rumænsk skat.
 2. For Danmarks vedkommende:
a.
Hvor en person, der er hjemmehørende i Danmark, oppebærer indkomst  

 eller ejer formue, som ifølge bestemmelserne i denne overenskomst kan  

 beskattes i Rumænien, skal Danmark, såfremt bestemmelserne i litra c ikke  

 medfører andet, b.
Fradragsbeløbet skal imidlertid ikke i noget tilfælde kunne overstige  

 den del af indkomstskatten eller formueskatten, beregnet uden sådant fradrag,  

 der svarer til den indkomst eller formue, som kan beskattes i Rumænien.
c.
Hvor en person, der er hjemmehørende i Danmark, oppebærer indkomst  

 eller ejer formue, som ifølge bestemmelserne i denne overenskomst kun kan  

 beskattes i Rumænien, kan Danmark medregne indkomsten eller formuen i  

 beskatningsgrundlaget, men skal i skatten af indkomsten eller formuen  

 fradrage den del af indkomstskatten, respektive formueskatten, som svarer til  

 den indkomst, der hidrører fra Rumænien, eller den formue, der ejes i  

 Rumænien.
Artikel 26 Ikke-diskriminering 1. Statsborgere i en af de kontraherende stater, skal,  

 uanset om de er hjemmehørende i en af de kontraherende stater eller ej, ikke  

 i den anden kontraherende stat kunne underkastes nogen beskatning eller  

 dermed forbundne krav, som er anderledes eller mere byrdefulde end den  

 beskatning og dermed forbundne krav, som statsborgere i denne anden stat  

 under samme forhold er eller måtte blive underkastet.
 2. Beskatning af et fast driftssted, som et  

 foretagende i en af de kontraherende stater har i den anden kontraherende  

 stat, må ikke være mere byrdefuld i denne anden stat end beskatningen af  

 foretagender i denne anden stat, der udøver samme virksomhed.
 3. Foretagender i en af de kontraherende stater, hvis  

 formue helt eller delvis ejes eller kontrolleres direkte eller indirekte af  

 en eller flere personer hjemmehørende i den anden kontraherende stat, skal  

 ikke i den førstnævnte kontraherende stat kunne underkastes nogen beskatning  

 eller dermed forbundne krav, som er anderledes eller mere byrdefulde end den  

 beskatning og dermed forbundne krav, som andre tilsvarende foretagender i  

 denne førstnævnte stat er eller måtte blive underkastet.
 4. Udtrykket "beskatning" betyder i denne  

 artikel skatter af enhver art og betegnelse.
Artikel 27 Fremgangsmåden ved indgåelse af gensidige aftaler 1. Såfremt en i en af de kontraherende stater  

 hjemmehørende person mener, at foranstaltninger truffet af en eller af begge  

 de kontraherende stater for ham medfører eller vil medføre en beskatning, som  

 ikke er i overensstemmelse med denne overenskomst, kan han, uanset hvilke  

 retsmidler der måtte være fastsat i disse staters interne lovgivning,  

 indbringe sin sag for den kompetente myndighed i den kontraherende stat, i  

 hvilken han er hjemmehørende.
Klagen skal indgives inden tre år fra den dag,  

 hvor der er givet ham underretning om den foranstaltning, der medfører  

 beskatning, som ikke er i overensstemmelse med overenskomsten.
 2. Den kompetente myndighed skal, hvis indsigelsen  

 synes at være begrundet, og hvis den ikke selv kan nå til en rimelig løsning,  

 søge at løse sagen ved en gensidig aftale med den kompetente myndighed i den  

 anden kontraherende stat med henblik på at undgå en beskatning, der ikke er i  

 overensstemmelse med overenskomsten.
3. De kompetente myndigheder i de kontraherende stater  

 skal søge ved gensidig aftale at løse vanskeligheder eller tvivlsspørgsmål,  

 der måtte opstå med hensyn til fortolkningen eller anvendelsen af  

 overenskomsten.
De kan også rådføre sig med hinanden for at undgå  

 dobbeltbeskatning i tilfælde, der ikke omhandles i overenskomsten.
4. De kontraherende staters kompetente myndigheder kan  

 træde i direkte kontakt med hinanden med henblik på indgåelse af aftaler om  

 anvendelsen af bestemmelserne i denne overenskomst.
Hvor det for  

 tilvejebringelsen af en aftale skønnes ønskeligt, at der finder en mundtlig  

 forhandling sted, kan en sådan finde sted i et udvalg bestående af  

 repræsentanter for de kompetente myndigheder i de kontraherende stater.
 5. De kompetente myndigheder skal fastsætte, på  

 hvilken måde denne overenskomst skal anvendes, og særlig fastsætte de  

 formelle regler, som en person, der er hjemmehørende i en af de kontraherende  

 stater, skal iagttage for i den anden kontraherende stat at kunne opnå  

 skattefritagelser eller -nedsættelser med hensyn til indkomstarter, der er  

 nævnt i artiklerne 10, 11, 12 og 13, og som er oppebåret i den anden stat.
Artikel 28 Udveksling af oplysninger 1. De kontraherende staters kompetente myndigheder  

 skal udveksle sådanne oplysninger af skattemæssig karakter, som de normalt er  

 i besiddelse af, og som er nødvendige for gennemførelsen af denne  

 overenskomst og den interne lovgivning i de kontraherende stater vedrørende  

 skatter, der omfattes af denne overenskomst, i det omfang den stedfindende  

 beskatning er i overensstemmelse med denne overenskomst.
 Alle oplysninger, der således udveksles, skal behandles som hemmelige og  

 må ikke meddeles til andre personer eller myndigheder end de judicielle eller  

 administrative myndigheder, der er beskæftiget med påligningen eller  

 opkrævningen af de skatter, som omfattes af overenskomsten.
 2. Bestemmelserne i stykke 1 skal i intet tilfælde  

 kunne fortolkes således, at der pålægges nogen af de kontraherende stater  

 pligt til:
Artikel 29 Diplomatiske og konsulære embedsmænd 1. Intet i denne overenskomst berører de skattemæssige  

 begunstigelser, som i kraft af folkerettens almindelige regler eller særlige  

 overenskomster tilkommer diplomatiske eller konsulære embedsmænd.
Artikel 30 Udvidelse af overenskomstens territoriale anvendelsesområde 1. Denne overenskomst kan enten i sin helhed eller med  

 de nødvendige ændringer udvides til enhver del af Danmarks territorium, der  

 særligt er blevet holdt uden for overenskomstens anvendelse, og som pålægger  

 skatter af væsentlig samme karakter som de skatter overenskomsten finder  

 anvendelse på.
Enhver sådan udvidelse skal have virkning fra det tidspunkt og  

 være undergivet sådanne ændringer og betingelser, herunder vedrørende  

 opsigelse, som måtte blive fastsat og aftalt mellem de kontraherende stater i  

 noter, der skal udveksles ad diplomatisk vej.
Artikel 31 Ikrafttræden 1. Denne overenskomst skal godkendes i  

 overensstemmelse med de forfatningsmæssige bestemmelser, som er i kraft i  

 hver af de to stater, og skal træde i kraft 30 dage efter udveksling af den  

 sidste af de noter, som bekræfter, at begge parter har forholdt i  

 overensstemmelse med disse bestemmelser, hvorefter den første gang skal have  

 virkning:
Artikel 32 Opsigelse Overenskomsten skal forblive i kraft på ubestemt tid.
Enhver af de  

 kontraherende stater kan opsige overenskomsten inden den 30. juni i et  

 kalenderår, der begynder tidligst 5 år efter det kalenderår, i hvilket  

 overenskomsten er trådt i kraft, ved at give meddelelse om opsigelse ad  

 diplomartisk vej; i så fald skal overenskomsten ophøre at have gyldighed:
 Til bekræftelse heraf har de undertegnede, der på behørig måde har fået  

 bemyndigelse hertil af deres regeringer underskrevet denne overenskomst.
Udfærdiget i København den 13. december 1976 i to originale eksemplarer på  

 rumænsk, dansk og engelsk, således at de tre tekster har samme gyldighed.
I  

 tilfælde, hvor der opstår uoverensstemmelser om fortolkningen af  

 bestemmelserne i denne overenskomst, skal den engelske tekst være afgørende.
For Kongeriget Danmarks regering K.B.
Andersen For Den socialistiske Republik Rumæniens regering G.
Ploesteanu Overenskomsten trådte i medfør af artikel 30, stk. 1, i kraft den 28.  

 december 1977.
 I henhold til artikel 3, stk. 1b), omfatter overenskomsten ikke Færøerne  

 og Grønland.
 Udenrigsministeriet, den 23. februar  

 1978.
 Lise Østergaard.
