Betænkning afgivet af Energi-, Forsynings- og Klimaudvalget den 2. november 2017 Betænkning over Forslag til lov om ændring af lov om fremme af vedvarende energi (Indsættelse af frister for tilsagn om støtte, nettilslutning og ansøgning om udbetaling af støtte samt puljer i visse støtteordninger, midlertidig drift af elproduktionsanlæg på havet uden elproduktionstilladelse, ophævelse af solcellepuljen for 2017 og nedjustering af balancegodtgørelse m.v.) [af energi-, forsynings- og klimaministeren (Lars Christian Lilleholt)]:
1. Ændringsforslag Energi-, forsynings- og klimaministeren har stillet 7 ændringsforslag til lovforslaget, herunder om deling af lovforslaget.
Udvalget vil stemme for delingen af lovforslaget.
2. Udvalgsarbejdet Lovforslaget blev fremsat den 4. oktober 2017 og var til 1. behandling den 12. oktober 2017. Lovforslaget blev efter 1. behandling henvist til behandling i Energi-, Forsynings- og Klimaudvalget.
Møder Udvalget har behandlet lovforslaget i 2 møder.
Høring To udkast til lovforslaget har inden fremsættelsen været sendt i høring, og energi-, forsynings- og klimaministeren sendte den 3. juli og den 29. september 2017 disse udkast til udvalget, jf.
EFK (folketingsåret 2016-17) alm. del  bilag 316 og 367. Den 4. oktober 2017 sendte energi-, forsynings- og klimaministeren de indkomne høringssvar og et notat herom til udvalget.
Endvidere blev en del af lovforslaget sendt i høring samtidig med fremsættelsen, og energi-, forsynings- og klimaministeren orienterede samme dag udvalget herom.
Den 11. oktober 2017 sendte energi-, forsynings- og klimaministeren de indkomne høringssvar og et notat herom til udvalget.
Spørgsmål Udvalget har stillet 5 spørgsmål til energi-, forsynings- og klimaministeren til skriftlig besvarelse, som denne har besvaret.
3. Indstillinger og politiske bemærkninger Udvalget indstiller ændringsforslagene, herunder om deling af lovforslaget, til vedtagelse.
 Et flertal i udvalget (DF, V, LA og KF) indstiller de under A og B nævnte lovforslag til vedtagelse.
 Et mindretal i udvalget (EL, ALT, RV og SF) indstiller det under A nævnte lovforslag til vedtagelse og det under B nævnte lovforslag til forkastelse ved 3. behandling.
Enhedslistens og Alternativets medlemmer af udvalget kan ikke støtte lovforslag B.
EL og ALT er store modstandere af, at den grønne ordning nu afskaffes, og måden, hvorpå det sker.
EL og ALT ønsker i stedet at bevare, forbedre og forlænge den grønne ordning.
EL og ALT mener, det er bydende nødvendigt at støtte op om den lokale accept af VE-anlæg.
Med ophøret af den grønne ordning fratages kommunerne den godtgørelse, der ydes de lokalsamfund, som lægger jord til vigtige vindmølleprojekter.
I stedet for at understøtte udviklingen inden for lokalt ejerskab og lokal accept af fremtidens energisystem vil man nu fjerne muligheden for at gennemføre lokale tiltag, der skaber udvikling og øger det lokale incitament for at være konstruktiv medspiller i vindmølleprojekter.
EL og ALT er bekymrede for, at lokalområdernes accept af og opbakning til eksisterende og nye vindmølleprojekter vil forsvinde, og mener, vi tværtimod befinder os i en tid, hvor vi skal gøre alt, vi kan, for at styrke den lokale opbakning og det folkelige engagement i omstillingen til et samfund på 100 pct. vedvarende energi.
De mange lovændringer, hvor man bl.a. justerer balancegodtgørelsen for tredje gang inden for 2 år, skaber usikkerhed på markedet og sår tvivl om grundlaget for den grønne omstilling.
Dermed risikerer vi, at investorer mister tillid til danske projekter, hvilket vil fordyre den grønne omstilling.
Derudover kan EL og ALT ikke støtte en nedjustering af balancegodtgørelsen, da vi er bekymrede for, at den foreslåede justering ikke er udtryk for et faktisk historisk niveau, som det burde være ifølge Europa-Kommissionens godkendelse, og da det i lovbehandlingen er blevet problematiseret, om metoden bryder med Energistyrelsens hidtidige praksis.
 Et andet mindretal i udvalget (S) indstiller det under A nævnte lovforslag til vedtagelse og vil ved 3. behandling stemme hverken for eller imod det under B nævnte lovforslag.
 Inuit Ataqatigiit, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag a Ændringsforslag til deling af lovforslaget Af energi-, forsynings- og klimaministeren, tiltrådt af udvalget:
 1) Lovforslaget deles i to lovforslag med følgende titler og indhold:
 A. »Forslag til lov om ændring af lov om fremme af vedvarende energi (Indsættelse af frister for tilsagn om pristillæg samt puljer i visse støtteordninger, midlertidig drift af elproduktionsanlæg på havet uden elproduktionsanlæg og ophævelse af solpuljen for 2017 m.v.)« omfattende § 1, nr. 1, 2, 5, 6 og 8-15, og §§ 2 og 3.
 B. »Forslag til lov om ændring af lov om fremme af vedvarende energi (Indsættelse af frister for tilsagn om tilskud, nettilslutning og ansøgning om udbetaling af tilskud i den grønne ordning samt nedjustering af balancegodtgørelse)« omfattende § 1, nr. 3, 4 og 7, og § 3, stk. 1.
[Forslag om deling af lovforslaget] b Ændringsforslag til det under A nævnte lovforslag Til § 1 2) I den under nr. 8 foreslåede affattelse af § 43 a, stk. 8, ændres i 1. pkt. »energi-, forsynings- og klimaministerens« til: »Energinets«, og i 3. pkt. ændres »energi-, forsynings- og klimaministeren« til: »Energinet«.
[Ændring, som følge af at andet lovforslag vedtages senere] 3) I det under nr. 10 foreslåede § 44, stk. 3, ændres i 1. pkt. »energi-, forsynings- og klimaministerens« til: »Energinets«, og i 3. pkt. ændres »energi-, forsynings- og klimaministeren« til: »Energinet«.
[Ændring, som følge af at andet lovforslag vedtages senere] 4) I den under nr. 14 foreslåede affattelse af § 47, stk. 10, ændres i 2. pkt. »energi-, forsynings- og klimaministerens« til: »Energinets«, og i 4. pkt. ændres »energi-, forsynings- og klimaministeren« til: »Energinet«.
[Ændring, som følge af at andet lovforslag vedtages senere] Til § 2 5) I det under nr. 2 foreslåede § 4, stk. 10, 2. pkt., ændres »energi-, forsynings- og klimaministeren« til: »Energinet«.
[Ændring, som følge af at andet lovforslag vedtages senere] c Ændringsforslag til det under B nævnte lovforslag Til § 1 6) I det under nr. 4 foreslåede § 18, stk. 1, 4. pkt., ændres »energi-, forsynings- og klimaministeren« til: »Energinet«.
[Ændring, som følge af at andet lovforslag vedtages senere] Til § 3 7) I stk. 1 udgår », jf. dog stk. 2 og 3«.
[Konsekvensændring som følge af ændringsforslag nr. 1] Bemærkninger Til nr. 1 Det foreslås at dele lovforslaget i to forslag.
Det ene forslag (A) vedrører indsættelse af frister for tilsagn om pristillæg samt puljer i visse støtteordninger, midlertidig drift af elproduktionsanlæg på havet uden elproduktionsanlæg, ophævelse af solpuljen for 2017 og en række yderligere elementer.
Det andet forslag (B) vedrører indsættelse af frister for tilsagn om tilskud, nettilslutning og ansøgning om udbetaling af tilskud i den grønne ordning samt nedjustering af balancegodtgørelse.
Til nr. 2-6 De foreslåede ændringer skal ses i sammenhæng med lovforslag nr.
L 66 om ændring af lov om elforsyning, lov om fremme af vedvarende energi, lov om naturgasforsyning, lov om Energinet.dk og lov om afgift af elektricitet og forskellige andre love (Overførsel af opgaver fra Energinet.dk til energi-, forsynings- og klimaministeren mv.), der er fremsat den 25. oktober 2017. Vedtages dette forslag, vil en række opgaver vedrørende administration af støtte- og tilskudsordninger til vedvarende energi og anden miljøvenlig energiproduktion, herunder kompetencen til at give tilsagn om støtte og tilskud, blive overført fra Energinet til energi-, forsynings- og klimaministeren.
 Både lovforslag A og lovforslag B, jf. den foreslåede deling af lovforslaget i ændringsforslag nr. 1, indeholder forslag til ændringer, der vedrører opgaver, der efter gældende ret ligger hos Energinet.
 De foreslåede ændringer er en konsekvens af, at L 66 ikke forventes vedtaget før den forventede vedtagelse af lovforslag A og lovforslag B.
På tidspunktet for den forventede vedtagelse af lovforslag A og lovforslag B vil det således fortsat være Energinet, der har kompetencen til at varetage opgaver vedrørende bl.a. tilsagn om støtte og tilskud omfattet af lovforslag A og lovforslag B.
Af de foreslåede ændringer følger, at det af lovforslag A og lovforslag B vil fremgå, at det på tidspunktet for vedtagelsen fortsat er Energinet, der skal varetage de pågældende opgaver.
Fremmes lovforslag nr.
L 66 efter vedtagelsen af nærværende lovforslag, vil der blive stillet ændringsforslag til L 66, der sikrer den fornødne konsekvensrettelse af lovforslag A og lovforslag B som vedtaget, således at det sikres, at også de relevante opgaver omfattet af disse to ændringslove overføres fra Energinet til energi-, forsynings- og klimaministeren.
Til nr. 7 Ændringsforslaget er en konsekvensændring som følge af ændringsforslag nr. 1.
Mikkel Dencker (DF) fmd.
Dorthe Ullemose (DF) Ib Poulsen (DF) Pia Adelsteen (DF) Jan Rytkjær Callesen (DF) Claus Kvist Hansen (DF) Marianne Bredal (V) Jacob Jensen (V) Kristian Pihl Lorentzen (V) Torsten Schack Pedersen (V) Marcus Knuth (V) Carl Holst (V) Carsten Bach (LA) Villum Christensen (LA) Orla Østerby (KF) Bjarne Laustsen (S) Per Husted (S) Malte Larsen (S) Kirsten Brosbøl (S) Claus Larsen-Jensen (S) Karin Gaardsted (S) nfmd.
Søren Egge Rasmussen (EL) Maria Reumert Gjerding (EL) Rasmus Nordqvist (ALT) Christian Poll (ALT) Andreas Steenberg (RV) Ida Auken (RV) Pia Olsen Dyhr (SF) Trine Torp (SF) Inuit Ataqatigiit, Tjóðveldi og Javnaðarflokkurin havde ikke medlemmer i udvalget.
