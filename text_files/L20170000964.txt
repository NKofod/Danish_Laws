Bekendtgørelse om opsigelse af overenskomst af 6. september 1995 med Indien vedrørende fremme og gensidig beskyttelse af investeringer I tilslutning til Udenrigsministeriets bekendtgørelse nr. 109 af 9. oktober 1997, Lovtidende C, meddeles det, at Indien, under henvisning til artikel 18, stk. 1, i overenskomst af 6. september 1995 mellem Kongeriget Danmark og Republikken Indien vedrørende fremme og gensidig beskyttelse af investeringer, har opsagt overenskomsten med virkning fra den 13. maj 2017.
 For så vidt angår investeringer foretaget før denne dato, skal bestemmelserne i artiklerne 1 til 14 dog forblive i kraft for yderligere en femtenårsperiode, jf. art. 18, stk. 2.
