Nr BTL 12 Betænkning over Forslag til lov om ændring af indkomstgrundlaget i en  

 række love og om ophævelse af lov om socialindkomst (Ændrede regler om  

 indkomstgrundlag som følge af skattereformen)   

 Nr L 12 1987-88, 2. samling Afgivet af Socialudvalget Afgivet: 19880617 Udvalget har behandlet lovforslaget i nogle møder og har herunder stillet spørgsmål til socialministeren og justitsministeren, som disse har besvaret skriftligt.
 Udvalget har endvidere modtaget skriftlig henvendelse fra Alfred Walther,  

 Nykøbing F.
 Der er af socialministeren stillet et ændringsforslag, hvorom henvises til  

 de ledsagende bemærkninger.
 Et af udvalgets spørgsmål og socialministerens svar herpå er optrykt som  

 bilag til betænkningen tillige med et notat fra socialministeren vedrørende  

 egenbetalingen til invalidekøretøjer.
 Herefter indstiller udvalget lovforslaget til vedtagelse med  

 det af socialministeren stillede ændringsforslag.
Et mindretal (Socialistisk Folkepartis medlemmer af udvalget)  

 ønsker at udtale, at mindretallet vil tage forbehold over for eventuelle  

 utilsigtede virkninger i forbindelse med betaling for midlertidig  

 hjemmehjælp, støtte til køb af invalidebil, betaling for ophold i beskyttede  

 boliger og betaling for ophold på døgninstitution og formidlet døgnophold på  

 opholdssteder for børn og unge, da konsekvenserne på disse områder ikke fuldt  

 ud har kunnet belyses under udvalgsarbejdet.
I givet fald vil SF vende  

 tilbage til spørgsmålet.
Ændringsforslag Af socialministeren, tiltrådt af udvalget:
Til § 5 1) I den under nr. 1 foreslåede affattelse af § 9, stk. 1,  

 ændres »for det kalenderår, der ligger forud for det kalenderår, hvori  

 støtteåret begynder« til: »på grundlag af indkomsten for det andet  

 kalenderår forud for det kalenderår, der begynder i støtteåret«.
Bemærkninger Til nr. 1 Ved ændringsforslaget tilsigtes alene en redaktionel ændring med henblik  

 på teknisk tydeliggørelse af hensyn til overensstemmelse med formuleringen af  

 ikrafttrædelsesbestemmelsen i lovforslagets § 8, stk. 1.
 Efter den gældende ordning ved beregningen af Statens Uddannelsesstøtte  

 til de økonomisk forældreafhængige uddannelsessøgende anvendes  

 socialindkomsten for det kalenderår, der begynder i støtteåret.  

 Socialindkomsten er således baseret på indtægtsoplysninger for det andet  

 kalenderår forud for det kalenderår, der begynder i støtteåret.
 Ved ændringsforslaget om indførelse af det nye indkomstgrundlag ved  

 Statens Uddannelsesstøtte skal det stadig være således, at grundlaget, der  

 skal benyttes, skal være baseret på indtægtsoplysningerne for det andet  

 kalenderår forud for det kalenderår, der begynder i støtteåret.
 Dette betyder f.eks. for støtteåret 1989-90 (1. august 1989-31. juli  

 1990), at der skal bruges et indkomstgrundlag baseret på indtægtsoplysninger  

 for kalenderåret 1988. Dette svarer til, at man efter de gældende regler  

 f.eks. for støtteåret 1987-88 benytter socialindkomsten for det kalenderår  

 (1988), der begynder i støtteåret, og som er baseret på indtægtsoplysninger  

 for kalenderåret 1986.
 Ved det stillede ændringsforslag er det hensigten at tydeliggøre  

 bestemmelsen og bringe den i bedre sproglig harmoni med bl.a. lovforslagets  

 ikrafttrædelsesbestemmelse.
Karen Højte Jensen (KF) Lizzie Lichtenberg (KF) Helge Adam Møller (KF)  

 Hanne Severinsen (V) Jørgen Winther (V) Jane Oksen (FP) Kirsten Lee (RV)  

 Bente Juncker (CD) Kofod-Svendsen (KRF) fmd.
Jytte Andersen (S) Hanne  

 Andersen (S) Pernille Forchhammer (S) Jytte Hilden (S) Grete Schødts (S)  

 Taanquist (S) nfmd.
Agerschou (SF) Birthe Hansen (SF) Bilag 1 Et af udvalgets spørgsmål til socialministeren og dennes besvarelse heraf Spørgsmål:
Agter ministeren at berigtige fejlen i lovforslagets bemærkninger, side  

 10, højre spalte, 3. nye afsnit, 6. linje, hvor årstallet »1991«  

 skal være: »1990«? Svar:
Det kan bekræftes, at lovforslagets bemærkninger, side 10, højre spalte,  

 3. nye afsnit, 3. pkt., skal lyde således: »I 1990 anerkendes 75 pct. af  

 summen af de nævnte fradrag ud over 5.000 kr.« Socialministeriet beklager fejlen.
Bilag 2 Notat om økonomiske konsekvenser for egenbetalingen til invalidekøretøjer  

 i forbindelse med ophævelse af lov om socialindkomst, herunder konsekvenserne  

 af at etablere en overgangsordning Ved den tekniske gennemgang i Folketingets  

 Socialudvalg den 15. juni 1988 om virkningen af at ophæve lov om  

 socialindkomst blev der spurgt, om det var muligt at svare på, hvad det ville  

 koste at etablere en overgangsordning for personer, der får bevilget en  

 invalidebil, svarende til den, der er skitseret på pensionsområdet.
Baggrunden for spørgsmålet var, at det af lovforslaget fremgår, at der  

 forventes mindreudgifter på 2,6 mio. kr. årligt for den sociale sektor som  

 følge af stigende egenbetalinger til invalidebiler.
Den samlede egenbetaling  

 er beregnet til ca. 83 mio. kr. i 1989.
 Stigningen skyldes, at det nye indkomstgrundlag giver et højere niveau end  

 socialindkomsten for gennemsnitsborgeren.
 For pensionister som gruppe betragtet giver det nye indkomstgrundlag  

 derimod et lavere niveau.
 Da der ikke findes samlede oplysninger om indkomst og formueforhold hos  

 personer, der bevilges invalidekøretøj, er det ikke umiddelbart muligt at  

 sige, hvor meget en overgangsordning vil koste.
Behov for en overgangsordning Det er oplyst fra Socialstyrelsen om personkredsen, at den består af en  

 del førtidspensionister, der ikke har erhvervsarbejde.
Denne del af gruppen  

 har ikke ligningsmæssige fradrag af betydning og vil derfor af denne grund  

 ikke få en forhøjelse af indkomstgrundlaget i forhold til socialindkomsten.  

 Der er ikke knyttet renteudgifter til invalidekøretøjet, da lånet er  

 rentefrit.
På denne baggrund finder Socialministeriet ikke, at denne den mest  

 trængende gruppe har brug for en overgangsordning.
 For gruppen af pensionister gælder det i øvrigt, at indkomstreguleringen  

 af pensionerne ved vedtagelsen af samspilsløsningen er blevet væsentligt  

 lempet med start fra 1. januar 1989, hvor også det nye indkomstgrundlag  

 træder i kraft.
Det skal tilføjes, at betydningen af en stigning i indkomstgrundlaget ud  

 over den fastsatte grænse på 113.000 kr. er den, at den del af lånet, der  

 skal tilbagebetales, forhøjes med 20 pct. af den del, der overstiger 113.000  

 kr.
Egenbetalingsreglen er i øvrigt den, at kun halvdelen af køretøjets  

 anskaffelsespris afdrages over en 6 års periode, når socialindkomsten er  

 under 113.000 kr.
Den anden halvdel betales af det offentlige.
 Det skal bemærkes, at det ændrede indkomstgrundlag først får betydning for  

 ansøgere efter 1. januar 1989.
Betydningen af at indføre en overgangsordning Som nævnt foran vil indførelsen af en overgangsordning først og fremmest  

 få betydning for ikkepensionister, da pensionister som nævnt foran ikke har  

 ligningsmæssige fradrag.
 For den del af gruppen, som rammes af stigningen, vil stigningen på grund  

 af 20 pct.-reglen kun få en forholdsvis beskeden betydning.
 For det første vil en trindelt overgangsordning tilskynde potentielle nye  

 ansøgere til at fremskynde ansøgningstidspunktet mest muligt med henblik på  

 at opnå den bedst mulige kontrakt.
 For det andet vil en sådan overgangsordning kun hjælpe personer med  

 nettonegativ kapitalindkomst, hvilket vil sige, at personer med  

 ligningsmæssige fradrag ikke hjælpes.
