Nr BSF 47 Forslag til folketingsbeslutning om en ambulancelov Fremsat af Ingrid Rasmussen (S) Torben Lund (S) Lone Møller (S) Birgitte  

 Husmark (SF) Rahbæk Møller (SF) Lis Noer Holmberg (CD) Bente Juncker (CD)  

 Inger Stilling Pedersen (KRF) Glønborg (KRF) den 8. februar 1991 Vedtaget ved anden (sidste) behandling den 16. maj 1991 Folketinget opfordrer regeringen til inden den 15. oktober 1991 at fremsætte forslag til en ambulancelov, der skal træde i kraft den 1.
januar 1992. Lovforslaget skal udformes efter følgende retningslinjer:
 1) Loven skal fastsætte regler for ambulanceberedskabets opgaver og for  

 mindstebemanding af ambulancer, såvel kvalitativt som kvantitativt, samt for  

 organisationen af beredskabet.
 2) Loven skal endvidere fastsætte regler for alarmering og visitation,  

 således at landet dækkes af nogle få regionale alarmcentraler med et antal  

 højt specialiserede alarmoperatører og medicinsk uddannede visitatorer.
 3) Endelig skal loven fastsætte regler for en forbedret uddannelse af  

 ambulanceredderne, således at disse kan udføre en kvalificeret præhospital  

 indsats.
Oprindeligt fremsat forslag Folketinget opfordrer regeringen til inden den 15. oktober 1991 at fremsætte forslag til en ambulancelov, der skal træde i kraft den 1.
januar 1992. Lovforslaget skal udformes efter følgende retningslinjer:
 1) Loven skal fastsætte regler for ambulanceberedskabets opgaver og for  

 mindstebemanding af ambulancer, såvel kvalitativt som kvantitativt, samt for  

 organisationen af beredskabet.
 2) Loven skal endvidere fastsætte regler for alarmering og visitation,  

 således at landet dækkes af nogle få regionale alarmcentraler med et antal  

 højt specialiserede alarmoperatører og medicinsk uddannede visitatorer.
 3) Endelig skal loven fastsætte regler for en forbedret uddannelse af  

 ambulanceredderne, således at disse kan udføre en kvalificeret præhospital  

 indsats.
Bemærkninger til forslaget Almindelige bemærkninger Ambulancetjenesten i Danmark er utidssvarende set i sammenhæng med, at  

 flere og flere små sygehuse nedlægges.
Som følge heraf bliver der længere  

 transport til nærmeste hospital.
Derfor er det for at redde flest mulige liv  

 og for at opnå bedst mulig livskvalitet ved tilskadekomst af afgørende  

 vigtighed, at den præhospitale behandling er på et højt niveau.
Med en  

 forbedret alarmering og visitation elimineres unødige udrykninger med  

 besparelser til følge.
Forbedrede redderuddannelser vil give en bedre  

 præhospital indsats, og flere liv kan reddes.
Bemærkninger til forslagets enkelte punkter Ad 1 Et ambulanceberedskabs opgaver bør nærmere fastsættes, og der bør  

 fastsættes regler, der sikrer en mindstebemanding af ambulancerne, såvel  

 kvantitativt som kvalitativt, ud fra lokale behov.
Yderligere skal  

 beredskabet organiseres således, at responstiden er rimelig og afpasset  

 efter:
- afstanden til nærmeste hospital og naboambulanceberedskab, - befolkningstætheden, - tilstedeværelsen af industri i området, herunder anvendelse af farlige  

 stoffer, - vejnettets beskaffenhed.
 Responstiden vil ofte være af afgørende betydning for en syg eller  

 tilskadekommens overlevelsesmuligheder og mulighed for at undgå senere  

 komplikationer og varige men.
 Det bør undersøges, om der skal fastsættes regler for en døgnbemandet  

 redningsenhed i tilknytning til ambulanceberedskabet.
 Det bør tillige undersøges, om der er behov for  

 læge/sygeplejerskeunderstøttede ambulancer i store byenheder.
Ad 2 Der bør ske en ændring af alarmeringssystemet, således at alarmcentraler  

 dækker større befolkningsmæssige områder i regionale enheder.
 Det bør undersøges, om der skal være medicinsk uddannet personale på eller  

 i kontakt med alarmcentralen, som kan give et kvalificeret skøn i forbindelse  

 med ulykker og uheld, og om der skal være et tæt samarbejde mellem  

 alarmcentralen og de lokale praktiserende læger.
 Hurtig og kvalificeret bedømmelse vil medføre, at der bliver færre af de  

 meget dyre akutudrykninger, og antallet af akutudrykninger bliver begrænset  

 til det reelle behov.
 Den nutidige og den fremtidige teknologi peger i retning af, at umiddelbar  

 og sikker kommunikation mellem præhospitale behandlere, læger og  

 sygeplejersker vil være med til at redde liv og vil medføre besparelser.
 Landet skal herefter være dækket af få regionale alarmeringscentraler med  

 et højt specialiseret antal alarmoperatører og medicinsk uddannede  

 visitatorer.
 Alarmeringscentralerne bør være uafhængige eller eventuelt organiseret i  

 amtsligt regi eller som joint venture-selskaber mellem amtskommuner, kommuner  

 og entreprenører i ambulancevæsenet.
 Lovgivningen bør endvidere fastsætte regler for alarmeringscentralernes  

 funktion og bemanding.
Ad 3 I forbindelse med amtskommunale indskrænkninger af antallet af sygehuse  

 overalt i landet vil den præhospitale indsats være afgørende for  

 patientsikkerheden.
Ambulancepersonalets uddannelse skal have et passende medicinsk niveau.  

 For eksempel bør instruktion i smertebehandling med f.eks. lattergas  

 (entonox), brug af tungeholdere og anvendelse af defibrilliatorer være  

 obligatorisk i uddannelsen af redderne.
Erfaringer fra f.eks.
Norge viser  

 klart, hvad indsatsen for patienter allerede i den præhospitale fase betyder  

 færre indlæggelsesdage på sygehus og i sidste ende forbedret livskvalitet for  

 patienten.
En forbedret redderuddannelse vil medføre mere kvalificeret hjælp.
Ud over  

 at skulle transportere syge og tilskadekomne til skadestue eller hospital vil  

 veluddannede reddere kunne udøve en kvalificeret præhospital indsats og vil  

 kunne bevare liv med færre indlæggelsesdage på hospital til følge.
Hurtig  

 kvalificeret indsats giver god overlevelsesmulighed med færre efterfølgende  

 udgifter til det samlede sygehusvæsen.
