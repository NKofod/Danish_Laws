Den 31/5, 14/7 og 24/11 1988 og 8/2 og 12/7 1989 afholdtes mellem  

 fagforbundet R og arbejdsgiverforeningen A forskellige møder om et hotels  

 underbetaling af natportierer.
I det sidste møde forligtes sagen.
Ved  

 klageskrift af 7/8 1990 indklagedes A for Arbejdsretten med påstand om, at A  

 havde pådraget sig organisationsansvar ved ikke under sagens behandling at  

 have taget afstand fra det af hotellet begåede overenskomstbrud, og ved ikke  

 aktivt at have medvirket til en løsning af sagen.
A blev frifundet herfor,  

 idet Arbejdsretten bl. a. henviste til, at A gennem en lang periode -015e  

 deltaget i forhandlinger med R om den korrekte opgørelse af  

 efterbetalingskravet, hvis eksistens A ikke havde bestridt, såfremt fornøden  

 dokumentation fremkom, og at kravet, der ved det første mæglingsmøde var  

 opgjort til 189.000 kr., ved mødet den 12/7 1989 forligsmæssigt blev fastsat  

 til 75.000 kr., uden at der var fremkommet væsentlige nye oplysninger til  

 bedømmelse af kravets berettigelse.
 Ved klageskrift af 7. august 1990 har Landsorganisationen i Danmark for  

 Restaurations- og Bryggeriarbejder Forbundet indklaget Dansk  

 Arbejdsgiverforening for Arbejdsgiverforeningen af Hoteller og Restauranter  

 for Arbejdsretten og nedlagt følgende påstand:
 Arbejdsgiverforeningen af Hoteller og Restauranter har pådraget sig  

 organisationsansvar ved behandling af sag om overenskomstbrud begået af  

 organisationens medlem Limfjordshotellet, Ålborg, og tilpligtes herfor at  

 betale en bod efter rettens skøn til Restaurations- og Bryggeriarbejder  

 Forbundet.
 De indklagede har påstået frifindelse.
Af sagen fremgår, at det tidligere Hotel- og Restaurationspersonalets  

 Forbund (HRF) i foråret 1988 blev opmærksom på, at Limfjordshotellet i  

 Ålborg, der er medlem af Arbejdsgiverforeningen af Hoteller og Restauranter  

 (AHR), ikke overholdt gældende overenskomst for så vidt angik betaling m.v.  

 af hotellets natportierer.
Efter forbundets begæring af 7. april 1988 blev  

 der derfor den 31. maj 1988 afholdt et mæglingsmøde på hotellet med  

 deltagelse af repræsentanter for HRF og AHR samt af to vidner, hotellets  

 direktør R.
Byrdal og en af de ansatte Jens Svolgaard.
I referatet fra mødet  

 hedder det bl.a.:
 »Sagen drejede sig om natportierordningen på Limfjordshotellet,  

 Ålborg.
 HRF gjorde gældende, at 1 Natportier arbejder man-, tirs-, ons-, tors-,  

 søndag fra kl. 23.00 - 7.00, hvorfor HRF påstår, at kompensationen (§4, stk.  

 4) således ikke udbetales.
 Der udbetales (og arbejdes) 80 timer på 14 dage, hvorfor HRF's krav på  

 1/14 dages turnus er:
 Udover ovennævnte gjorde HRF gældende, at der ikke er udbetalt nattillæg  

 (kr. 10,00), hvorfor dette krav er:
 Endvidere at der er ikke udbetalt helligdagsbetaling og HRF krav er  

 således:
 Jens Svolgaard ansat den 19. maj 1987 - 4. marts 1988 oplyste, at den  

 faste natportierfunktion var besat af Jørgen Tovgård i det meste af hans  

 ansættelsesperiode.
 Dette bekræftede Richard Byrdal, og denne oplyste endvidere, at pr. 1.  

 marts 1988 var Hans Rubek Smith ansat som natportier på 38 timer ugentlig til  

 kr. 12.500,00 måned.
 Han får ikke tillæg, HRF påstod endvidere, at der ifølge vagtplan var  

 yderligere 3 ansatte til arbejde således:
Richard Byrdal, ejeren, oplyste, at der først den 1. september 1987 var  

 ansat den 3. portier.
Jens Svolgaard fortalte, at der i hele hans  

 ansættelsesperiode 19. maj 1987 - 4. marts 1988 havde været 3 ansatte.
Først  

 Henrik Larsen, siden Niels i en kort periode og pr. 1. september Torben  

 Jensen.
 HRF påstod, at der skal betales op til 15 timer + tillæg:
 Richard Byrdal oplyste, at de 3 nuværende weekend nu mødte kl. 24.00 og i  

 øvrigt var løsarbejder efter denne vagtplan fra uge 40 - 87 - før den tid på  

 en månedsplan, men med det samme antal timer og dage.
Richard Byrdal oplyste, at han ikke kendte ovennævnte vagtplan.
Jens  

 Svolgaard fortalte, at det var underdirektør Helmer, som havde lavet den, og  

 at den hang i receptionen fra uge 40 - 87.
 Jens Svolgaard oplyste, at han altid mødte kl. 23.00, og HRF var derfor af  

 den opfattelse, at han og de ansatte var omfattet af § 5, stk. 5. Jens  

 Svolgaard oplyste, at der var stempelkort i forretningen, HRF ønskede at  

 gennemgå disse, men dette afviste AHR, da de ikke mente, at det var  

 nødvendigt.
 Jens Svolgaard oplyste, at hverken han eller de andre receptionister ikke  

 altid havde fået kost, hvorfor de, efter at have kontaktet fagforeningen, gik  

 til Richard Byrdal og bad om ikke at blive trukket i løn.
 Dette kunne ikke lade sig gøre, oplyste Jens Svolgaard, at Richard Byrdal  

 havde sagt.
 HRF var af den opfattelse, at sagen var godt belyst fra deres side og  

 mente, at AHR ikke levede op til samarbejdsaftalen ved at nægte at lægge  

 vagtplan og diverse lønsedler til grund for en sagsløsning.
 AHR tog forbehold overfor HRF's krav.
AHR gjorde gældende, at krav, som er udregnet alene på baggrund af den  

 vagtplan, ikke kan accepteres.
Krav på mæglingsmøde bør ifølge AHR's  

 opfattelse rejses på baggrund af konkrete beviser og forklaringer m.v. fra  

 ansatte, som det kan påvises er blevet udsat for overenskomstbrud.
AHR anså  

 HRF's krav for at være begrundet i formodninger, hvilket ikke kunne  

 accepteres.
 AHR gjorde gældende, at natportier på hotellet er ansat i henhold til  

 overenskomsten § 5, stk. 6.
 Det var AHR's repræsentanters opfattelse, at sagen bør afgøres konkret ved  

 fornyet mægling, efter man organisationerne imellem har taget stilling til:
1) om vagtplan kan lægges til grund for HRF's udregninger 2) om de ansatte er omfattet af overenskomstens § 5, stk. 6, jf. § 5, stk.  

 5.
 AHR tog forbehold for tilbageregningsperiode for de påståede  

 overtrædelser, idet man ikke kunne acceptere en tilbageregningsperiode på 1  

 år for krav i henhold til en vagtplan alene.
For så vidt angår søgne-helligdagsbetaling gjorde AHR gældende, at der i  

 forretningen er julelukket.
Der var endvidere ikke dokumentation for, hvilke  

 medarbejdere som har været på vagt på hvilke søgne-helligdage.
 Vedrørende HRF's krav om kost gjorde AHR gældende, at arbejdsgiver har  

 oplyst, at de ansatte havde mulighed for at få kost fra køleskabet.
Enighed kunne ikke opnås og HRF tog forbehold med henhold til  

 videreførelse af sagen.« Klagerne har under domsforhandlingen oplyst, at det samlede krav ved  

 mæglingsmødet beløb sig til ca. 189.000 kr.
 Sagen blev videreført ved et organisationsmøde den 14. juli 1988. I  

 referatet fra mødet hedder det:
»Der opnåedes enighed om, at sagen blev sendt tilbage til fornyet  

 mægling, idet parterne er enige om, at § 5, stk. 6, kun kan finde anvendelse  

 på lønmodtagere, der er ansat i tidsrummet kl. 00.00 natten mellem fredag og  

 lørdag og kl. 00.00 natten mellem søndag og mandag, samt at arbejdsgiversiden  

 har pligt til at fremlægge stempelkort, vagtplaner, vagtskemaer og lønsedler  

 for de i nærværende sag omhandlede personer for 1987 og 1. kvartal af  

 1988.« Formel begæring om afholdelse af fornyet mægling fremkom fra forbundet i  

 skrivelse af 22. august 1988. Skrivelsen gav anledning til, at AHR den 23.  

 s.m. sendte sålydende skrivelse til Limfjordshotellet:
 »Vedlagt fremsendes til orientering kopi af skrivelse fra Hotel- og  

 Restaurationspersonalets Forbund af 22. august 1988, hvor der begæres fornyet  

 mægling i sagen vedrørende natportiererne på Limfjordshotellet.
Idet man ved organisationsmødet den 14. juli 1988 blev enige om, at  

 arbejdsgiveren skal fremlægge stempelkort, vagtplaner, vagtskemaer og  

 lønsedler for de i sagen omhandlede personer for 1987 og første kvartal af  

 1988, skal AHR venligst anmode Dem om at fremsende ovennævnte materiale i  

 kopi med henblik på forberedelse af sagen.
Materialet bedes venligst  

 fremsendt snarest.
For så vidt angår berammelsen af det fornyede mæglingsmøde vil De blive  

 kontaktet af AHR.« Den 6. september 1988 rykkede AHR skriftligt Limfjordshotellet for det  

 ønskede materiale.
Da man endnu den 6. oktober 1988 ikke havde modtaget  

 dette, sendte man en ny skrivelse til Limfjordshotellet, hvori det hed:
 »Vedr.: Afholdelse af mæglingsmøde.
Da AHR har modtaget gentagne rykkere fra HRF vedrørende afholdelse af  

 mæglingsmøde i sagen HRF ctr.
Limfjordshotellet, skal AHR herved oplyse, at  

 der vil blive berammet mæglingsmøde til afholdelse inden udgangen af oktober  

 1988.
Da AHR ikke har modtaget supplerende materiale, jf.  

 organisationsmødereferatet af 14. juli 1988 samt AHR's skrivelser af 23.  

 august og 6. september 1988, må sagen forventes afgjort på det foreliggende  

 grundlag, medmindre AHR modtager materialet snarest.« Nyt mæglingsmøde blev herefter afholdt på hotellet den 24. november 1988.  

 I referatet fra mødet hedder det bl.a.:
 »Sagen forhandledes og enighed kunne ikke opnås.
 HRF opretholdt sin påstand om efterregulering i henhold til  

 overenskomstens § 5, stk. 5, jfr. organisationsmødereferat af 14. juli 1988,  

 samt for overtrædelse af overenskomstens § 1, § 4, § 7, § 9, § 10, § 45 og §  

 46.
 HRF krævede endvidere materiale fremlagt, jfr. referat af  

 organisationsmøde af 14. juli 1988.
Arbejdsgiver gjorde herefter gældende, at stempelkort og gamle vagtplaner  

 ej forefindes længere i virksomheden.
Lønsedler vil kunne fremskaffes, til  

 hvilket der dog vil medgå nogen tid.
Arbejdsgiver forklarede endvidere, at  

 der ikke i sagen bør efterreguleres i henhold til overenskomstens § 5, stk.  

 5, idet det måtte stå de ansatte klart, at der var tale om ansættelse i  

 henhold til § 5, stk. 6. Arbejdsgiver krævede sagen afgjort i arbejdsretten  

 om nødvendigt på baggrund af HRF's høje efterbetalingskrav.
Endvidere har de  

 ansatte selv tilbudt at afløse under sygdom uden overtidsbetaling.
HRF protesterede overfor arbejdsgiver imod, at materiale i henhold til  

 organisationsmødereferat ikke kunne fremlægges og HRF forbeholdt sig sin  

 stilling.« Den 8. februar 1989 blev sagen forhandlet ved et nyt organisationsmøde.
I  

 referatet fra mødet hedder det:
 »HRF opretholder sine påstande fra de tidligere møder.
 Endvidere tager HRF forbehold overfor at indbringe AHR for Arbejdsretten  

 for at udvise passivitet i den konkrete sag.
 AHR fandt ikke, at sagen på baggrund af det af HRF fremlagte materiale  

 kunne sluttes på en korrekt måde, idet bemærkes, at der ikke på mødet blev  

 fremlagt nyt materiale og når der henvises til de af arbejdsgiveren givne  

 bemærkninger på mæglingsmøde af 24. november 1988 om, at stempelkort og  

 vagtplaner ikke forefindes, men lønsedler kan rekonstrueres.
HRF tog forbehold for videreførelse.« Ved et fællesmøde den 12. juli 1989 blev sagen omsider forligt for så vidt  

 angår det mod Limfjordshotellet rejste efterbetalingskrav.
I referatet fra  

 mødet hedder det:
»Ved et fællesmøde d.d. i Dansk Arbejdsgiverforening behandledes  

 klage fra Hotel- og Restaurationspersonalets Forbund i Danmark over, at  

 Limfjordshotellet, Ålborg, skulle have overtrådt et antal paragraffer i  

 overenskomsten.
Endvidere behandledes klage over Arbejdsgiverforeningen af  

 Hoteller og Restauranter for udvist passivitet i sagsforløbet.
 Sagen forhandledes, og man enedes om, at Limfjordshotellet, Ålborg til  

 fuld og endelig afgørelse af ethvert krav indtil 1.3.1988 betaler kr.  

 75.000,- til Hotel- og Restaurationspersonalets Samvirke inden 14 dage fra  

 d.d.
 For så vidt angår klagen over Arbejdsgiverforeningen af Hoteller og  

 Restauranter bestred man fra arbejdsgiverside at have udvist noget forhold,  

 der berettigede til organisationsansvar, og henviste til, at man aktivt havde  

 bidraget til sagens løsning.
Fra arbejdstagerside tog man forbehold om at indbringe sagen vedrørende  

 Arbejdsgiverforeningen af Hoteller og Restauranter for Arbejdsretten med  

 påstand om organisationsansvar.« Det er uoplyst, hvorfor sagen først er indbragt for Arbejdsretten mere end  

 et år efter fællesmødets afholdelse.
Klagerne har til støtte for påstanden anført, at den indklagede  

 arbejdsgiverforening har pådraget sig organisationsansvar ved ikke at have  

 taget afstand fra de af Limfjordshotellet begåede overenskomstbrud og ved  

 ikke aktivt at have medvirket til en løsning af sagen.
Det fritager ikke  

 indklagede for ansvar, at sagen til sidst blev forligt, idet dette skete på  

 grundlag af det materiale, som forelå allerede ved det første mæglingsmøde.
I  

 den mellemliggende periode har man blot afventet, at Limfjordshotellet skulle  

 komme med yderligere materiale, men det skete aldrig.
Et af hovedspørgsmålene  

 under det første mæglingsmøde var, om de ansatte var omfattet af  

 overenskomstens § 5, stk. 5 eller stk. 6. Dette spørgsmål nåede man  

 imidlertid til enighed om ved det efterfølgende organisationsmøde.
Til trods  

 herfor gjorde arbejdsgiversiden under det nye mæglingsmøde 4 måneder senere  

 atter gældende, at der ikke skulle efterreguleres efter stk. 5. Man gjorde  

 også gældende, at det ved organisationsmødet efterlyste materiale ikke  

 længere fandtes i virksomheden.
Fra virksomhedens side tilsidesatte man  

 således fuldstændigt det, som man var nået til enighed om ved  

 organisationsmødet, uden at dette gav anledning til nogen indgriben fra  

 arbejdsgiverorganisationen.
Efter Hovedaftalens § 2, stk. 4, er  

 organisationerne forpligtet til aktivt at medvirke til, at deres medlemmer  

 overholder overenskomsten.
Denne forpligtelse har AHR ikke levet op til.
I  

 første omgang bestred man således, at overenskomstens § 5, stk. 5, fandt  

 anvendelse, og efterfølgende forholdt man sig passiv, da virksomheden -  

 uanset den ved organisationsmødet den 14. juli 1988 opnåede enighed - fortsat  

 bestred, at der skulle efterreguleres efter denne bestemmelse.
Da AHR således  

 ikke aktivt har medvirket til, at sagen blev behørigt fremmet, men blot har  

 bestridt, at det af klageren fremlagte materiale kunne danne grundlag for  

 efterbetalingskravet uden selv at fremkomme med andet materiale, må klagernes  

 påstand om idømmelse af bod tages til følge.
De indklagede har anført, at der intet er at bebrejde AHR, som aktivt har  

 medvirket til den fagretlige behandling af den pågældende sag, hvorunder  

 spørgsmålet var, om noget, der allerede var sket, havde været korrekt eller  

 ej.
Der var således ikke tale om en sag, hvorunder AHR skulle medvirke til at  

 bringe et løbende brud på overenskomsten til ophør.
I betragtning af, at AHR  

 har deltaget i i alt 5 møder for at få sagen afsluttet, er der intet grundlag  

 for påstanden om, at AHR ikke har deltaget aktivt for at få  

 uoverensstemmelsen ud af verden.
Ved det seneste møde blev sagen forligt med  

 betaling af 75.000 kr., hvilket var et væsentligt lavere beløb end det  

 oprindelige krav på ca. 189.000 kr.
Denne ganske betydelige nedskæring af  

 kravet skete, uden at der i den mellemliggende periode var kommet noget  

 væsentligt nyt frem, som kunne kaste lys over sagen.
Man har i øvrigt kun  

 haft pligt til at fremkomme med de oplysninger og det materiale, som man har  

 kunnet fremskaffe fra sit medlem.
Det kan derfor ikke bebrejdes AHR, at der  

 ikke kom nogen reaktion på de gentagne henvendelser herom til hotellet.
 Arbejdsretten skal udtale:
Af det under sagen fremlagte materiale fremgår, at den indklagede  

 arbejdsgiverorganisation AHR gennem en lang periode deltog i forhandlinger  

 med forbundet med henblik på at nå frem til en korrekt opgørelse af det  

 efterbetalingskrav, som forbundet havde rejst over for AHR's medlem  

 Limfjordshotellet.
Kravet var ved det første mæglingsmøde den 31. maj 1988  

 opgjort til ca. 189.000 kr., men blev ved fællesmødet den 12. juli 1989  

 forligsmæssigt fastsat til 75.000 kr., uden at der var fremkommet væsentlige  

 nye oplysninger til bedømmelse af kravets berettigelse.
I den mellemliggende  

 periode havde AHR aktivt medvirket til at søge tilvejebragt det materiale fra  

 Limfjordshotellet, om hvis fremlæggelse der var opnået enighed under  

 organisationsmødet den 14. juli 1988. Under disse omstændigheder finder  

 Arbejdsretten ikke grundlag for at fastslå, at AHR ved passivitet har gjort  

 sig delagtig i det af Limfjordshotellet begåede overenskomstbrud, heller ikke  

 selv om den tidligere opnåede enighed om forståelsen af overenskomstens § 5,  

 stk. 6, ved det fornyede mæglingsmøde den 24. november 1988 ikke kunne føre  

 til enighed om, hvorvidt der i det konkrete tilfælde skulle reguleres efter  

 denne bestemmelse eller efter § 5, stk. 5. De indklagedes frifindelsespåstand  

 tages derfor til følge.
 T h i k e n d e s f o r r e t :
 Den indklagede arbejdsgiverorganisation, Arbejdsgiverforeningen af  

 Hoteller og Restauranter, frifindes.
 I sagsomkostninger skal klagerne betale 2.000 kr. til Arbejdsretten.
 (* 1) Henvisninger: K. 88.027 (A 1988, s.119).
