 I medfør af § 10 i lov om Danmarks Erhvervsfond, jf.
lovbekendtgørelse nr. 125 af 17. marts 1986, som senest ændret ved lov nr. 212 af 10. april 1991, fastsættes følgende retningslinjer for ydelse af eksportkreditgarantier og kautioner, der træder i stedet for Industriministeriets retningslinjer af 17. oktober 1986:
1. Generelle bestemmelser Garanti og kaution kan ydes mod tab i forbindelse med eksport af varer og  

 tjenesteydelser og tilbud herom, herunder mod tab som følge af  

 valutakursændringer.
 Eksportkreditrådet (EKR) fastsætter de garanti- og kautionsformer, der kan  

 anvendes samt vilkårene herfor.
EKR påser, at betalingsvilkårene for eksportforretninger er i  

 overensstemmelse med internationale sædvaner.
På den ene side bør det  

 tilstræbes at tilbyde danske eksportører samme muligheder for at give kredit,  

 som udenlandske eksportkreditordninger indeholder.
På den anden side bør EKR  

 ikke medvirke til, at dansk eksport bliver kreditførende.
 I det omfang, der kan ydes garanti og kaution i henhold til sektion 2  

 eller sektion 3, kan der ikke ydes garanti og kaution under sektion 1.
2. Vurdering af politiske risici Med henblik på at differentiere garantiprocent og risikopræmie foretager  

 EKR en klassifikation af lande på grundlag af det enkelte lands faktiske og  

 forventede betalingsevne samt landets økonomiske og politiske stabilitet.
 EKR fastsætter størrelsen af garantiprocent og risikopræmie for de enkelte  

 klasser samt eventuelle begrænsninger i garantigivningen for de enkelte  

 lande.
 EKR følger særligt nøje udviklingen i lande med alvorlige  

 betalingsbalancevanskeligheder med henblik på at overveje lukning for  

 garantigivning på et tidligt tidspunkt, når en moratoriesituation er truende,  

 såvel som med henblik på at overveje genåbning for garantigivning på lande,  

 der er af særlig betydning for dansk eksport, når det pågældende land har  

 opnået et moratorium og taget passende skridt til dettes opfyldelse.
3. Vurdering af kommercielle risici Vurdering af kommercielle risici skal normalt foretages på grundlag af  

 soliditetsoplysninger om køber sammenholdt med EKR's og eksportørens  

 erfaringer fra tidligere samhandel med køber.
 Ved mellem- og langfristede forretninger, der omfatter betydelige beløb,  

 bør EKR foretage en særligt omhyggelig vurdering af købers økonomiske  

 forhold, og udover sædvanlige soliditetsoplysninger bør der så vidt muligt  

 foreligge et regnskabsmæssigt grundlag for vurderingen.
 Garantiens størrelse må ikke stå i misforhold til den kapital, der er  

 investeret i virksomheden, medmindre der er stillet særlig sikkerhed for  

 betalingen.
 I bedømmelsesgrundlaget må også indgå en vurdering af mulighederne for at  

 inddrive nødlidende beløb i køberlandet.
 EKR kan fastsætte, at garanti mod kommercielle risici alene kan ydes i  

 forbindelse med garanti mod politiske risici.
4. Vurdering af kautionsrisici Ved vurdering af om kaution kan ydes, foretages en  

 kreditværdighedsbedømmelse af eksportørens forhold.
Grundlaget for denne  

 bedømmelse er normalt regnskabs- og budgetmæssige oplysninger.
 Da ydelse af kaution som hovedregel bør have karakter af et supplement -  

 såvel beløbsmæssigt som sikkerhedsmæssigt - til eksportørens normale kilder  

 til driftsfinansiering, bør der ved vurderingen af de sikkerhedsmæssige  

 forhold således ikke stilles normale bankmæssige krav.
 Kautionens størrelse må ikke stå i misforhold til den kapital, der er  

 investeret i virksomheden, medmindre der er stillet særlig sikkerhed for  

 lånets tilbagebetaling.
5. Regnskab I det interne regnskab for Danmarks Erhvervsfond, der tjener som  

 sikkerhed for de garantier og kautioner, der ydes, og hvortil risikopræmier  

 indbetales, holdes ordningerne under sektion 1, sektion 2 og sektion 3  

 adskilt.
 Indtægter omfatter præmieindtægter, kursgevinster, renter samt afdrag på  

 tidligere afskrevne fordringer.
 Udgifterne omfatter administrationsudgifter, kurstab, renter,  

 afskrivninger (tab), samt hensættelser vedrørende udestående fordringer  

 (indfrielser).
Særlige retningslinjer for sektion 1: Ydelse af garanti og kaution i  

 henhold til lovens § 8, stk. 1 1. Afgrænsning Der kan under denne sektion ydes garantier og kautioner i forbindelse med  

 eksport til samtlige lande med de af Industriministeriet fastsatte  

 undtagelser.
 Alle eksportforretninger, herunder reeksport, der ikke skønnes at påføre  

 danske varer konkurrence, kan komme i betragtning.
 EKR kan indføre ordninger, hvorved forpligtelse pådrages gennem  

 passivitet.
 EKR kan bemyndige pengeinstitutter til at udstede garanti og kaution på  

 sine vegne.
2. Garanti- og kautionsdækning Garanti- og kautionsprocenten fastsættes som hovedregel til 90.  

 Garantiprocenten kan ikke overstige 95. I særlige tilfælde kan  

 kautionsprocenten forhøjes til 100.
3. Risiko, præmier og balance EKR skal i sin garantigivning tilstræbe en passende spredning af risici.
 Omfatter garantigivningen større beløb, kan garanti kun gives, når det  

 garanterede beløb med rimelig sikkerhed kan ventes overført her til landet  

 til forfaldstid, eller inden for en kortere periode efter forfaldstid.
EKR skal tilstræbe, at ordningen udviser balance mellem indtægter og  

 udgifter på langt sigt.
En balanceperiode på 15-20 år med udgangspunkt den 1.  

 januar 1986 bør tilstræbes.
 EKR fastsætter den risikopræmie, der skal betales for garantier og  

 kautioner.
EKR skal mindst een gang om året tage stilling til risikopræmiernes  

 størrelse på grundlag af en vurdering af oplysningerne om indtægter og  

 udgifter.
Der skal herved lægges vægt på forholdet mellem indtægter og  

 udgifter inden for en periode på 4-5 år for så vidt angår garantier mod  

 kommercielle risici og kautioner, og inden for en periode på 5-10 år for så  

 vidt angår garantier mod politiske risici.
 EKR skal i sin afskrivningspolitik for indfriede kommercielle garantier og  

 kautioner anlægge en realistisk vurdering af boniteten af udestående  

 fordringer.
Set over et længere tidsrum kan det lægges til grund, at fordringer på  

 nationalstater bliver betalt, eventuelt gennem moratorieaftaler.
Hvis der  

 konstateres tab i forbindelse med indfriede politiske garantier og  

 statskøbsgarantier, kan disse fordeles over en periode på ikke over 10 år.
Med henblik på imødegåelse af en situation, hvor det bliver påkrævet at  

 afskrive udestående fordringer som tabt, skal der foretages hensættelse af  

 den del af den årlige præmieindtægt, som ikke anvendes til dækning af de  

 øvrige udgifter.
EKR skal tilstræbe, at præmieniveauet muliggør sådanne  

 hensættelser, der også foretages på udestående fordringer på nationalstater.
 Under kursgarantiordningen bør det ved præmiefastsættelsen tilstræbes, at  

 der opbygges passende hensættelser til imødegåelse af påtagne risici.
Særlige retningslinjer for sektion 2: Ydelse af garanti og kaution i  

 henhold til lovens § 8, stk. 2 1. Afgrænsning Der kan under denne sektion ydes garantier og kautioner ved store  

 eksportforretninger til udviklingslande, når der foreligger garanti fra  

 finansministerium, centralbank, udviklingsbank eller lignende.
 Store eksportforretninger omfatter eksport af kapitalgoder,  

 entreprenørarbejder og lignende med en mindste kontraktsum på 10 mill. kr. og  

 en mindste kredittid på 6 år og i øvrigt i overensstemmelse med international  

 praksis.
 Garantier kan ydes på lande, der er opført på OECD's Development  

 Assistance Committee's liste (DAC-listen) over udviklingslande, med de  

 undtagelser, der er fastsat af Industriministeriet.
 Kaution kan kun ydes som afskibningskaution med sikkerhed i en garanti.
 Garanti og kaution, der ydes som led i en blandet kredit, ydes i henhold  

 til denne sektion uanset størrelsen af den garanterede del af kontraktsummen  

 og kredittidens længde, når den samlede kontraktsum udgør mindst 10 mill. kr.
2. Garanti- og kautionsdækning Garantiprocenten fastsættes som hovedregel til 95.
 Kautionsprocenten fastsættes som hovedregel til 100.
3. Risiko, præmier og balance Garanti kan kun gives, når det må anses for sandsynligt, at det  

 garanterede beløb kan overføres her til landet til forfaldstid eller inden  

 for en kortere periode efter forfaldstid.
 For garantier og kautioner, der ydes i henhold til denne sektion, betales  

 samme præmier som for garantier og kautioner under sektion 1.
Selv om garantiordningen under denne sektion indebærer større risici end  

 garantiordningen under sektion 1, bør det tilstræbes, at også denne ordning  

 udviser balance mellem indtægter og udgifter på langt sigt over en periode på  

 15-20 år.
Ordningen indebærer imidlertid en ophobning af risici af betydelig  

 størrelse og på lande med svag økonomi, således at det må accepteres, at en  

 tilstrækkelig risikospredning vanskeligt kan opnås.
Set over et længere tidsrum kan det lægges til grund, at fordringer på  

 nationalstater bliver betalt, eventuelt gennem moratorieaftaler.  

 Driftsmæssigt bør der dog tages hensyn til, at der kan komme til at foreligge  

 en situation, hvor det bliver påkrævet at afskrive en udestående fordring som  

 tabt.
Med henblik på imødegåelse af en sådan situation skal der foretages  

 hensættelse af den del af den årlige præmieindtægt, som ikke anvendes til  

 dækning af de øvrige udgifter.
Særlige retningslinjer for sektion 3: Ydelse af garanti og kaution i  

 henhold til lovens § 8, stk. 3 Det generelle sigte med denne sektion er at fremme samhandelen med de  

 pågældende lande ved at åbne mulighed for, at Eksportkreditrådet kan påtage  

 sig større risici end under sektion 1.
1. Afgrænsning Der kan under denne sektion i perioden indtil den 31. december 1995 ydes  

 garantier og kautioner inden for et beløb på 5 milliarder kr. ved  

 eksportforretninger til Central- og Østeuropa, når disse forretninger  

 bidrager til udviklingen af en markedsøkonomi i lande, der er under  

 omstilling fra en centraldirigeret økonomi.
 Garantier kan ydes på de lande, der er opført i bilaget.
Garantier og kautioner under denne sektion skal - muliggøre eksport, der bidrager positivt til landets udvikling mod en  

 åben markedsøkonomi.
 - medvirke til de internationale bestræbelser på at fremme den økonomiske  

 og politiske udvikling i landet, f.eks. i form af medfinansiering af  

 projekter, der har opnået finansiering fra multilaterale finansieringskilder,  

 der er etableret med dette formål.
 - fremme virksomhedssamarbejde og handel mellem Danmark og det pågældende  

 land, f.eks. ved at muliggøre supplerende finansiering for projekter, hvori  

 Investeringsfonden for Østlande deltager.
 Kaution kan kun ydes ved afskibning med sikkerhed i en garanti.
 Eksportforretningen skal fortrinsvis vedrøre eksport på mellem- og  

 langfristede kreditvilkår og som hovedregel være dækket af remburs eller  

 bankgaranti.
2. Garanti- og kautionsdækning Garanti- og kautionsprocenten fastsættes som hovedregel til 90.  

 Garantiprocenten kan ikke overstige 95. I særlige tilfælde kan  

 kautionsprocenten forhøjes til 100.
3. Risiko, præmier, hensættelser og balance Garanti kan kun gives, når det må anses for sandsynligt, at det  

 garanterede beløb kan overføres her til landet til forfaldstid eller inden  

 for en kortere periode efter forfaldstid.
For garantier og kautioner, der ydes i henhold til denne sektion,  

 fastsættes præmien på grundlag af en risikovurdering af det konkrete land og  

 den konkrete eksportforretning.
I så vidt omfang som muligt bør  

 præmieindtægter kunne dække tab under ordningen.
 Hensættelser under garantiordningen foretages løbende.
 Den del af den årlige præmieindtægt, som ikke anvendes til dækning af  

 øvrige udgifter, hensættes til imødegåelse af tab.
 Da garantiordningen under denne sektion indebærer påtagelse af større  

 risici end garantiordningen under sektion 1 og på lande med svag økonomi,  

 hensættes der ekstraordinært 75 mio. kr. på finansloven for 1991 samt 100  

 mio. kr. på de årlige finanslove i hvert af finansårene 1992 til 1994 til  

 imødegåelse af mulige tab under ordningen, der ikke kan dækkes af  

 præmieindtægterne.
Spørgsmålet om hensættelser i årene efter 1991 tages op til vurdering  

 senest i 1992 i lyset af den faktiske udnyttelse af garantirammen.
De  

 ekstraordinære hensættelser tilbageføres til statskassen i det omfang, de  

 ikke medgår til dækning af tab, når garantier og kautioner, ydet under  

 ordningen, er endeligt afviklet.
Industriministeriet, den 28. maj 1991 Anne Birgitte Lundholt / Kæte W.
Andreasen kontorchef Bilag Fortegnelse over lande, på hvilke der kan ydes garantier og kautioner  

 under sektion 3:
