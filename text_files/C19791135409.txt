A.
ARKIVERING AF SAGER.
 1. Alle sager vedrørende klienter i kriminalforsorgens  

 afdelinger skal arkiveres i den afdeling, hvori de befinder sig, når tilsynet  

 ophører, når der træffes en afgørelse uden tilsynsvilkår, eller når klientens  

 frivillige forbindelse med kriminalforsorgen ophører.
2. Arkiverede sager, der af afdelingerne rekvireres  

 fra centralregistrets arkiv, forbliver i den rekvirerende afdeling, eller i  

 den afdeling, hvortil sagen eventuelt videresendes.
Bestemmelsen gælder,  

 uanset om sagen rekvireres til brug for en ny tilsynsperiode eller til brug  

 for enkeltstående handlinger.
 3. Arkiverede sager, der fra en afdeling sendes til en  

 anden afdeling, skal efter endt brug arkiveres i sidstnævnte afdeling,  

 medmindre der er tale om udlån, jfr. punkt 6.
B.
MEDDELELSER TIL CENTRALREGISTRET.
 4. Centralregistret skal have meddelelse om enhver  

 forsendelse af sager afdelingerne imellem, medmindre det drejer sig om udlån,  

 jfr. punkt 6. Ansvaret herfor påhviler den afsendende afdeling.
 5. Centralregistret skal fra afdelingerne have  

 meddelelse om alle personundersøgelser, der begæres udført af afdelingen.
C.
UDLÅN AF SAGER.
6. Sager kan undtagelsesvis forsendes mellem  

 afdelingerne, uden at meddelelse herom skal ske til centralregistret.
Der vil  

 i så tilfælde være tale om et lån af sagen, beroende på aftale mellem to  

 afdelinger, og sagen vil fortsat stå registreret i den långivende afdeling.
 Når en af afdelingerne ønsker det, skal udlånssituationen bringes til  

 ophør, og sagen overtages af og registreres som hjemmehørende i den  

 låntagende afdeling, medmindre begge parter finder det mere hensigtsmæssigt,  

 at sagen sendes tilbage til den långivende afdeling.
 Det påhviler derfor den långivende afdeling at give meddelelse til  

 centralregistret, såfremt en udlånt sag forbliver i den låntagende afdeling.
D.
UDTALELSER.
 7. Anmodning om udtalelse skal besvares af den  

 afdeling, hvori sagen befinder sig.
 Vedrører anmodningen en sag, der er arkiveret i centralregistret, skal  

 anmodningen sammen med sagen sendes til den afdeling, der senest har haft  

 forbindelse med klienten.
 Hvis denne afdeling som følge af strukturændringerne ikke længere  

 eksisterer, skal anmodningen og sagen sendes til den afdeling, indenfor hvis  

 område klienten har bopæl.
 Er klienten uden fast bopæl, skal den senest kendte bopæl være afgørende  

 for hvilken afdeling, der skal udarbejde udtalelsen.
 Det påhviler centralregistret at tilvejebringe de fornødne  

 bopælsoplysninger.
E.
PERSONUNDERSØGELSER OG HØRINGER.
 8. Personundersøgelser og høringssskrivelser skal  

 udarbejdes af den afdeling, indenfor hvis område klienten befinder sig.
 For Storkøbenhavn gælder dog særligt, at hvis klienten har fast bopæl i et  

 bestemt distrikt i Storkøbenhavn, men befinder sig på Sankt Hans Hospital  

 eller på en institution i Storkøbenhavn, beliggende udenfor bopælsdistriktet,  

 skal personundersøgelse eller høringsskrivelse dog udarbejdes af den  

 lokalafdeling, hvor klienten har sin bopæl.
 E.B.
Ilse Cohn Til kriminalforsorgens afdelinger.
