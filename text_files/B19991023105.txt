Meddelelser fra Søfartsstyrelsen B.  

 Skibes bygning og udstyr m.v.
Kapitel B II-5 B Lastelinier, 1. juli 1998 KAPITEL II-5 B (Tidligere benævnt kapitel B II-1 G) Lastelinier Regel 1	 Anvendelsesområde Den internationale konvention om lastelinier af 5. april  

 1966 trådte i kraft den 21. juli 1968. Dette kapitel indeholder regler,  

 som udfylder, udbygger eller afviger fra konventionens bestemmelser.
Regel 2	Fritagelsesbestemmelser (Artikel 6 i konventionen) Fritaget fra den i regel 1 nævnte forpligtelse er  

 lastskibe, hvis  fartsområde udelukkende omfatter fart inden for  

 linierne Kullen    Gilbjerghoved og Falsterbo   Stevns Fyr.
Regel 3 	Nærmere bestemmelser vedrørende  

 mærkningen (Reglement 8 i konventionen) Udover at være forsynet med et lasteliniemærke  

 påmærket DL skal der for og agter afsættes  

 dybgangsmærker.
Regel 4	Spygatter, tilgangs- og afgangsåbninger (Reglement 22  

 i  konventionen) Desuden regel 21, stk. 1.6, og regel 48, stk. 3.2, i  

 kapitel II-1, i dette  regelværk.
Regel 5	Beskyttelse for besætningen (Reglement, 25 stk. 4, og  

 Reglement 26, stk. 2, i konventionen) Som almindelig regel gælder, at der på ethvert  

 skib skal findes løbebroer,  stræktove eller andre  

 til-fredsstillende midler til beskyttelse af besætningen  på vej  

 til og fra opholdsrum, arbejdspladser m.v.
Type A-skibe I	Adgang mellem poop og midtskibs bro (brohus) skal  

 bestå af et af følgende  to arrangementer:
 1)	en fast anbragt og solidt konstrueret løbebro  

 i højde med  overbygningsdækkene i overensstemmelse med  

 følgende bestemmelser:
a)	løbebroens platform skal være  

 skridsikker og have en bredde på mindst 1 m, og der skal være  

 direkte adgang fra løbebroen til overbygningsdækkene i hvert  

 endepunkt, b)	løbebroen skal være forsynet med  

 sceptre, stræktove eller  gelænderstænger, c)	afstanden mellem scepterne må højst  

 være 1,5 m såfremt der anvendes stræktove, og 3,0 m  

 såfremt der anvendes faste stænger, d)	højden af sceptrene skal være mindst  

 1,0 m, og afstanden fra platformen til nederste stang eller stræktov  

 må ikke overstige 230 mm.
Afstanden mellem de øvrige  

 stænger eller stræktove må ikke overstige 380 mm.
 2)	en passage under dækket i overensstemmelse med  

 følgende bestemmelser:
a)	passagens vægge skal være olie- og  

 gastætte.
Hvor den ligger op mod  lastolietanke, skal der mellem disse  

 og passagen være kofferdamme, b)	passagen skal være godt oplyst og være  

 forsynet med tilfredsstillende  ventilationssystem, c)	passagen må udover at indeholde permanente  

 rørinstallationer og ekplosionssikre elektriske installationer ikke  

 tjene andre formål end at give  adgang for besætningen mellem de  

 steder, som den forbinder, d)	passagen skal i al almindelighed være anbragt  

 umiddelbart under  fribordsdækket, e)	udgangene fra passagen til fribordsdækket skal  

 være praktisk fordelt, og afstandene mellem udgangene må i  

 almindelighed ikke overstige 90,0 m.
De skal endvidere være forsynet  

 med effektive lukkemidler, der skal kunne  betjenes fra begge sider.
 II	Såfremt der forude i skibet er arbejdspladser,  

 hvortil det er nødvendigt,  at der i søen er adgang under alle  

 vejrforhold, skal der, medmindre andre lige så sikre forholdsregler kan  

 træffes, mellem poop henholdsvis midtskibs bro (brohus) i skibets  

 forreste del være enten:
1)	en løbebro, der opfylder  

 bestemmelserne i I (1), eller 2)	en passage under dækket, der  

 opfylder bestemmelserne i I (2) eller 3)	en gangbane henover dækket efter  

 følgende regler:
a)	gangbanen skal være mindst 1,0 m bred,  

 være skridsikker og være anbragt i skibets centerlinie eller  

 så nær denne som muligt, b)	den skal på hver side i hele længden  

 være forsynet med gelænder eller stræktove, som nævnt  

 under I (1), idet den indbyrdes afstand mellem sceptrene dog aldrig må  

 være større end 3,0 m, c)	hvis længden af det udsatte dæk  

 overstiger 70,0 m, skal gangbanen med passende mellemrum være forsynet  

 med beskyttelsesskærme af solid  konstruktion, d)	gangbanen skal føres henover rør eller  

 andre faste genstande og skal på sådanne steder være  

 forsynet med passende trapper, lejdere eller lignende  med gelænder som  

 nævnt ovenfor.
Type B-skibe III	Såfremt skibets fribord er reduceret til  

 det for type A-skibe gældende, skal bestemmelserne i I og II være  

 opfyldte, idet den i II (3) nævnte  gangbane skal findes såvel  

 på styrbord som på bagbord side af lugerne.
 IV	Såfremt skibets fribord ikke er reduceret  

 udover 60% af forskellem mellem  A- og B-fribordene, B-60 fribord  

 gælder følgende regler:
 V	Adgangen mellem poop og midtskibs bro (brohus) skal,  

 hvis den største  højde fra dækket til overkanten af  

 lugekarmene er mindre end 600 mm, bestå  af en fast og solidt  

 konstrueret løbebro mellem disse overbygninger, i overensstemmelse med  

 følgende bestemmelser:
a)	løbebroen skal være anbragt i eller  

 så nær som muligt ved skibets centerlinie i en sådan  

 højde, at den går klar af ethvert opstående over lugerne  

 og så vidt muligt i samme højde i hele længden, b)	løbebroen skal være mindst 1 m bred,  

 være skridsikker og på hver side  i hele sin længde  

 forsynet med gelænderstænger eller stræktove i  

 overensstemmelse med bestemmelserne i I (l), idet sceptrene dog ikke  

 behøver  at være anbragt i mindre indbyrdes afstand end 3,0 m, c)	hvis længden af løbebroen overstiger  

 70,0 m, skal den være forsynet  med beskyttelsesskærme i  

 overensstemmelse med II (3) (c).
 VI	Adgangen mellem poop og midtskibs bro (brohus) skal,  

 hvis den største højde fra dækket til overkanten af  

 lugekarmene er mere end 600 mm, bestå  af:
1)	en løbebro i overensstemmelse med  

 bestemmelserne i V, eller 2)	2 gangbaner hen over dækket, der forbinder de  

 nævnte overbygninger og  opfylder følgende bestemmelser:
 a)	gangbanerne skal være mindst 1,0 m brede,  

 være skridsikre og være  anbragt på dækket, en i  

 styrbord og en i bagbord side.
 b)	hver gangbane skal i fornødent omfang  

 være forsynet med gelænderstænger eller stræktove i  

 overensstemmelse med de bestemmelser, der er givet i I (1), idet den  

 indbyrdes afstand mellem sceptrene dog ikke behøver at være  

 mindre end 3,0 m.
 VII	Såfremt der forude i skibet er  

 arbejdspladser, hvortil det er nødvendigt,  at der i søen er  

 adgang under alle vejrforhold, skal der, medmindre andre lige så sikre  

 forholdsregler kan træffes, mellem poop henholdsvis midtskibs  bro  

 (brohus) og skibets forreste del være enten:
1) adgang som nævnt i II (1), (2) eller (3), eller 2) som nævnt i V eller VI alt efter, hvorledes  

 skibet er bygget.
Regel 6	Passagerskibe 1	Passagerskibe og skibe der uden at være  

 passagerskibe anvendes til  regelmæssig transport af passagerer, der  

 ikke er omfattet af bestemmelserne i  regel 2, skal være forsynet med  

 fribords mærke og et fri- bordscertifikat.
 2	Ved beregning af fribord og ved anbringelse af  

 fribordsmærker finder lasteliniekonventionens bestemmelser anvendelse i  

 det omfang, det er muligt  under hensyn til skibets anvendelse.
Rækværk 3.1	Passagerskibe skal på de dæk, hvor  

 passagerne tillades adgang, og hvor skanseklædning af fornøden  

 højde ikke forfindes, være forsynet med rækværk, der  

 opfylder følgende:
 1)	Rækværkets totale højde skal  

 være mindst 1000 mm målt fra dækket.
 2)	Rækværket skal konstrueres med lodrette  

 stænger, der kun er forbundet  til en øvre og en nedre vandret  

 stang, evt. stringer eller gardinplade.
 3)	Afstanden mellen de i nr. 2 nævnte øvre  

 og nedre vandrette  stænger/stringer- eller gardinplader må ikke  

 være mindre end 800 mm.
 4)	Åbningen under den i nr. 2 nævnte nedre  

 vandrette stand må ikke overstige 120 mm.
 5)	Lysningen mellem de lodrette stænger må  

 ikke overstige 120 mm og afstanden mellem sceptre må ikke overstige 1,5  

 m.
 3.2	Udvendige trapper, afsatser o.l. skal forsynes med  

 rækværk af tilsvarende  konstruktion.
 3.3	De dæk, der er effektivt afspærrede for  

 passagerers ophold og færden, skal enten være forsynede med  

 rækværk, der opfylder ovennævnte nr. 1-5, eller  

 rækværk/skanseklædning som foreskrevet i  

 lasteliniekonventionen.
 3.4	Som effektiv afspærring vil ikke kunne  

 godkendes et arrangement, der er  ringere end et rækværk eller en  

 låge, der opfylder ovennævnte nr. 1-5.
 3.5	Hvor låge anvendes, må lukkeanordningen  

 ikke være umiddelbar tilgængelig  for passagererne, og passende  

 skiltning skal forefindes.
 3.6	Søfartsstyrelsen kan tillade afvigelser fra  

 ovenstående under forudsætning  af, at den tilsigtede sikring mod  

 forcering og fald opnås.
Regel 7 	Certifikater 1	For skibe, der er omfattet af den internationale  

 konvention om lastelinier, 1966 er de af Søfartsstyrelsen anerkendte  

 klassifikationsselskaber bemyndiget til at udføre fribordsberegning,  

  fribordssyn samt til at udstede og påtegne lasteliniecertifikater.
