Resumé  


  

 Ombudsmanden bad under henvisning til ombudsmandslovens § 6, stk. 5, Told-  

 og Skattestyrelsen om en udtalelse om fremgangsmåden i forbindelse med  

 meddelelser af afgørelser om modregning.
Anledningen var en konkret sag hvor  

 en  

 region havde givet en borger meddelelse om en modregning der var begæret af  

 en  

 kommune.
Afgørelsen om modregning fremstod dog som om den var truffet af  

 regionen.
I sit svar bekræftede styrelsen at fremgangsmåden blev anvendt  

 generelt.
Styrelsen henviste til at fremgangsmåden var praktisk begrundet da  

 staten (regionen) var udbetalende myndighed.
 Ombudsmanden udtalte at der ikke var tilstrækkeligt grundlag  

 for at fravige hovedreglen om at underretning om en afgørelse skal gives af  

 den myndighed der afgør sagen, og at styrelsens fremgangsmåde måtte anses for  

 betænkelig i lyset af de almindelige principper om inhabilitet.
 Ombudsmanden henstillede derfor at meddelelser om modregning i  

 tilfælde hvor afgørelse herom træffes af kommunen, fremover også gives af  

 kommunen  

 selv. (J.nr. 1995-643-209).
Meddelelse af afgørelser om modregning Til brug for mine  

 overvejelser af om der var grundlag for at jeg af egen drift efter  

 ombudsmandslovens § 6, stk. 5, tog fremgangsmåden vedrørende meddelelse af  

 afgørelser om modregning op til undersøgelse, bad jeg i brev af 30. marts  

 1995  

 Told- og Skattestyrelsen om en udtalelse.
Anledningen var en konkret sag hvor  

 en region havde givet en borger meddelelse om modregning for personlig skat i  

 negativ moms.
Modregningen var begæret af en kommune, men meddelelse til  

 borgeren om modregningen var som nævnt givet af regionen, og afgørelsen herom  

 fremstod også som truffet af regionen.
 I den konkrete sag oplyste  

 styrelsen senere over for borgeren at den kommunale myndighed var  

 restancemyndighed  

 for personlige skatter, og at klage over (kommunens) modregning for personlig  

 skat kunne indgives til regionen der således fungerede som klagemyndighed  

 (anden instans). Styrelsen beklagede også at der ikke var givet begrundelse  

 og  

 klagevejledning i modregningsmeddelelsen.
 I et (andet) brev af 30.  

 marts 1995 til borgeren med kopi til styrelsen skrev jeg bl.a. at jeg ikke  

 havde bemærkninger til oplysningen om at kommunen er første instans (og  

 regionen anden instans) i sager om modregning for personlige skatter, jf. i  

 øvrigt den klagevejledning der er vedlagt styrelsens cirkulæreskrivelse af 3.  

 maj 1994 (om begrundelse, klagevejledning og partshøring i forbindelse med  

 modregning).
 Som svar på min høring af 30.  

 marts 1995 skrev styrelsen i brev af 28. april 1995 følgende:
 "...
 I sager af denne type er det  

 kommunen, der begærer modregning, mens told- og skatteregionen er den  

 statslige  

 myndighed, der udbetaler negativ moms.
 Den praktiske fremgangsmåde  

 er den, at regionen ved konstatering af, at der er et negativt momsbeløb til  

 udbetaling, henter oplysninger i det centrale fordringsregister (CFR) om  

 eventuelle restancer.
Er der en personlig  

 skatterestance, oplyser regionen kommunen om det negative momsbeløb.
Herefter  

 begærer kommunen modregning efter statens almindelige modregningsregler.
Da  

 staten (regionen) står som udbetaler af negativ moms, er det regionen, der  

 meddeler afgørelsen om modregning til borgeren.
Uanset denne praktisk  

 begrundede fremgangsmåde kan kommunens begæring om modregning påklages til  

 den  

 stedlige told- og skatteregion, jf. § 12, stk. 3, nr. 1 i Skatteministeriets  

 bekendtgørelse nr. 514 af 16. juni 1994, om henlæggelse af visse beføjelser  

 til  

 de kommunale skattemyndigheder, Told- og Skattestyrelsen m.fl." Den bekendtgørelse som  

 styrelsen henviste til, er nu afløst af bek. nr. 916 af 4. december 1995 om  

 sagsudlægning der fortsat i § 12, stk. 3, indeholder klageadgang (i et vist  

 omfang) til regionerne for så vidt angår kommunernes inddrivelse af skat.
 I et brev af 21. marts 1996  

 udtalte jeg herefter følgende:
"I den ovenfor nævnte  

 cirkulæreskrivelse af 3. maj 1994 om begrundelse, klagevejledning og  

 partshøring i forbindelse med modregning er det med henvisning til en  

 ombudsmandssag anført at 'modregning over for borgeren må betragtes som en  

 afgørelse, der skal begrundes, og som kan påklages.' Jeg har som nævnt ingen  

 bemærkninger til styrelsens oplysning om at kommunen - som inddrivende  

 myndighed for så vidt angår personlige skatterestancer - er første instans i  

 sager om modregning for sådanne restancer.
En kommunes begæring (over for en  

 region) om modregning må således betragtes som en afgørelse i første instans  

 (over for borgeren) om modregning. - Det er derfor også kommunen der har  

 pligten i cirkulæreskrivelsen af 3. maj 1994 til at begrunde afgørelsen og  

 give klagevejledning.
En afgørelse skal normalt  

 meddeles direkte til parten  

  

 af den myndighed  

 der har afgjort sagen  

  

 (jf.
Karsten Loiborg mfl., Forvaltningsret (1994),  

 s. 395, og Carl Aage Nørgaard og Jens Garde, Forvaltningsret, sagsbehandling  

 (1995), s.  

 272f  

 ).  

 Det er således som også anført sidstnævnte sted ikke tilstrækkeligt at  

 adressaten har fået underretning om en afgørelse gennem f.eks. andre  

 myndigheder.
I den konkrete sag var det  

 regionen der gav meddelelse om modregningen, og afgørelsen herom fremstod som  

 nævnt også som truffet af regionen; det var nemlig ikke i meddelelsen  

 tilkendegivet at afgørelsen var truffet af kommunen.
Fremgangsmåden i den  

 konkrete sag var således ikke i overensstemmelse med det lige anførte.
Denne fremgangsmåde er ifølge  

 styrelsens udtalelse til mig generelt anvendt og praktisk begrundet idet  

 regionen er udbetalende myndighed med hensyn til negativ moms.
Jeg går ud fra  

 at der hermed sigtes til det forhold, at det er regionen der foretager den  

 praktiske gennemførelse af modregningen.
Styrelsen har ikke anført andre  

 grunde til at denne fremgangsmåde bør anvendes.
Jeg er opmærksom på at den  

 udbetalende myndighed (det vil sige regionen i tilfælde som den konkrete sag)  

 ifølge pkt. 15.5 i Vejledning for pantefogeder har ansvaret for, at en  

 modregning er lovligt foretaget.
Det fremgår imidlertid samme sted af  

 vejledningen at den begærende myndighed i det interne forhold er ansvarlig  

 for, at betingelserne for modregning er opfyldte.
Den omstændighed at regionen  

 er udbetalende myndighed med hensyn til negativ moms - og dermed kontrollerer  

 lovligheden af modregningen og står for gennemførelsen af modregningen - gør  

 det ikke nødvendigt at anvende fremgangsmåden med meddelelse af eller gennem  

 regionen.
Jeg kan heller ikke se at fremgangsmåden skulle indebære en  

 administrativ  

 lettelse der afgørende kan tale for at fravige hovedreglen.
Der er intet til  

 hinder for at kommunen selv meddeler afgørelsen om (at begære) modregning  

 direkte  

 til parten, f.eks. samtidig med at begæring herom fremsættes over for  

 regionen.
 Der ses således efter min  

 opfattelse ikke at være praktiske hensyn eller andre vægtige grunde til at  

 fravige hovedreglen om at meddelelse om en afgørelse gives direkte til parten  

 af den myndighed der har truffet afgørelsen.
Hensynet til  

 toinstans-princippet taler tværtimod for at afgørelse om modregning  

  

 ikke  

  

 meddeles af regionen.  

 Myndighedsinhabilitet vil foreligge hvis en forvaltningsmyndighed ved  

 behandling af en klage eller udøvelse af kontrol- eller tilsynsvirksomhed  

 over  

 for en anden forvaltningsmyndighed tidligere hos denne myndighed har  

 'medvirket' ved behandlingen af sagen.
Meddelelse af eller gennem regionen  

 kan  

 være egnet til at svække tilliden til at regionens behandling af en eventuel  

 klage over kommunens afgørelse vil være saglig.
 Sammenfattende er det således  

 min opfattelse  

  

 at  

  

 der ikke er  

 tilstrækkeligt grundlag for at fravige hovedreglen om, at underretning om en  

 afgørelse skal foretages af den myndighed der har afgjort sagen, og  

  

 at  

  

 den i dag anvendte fremgangsmåde,  

 hvorefter regionerne meddeler afgørelser om modregning til borgeren, må anses  

 for betænkelig i lyset af de almindelige principper om inhabilitet.
 Jeg henstiller derfor at  

 meddelelser om modregning i tilfælde hvor afgørelse herom træffes af  

 kommunen,  

 fremover også gives af kommunen selv.
 Jeg beder om underretning om  

 hvad der videre sker i anledning af min henstilling.
