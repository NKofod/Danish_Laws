Indledning 1. Ved lov nr. 359 af 6. juni 1991 - konkursskatteloven - og lov  

 nr. 363 af 6. juni 1991 om ændring af forskellige skattelove og konkursloven  

 (Underskud ved tvangsakkord og gældssanering m.v. og ændringer som følge af  

 konkursskatteloven) er der gennemført en række regler om skattemæssige  

 forhold ved konkurs og akkord m.v.
Konkursskatteloven - lov nr. 359 af 6. juni 1991 - indeholder  

 regler om visse skatteforhold i forbindelse med konkurs efter reglerne i  

 konkursloven.
Loven finder derimod ikke anvendelse ved tvangsakkord,  

 gældssanering og frivillig akkord, hverken i eller udenfor konkurs.
Efter nærmere regler i loven er indkomsten og formuen enten undtaget fra  

 beskatning eller undergivet særskilt beskatning.
Afgrænsningen af  

 konkursindkomsten er fastlagt i lovens §§ 3 og 7.
For at hindre, at reglerne om underskudsfremførsel fører til fradrag for  

 udgifter, der aldrig betales, er det i konkursskatteloven bestemt, at  

 underskud fra tiden før konkursens slutning ikke kan fradrages efter dette  

 tidspunkt.
Den almindelige slutningsmåde er en opgørelse af boet og udlodning  

 af konkursmassen dvs. boets aktiver, til kreditorerne efter konkursordenen.
Det vil være den praktiske hovedregel, at konkursindkomsten ikke  

 beskattes.
Der skal dog træffes bestemmelse om skattepligt, hvis det skønnes,  

 at den samlede konkursindkomst fra konkursårets begyndelse til konkursboets  

 slutning overstiger 100.000 kr.
Der henvises herom til pkt. 19-23.
Konkursskatteloven skal ses i sammenhæng med de regler, der er gennemført  

 ved lov nr. 363 af 6. juni 1991 om ændring af forskellige skattelove og  

 konkursloven (Underskud ved tvangsakkord og gældssanering m.v. og  

 ændringer som følge af konkursskatteloven). Denne lov begrænser en skyldners  

 adgang til at fremføre skattemæssige underskud, efter at skyldnerens gæld er  

 blevet nedsat gennem tvangsakkord, gældssanering og frivillig akkord, både i  

 og udenfor konkurs.
Herudover indeholder loven en række konsekvensændringer  

 som følge af konkursskatteloven.
Endvidere er der gennemført en ændring af  

 konkursordenen, som fjerner grundlaget for at indrømme fortrinsstilling i  

 konkursboet for krav på selskabsskat, der opstår efter konkursen.
Herefter  

 stilles disse krav som simple krav, der skal fyldestgøres på linie med andre  

 kreditorers krav.
Endvidere indebærer de nye regler, at en akkord omfatter  

 krav på særlig indkomstskat vedrørende indkomst før akkordens slutning.
Indholdsfortegnelse Konkurs 1. Indledning.
 2. Lovens anvendelsesområde.
A.
Selskaber m.v.
 3. Kredsen af selskaber og institutioner.
 4. Indkomstopgørelsen.
 5. Underskud.
 6. Skatteberegning.
 7. Særligt om sambeskattede selskaber m.v.
 8. Selvangivelsen.
 9. Konkursboet sluttes efter konkurslovens § 144.
B.
Personer 10. Personkredsen.
 11. Indkomstopgørelsen og skatteberegningen.
 12. Forholdet mellem skyldner og konkursbo.
 13. Forholdet mellem skyldners ægtefælle og konkursbo.
 14. Underskud.
 15. Særligt om virksomhedsskattelovens regler.
 16. Selvangivelsen.
 17. Konkursboet sluttes efter konkurslovens § 144.
C.
Dødsboer 18. Særligt om dødsboskattereglerne.
D.
Fælles bestemmelser 19. Skattepligt - skattefrihed.
 20. Særligt om opgørelsen af skattepligtig formue.
 21. Bostyrets pligter.
 22. Frister for afgørelse om skattepligt.
 23. Klage.
 24. Straffebestemmelser.
 25. Særligt om skattekravs stilling ved konkurs.
 26. Ikrafttrædelse.
Tvangsakkord, frivillig akkord og gældssanering E.
Indledning 27. Indledning.
F.
Anvendelsesområde 28. Tvangsakkord.
 29. Frivillig akkord.
 30. Gældssanering.
 31. Særligt om misligholdelse af akkord eller  

 gældssanering.
G.
Selskaber m.v.
 32. Selskaber m.v.
 33. Særligt om sambeskattede selskaber m.v.
H.
Personer 34. Enlige.
 35. Ægtefæller.
 36. Særligt om virksomhedsskattelovens regler.
I.
Dødsboer 37. Særligt om dødsboskattereglerne.
J.
Skattekravs stilling ved akkord og gældssanering 38. Særligt om skattekravs stilling ved akkord m.v.
K.
Ikrafttrædelse 39. Ikrafttrædelse.
Konkurs Lovens anvendelsesområde 2. Ifølge konkursskattelovens § 1, stk. 1, finder  

 konkursskatteloven anvendelse på visse skatteforhold i forbindelse med  

 konkurs efter reglerne i den danske konkurslov, der også er sat i kraft på  

 Færøerne og Grønland.
Efter bestemmelsen i konkursskattelovens § 1, stk. 2, finder loven ikke  

 anvendelse ved frivillig akkord, tvangsakkord og gældssanering, uanset om  

 akkorden eller gældssaneringen opnås i eller udenfor konkurs.
Lovens §§ 5 og  

 13 indeholder regler om tilfælde, hvor konkursen sluttes med en akkord eller  

 en gældssanering.
Der henvises herom til pkt. 9.
Konkurser efter konkurslovgivningen i Norge, Sverige, Finland og Island er  

 efter bestemmelsen i konkurslovens § 6 tillagt retsvirkning her i landet.  

 Konkursskattelovens regler om skattefrihed for konkursindkomsten gælder ikke  

 i konkurser i disse lande.
Derimod gælder reglerne i konkursskattelovens §§ 4  

 og 12 om begrænsning af retten til at fremføre underskud.
I øvrigt er udenlandske konkurser ikke omfattet af loven.
Det betyder, at  

 skattelovgivningens almindelige regler anvendes i disse tilfælde.
Et  

 begrænset skattepligtigt udenlandsk selskab, der går konkurs efter reglerne i  

 et land uden for Norden, opgør derfor på sædvanlig vis sin indkomst efter  

 reglerne for begrænset skattepligtige uden hensyn til konkursskattelovens  

 regler.
 Konkursskatteloven gælder ikke for dødsboer.
A.
Selskaber m.v.
Kredsen af selskaber og institutioner 3. Selskaber, fonde, foreninger m.v., der er nævnt i  

 selskabsskattelovens § 1, stk. 1, nr. 1-3 og 5-6, og i fondsbeskatningslovens  

 § 2, stk. 1, litra a-b, er efter konkursskattelovens § 2 ikke skattepligtige  

 af konkursindkomsten, medmindre der træffes beslutning om skattepligt efter  

 konkursskattelovens kapitel 4, se pkt. 19-23.
Indkomstopgørelsen 4. For selskaber m.v. under konkurs opgøres en særlig  

 konkursindkomst, jf. konkursskattelovens § 3. Den omfatter selskabets  

 indkomst i hele det indkomstår, hvori konkursdekretet afsiges (dvs. rettens  

 bestemmelse om, at skyldnerens bo tages under konkursbehandling) - og altså  

 også forud for dekretets afsigelse - og hele selskabets indkomst i de  

 følgende år indtil konkursboet afsluttes.
 Konkursindkomsten for selskaber m.v. opgøres efter skattelovgivningens  

 almindelige regler, idet det er de enkelte års skatteregler, der er gældende  

 for opgørelsen af det pågældende års skattepligtige indkomst.
Det er også skattelovgivningens almindelige regler, der gælder for  

 fradragstidspunktet.
For det år, hvori konkursdekretet afsiges, vil det sige,  

 at en erhvervsvirksomheds driftsomkostninger i dette år kan fratrækkes i  

 konkursindkomsten, selvom de vedrører tiden fra indkomstårets begyndelse frem  

 til dekretets afsigelse, og selvom det på grund af konkursen står klart, at  

 de ikke vil blive betalt.
Om fradragstidspunktet for ikke-betalte  

 renteudgifter, henvises til ligningslovens § 5, stk. 7.
 Skattefriheden for konkursindkomsten udløser ikke avancebeskatning efter  

 selskabsskattelovens § 5, stk.4. Der er altså ikke tale om overgang til  

 skattefri virksomhed i selskabsskattelovens § 5, stk. 4's forstand.
Underskud 5. Underskud, der stammer fra indkomstår forud for det indkomstår,  

 hvori konkursdekretet afsiges, kan fradrages ved opgørelsen af  

 konkursindkomsten i dekretåret inden for den sædvanlige femårsbegrænsning i  

 ligningslovens § 15, stk. 1. Hvis underskuddet kan fradrages i dekretåret,  

 kan det endvidere fradrages ved opgørelsen af konkursindkomsten i et hvilket  

 som helst år under konkursen og indtil dens slutning uden hensyntagen til, om  

 femårsbegrænsningen herved overskrides.
 Indenfor perioden fra begyndelsen af det indkomstår, hvori konkursdekretet  

 afsiges, og indtil konkursens slutning, kan underskud ved opgørelsen af  

 konkursindkomsten frem- eller tilbageføres til et hvilket som helst andet  

 indkomstår under konkursen og indtil dens slutning uden tidsmæssig  

 begrænsning.
 Efter konkursens slutning kan underskud fra tidligere perioder ikke  

 længere fremføres, jf. konkursskattelovens § 4, stk. 1.
Skatteberegning 6. Når konkursindkomsten er skattepligtig, beskattes den efter  

 reglerne i selskabsskatteloven eller fondsbeskatningsloven,  

 selskabsskattelovens § 8, stk. 2, og fondsbeskatningslovens § 8, stk. 1, jf.  

 lov om særlig indkomstskat § 2, nr. 17. For selskaber m.v. er det således det  

 enkelte års skatteprocent, der skal lægges til grund ved beregningen af  

 skatten.
Ved skatteberegningen gives efter konkursskattelovens § 3, stk. 2,  

 et fradrag på 100.000 kr. i konkursindkomsten for hele perioden fra  

 konkursårets begyndelse til konkursens slutning.
Fradraget på 100.000 kr. kan  

 frit fordeles over de enkelte år under konkursen.
Fradraget har samme  

 størrelse, uanset hvor længe boet varer.
Skatten skal betales indenfor de frister, der gælder for det år, hvori  

 konkursen sluttes.
Konkursindkomsten er særlig indkomst, jf. lov om særlig  

 indkomstskat § 2, nr. 17, der lægges til selskabernes almindelige indkomst,  

 jf. lov om særlig indkomstskat § 13.
 Boet anses i skattemæssig henseende for sluttet, når skifteretten har  

 stadfæstet kurators udkast til udlodning og regnskab, udarbejdet i henhold  

 til konkurslovens § 148, og ankefristen efter samme lovs § 152 er udløbet.  

 Tidspunktet udskydes ikke, selvom skifteretten i medfør af skiftelovens § 149  

 udskyder endeligt regnskab og udlodning for nærmere afgrænsede dele af boet.  

 Indkomst fra disse nærmere afgrænsede dele indgår ikke i konkursindkomsten  

 for tiden efter ankefristens udløb i henhold til konkurslovens § 152.
 Når et bo sluttes, fordi der ikke er dækning for omkostningerne, jf.  

 konkurslovens §143, varer boet indtil ankefristens udløb (fire uger) fra den  

 skiftesamling, hvor boets slutning er bestemt.
 Særligt om sambeskattede selskaber m.v.
7. Hvis et sambeskattet selskab tages under konkurs, bortfalder  

 tilladelse til sambeskatning med de andre selskaber fra og med det  

 indkomstår, hvori konkursdekretet afsiges.
Det betyder, at underskud fra og  

 med dette år ikke kan fradrages i positiv indkomst i de andre selskaber.
Om  

 disse andre selskabers hæftelse for det konkursramte selskabs skattegæld  

 henvises til pkt. 25.
 Tilladelsen til sambeskatning bortfalder, uanset om selskabet m.v. er  

 skattepligtigt af konkursindkomsten eller ej.
Selvangivelsen 8. Efter konkursskattelovens § 3, stk. 3, skal bostyret - hvis  

 konkursindkomsten er skattepligtig - indgive en selvangivelse vedrørende  

 konkursindkomsten for hvert år under konkursen.
Det gælder både det  

 indkomstår, hvori konkursdekretet afsiges, hvert af de følgende indkomstår  

 under konkursen, og for perioden fra begyndelsen af det sidste indkomstår  

 under konkursen og indtil dens slutning.
Selvangivelserne for de enkelte  

 indkomstår skal dog først indgives indenfor den frist, der gælder for  

 indgivelse af selvangivelse for det indkomstår, hvori boet sluttes.
Konkursskattelovens regler går således ud på, at der ikke opgøres en  

 fælles indkomst for hele boperioden under eet, men at der foretages den  

 sædvanlige opdeling i indkomstperioder.
Det betyder, at der skal foretages en  

 indkomstopgørelse for hvert indkomstår for sig, herunder også en selvstændig  

 opgørelse for den sidste periode, der omfattes af reglerne i  

 selskabsskattelovens § 5 om afsluttende ekstraordinær ansættelse.  

 Selvangivelserne indgives senest ved udløbet af fristen for indgivelse af  

 indkomstopgørelsen med henblik på den ekstraordinære ansættelse, jf.  

 selskabsskattelovens § 5, stk. 2. Efter hidtidig praksis har det i et vist  

 omfang været muligt allerede på et tidligere tidspunkt at indgive et udkast  

 til selvangivelse, som skattemyndighederne har godkendt, hvis de har fundet  

 det forsvarligt.
Denne praksis ændres ikke af konkursskattelovens regler i de  

 tilfælde, hvor konkursindkomsten er skattepligtig.
Konkursboet sluttes efter konkurslovens § 144 9. Det kan forekomme, at konkursbehandlingen afsluttes efter  

 konkurslovens § 144, enten fordi boet giver fuld dækning til kreditorerne  

 eller med en akkord.
Det kan både være en frivillig akkord og en  

 tvangsakkord.
I så fald gælder reglerne i lovens § 5, hvorefter  

 skattefriheden for konkursindkomsten bortfalder, og adgangen til at fremføre  

 et eventuelt underskud begrænses med det beløb, der eftergives, efter samme  

 regler som gælder for akkord udenfor konkurs, jf. lov nr. 363 af 6. juni 1991  

 om ændring af forskellige skattelove og konkursloven (Underskud ved  

 tvangsakkord og gældssanering m.v. og ændringer som følge af  

 konkursskatteloven).
 For selskaber, hvis sambeskatning på grund af dekretets afsigelse er  

 ophørt, er der i så fald adgang til at blive sambeskattet for de pågældende  

 år.
Hvis et konkursdekret afsiges den 1. oktober 1991 og afløses af en  

 tvangsakkord, der stadfæstes den 1. april 1993, skal der foretages normale  

 ansættelser for 1991 og 1992 med fradrag af de respektive indkomstårs  

 eventuelle underskud.
I 1993 foretages også en almindelig ansættelse, men  

 reglerne om underskudsbegrænsning kan medføre, at ældre års underskud  

 nedsættes med virkning for dette år.
Hvis konkursboet sluttes efter konkurslovens § 144, herunder med  

 tvangsakkord, skal indkomsten for de enkelte indkomstår under  

 konkursbehandlingen selvangives indenfor den frist, der gælder for indgivelse  

 af selvangivelse for det indkomstår, hvori konkursen sluttes.
Tvangsakkorden  

 anses for sluttet, når fristen for kære af skifterettens afgørelse om  

 stadfæstelse af akkorden eller om akkordforhandlingens ophør er udløbet, uden  

 at kære er sket, eller når kæreinstansens kendelse er afsagt, jf.  

 konkurslovens § 183.
Hvis skyldneren efter boets slutning godtgør, at fordringshaverne er  

 fyldestgjort eller har givet afkald på deres fordringer, giver skifteretten  

 efter konkurslovens § 144, stk. 2, skyldneren bevis herfor.
Udstedelsen af et  

 sådant bevis er uden betydning i konkursskattemæssig henseende.
B.
Personer Personkredsen 10. Konkursskatteloven omfatter endvidere fysiske personer, hvis  

 bo tages under konkursbehandling efter reglerne i konkursloven.
Om  

 udenlandske konkurser, se pkt. 2.
Indkomstopgørelsen og skatteberegningen 11. Hvis der er truffet beslutning om skattepligt, beskattes  

 konkursindkomsten som særlig indkomst, jf. lov om særlig indkomstskat § 2,  

 nr. 17. Konkursindkomsten beskattes således med 50 pct.
Ved skatteberegningen  

 gives der et fradrag på 100.000 kr. i konkursindkomsten for hele perioden fra  

 konkursårets begyndelse til konkursens slutning.
Fradraget har altså samme  

 størrelse, uanset hvor længe konkursboet varer.
 For fysiske personer omfatter konkursindkomsten hele skyldnerens indkomst  

 fra begyndelsen af det indkomstår, hvori skyldneren erklæres konkurs, og  

indtil konkursdekretets afsigelse, jf. konkursskattelovens § 7, stk.  

 2. Konkursindkomsten omfatter altså ikke blot det, der kan henføres som  

 indkomst fra boets aktiver og passiver.
Konkursindkomsten omfatter dog ikke skyldnerens A-indkomst og heller ikke  

 indkomst, som skyldneren oppebærer fra driften af sin ægtefælles virksomhed  

 eller som medarbejdende ægtefælle.
Skyldnerens indkomst udenfor  

 konkursindkomsten, herunder skyldnerens A-indkomst (løn m.v.), opgøres og  

 beskattes efter de almindelige regler herom.
Lønmodtagerudgifter, der  

 vedrører A-indkomsten, vil således kunne fradrages i denne.
Under konkursen, det vil sige fra konkursdekretets afsigelse og  

 indtil boets slutning, er det kun indkomst, der stammer fra konkursboets  

 aktiver og passiver, der indgår i konkursindkomsten, jf. konkursskattelovens  

 § 7, stk. 1. Skyldnerens løn og indkomst fra selvstændig virksomhed, som  

 skyldneren udøver uden brug af virksomhedens aktiver under konkursen, er ikke  

 omfattet af konkursindkomsten.
Heller ikke indkomst fra aktiver, der ikke kan  

 inddrages under konkursen - f.eks. båndlagte aktiver - indgår i  

 konkursindkomsten.
 Indkomsten efter konkursens afslutning indgår ikke i  

 konkursindkomsten, men beskattes hos skyldneren efter de almindelige regler.
Konkursindkomsten for fysiske personer opgøres efter skattelovgivningens  

 almindelige regler om opgørelsen af almindelig og særlig indkomst med de  

 ændringer, der i øvrigt følger af konkursskatteloven.
Det betyder f.eks., at  

 driftsudgifter i dekretåret kan fratrækkes i konkursindkomsten, selvom de  

 vedrører tiden indtil dekretets afsigelse, og selvom det på grund af  

 konkursen står klart, at de ikke vil blive betalt.
Om fradragstidspunktet for ikke-betalte renteudgifter henvises til  

 ligningslovens § 5, stk. 7. Hvis indkomstårets aktieudbytter overstiger et  

 grundbeløb på 26.400 kr. (1987-niveau), skal det overskydende beløb ifølge  

 konkursskattelovens § 11, stk. 2, medtages i konkursindkomsten med 90 pct.  

 Beløbsgrænsen reguleres efter personskattelovens § 20, og udgør i 1991 30.000  

 kr. og i 1992 30.600 kr.
Da konkursindkomsten beskattes som særlig indkomst  

 med 50 pct., sikres det herved, at udbyttet også under en konkurs kun  

 beskattes med 45 pct.
Udbytteindkomst, der ikke overstiger beløbsgrænsen,  

 skal ikke medtages i konkursindkomsten.
Eksempel Aktieudbytte i indkomståret Når konkursindkomsten er skattefri, tilbagebetales den indeholdte  

 udbytteskat af udbytteindkomst, der overstiger grundbeløbet i  

 personskattelovens § 8 a (30.000 kr. for 1991 og 30.600 kr. for 1992).  

 Udbytteskat af udbytteindkomst, der ikke overstiger dette grundbeløb, er  

 således fortsat endelig.
Boet anses i skattemæssig henseende for sluttet ved udlodning, når  

 skifteretten har stadfæstet kurators udkast til udlodning og regnskab,  

 udarbejdet i henhold til konkurslovens § 148, og ankefristen efter samme lovs  

 § 152 er udløbet.
Tidspunktet udskydes ikke, selvom skifteretten i medfør af  

 konkurslovens § 149 udskyder endeligt regnskab og udlodning for nærmere  

 afgrænsede dele af boet.
Forholdet mellem skyldner og konkursbo 12. Skyldnerens lejebetalinger til boet er den skattepligtige  

 indkomst uvedkommende.
De indgår ikke i konkursindkomsten og kan ikke  

 fradrages ved opgørelsen af skyldnerens skattepligtige indkomst.
Hvis konkursboet udbetaler løn til skyldneren, beskattes denne efter  

 konkursskattelovens § 8, 1. pkt., af lønnen, og lønudgiften kan fradrages i  

 konkursindkomsten, jf. § 11, stk. 4. Noget tilsvarende gælder for andre  

 ydelser fra boet til skyldneren, f.eks. understøttelse.
Efter  

 konkursskattelovens § 8 beskattes de hos skyldneren, og kan i samme omfang  

 fradrages i konkursindkomsten.
Er der derimod tale om en naturalydelse -  

 eksempelvis ved at boet vederlagsfrit stiller en bil til rådighed for  

 skyldneren - beskattes skyldneren ikke af værdien heraf, medmindre der  

 ligefrem er tale om løn for udført arbejde.
Ved fast ejendom er der dog en  

 udtrykkelig bestemmelse i lovens § 8, 2. og 3. pkt., om, at skyldneren  

 beskattes af lejeværdien af fast ejendom, hvis skyldneren bebor konkursboets  

 ejendom, og at den indkomst, der herved konstateres, medregnes i den del af  

 skyldnerens indkomst, der ikke indgår i konkursindkomsten.
Lejeværdien  

 beregnes efter reglerne for procentlejeværdi, hvis det var disse regler, som  

 skyldneren anvendte inden konkursen.
Beskatningen nedsættes ikke, selvom  

 skyldneren betaler vederlag.
Skyldneren har nemlig ikke fradragsret for  

 eventuel leje, som han betaler, heller ikke indenfor lejeværdien.
I  

 konkursindkomsten fradrages eventuelle renteudgifter vedrørende ejendommen,  

 mens lejeværdi ikke indgår i konkursindkomsten, hverken som indtægt eller  

 udgift, jf. konkursskattelovens § 11, stk. 4. Skyldnerens eventuelle betaling  

 af leje til boet beskattes ikke.
Forholdet mellem skyldners ægtefælle og konkursbo 13. Efter kildeskattelovens § 25 A skal indkomst, der vedrører en  

 erhvervsvirksomhed, medregnes ved indkomstopgørelsen hos den ægtefælle, der  

 driver virksomheden, uanset om virksomheden ejes af den anden ægtefælle.  

 Efter konkursskattelovens § 9, stk. 1, gælder dette dog ikke, hvis den  

 ægtefælle, der ejer virksomheden, er under konkurs ved indkomstårets udgang.  

 Hvis det for eksempel er hustruen, der driver en virksomhed, som manden ejer,  

 skal hustruen altså ikke beskattes af indkomsten fra virksomheden, når manden  

 er under konkurs.
Fra og med det år, hvori konkursdekretet over (for eksempel) manden  

 afsiges, medregnes overskuddet således i konkursindkomsten.
Det gælder både,  

 hvis hustruen driver virksomheden, og hvis hun er medarbejdende ægtefælle.
Er  

 der indgået lønaftale med ægtefællen, jf. kildeskattelovens § 25 A, stk. 7,  

 gælder reglerne i denne bestemmelse dog fra indkomstårets begyndelse og  

 indtil konkursdekretets afsigelse, jf. konkursskattelovens § 9, stk. 1, 2.  

 pkt.
 Endvidere gælder, at al løn m.v., som udbetales til skyldnerens ægtefælle  

 af konkursboet under konkursen, beskattes hos den pågældende, jf.  

 konkursskattelovens § 9, stk. 2, uanset om konkursboet er indtrådt i en  

 lønaftale med ægtefællen, jf. kildeskattelovens § 25 A, stk. 7. Disse  

 udgifter kan fratrækkes i konkursindkomsten på samme måde som løn til  

 skyldneren selv, jf. konkursskattelovens § 11, stk. 4. Lejebetalinger fra  

 ægtefællen til konkursboet er på samme måde som for skyldneren selv den  

 skattepligtige indkomst uvedkommende.
Underskud 14. Fra og med det indkomstår, hvori konkursdekretet afsiges, kan  

 underskud fra tidligere indkomstår kun fradrages i konkursindkomsten, og ikke  

 i indkomst hos skyldneren eller dennes ægtefælle, jf. konkursskattelovens §  

 12, stk. 1. Efter § 12, stk. 2, kan underskuddene dog kun fradrages i  

 konkursindkomsten, hvis de efter personskattelovens § 13, stk. 1-2, kan  

 fradrages i den skattepligtige indkomst for det indkomstår, hvori  

 konkursdekretet afsiges.
Det samme gælder underskud, der efter  

 virksomhedsskattelovens § 13, stk. 4, kan fradrages i virksomhedsindkomst i  

 dekretåret.
Der er fortsat adgang til at fremføre resterende virksomhedsskat  

 efter virksomhedsskattelovens § 10, stk. 3.
Underskud, der er omfattet af konkursskattelovens § 12, stk. 2, kan  

 fremføres i boet under konkursbehandlingen uden hensyn til den tidsramme på 5  

 år, der er en følge af de almindelige regler om underskudsfremførsel.
For så  

 vidt angår personskatteloven, er det kun det underskud i den skattepligtige  

 indkomst, der efter personskattelovens § 13, stk. 1 og 2, kan fremføres til  

 fradrag i skyldnerens skattepligtige indkomst, der kan fremføres i boet.
Det  

 beløb, der kan fradrages i konkursindkomsten, er det beløb, der kunne være  

 fratrukket i skyldnerens skattepligtige indkomst i dekretåret, hvis  

 konkursdekretet ikke var blevet afsagt.
Et eventuelt underskud i den  

 personlige indkomst efter personskattelovens § 13, stk. 3 og 4, kan ikke  

 selvstændigt fremføres.
 Hvis skyldneren var omfattet af virksomhedsskatteordningen, er det det  

 underskud, der kunne være fratrukket efter virksomhedsskatteordningens regler  

 i dekretåret, der er fradragsberettiget i konkursindkomsten.
Det er en forudsætning for fradragsretten, at femårsbegrænsningen ikke er  

 udløbet inden dekretåret.
Hvis der er fradragsret i det første år med  

 konkursindkomst, er der imidlertid også fradragsret i de øvrige års  

 konkursindkomst, uanset om femårsbegrænsningen derved overskrides.
Underskud, der opstår i konkursindkomsten, mens boet består, kan fradrages  

 i overskud i andre år under konkursen.
Det kan både fremføres og tilbageføres  

 uden tidsmæssig begrænsning, jf. konkursskattelovens § 12, stk. 3. Underskud  

 i konkursindkomsten kan derimod ikke fratrækkes i nogen anden indkomst end  

 konkursindkomsten og kan heller ikke overføres til ægtefællen, jf.  

 konkursskattelovens § 12, stk. 4.
Hvis en gift person, der erklæres konkurs, ejer en virksomhed, som den  

 anden ægtefælle driver, skal indkomst fra virksomheden fra og med dekretåret  

 henføres til ejerægtefællen og indgå i konkursindkomsten.
Som anført i pkt.  

 13 gælder det, selv om indkomsten fra virksomheden tidligere blev beskattet  

 hos den ægtefælle, der drev virksomheden.
Tidligere års underskud, der  

 stammer fra virksomheden, kan efter konkursskattelovens § 12, stk. 5, ikke  

 fremføres hos den, der driver virksomheden, hverken i det år, hvori  

 konkursdekretet er afsagt eller i senere år.
I stedet fremføres det hos  

 ejerægtefællen, hvor det fradrages i konkursindkomsten efter de  

 retningslinjer, der er beskrevet ovenfor om underskud hos skyldneren selv,  

 jf. konkursskattelovens § 12, stk. 2.
Det kan forekomme, at den ægtefælle, der har drevet den anden ægtefælles  

 (dvs. skyldnerens) virksomhed, ikke alene har underskud fra virksomheden, men  

 i samme år også har andet underskud, der ikke omfattes af konkursen f.eks.  

 underskud af fast ejendom.
Hvis ægtefællen herudover har lønindkomst,  

 beregnes underskuddet fra virksomheden ved, at man først fratrækker andet  

 underskud i lønindkomsten, jf. konkursskattelovens § 12, stk. 6. Et eventuelt  

 positivt resultat nedsætter virksomhedens underskud.
Virksomhedens underskud  

 nedsættes altså ikke med hele lønindkomsten.
Eksempel Skyldnerens ægtefælle har i et givet indkomstår underskud på 500.000 kr.  

 fra en virksomhed, der tilhører skyldneren.
 Herudover har ægtefællen en lønindkomst på 300.000 kr. og underskud på  

 fast ejendom på 200.000 kr.
Indkomsten i det pågældende indkomstår udgør *(nedsættes med positivt resultat af anden virksomhed) Hele dette underskud henføres til virksomheden.
Man formindsker således  

 ikke virksomhedsunderskuddet med hele lønindkomsten, og henfører ikke 200.000  

 kr. af »Underskud i alt« til den faste ejendom.
I nogle tilfælde er underskudsgivende aktiver tidligere blevet selvangivet  

 hos ægtefællen, selvom de tilhørte skyldneren.
I så fald kan det være  

 nødvendigt at genoptage ældre ansættelser af ægtefællernes indkomst for at  

 placere aktiverne i overensstemmelse med ejerforholdene.
Herved undgås, at  

 underskuddet fra skyldnerens aktiver fremføres på den anden side af  

 konkursen.
Genoptagelse kan kun ske i overensstemmelse med de almindelige  

 regler herom.
Særligt om virksomhedsskattelovens regler 15. Virksomhedsskatteloven anvendes ikke på konkursindkomsten, jf.  

 virksomhedsskattelovens § 1, stk. 1. Skyldneren kan derimod anvende  

 virksomhedsordningen på indkomst ved anden ikke-konkursramt virksomhed under  

 konkursen.
 Når en virksomheds indkomst bliver konkursindkomst, bliver tidligere  

 indbetalt virksomhedsskat endelig, jf. virksomhedsskattelovens § 15, stk. 5.  

 Eventuelt opsparet overskud på konto for opsparet overskud medregnes ikke i  

 den skattepligtige indkomst, sådan som det ellers er tilfældet ved  

 virksomhedsophør efter virksomhedsskattelovens § 15.
Selvangivelsen 16. Efter konkursskattelovens § 3, stk. 3, skal bostyret - hvis  

 konkursindkomsten er skattepligtig - indgive en selvangivelse vedrørende  

 konkursindkomsten for hvert år under konkursen.
Er skyldneren en fysisk  

 person, er det skyldneren, der har pligt til at indgive selvangivelsen, jf.  

 lovens § 10, stk. 1. Det gælder både for det indkomstår, hvori  

 konkursdekretet afsiges, hvert af de følgende indkomstår under konkursen, og  

 for perioden fra begyndelsen af det sidste indkomstår under konkursen og  

 indtil dens slutning.
Selvangivelserne for de enkelte indkomstår skal dog  

 først indgives indenfor den frist, der gælder for indgivelse af selvangivelse  

 for det indkomstår, hvori boet slutter.
Når skyldneren er en fysisk person, skal bostyret, jf. konkursskattelovens  

 § 10, stk. 2, give skyldneren de nødvendige oplysninger til brug for  

 selvangivelsen.
Bostyret handler dog under hensyn til varetagelsen af boets  

 interesser, jf. konkurslovens § 115. En eventuel tvist herom kan påkendes af  

 skifteretten.
Skatten skal betales inden for de frister, der gælder for det år, hvori  

 konkursen sluttes.
Konkursindkomsten er særlig indkomst, jf. lov om særlig  

 indkomstskat § 2, nr. 17, og skatten heraf betales for fysiske personers  

 vedkommende efter reglerne i lov om særlig indkomstskat §§ 9-12.
Konkursboet sluttes efter konkurslovens § 144 17. Det kan forekomme, at konkursen afsluttes efter konkurslovens  

 § 144, enten fordi boet giver fuld dækning til kreditorerne eller med en  

 frivillig akkord, en tvangsakkord eller en gældssanering.
I så fald gælder  

 reglerne i konkursskattelovens § 13, hvorefter skattefriheden for  

 konkursindkomsten bortfalder, og adgangen til at fremføre et eventuelt  

 underskud kun begrænses med det beløb, der eftergives.
 Hvis konkursboet sluttes med frivillig akkord eller med tvangsakkord efter  

 konkurslovens § 144, skal indkomsten for de enkelte indkomstår under  

 konkursbehandlingen også selvangives indenfor den frist, der gælder for  

 indgivelse af selvangivelse for det indkomstår, hvori konkursen sluttes, jf.  

 konkursskattelovens § 13.
Hvis skyldneren efter boets slutning godtgør, at fordringshaverne er  

 fyldestgjort eller har givet afkald på deres fordringer, giver skifteretten  

 efter konkurslovens § 144, stk. 2, skyldneren bevis herfor.
Udstedelsen af et  

 sådant bevis er uden betydning i konkursskattemæssig henseende.
C.
Dødsboer Særligt om dødsboskattereglerne 18. Dødsboer, hvor konkursen indtræder efter dødsfaldet, er ikke  

 omfattet af konkursskatteloven og dens regler om skattefrihed og begrænsning  

 af underskudsfremførsel, jf. konkursskattelovens § 6, der ikke nævner  

 dødsboer.
 Hvis afdøde blev erklæret konkurs inden dødsfaldet, foretages efter de  

 almindelige regler i kildeskatteloven om skifte af dødsbo, jf.  

 kildeskattelovens § 14, stk. 1-8, kun afsluttende ansættelse af afdøde i  

 dødsåret, såfremt det begæres af enten boet eller skattemyndigheden indenfor  

 visse frister.
Skattemyndigheden kan imidlertid allerede inden dødsfaldet og i  

 overensstemmelse med konkursskattelovens almindelige regler, jf. pkt. 19,  

 have anmodet om, at konkursindkomsten beskattes.
I så fald følger det af §  

 14, stk. 11, i kildeskatteloven, at denne anmodning står ved magt og også  

 gælder for dødsåret, også selvom skattemyndighederne ikke forlanger  

 afsluttende ansættelse for mellemperioden efter kildeskattelovens § 14, stk.  

 1-8. Indtægter, der ikke indgår i konkursindkomsten, som f.eks. afdødes  

 arbejdsindtægter i mellemperioden, behandles efter de almindelige regler i  

 kildeskatteloven om afsluttende ansættelse.
D.
Fælles bestemmelser Skattepligt - skattefrihed 19. Selskaber m.v. og personer er ikke skattepligtige af  

 konkursindkomsten, medmindre der træffes beslutning om skattepligt efter  

 konkursskattelovens kapitel 4. Skattemyndigheden må kun træffe afgørelse om  

 skattepligt, hvis den skønner, at konkursindkomsten bliver større end 100.000  

 kr. efter fradrag af eventuelt fremført underskud, jf. konkursskattelovens §  

 14. Afgørelsen bliver ikke ugyldig, selvom det senere viser sig, at  

 skattemyndigheden har skønnet forkert.
Skattemyndigheden kan dog senere ændre  

 en afgørelse om skattepligt til skattefrihed, hvis den finder dette rigtigt.
Skattemyndigheden bør samtidig skønne over, om der er rimelig udsigt til  

 at inddrive skatten af konkursindkomsten.
Hvis det må antages, at kun en  

 mindre del af skatten kan inddrives, bør skattemyndigheden ikke gøre  

 konkursindkomsten skattepligtig.
 Skattemyndigheden kan træffe sin afgørelse på grundlag af tidligere  

 selvangivelser, dokumenter, der indgives efter bestemmelsen i  

 konkursskattelovens § 15, stk. 1, og hvad der i øvrigt måtte være  

 skattemyndigheden bekendt.
Hvis der senere indgår et aktiv i et skattefrit bo, og der ville være  

 blevet statueret skattepligt, hvis skattemyndigheden havde haft kendskab til  

 aktivet ved afgørelsen om skattepligt efter konkursskattelovens § 14, kan  

 skattemyndigheden efter konkursskattelovens § 15, stk. 3, træffe en ny  

 afgørelse om skattepligt efter samme retningslinjer, som er anført ovenfor.  

 Dette kan for eksempel være tilfældet, hvis der senere indgår et aktiv i  

 boet, som enten ikke var omtalt i bostyrets oplysninger efter  

 konkursskattelovens § 15, stk. 1, se nedenfor pkt. 21, eller hvis  

 tilhørsforhold til boet måtte anses for usikker eller omstridt.
Hvis en  

 retshandel må omstødes, for at aktivet indgår i boet, må tilhørsforholdet  

 anses som omstridt.
Efter konkursskattelovens § 15, stk. 3, påhviler det  

 bostyret at sende udtrykkelig meddelelse til skattemyndigheden, hvis der  

 senere indgår et aktiv i boet, som enten ikke var omtalt i bostyrets  

 oplysninger efter konkursskattelovens § 15, stk. 1, eller hvis tilhørsforhold  

 til boet måtte anses for usikkert eller omstridt.
Kravet om særskilt  

 oplysning er ikke opfyldt, hvis boet blot nøjes med at fremsende en genpart  

 af den endelige boopgørelse uden at angive, hvilke aktiver, der er nye.
Oplysningspligten omfatter kun nye aktiver.
Hvis et aktiv under  

 bobehandlingen afhændes til en højere værdi, end det var sat til i de  

 dokumenter, som ifølge konkursloven skal indgives ved 1. skiftesamling af  

 fordringens prøvelse, udløses ikke en fornyet indberetningspligt.
Boet skal ikke sende oplysning om nye passiver, og heller ikke oplysning  

 om, når et passiv udgår.
Reglen i konkursskattelovens § 15, stk. 3, handler  

 kun om nye aktiver.
 Afgørelse om skattepligt vedrørende selskaber m.v. træffes af  

 skattemyndigheden i den kommune, hvor skyldneren havde hjemsted i henhold til  

 selskabsskattelovens § 24 den seneste 15. januar forud for konkursdekretets  

 afsigelse, jf. bekendtgørelse nr. 417 af 6. juni 1991 om henlæggelse af visse  

 beføjelser til de kommunale skattemyndigheder, told- og skatteregionerne,  

 Told- og Skattestyrelsen m.fl. § 3, stk. 1, nr. 11. Selskabsskattelovens §  

 24, stk. 3, hvorefter skatteministeren i tvivlstilfælde afgør, i hvilken  

 kommune et selskab eller en forening m.v. skal skatteansættes, anvendes  

 tilsvarende.
 Afgørelse om skattepligt vedrørende fysiske personer træffes af den  

 skattemyndighed, som i henhold til kildeskattebekendtgørelsens §§ 7, 8 og 10  

 har foretaget forskudsregistrering af skyldneren for det indkomstår, hvori  

 konkursdekretet afsiges, jf. bekendtgørelse nr. 417 af 6. juni 1991 om  

 henlæggelse af visse beføjelser til de kommunale skattemyndigheder, told- og  

 skatteregionerne, Told- og Skattestyrelsen m.fl. § 3, stk. 1, nr. 11.
Særligt om forældelse ved konkurs Efter hidtidig praksis beskattes fordelen ved forældelse af gælden hos en  

 personlig skyldner, når udgiften er fradragsberettiget og skyldneren har haft  

 indkomst, hvori fradragsretten er udnyttet.
Fordelen ved forældelsen opgøres  

 endvidere på grundlag af fordringens kursværdi ved forældelsen.
Denne praksis  

 er ikke ændret ved konkursskatteloven.
Herudover bemærkes dog, at  

 kursgevinstloven medfører beskatning ved forældelse af gæld, der skulle  

 indfries til overkurs og fordringer i udenlandsk valuta.
Særligt om opgørelsen af skattepligtig formue 20. Ved opgørelsen af den skattepligtige formue sættes  

 nettoværdien af aktiver og passiver, der inddrages under konkursen, til 0  

 kr., jf. konkursskattelovens § 16. Det gælder, uanset om skyldneren er  

 skattepligtig eller ej af konkursindkomsten.
 Produktions- og salgsforeninger, der efter selskabsskattelovens §§ 14-15  

 opgør deres indkomst som en procentdel af formuen, vil være indkomstskattefri  

 af konkursindkomsten, konkursskattelovens § 16 smh.m. selskabsskattelovens §  

 16.
Bostyrets pligter 21. Bostyret skal efter konkursskattelovens § 15, stk. 1, indgive  

 genpart af statusoversigten samt af en eventuel indberetning og  

 resultatopgørelse, jf. konkurslovens § 116, til den kommunale  

 skattemyndighed, som skal afgøre skattepligtsspørgsmålet, jf. pkt. 19. Det er  

 de samme dokumenter, som ifølge konkursloven skal indgives til skifteretten  

 ved 1. skiftesamling, hvor fordringerne prøves.
Den kommunale skattemyndighed  

 skal have en genpart samtidig med, at dokumenterne indsendes til  

 skifteretten.
Skifteretten forlanger ikke altid, at der indgives en  

 indberetning eller en resultatopgørelse til skifteretten.
Skifteretternes  

 praksis med hensyn hertil ændres ikke ved konkursskatteloven.
Forlanges  

 indberetning og resultatopgørelse ikke af skifteretten, skal disse  

 oplysninger heller ikke indsendes til skattemyndighederne.
 Om bostyrets oplysningspligt, når der indgår et aktiv i boet, som enten  

 ikke var omtalt i bostyrets oplysninger efter konkursskattelovens § 15, stk.  

 1, eller hvis tilhørsforhold til boet måtte anses for usikkert eller  

 omstridt, henvises til pkt. 19.
 Om bostyrets oplysningspligt overfor skyldneren til brug for dennes  

 selvangivelse, jf. konkursskattelovens § 10, stk. 2, henvises til pkt. 16.
Frister for afgørelse om skattepligt 22. Den kommunale skattemyndigheds afgørelse om skattepligt skal  

 træffes inden tre måneder efter modtagelsen af de dokumenter, som det efter  

 konkursskattelovens § 15, stk. 1, påhviler bostyret at indsende til den  

 kommunale skattemyndighed.
De tre måneder regnes fra modtagelsen af  

 dokumenterne hos vedkommende kommunale skattemyndighed til afsendelse af  

 afgørelsen fra den kommunale skattemyndighed.
Hvis skattemyndighedens  

 afgørelse ikke er truffet inden da, er konkursindkomsten skattefri, medmindre  

 der siden bliver truffet bestemmelse om skattepligt efter reglen i  

 konkursskattelovens § 15, stk. 3.
Som anført i pkt. 19 kan det forekomme, at der senere sker ændringer i  

 boets aktiver, og at skattemyndigheden derfor kan træffe en ny afgørelse om  

 skattepligt, jf. konkursskattelovens § 15, stk. 3. Denne (nye) afgørelse skal  

 træffes inden for 4 uger.
Ligesom 3 måneders fristen regnes 4 ugers fristen  

 fra oplysningernes modtagelse til afgørelsens afsendelse.
Klage 23. En afgørelse, der pålægger skattepligt, kan efter  

 konkursskattelovens § 15, stk. 4, 1. pkt., senest tre måneder efter  

 afgørelsen påklages til told- og skatteregionen, jf. bekendtgørelse nr. 417  

 af 6. juni 1991 om henlæggelse af visse beføjelser til de kommunale  

 skattemyndigheder, told- og skatteregionerne, Told- og Skattestyrelsen m.fl.  

 § 14, stk. 1. Klager vedrørende afgørelser truffet af Københavns Kommune  

 afgøres af Told- og Skatteregion København 2 (Nord), og klager vedrørende  

 Frederiksberg Kommune afgøres af Told- og Skatteregion København 3  

 (Nordvest), jf. samme bekendtgørelses § 14, stk. 4.
Regionens afgørelse kan ikke påklages til anden administrativ myndighed,  

 jf. den ovennævnte bekendtgørelses § 14, stk. 5. Hvis regionens afgørelse  

 ikke foreligger inden for 3 måneder, bortfalder skattepligten, jf.  

 konkursskattelovens § 15, stk. 4, 2. pkt.
Fristen regnes fra modtagelse af  

 klagen hos den kompetente region indtil dennes afsendelse af sin afgørelse.
Klageberettigede er både bostyre og skyldner.
Hvis både konkursboet og  

 skyldneren klager, regnes fristen på tre måneder efter konkursskattelovens §  

 15, stk. 4, 1. pkt., fra modtagelse af den første klage.
Straffebestemmelser 24. Bestemmelserne i konkursskattelovens §§ 18-20 svarer til de  

 straffebestemmelser, der gælder efter kildeskattelovens afsnit VIII om  

 dødsboer.
Særligt om skattekravs stilling ved konkurs 25. Skatter for indkomstår forud for det indkomstår, hvori  

 konkursdekretet afsiges, kan anmeldes i konkursboet og er simple krav.
Det  

 gælder både selskaber m.v. og personer.
Selskabsskatter, der vedrører indkomstår under konkursen, kan også  

 anmeldes.
De har tidligere haft status som såkaldte massekrav, dvs. krav som  

 opstår ved selve konkursbehandlingen, og som derfor har en fortrinsstilling  

 efter konkurslovens § 93, men har nu stilling som simple krav, jf.  

 konkurslovens § 38 og § 93, nr. 3. Om ikrafttræden henvises til pkt. 26.
 Personskatter, der vedrører indkomstår, der afsluttes efter dekretets  

 afsigelse, vedrører ikke konkursboet og kan derfor ikke anmeldes i boet.
 Selvom selskabers sambeskatning ophører ved konkursen, jf.  

 konkursskattelovens § 4, stk. 3, hæfter de andre selskaber, der i  

 indkomståret forud for det indkomstår, hvori konkursdekretet blev afsagt,  

 indgik i sambeskatningen, solidarisk for skatten af konkursindkomsten, jf.  

 konkursskattelovens § 4, stk. 4. Det gælder også, selvom et selskab er  

 afstået ved afsigelsen af konkursdekretet, når selskabet har indgået i  

 sambeskatningen i indkomståret forud for det indkomstår, hvori konkursdekret  

 afsiges.
Uanset at fysiske personers ikke-betalte skatter for indkomstår, der er  

 afsluttet inden konkursen, kan anmeldes overfor konkursboet, hæfter  

 skyldneren stadigvæk.
Endvidere hæfter ægtefællen subsidiært efter reglen i  

 kildeskattelovens § 72, stk. 2. Skatter, der vedrører senere indkomstår, kan  

 ikke anmeldes overfor konkursboet, idet skattekravene anses for stiftet ved  

 udgangen af de pågældende indkomstår og altså efter konkursdekretets  

 afsigelse.
Herfor hæfter skyldneren fortsat, og subsidiært også ægtefællen i  

 medfør af reglen i kildeskattelovens § 72, stk. 2. Ved forskudt indkomstår  

 anses skattekravet også for stiftet ved udgangen af indkomståret og ikke ved  

 udgangen af det tilsvarende kalenderår.
Ikrafttrædelse 26. Loven har virkning for konkursboer, hvor fristdagen efter  

 konkursloven er den 27. december 1990 eller senere.
Ved fristdagen forstås efter konkurslovens § 1, stk. 1, som udgangspunkt - den dag, da skifteretten modtog anmeldelse om betalingsstandsning eller  

 begæring om akkordforhandling eller konkurs, - . . . (udeladt) - dagen for beslutning om likvidation af et aktieselskab eller  

 anpartsselskab, hvis skifteretten inden tre måneder efter denne beslutning  

 modtager anmeldelse om betalingsstandsning eller begæring om  

 akkordforhandling eller konkurs, eller det tidligste af disse tidspunkter.
Tvangsakkord, frivillig akkord og gældssanering E.
Indledning Indledning 27. Som anført under pkt. 1 skal konkursskatteloven ses i  

 sammenhæng med de regler, der er gennemført ved lov nr. 363 af 6. juni  

 1991 om ændring af forskellige skattelove og konkursloven (Underskud ved  

 tvangsakkord og gældssanering m.v. og ændringer som følge af  

 konkursskatteloven). Denne lov begrænser en skyldners adgang til at fremføre  

 skattemæssige underskud, når skyldnerens gæld nedsættes gennem tvangsakkord,  

 gældssanering og frivillig akkord, både i og udenfor konkurs.
Endvidere  

 indebærer de nye regler, at en akkord eller en kendelse om gældssanering  

 omfatter krav på særlig indkomstskat vedrørende indkomst før akkordens  

 slutning, henholdsvis før afsigelse af kendelse om gældssanering.
 De væsentligste forskelle i den skattemæssige behandling af henholdsvis  

 konkurs og akkord m.v. består herefter i, at skyldnerens uudnyttede,  

 fradragsberettigede underskud ved en akkord eller en gældssanering nedsættes  

 med gældseftergivelsen, og i at der ikke opstår nogen skattefri boindkomst.
Endvidere er der ved lov nr. 394 af 6. juni 1991 gennemført en række  

 ændringer i kursgevinstloven.
Kredsen af generelt skattepligtige i  

 kursgevinstloven er således nu udvidet til at omfatte alle selskaber og fonde  

 m.v., som herefter som udgangspunkt skal medregne alle kursgevinster på  

 fordringer og gæld ved opgørelsen af den skattepligtige indkomst og  

 tilsvarende har fradragsret for kurstab på fordringer og gæld.
Gevinst på  

 gæld som følge af en tvangsakkord eller en aftale om en samlet ordning mellem  

 en skyldner og dennes kreditorer om bortfald eller nedsættelse af debitors  

 gæld (frivillig akkord) er dog ikke skattepligtig efter kursgevinstlovens  

 bestemmelser, jf. kursgevinstlovens § 6 A.
F.
Anvendelsesområde Tvangsakkord 28. Reglerne om den skattemæssige behandling af en akkord omfatter  

 tvangsakkord både indenfor og udenfor konkurs, jf. ligningslovens § 15, stk.  

 2, personskattelovens § 13 a, stk. 1, og virksomhedsskattelovens § 13, stk.  

 6.
 Tvangsakkord er omfattet, både når kendelsen går ud på en procentvis  

 nedsættelse af gælden, og når kendelsen går ud på, at skyldnerens formue helt  

 eller delvis skal realiseres og fordeles imellem hans kreditorer, imod at  

 skyldneren frigøres for den gæld, der ikke bliver dækket  

 (likvidationsakkord).
Tvangsakkord kan også bestå i en foreløbig henstand med kravene mod  

 skyldneren, der derved får udsættelse med at betale gælden, uden at der sker  

 nogen nedsættelse af fordringerne (moratorium). Disse tilfælde omfattes ikke  

 af reglerne om den skattemæssige behandling af en akkord.
Kombineres et  

 moratorium med en almindelig tvangsakkord og/eller en likvidationsakkord,  

 anvendes reglerne om begrænsning i retten til at fremføre et underskud  

 fortsat.
Frivillig akkord 29. Reglerne om den skattemæssige behandling af en akkord omfatter  

 også aftaler om en samlet ordning mellem en skyldner og dennes kreditorer om  

 bortfald eller nedsættelse af skyldnerens gæld (frivillig akkord), der  

 således sidestilles med tvangsakkord i skattemæssig henseende, jf.  

 ligningslovens § 15, stk. 3, personskattelovens § 13 a, stk. 4, og  

 virksomhedsskattelovens § 13, stk. 7.
 I forbindelse med en frivillig akkord kan skyldneren være insolvent, men  

 der stilles ikke krav herom, for at der foreligger en frivillig akkord.  

 Formålet med en akkord er, at skyldneren får en ordning på sine  

 gældsforpligtelser.
 Ved frivillig akkord forstås efter ligningslovens § 15, stk. 3,  

 personskattelovens § 13 a, stk. 4, og virksomhedsskattelovens § 13, stk. 7,  

 aftaler om en samlet ordning mellem en skyldner og dennes kreditorer om  

 bortfald eller nedsættelse af skyldnerens gæld.
Spørgsmålet om, hvornår der foreligger en aftale afgøres efter de  

 almindelige regler herom, herunder om suspensive aftaler.
En akkordaftale kan  

 f.eks. foreligge, selvom en enkelt kreditor for sit vedkommende ikke ønsker  

 at indgå i akkorden, eller kun på visse betingelser ønsker at indgå i en  

 akkord.
Gælder akkordaftalen derimod efter sit indhold ikke, medmindre alle  

 kreditorer indgår i aftalen, kan aftalen ikke anses for indgået, før den  

 sidste kreditor har meddelt at ville indgå heri.
Eftergivelse efter  

 kildeskattelovens §§ 73 B-D er også en aftale om gældsnedsættelse.
En samlet ordning vil typisk omfatte tilfælde, hvor der sker en  

 ligelig reduktion af de enkelte kreditorers fordringer i overensstemmelse med  

 konkurslovens regler.
Ved en samlet ordning kan også forstås tilfælde, hvor  

 der ikke er en sådan fuldstændig ligelighed, f.eks. fordi småkrav gives en  

 fuld dividende.
Det forhold, at der skal være tale om en samlet ordning, er  

 dog ikke i sig selv til hinder for, at der også vil kunne foreligge en  

 frivillig akkord i de tilfælde, hvor kun en enkelt eller enkelte  

 hovedkreditorer er med i ordningen, mens småkrav holdes udenfor.
Har aftalen  

 ikke et sådant omfang, at der kan siges at foreligge en samlet ordning mellem  

 en skyldner og dennes kreditorer, har gældseftergivelsen ikke betydning for  

 adgangen til at fremføre et underskud.
 En samlet ordning kan også foreligge, selv om gæld, som er særligt og  

 tilstrækkeligt sikret, f.eks. ved håndpant, ikke nedsættes samtidig med  

 skyldnerens øvrige gæld.
En gældseftergivelse, der ikke er omfattende nok til at være en frivillig  

 akkord, kan udløse beskatning hos skyldneren efter reglerne i  

 kursgevinstloven.
En tvangsakkord, gældssanering eller frivillig akkord  

 udløser derimod ikke beskatning hos skyldneren, jf. kursgevinstlovens § 6 A.
Nedsættelse af skyldnerens gæld omfatter også den situation, at en  

 kreditor konverterer sin fordring til aktiekapital, hvis de modtagne aktiers  

 kursværdi er mindre end fordringens pålydende, og kreditor dermed er  

 fyldestgjort.
Ved bedømmelsen af de modtagne aktiers eller anparters  

 kursværdi skal der også tages hensyn til det forhold, at den forbedrede  

 økonomiske situation, der følger af gældsnedsættelsen, medfører en vis  

 kursstigning.
 Det er uden betydning, om aftalen indgås her i landet eller i udlandet.  

 Det er ligeledes uden betydning, om kreditorerne er hjemmehørende her i  

 landet eller i udlandet.
Gældssanering 30. Gældssanering efter konkurslovens afsnit IV (kapitel 25-29)  

 sidestilles i skattemæssig henseende med frivillig akkord og tvangsakkord  

 både indenfor og udenfor konkurs, jf. personskattelovens § 13 a, stk. 1, og  

 virksomhedsskattelovens § 13, stk. 6.
Særligt om misligholdelse af akkord eller gældssanering 31. Retten til at fremføre et beløb som underskud, svarende til en  

 tidligere bortakkorderet gæld, genopstår ikke ved skyldnerens misligeholdelse  

 af en tvangsakkord eller frivillig akkord.
Skattemyndighederne kan derfor  

 ikke på grundlag af det forhold, at akkorden eller gældssaneringen bortfalder  

 på grund af skyldnerens misligholdelse, foretage nogen korrektion af  

 ansættelserne for hverken det indkomstår, hvori akkorden eller  

 gældssaneringen er opnået eller noget efterfølgende år.
G.
Selskaber m.v.
 Selskaber m.v.
 32. For selskabers vedkommende nedsættes uudnyttede,  

 fradragsberettigede underskud fra indkomstår forud for det år, hvori  

 kendelsen om stadfæstelse af tvangsakkord afsiges, med det beløb, hvormed  

 gælden er nedsat, jf. ligningslovens § 15, stk. 2. Det samme gælder  

 uudnyttede, fradragsberettigede underskud fra det indkomstår, hvori akkorden  

 opnås.
 Gældseftergivelsen opgøres som det fulde beløb, der eftergives, dvs. som  

 forskellen mellem gældens pålydende og det modtagnes værdi.
Gevinst på gæld som følge af tvangsakkord eller aftale om en samlet  

 ordning mellem en skyldner og dennes kreditorer om bortfald eller nedsættelse  

 af debitors gæld (frivillig akkord) er efter kursgevinstlovens § 6 A ikke  

 skattepligtig, medmindre gælden nedsættes til et lavere beløb end fordringens  

 værdi for kreditor på tidspunktet for gældseftergivelsen.
Hvis en  

 gældsfrigørelse herefter medfører, at skyldneren beskattes efter  

 kursgevinstlovens regler, formindsker dette ifølge ligningslovens § 15, stk.  

 2, 2. pkt., nedsættelsen af underskuddet efter 1. pkt.
Nedsættelsesbeløbet  

 formindskes med den del af skyldnerens skattepligtige indkomst, der stammer  

 fra gældsfrigørelsen.
Nedsættelsen sker med virkning fra det indkomstår, hvori tvangsakkord  

 stadfæstes.
Ved frivillig akkord sker det med virkning fra det år, hvori den  

 frivillige akkord er indgået.
 Hvis underskud fra flere indkomstår skal nedsættes, nedsættes underskud  

 fra et tidligere år før underskud fra et senere år.
 Særligt om sambeskattede selskaber m.v.
33. Hvis det selskab, der opnår en akkord, er sambeskattet med  

 andre selskaber, er det alene underskuddet fra det pågældende og tidligere  

 indkomstår i det selskab, der omfattes af akkorden, der nedsættes.
Akkorden  

 påvirker ikke selve muligheden for at overføre underskuddet til fradrag i et  

 sambeskattet selskab.
Underskuddet nedsættes dog, inden det kan overføres til  

 fradrag hos de andre (sambeskattede) selskaber, idet nedsættelsen dog  

 begrænses med et beløb svarende til den del af skyldnerens skattepligtige  

 indkomst, der hidrører fra skyldnerens frigørelse for gældsforpligtelser.
Det  

 gælder også underskud fra det år, hvori akkorden opnås.
I modsætning til hvad  

 der gælder for konkurs, betyder akkorden ikke, at sambeskatningen ophører.
H.
Personer Enlige 34. For personer, der er omfattet af personskattelovens regler om  

 fremførsel af underskud, indebærer en akkord eller en gældssanering, at  

 uudnyttede, fradragsberettigede underskud fra indkomstår forud for det år,  

 hvori tvangsakkord stadfæstes, eller kendelse om gældssanering afsiges,  

 nedsættes med det beløb, hvormed gælden er nedsat, jf. personskattelovens §  

 13 a.
 Gældseftergivelsen opgøres som det fulde beløb, der eftergives, dvs. som  

 forskellen mellem gældens pålydende og det modtagnes værdi.
 Personskatteloven indeholder regler om fremførsel af underskud i den  

 skattepligtige indkomst til fradrag i følgende års skattepligtige indkomst.  

 Der henvises til cirkulære nr. 22 af 9. december 1986 om personskatteloven og  

 andre skattelove (skattereformen), afsnit E, pkt. 31-48. Det kan endvidere  

 forekomme, at der samtidig med et underskud i den skattepligtige indkomst er  

 underskud i den personlige indkomst, der fremføres til fradrag i de følgende  

 år, men alene med virkning for 6 og 12 pct.-skatterne.
 Efter personskattelovens § 13 a, stk. 1, jf. § 13, begrænses underskuddet  

 både i den skattepligtige indkomst og i den personlige indkomst med  

 gældseftergivelsen.
Gevinst på gæld som følge af tvangsakkord eller aftale om en samlet  

 ordning mellem en skyldner og dennes kreditorer om bortfald eller nedsættelse  

 af debitors gæld (frivillig akkord) er efter kursgevinstlovens § 6 A ikke  

 skattepligtig, medmindre gælden nedsættes til et lavere beløb end fordringens  

 værdi for kreditor på tidspunktet for gældseftergivelsen.
Hvis  

 gældsfrigørelsen herefter medfører, at skyldneren beskattes efter  

 kursgevinstlovens regler, formindsker dette ifølge personskattelovens § 13 a,  

 stk. 1, 2. pkt., nedsættelsen af underskuddet efter 1. pkt.  

 Nedsættelsesbeløbet formindskes med den del af skyldnerens skattepligtige  

 indkomst, der stammer fra gældsfrigørelsen.
Nedsættelsen sker allerede med virkning før det indkomstår, hvori  

 tvangsakkord stadfæstes eller kendelse om gældssanering er afsagt, dvs. før  

 fristen for kære efter konkurslovens § 183 og §§ 202, 205, 212 og 216 er  

 udløbet.
Ved frivillig akkord sker nedsættelsen allerede med virkning før det  

 år, hvori den frivillige akkord er indgået, idet nedsættelsen også omfatter  

 underskud fra tidligere indkomstår.
 Nedsættelsen omfatter også underskud i det år, hvori tvangsakkord  

 stadfæstes eller kendelse om gældssanering er afsagt, og som fradrages i  

 senere år.
 Hvis underskud fra flere indkomstår skal nedsættes, nedsættes underskud  

 fra et tidligere år før underskud fra et senere år.
Ægtefæller 35. Nedsættelsen af underskud i den skattepligtige indkomst med  

 virkning for det år, hvori akkorden opnås, sker for ægtefæller inden  

 underskuddet overføres til fradrag i ægtefællens personlige indkomst og  

 kapitalindkomst.
 Ved begrænsning af overførsel af negativ personlig indkomst til den anden  

 ægtefælle sker begrænsningen inden fradrag efter personskattelovens § 13,  

 stk. 4, 1. pkt., i den anden ægtefælles personlige indkomst.
 I tilfælde hvor en virksomhed ejes af den ene ægtefælle, mens underskuddet  

 fratrækkes hos den anden ægtefælle, der driver virksomheden, følger det af  

 personskattelovens § 13 a, stk. 2, at gældseftergivelse, der ikke er anvendt  

 til underskudsnedsættelse hos ejerægtefællen, skal anvendes til  

 underskudsnedsættelse hos den anden ægtefælle.
Særligt om virksomhedsskattelovens regler 36. For personer, der er omfattet af virksomhedsskatteordningen,  

 gælder tilsvarende regler som for selskaber m.v. og fysiske personer for  

 underskud i virksomhedsindkomsten.
Om fremførsel af underskud under  

 virksomhedsordningen henvises til cirkulære nr. 21 af 9. december 1986 om  

 virksomhedsskatteloven, afsnit O (pkt. 118-129).
 For enlige skal underskuddet først nedsættes efter, at underskuddet i  

 virksomhedsindkomsten har nedsat kapitalindkomsten og den personlige indkomst  

 i det indkomstår, hvori nedsættelsen får virkning.
 For ægtefæller skal underskuddet nedsættes, inden det overføres til  

 fradrag i ægtefællens eventuelle personlige indkomst, men efter at  

 ægtefællernes samlede positive kapitalindkomst er nedsat i henhold til  

 virksomhedsskattelovens § 13, stk. 2, og efter at skyldnerens egen personlige  

 indkomst er nedsat.
Hvis skyldneren ikke har underskud, overføres nedsættelsesbeløbet til  

 ægtefællen til nedsættelse af dennes underskud.
Det gælder dog kun i det  

 omfang, hvori ægtefællens underskud stammer fra skyldnerens virksomhed, jf.  

 personskattelovens § 13 a, stk. 2. Situationen kan forekomme, hvis ægtefællen  

 driver den virksomhed, som skyldneren ejer.
Tilsvarende gælder - hvis  

 skyldneren har underskud - for det beløb, hvormed nedsættelsesbeløbet  

 overstiger underskuddet.
 Hvis en ægtefælle, der driver den anden ægtefælles virksomhed, har både  

 underskud fra virksomhed og andet underskud i samme år, skal det underskud,  

 der skal begrænses - og som uden nedsættelse kunne være fradraget i  

 akkordåret, hvis ikke kendelse om stadfæstelse af tvangsakkord var afsagt  

 eller frivillig akkord var indgået - behandles, som om det fortrinsvis  

 stammede fra skyldnerens virksomhed.
I.
Dødsboer Særligt om dødsboskattereglerne 37. Uanset om et dødsbo opnår en (tvangs)akkord i eller uden for  

 konkurs, finder reglerne om underskudsbegrænsning ikke anvendelse for  

 dødsboet.
J.
Skattekravs stilling ved akkord og gældssanering Særligt om skattekravs stilling ved akkord m.v.
38. En tvangsakkord eller gældssanering omfatter skatterne i de  

 indkomstår, der er afsluttede, inden tvangsakkordforhandlingens åbning, jf.  

 konkurslovens § 167, eller inden gældssaneringssagens indledning, jf.  

 konkurslovens § 206, konkurslovens §§ 158, stk. 1, og 199, stk. 1, 1. pkt.  

 Det følger af de almindelige regler om, at skattekravene i konkurs- og  

 akkordretlig sammenhæng anses for stiftet ved indkomstårets afslutning.
Ved  

 forskudt indkomstår anses skattekravet også for stiftet ved udgangen af  

 indkomståret og ikke ved udgangen af det tilsvarende kalenderår.
 Tvangsakkorden eller gældssaneringen omfatter også særlig indkomstskat  

 vedrørende indkomst før akkordens slutning, jf. konkurslovens § 183, eller  

 før kendelse om gældssanering afsiges, jf. konkurslovens §§ 158, stk. 1, og  

 199, stk. 1, 1. pkt.
 Selv om selskaber og foreninger m.v. ikke svarer særlig indkomstskat, jf.  

 lov om særlig indkomstskat § 13, betyder dette for selskaber m.v., at  

 selskabsskat, der kan henføres til særlig indkomst opstået før akkordens  

 slutning, er omfattet af akkorden.
K.
Ikrafttrædelse Ikrafttrædelse 39. De ovennævnte regler har virkning for frivillige akkorder,  

 tvangsakkorder eller gældssaneringer, der er indgået som afslutning på en  

 påbegyndt konkurs, hvor fristdagen for konkursen er den 27. december 1990  

 eller senere.
Hvis fristdagen eksempelvis er den 20. december 1990, og  

 konkursen er afsluttet gennem en akkord, så er akkorden ikke omfattet af  

 ændringerne.
 Lovændringerne har ligeledes virkning for tvangsakkorder og  

 gældssaneringer udenfor konkurs, hvor fristdagen er den 27. december 1990 og  

 senere.
 Om fristdagen, jf. konkurslovens § 1, stk. 1, henvises til pkt. 26.
 Endelig har ændringerne virkning for frivillige akkorder, som er indgået,  

 uden at der forinden har været en fristdag efter konkursloven, når aftale om  

 frivillig akkord er indgået den 27. december 1990 eller senere.
