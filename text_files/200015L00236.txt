Tillægsbetænkning afgivet af  

 Skatteudvalget den 6. december 2000 Tillægsbetænkning over Forslag til lov om ændring af  

 selskabsskatteloven og ligningsloven (CFC-beskatning ved gunstige skatteudskydelsesordninger  

 samt fradragsbeskæring ved  koncerninterne præmiebetalinger) [af skatteministeren (Ole Stavad)] 1. Udvalgsarbejdet Lovforslaget blev fremsat den 4. oktober 2000 og var til  

 1. behandling den 24. oktober 2000. Lovforslaget blev efter 1. behandling  

 henvist til behandling i Skatteudvalget.
Udvalget afgav betænkning den  

 30. november 2000. Lovforslaget blev 2. behandlet den 5. december 2000,  

 hvorefter det blev henvist til fornyet behandling i Skatteudvalget.
Møder Udvalget har, efter at lovforslaget blev henvist til  

 fornyet udvalgsbehandling, behandlet dette i et møde.
Skriftlige henvendelser Udvalget har under den fornyede behandling af lovforslaget  

 modtaget skriftlige henvendelser fra:
Foreningen af Statsautoriserede Revisorer og Shell Olie og Gas Udvinding og Dansk Shell.
 Skatteministeren har over for udvalget kommenteret de  

 skriftlige henvendelser til udvalget.
2. Indstillinger Et flertal i udvalget (V, KF, DF, CD, KRF og FRI)  

 indstiller lovforslaget til forkastelse ved 3. behandling.
Flertallet i udvalget bemærker med hensyn til den  

 del af lovforslaget, der vedrører koncerninterne forsikringer, at  

 Shell og Texaco i Danmark under udvalgsbehandlingen har godtgjort, at disse  

 selskabers anvendelse af koncerninterne forsikringsselskaber er  

 forretningsmæssigt begrundet, ligesom de har oplyst, at  

 forsikringsselskaberne er beliggende i lande med normal beskatning.  

 Skatteministeren har i sin kommentarer til disse henvendelser oplyst, at  

 beskæringen af fradragsretten for forsikringspræmier i  

 sådanne tilfælde er fuldstændig tilsigtet.
Flertallet i  

 udvalget finder, at konsekvenserne af denne del af lovforslaget går  

 videre end sigtet om at fjerne de rent skattemæssige incitamenter til  

 koncerninterne forsikringer.
Lovforslaget kan således  

 påføre erhvervslivet omkostninger og dermed forringe  

 konkurrenceevnen.
 Et mindretal i udvalget (S, SF, RV og EL)  

 indstiller lovforslaget til vedtagelse i den affattelse, hvori det  

 foreligger efter 2. behandling.
En oversigt over Folketingets sammensætning er  

 optrykt i tillægsbetænkningen.
Der gøres opmærksom  

 på, at et flertal eller mindretal i udvalget ikke altid afspejler et  

 flertal/mindretal ved afstemningen i Folketingssalen.
Jens Peter Vernersen (S) nfmd.  

  Thomas Adelskov (S)  Anna-Marie Hansen (S)  

  Erik Mortensen (S)  Hugo Sørensen (S)  

  Aage Frandsen (SF) Sonja Albrink (CD)  

  Anders Samuelsen (RV)  Frank Aaen (EL)  

  Kristian Jensen (V)  

  Mariann Fischer Boel (V) fmd.  

  Svend Aage Jensby (V) Flemming Kofod-Svendsen (KRF)  

  Flemming Hansen (KF)  Brian Mikkelsen (KF)  

  Kristian Thulesen Dahl (DF)  

  Kim Behnke (FRI) Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 16 ** Kristeligt Folkeparti (KRF) 4 Socialistisk Folkeparti (SF) 13 Frihed 2000 (FRI) 4 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for Partierne (UP) 4 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag omdelt på L 35 efter afgivelse af  

 betænkning Bilagsnr.
