Bekendtgørelse om ophævelse af bekendtgørelse om gennemførelse af Kommissionens beslutning af 21. februar 2008 om en teknisk specifikation for interoperabilitet for delsystemet »rullende materiel« i det transeuropæiske jernbanesystem for højhastighedstog1) § 1. Bekendtgørelse nr. 203 af 11. marts 2009 om gennemførelse af Kommissionens beslutning af 21. februar 2008 om en teknisk specifikation for interoperabilitet for delsystemet »rullende materiel« i det transeuropæiske jernbanesystem for højhastighedstog ophæves.
 § 2. Bekendtgørelsen træder i kraft den 1. januar 2016.
 Stk. 2. Den i § 1 anførte bekendtgørelse finder dog fortsat anvendelse i de tilfælde, som er angivet i artikel 11 i Kommissionens forordning nr. 1302/2014/EU af 18. november 2014 om en teknisk specifikation for interoperabilitet gældende for lokomotiver og rullende materiel til passagertog i delsystemet Rullende materiel til jernbanesystemet i Den Europæiske Union.
Trafik- og Byggestyrelsen, den 19. november 2015 Carsten Falk Hansen / Leif Funch 1) I bekendtgørelsen er der medtaget en bestemmelse fra Kommissionens forordning nr. 1302/2014/EU af 18. november 2014 om en teknisk specifikation for interoperabilitet gældende for lokomotiver og rullende materiel til passagertog i delsystemet Rullende materiel til jernbanesystemet i Den Europæiske Union, EU-Tidende 2014, nr.
L 356, side 228. Ifølge artikel 288 i EUF-Traktaten gælder en forordning umiddelbart i hver medlemsstat.
Gengivelsen af bestemmelsen i bekendtgørelsen er således udelukkende begrundet i praktiske hensyn og berører ikke forordningens umiddelbare gyldighed i Danmark.
