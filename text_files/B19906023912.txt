 I henhold til § 12, stk. 1, i Statens Metrologiråds bekendtgørelse nr. 749  

 af 7. november 1989 om kontrol med måling af fjernvarme i afregningsøjemed  

 skal fjernvarmeleverandøren etablere et kontrolsystem, der er opbygget  

 således, at der gennem dets drift opnås tilstrækkelig sikkerhed for, at de  

 idriftværende målere ikke overskrider det dobbelte af de maksimalt  

 tilladelige fejl ved førstegangsverifikation.
 Som retningslinie for størrelsen af tilstrækkelig sikkerhed har  

 Metrologirådet vedtaget, at fjernvarmeleverandøren kan anse et  

 kvalitetsniveau på 4% for tilfredsstillende (AQL - acceptable quality level  

 på 4%).
 Kontrolsystemer, der baseres på stikprøveudtagning, kan opbygges ved hjælp  

 af Dansk Standard - DS 2184 (DS 2184 vil blive afløst af DS/ISO 2859) -  

 »Metoder og tabeller for stikprøveudtagning for inspektion ved  

 alternativ måling«, eller den internationale ISO 3951 »Sampling  

 procedures and charts for inspection by variables for percent defective«  

 (forventes at udkomme som dansk standard). Denne vejledning har taget  

 udgangspunkt i Dansk Standard 2184, AQL 4% og inspektionsniveau II.
 Efterfølgende er der anført to eksempler på kontrolsystemer, hvor det ene  

 er baseret på inspektion ved alternativ måling og det andet på inspektion ved  

 kontinuert måling.
 Det sidstnævnte eksempel er ikke udarbejdet med værdier taget fra ISO  

 3951, men specielt tilpasset således, at der kan skiftes fra denne metode til  

 den alternative måling i det første eksempel, når kontrolsystemet anvendes i  

 praksis.
 I STIKPRØVEKONTROL - ALTERNATIV MÅLING.
 Eksemplet har to varianter, hvor det ene er baseret på enkelt  

 stikprøveudtagning og det andet på dobbelt stikprøveudtagning.
 1. Partiinddeling.
 Målerbestanden skal inddeles i partier med ensartede karakteristika  

 således, at strikprøveresultatet kan betragtes som repræsentativt for det  

 målerparti, som målerne er udtaget fra.
 Eksempelvis:
 - Målerne skal have samme måleprincip fx. vingehjulsmålere eller magnetisk  

 induktive målere eller ultralydsmålere o.s.v.
 - Samme målerstørrelse.
 - Målerne skal have tilnærmelsesvis samme alder fra opsætningstidspunktet.
 2. Parti- og stikprøvestørrelser.
 Parti- og stikprøvestørrelser kan vælges, som anført i punkt 3.1 og 3.2.  

 Større målerantal bør opdeles i flere partier på maksimalt 500 målere eller,  

 der kan anvendes sammenhængen mellem parti- og stikprøvestørrelse i henhold  

 til den danske standard, DS 2184, AQL 4% og inspektionsniveau II.
 3. Godkendelses-/forkastelseskriterier.
 3.1. Enkelt stikprøve.
 4. Procedure for stikprøveudtagning.
 Målerne i stikprøven skal udtages ved tilfældig udvælgelse fra det parti,  

 de tilhører.
4.1 Målerne skal nedtages og bringes til målelaboratoriet på betryggende  

 måde.
Det kan eksempelvis indebære, at målerne proppes ved nedtagning, så de  

 ikke tørrer ind.
4.2 Af hensyn til det størst udbytte at stikprøveresultatet bør særlige  

 forhold ved installationen og nedtagningen noteres.
Fx noteres filterets  

 tilstand.
4.3 Viser en måler tegn på transportskade, skal måleren udgå af  

 stikprøven.
Det kan derfor være hensigtsmæssigt at nedtage to målere flere  

 end stikprøveplanen foreskriver.
 4.4 Anvendes en dobbelt stikprøveplan, skal målerne i anden  

 stikprøveudtagning være udvalgt samtidig med, at målerne til første  

 stikprøveudtagning udvælges.
 5. Godkendelse/forkastelse af parti.
 En måler anses for afvigende, dersom den overskrider grænseværdierne ved  

 en af de prøvede volumenstrømme (flow) eller varmeeffektværdier.
 Enkelt stikprøveudtagning.
 5.1 Partiet godkendes, dersom antallet af afvigende målere i stikprøven er  

 mindre end eller lig med tabellernes godkendelsestal.
 Dobbelt stikprøveudtagning.
 5.2 Ved dobbelt stikprøveudtagning godkendes partiet efter 1. stikprøve,  

 hvis antallet af afvigende målere er mindre end eller lig med  

 godkendelsesantallet for 1. stikprøve.
 5.3 Partiet kasseres efter 1. stikprøve, hvis antallet af afvigende målere  

 er større end eller lig med tallet for forkastelse. (2. stikprøve undersøges  

 derfor ikke).
 5.4 Er antallet af afvigende målere ved 1. stikprøve større end  

 godkendelsesantallet men mindre end tallet for forkastelse, undersøges 2.  

 stikprøve.
 Partiet godkendes, dersom det samlede antal afvigende målere for 1. plus  

 2. stikprøve er mindre end eller lig med godkendelsestallet for 1. plus 2.  

 stikprøve.
 6. Eksempel på et specifikt kontrolsystem.
 Eksemplet er baseret på, at fjernvarmeleverandøren enten turnusudskifter  

 sine målere med et tidsinterval på 6 år eller overvåger målernes nøjagtighed  

 med et tidsinterval på normalt 6 år.
Eksemplet vedrører rene volumenmålere af typen vingehjulsmåler, men finder  

 også anvendelse for varmeenergimålere med en volumendel af typen  

 vingehjulsmåler og en elektronisk regneenhed, der kan registrere  

 gennemstrømmet volumen.
Da fejlbidraget fra regneenheden kan anses for  

 underordnet i forhold til fejlbidraget fra volumenenheden, foretages  

 driftskontrollen alene ved kalibrering af volumenregistreringen.  

 Fjernvarmeleverandøren bør med jævne tidsintervaller kontrollere, om denne  

 forudsætning er gældende for de anvendte målere.
Det kan eksempelvis ske ved  

 hjælp af stikprøver, der foretages med højst 6 års interval.
 6.1 Nøjagtighedskrav til volumenregistreringen.
 6.2 Kalibreringsvolumenstrømme (kalibreringsflow).
 Målerne kalibreres ved 2 volumenstrømme, der vælges som fx ca. 0,2 Qn og  

 Qn (henholdsvis 0,2 Qmax og Qmax for varmeenergimålere).
 6.3 Afvigende målere.
 Målere, der overskrider grænsen ved det ene eller begge målepunkter, anses  

 for afvigende.
 7. Afviste og godkendte partier.
 7.1 Målerpartier, der forkastes ved stikprøvekontrollen, på grund af  

 overskridelse af grænserne for måleunøjagtighed for målere i drift jf. punkt  

 6.1, skal nedtages for renovering eller udskiftning inden et år fra  

 stikprøvetidspunktet.
 7.2 Tidsintervallet til næste stikprøvekontrol eller turnusudskiftning  

 reduceres med 1 år for partier, der genopsættes renoveret og verificeret  

 efter en forkastelse ved stikprøvekontrollen.
 7.3 Målerpartier, der godkendes ved stikprøvekontrollen i forhold til  

 driftskontrolgrænserne jf. punkt 6.1 kan forblive opsat hos forbrugerne i  

 endnu 3 år, før der igen udtages en stikprøve.
 Gælder stikprøvegodkendelsen et nedtaget, turnusudskiftet parti skal næste  

 stikprøvekontrol (turnusudskiftning) først foretages ved det normale  

 tidsinterval (6 år), da hele målerpartiet opsættes i verificeret stand.
 7.4 Målerpartier, hvor godkendelseskriterierne for stikprøven kan anvendes  

 på grænseværdierne for måleunøjagtighed for nye og verificerede målere jf.  

 punkt 6.1, kan forblive opsatte hos forbrugerne i endnu 6 år, før der igen  

 udtages en stikprøve.
 8. Særlige forhold.
 8.1 Har fjernvarmeleverandøren formodning om, at en bestemt type målere  

 eller målere fra et specielt geografisk område eller lignende, overskrider de  

 tilladte grænser for måleunøjagtighed, skal fjernvarmeleverandøren undersøge  

 disse målere uafhængigt af det normale driftskontrolsystem.
 8.2 Giver stikprøvens resultater fra er parti, der er forkastet,  

 formodning om, at der er en særlig årsag til forkastelsen, som kan henføres  

 til en afgrænset del af partiet, kan partiet opdeles til mindre partier.  

 Disse partier skal derefter umiddelbart stikprøveundersøges hver for sig,  

 stikprøveresultaterne for hvert af partierne anvendes i overensstemmelse med  

 punkt 7.
 II STIKPRØVEKONTROL - KONTINUERT MÅLING.
Denne metode betinger, at måleværdierne kan betragtes som tilhørende en  

 normalfordeling.
Er dette ikke tilfældet, skal der benyttes stikprøvekontrol  

 baseret på alternativ måling, som anført i I.
 1. Partiinddeling.
 Som under I.1 inddeles målerbestanden i partier med ensartede  

 karakteristika.
 2. Parti- og stikprøvestørrelser.
 For i givet fald at kunne gå tilbage til stikprøvekontrol ved alternativ  

 måling vælges partistørrelser og stikprøvestørrelser som for den alternative  

 måling d.v.s. tabellen i I.3.1.
 3. Procedure for stikprøveudtagning.
 Der benyttes samme procedure som anført ved stikprøvekontrol ved  

 alternativ måling i I punkterne 4., 4.1, 4.2 og 4.3.
 4. Nøjagtighedskrav til volumenregistreringen.
 Der er samme krav til nøjagtigheden af volumenregistreringen som ved  

 stikprøvekontrol ved alternativ måling I punkt 6.1.
 5. Kalibreringsvolumenstrømme (kalibreringsflow).
 Der benyttes samme kalibreringsvolumenstrømme som i I, 6.2.
 6. Kontrol for fordelingsafvigere.
 6.1 Betingelsen for, at stikprøvernes måleværdier ved hver af de to  

 kalibreringsflow kan betragtes som tilhørende normalfordelinger, er, at der  

 højst er følgende fordelingsafvigere:
0 ved stikprøve på 13 målere 0 ved stikprøve på 20 målere 1 ved stikprøve på 32 målere 2 ved stikprøve på 50 målere 6.2 For hver af de to kalibreringsflow foretages kontrollen for  

 fordelingsafvigere således:
 6.2.1 gennemsnitsværdien for stikprøvens måleværdier beregnes:
- , Såfremt sidstnævnte er tilfældet behandles stikprøven som alternativ  

 måling i henhold til afsnit I.
7. Opfylder stikprøven betingelserne i punkt 6.1  

 beregnes gennemsnit placering inden for kurven for +/- 6% eller +/- 3% benyttes som kriterie for vurderingen.
