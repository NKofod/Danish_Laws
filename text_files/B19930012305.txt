§ 1 I bekendtgørelse nr. 527 af 19. juni 1992 om folkekirkens kirkebygninger  

 og kirkegårde foretages følgende ændringer:
 § 18  affattes således:
 »§ 18.  Kemiske midler til bekæmpelse af ukrudt  

 må ikke anvendes på folkekirkens kirkegårde, jf. dog stk. 2.
Stk. 2.  Hvor begravelsesvæsenet bestyres af kommunen,  

 træffer kommunalbestyrelsen bestemmelse om brug af kemiske midler til  

 bekæmpelse af ukrudt på kirkegårdene under iagttagelse af de regler, der er  

 fastsat herom.
Dog må sådanne midler ej heller på disse kirkegårde anvendes  

 på diger og på digernes fod.« § 2 Bekendtgørelsen træder i kraft den 1. april 1993.
