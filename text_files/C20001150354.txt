Skrivelse om hjemmel til finansiering af driftsudgifter til  

 erhvervsmodnende og erhvervsintroducerende kurser og jobindslusningsprojekter  

 efter revalideringsbestemmelserne i lov om aktiv socialpolitik (Til samtlige kommuner og de kommunale revisorer  

1)  

 ) Socialministeriet har på baggrund af revisionsbemærkninger  

 modtaget forespørgsler vedr. hjemlen til at finansiere udgifter i  

  

 tilbud/skoler til sent udviklede unge.  

  

 Der er tale om tilbud, hvor sent udviklede som led i revalidering, typisk  

 forrevalidering, bor på uddannelsesstedet eller i tilknytning hertil.
Der er  

 således tale om tilbud, som ikke er ordinær uddannelse, men tilrettelagt i  

 forhold til en særlig målgruppe.
 Spørgsmålet har især drejet sig om, hvorvidt disse udgifter  

 skulle afholdes med hjemmel i § 48 eller § 63 i lov om aktiv  

 socialpolitik.
§ 48 omhandler erhvervsmodnende og erhvervsintroducerende  

 kurser og job -indslusningsprojekter.
Disse tilbud kan ydes som led i en  

 forrevalidering eller indgå i en erhvervsplan.
 § 63 omhandler hjælp til nødvendige uddannelsesbetingede  

 udgifter som undervisningsmaterialer, transportudgifter fra og til  

 uddannelsesstedet samt deltagergebyrer ved ordinære uddannelser, hvor driften  

 af tilbudet typisk er hjemlet i anden lovgivning fx Undervisnings- eller  

 Arbejdsministeriets lovgivning.
 Som Socialministeriet har fået tilbuddene beskrevet, er de  

 omhandlede tilbud til sent udviklede unge f.s.v.a. de uddannelses- og  

 erhvervsrettede aktiviteter omfattet af § 48. Kommunen og amtskommunen  

 afholder her hver 50 pct. af udgiften jf. lovens § 103, stk. 2.
I forbindelse med indførelsen af lov om aktiv socialpolitik blev  

 disse aktiviteter udskilt til en særlig bestemmelse (aktivlovens § 48).  

 Dette skete for at opnå en bedre koordinering af revalideringsindsatsen  

 mellem  

 kommunerne og amtskommunerne.
Der blev samtidig efter § 42 i  

 retssikkerhedsloven indført pligt for amterne og kommunerne til at samarbejde  

 om den generelle forebyggende indsats.
 Det fremgår af bemærkningerne til § 48 i lovforslaget, at  

 forslaget svarer til praksis, og at både kommuner og amtskommuner kan  

 etablere  

 disse aktiviteter evt. i samarbejde med andre.
Der kan således ydes hjælp, når de almindelige betingelser for  

 at modtage hjælp jf. § 46 er opfyldt.
Det betyder bl.a., at unge, der er  

 omfattet af den almindelige undervisningpligt og forældrenes  

 forsørgelsespligt,  

 ikke kan få tilbud om revalidering.
 I den enkelte sag skal der foreligge en konkret beslutning om,  

 at pågældende opfylder betingelserne for at modtage revalideringshjælp jf.  

 § 46. Herefter må der tages stilling til, om der er tale om 1)  

 forrevalidering jf. § 46, 3. pkt., hvor det præciseres, at  

 forrevalidering  

 er aktiviteter, som revalidenden gennemfører, før det erhvervsmæssige sigte  

 er  

 afklaret, eller 2) om der er tale om iværksættelse af en forud fastlagt  

 erhvervsplan.
Det er kun udgifter, der har et uddannelses- og/eller  

 erhvervsmæssigt sigte, der kan finansieres efter revalideringsbestemmelserne.  

 Bodelen af tilbudene kan således ikke finansieres som en driftsudgift efter  

 aktivloven.
Deltagerne i tilbuddene skal i lighed med andre revalidender, der  

 modtager tilbud efter revalideringsbestemmelserne, selv betale for kost og  

 logi  

 af deres kontanthjælp eller revalideringsydelse.
Kopi af dette brev er samtidig sendt til amtskommunerne Socialministeriet, den 29. september  

 2000 Eva Pedersen /Helene Morgenstierne 1)  Kopi  

 af skrivelsen er sendt til amtskommunerne med nedenstående følgeskrivelse:
Vedr. driftsudgifter efter  

 § 48 i lov om aktiv socialpolitik og tilbud til sent udviklede Vedlagt fremsendes til orientering brev der  

 dags dato er sendt til samtligekommuner.
 Som det fremgår af brevet har  

 Socialministeriet på baggrund af revisionsbemærkninger modtaget forespørgsler  

 vedr. hjemlen til at finansiere udgifter i  

  

 tilbud/skoler  

 til sent udviklede unge  

                                                                         .
 Spørgsmålet har især drejet sig om, hvorvidt  

 disse udgifter skulle afholdes med hjemmel i § 48, hvor der er  

 kommunal/amtskommunal finansiering eller § 63, hvor der er  

 kommunal/statslig finansiering, i lov om aktiv socialpolitik.
 Som tilbuddene er beskrevet, er der enighed  

 om, at disse tilbud til sent udviklede unge f.s.v.a. de uddannelses- og  

 erhvervsrettede aktiviteter er omfattet af § 48.
 Ministeriet vil foretage en udredning af de  

 økonomiske konsekvenser og tage kontakt til de kommunale parter med henblik  

 på  

 at drøfte konsekvenser for byrdefordelingen mellem staten og amterne.
