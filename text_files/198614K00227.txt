Nr BTL 227 Betænkning over Forslag til lov om ændring af lov om forskellige  

 forbrugsafgifter (Ophævelse af afgiften af støvsugere, mikrobølgeovne og  

 videokassettebånd)   

 Nr L 227 1986-87, 1. samling Blad nr 705 Afgivet af skatte- og afgiftsudvalget Afgivet: 19870409 Udvalget har behandlet lovforslaget i nogle møder og har herunder stillet spørgsmål til ministeren for skatter og afgifter, som denne har besvaret dels skriftligt, dels i samråd.
Nogle af disse spørgsmål og ministerens besvarelse heraf er optrykt som et bilag til denne betænkning.
Udvalget har endvidere modtaget mundtlig og/eller skriftlig henvendelse fra:
A/S Danimerco, FEHA, Foreningen af Fabrikanter og Importører af Elektriske Husholdningsmaskiner, Radiobranchen og Tefal Danmark A/S.
Der er af ministeren for skatter og afgifter stillet ændringsforslag, hvorom henvises til de ledsagende bemærkninger.
Herefter indstiller et »flertal§ (udvalget med undtagelse af Socialistisk Folkepartis medlemmer) lovforslaget til »vedtagelse§ med de stillede ændringsforslag.
Et »mindretal§ (Socialistisk Folkepartis medlemmer af udvalget) indstiller lovforslaget til »forkastelse§ ved 3. behandling, men kan dog stemme for de stillede ændringsforslag, hvorefter mikrobølgeovne ikke fritages for afgift.
Udvalgsbehandlingen har klart vist, af afgiftsnedsættelsen af støvsugere intet har med grænsehandelsproblemerne at gøre, idet støvsugere ikke længere kan indføres på indkøbs- eller normale turistrejser som følge af den ændrede rejsegodsbekendtgørelse.
I øvrigt henvises til mindretallets udtalelse i betænkningen over forslag til lov om ændring af lov om forbrugsbegrænsende foranstaltninger. (Ophævelse af afgiften af radiomodtagere, grammofoner og højttalere m.v. samt mindre husholdningsapparater) (L 226).
Ændringsforslag Af »ministeren for skatter og afgifter,§ tiltrådt af »udvalget:§ Til titlen Ý1)¨ Lovforslagets »undertitel§ affattes således:
 »(Ophævelse af afgiften af støvsugere og videokassettebånd)».
Til § 1 Ý2)¨ »lusNr. 2§ udgår.
Til § 3 Ý3)¨ I »stk. 1, 1. pkt.,§ udgår ordet », mikrobølgeovne«, og i »sidste punktum§ indsættes efter »husholdningsapparater«:  

 »og nedsættelse af afgiften af grammofonplader«.
BEMÆRKNINGER Til nr. 1 og 2 Ændringsforslagene medfører, at den foreslåede ophævelse af afgiften på mikrobølgeovne udgår af lovforslaget. Ændringsforslagene medfører, at provenutabet ved lovforslaget ændres fra omkring 50 mill. kr. til godt 25 mill. kr. årligt.
Til nr. 3 De foreslåede ændringer er en konsekvens af ændringsforslag nr. 2 og de samtidig stillede ændringsforslag til forslag til lov om ændring af lov om forbrugsbegrænsende foranstaltninger. (Ophævelse af afgiften af radiomodtagere, grammofoner og højttalere m.v. samt mindre husholdningsapparater) (L 226).
» Hagen Hagensen (KF) Collet (KF) Stetter (KF) Fogh Rasmussen (V) Skrumsager Skau (V) Bente Juncker (CD) Damgaard Nielsen (FP) Kofod-Svendsen (KRF) § nfmd.» Jytte Hilden (S) Hans Hækkerup (S) Camre (S) Lohmann (S) Stavad (S) § fmd.» Tastesen (S) Ruth Olsen (SF) Thoft (SF) Bernhard Baunsgaard (RV)§ Partiet VS havde ikke medlemmer i udvalget.
Bilag ÝNogle af udvalgets spørgsmål til ministeren for skatter og afgifter og dennes besvarelse heraf¨ »Spørgsmål 2:§ Kan ministeren bekræfte, at en turist, der har opholdt sig i Vesttyskland i mere end 24 timer, kan medbringe enkeltvarer til en værdi under 2.200 kr. uanset de nye rejsegodsregler? »Spørgsmål 3:§ Medfører ændringen i rejsegodsbestemmelserne en omdefinering af, hvad der kan betragtes som rejsegods? Kan f.eks. et køleskab til 2.200 kr. fortsat betragtes som rejsegods? »Svar på 2 og 3:§ Efter rejsegodsbekendtgørelsen af 7. april 1987 skal den rejsende godtgøre, at ». . . rejsen uden for toldområdet har haft et andet formål end afgiftsfri indførsel,og at det indkøbte har karakter af sædvanligt indkøb på en sådan rejse.« for at kunne opnå afgiftsfritagelse op til maksimumsbeløbet på 2.200 kr./2.750 kr.
I et cirkulære til distriktstoldkamrene af samme dato er der fastlagt retningslinjer for toldvæsenets administration af de nye rejsegodsregler.
Det fremgår heraf, at udlandsophold over 24 timer almindeligvis kan antages at have haft et andet formål end afgiftsfri indførsel.
Medmindre der herefter klart er tale om en indkøbsrejse, afhænger besvarelsen af de to spørgsmål af, om der er tale om sædvanligt indkøb på rejsen.
Anskaffelse af varige forbrugsgoder som f.eks. et køleskab kan ikke anses for sædvanligt indkøb.
Sådanne varer kan derfor ikke indføres afgiftsfrit som rejsegods.
