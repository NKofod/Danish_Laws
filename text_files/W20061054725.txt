Klage over intravenøs indspøjtning med adrenalin ved behandling af insektbid Nævnet fandt grundlag for at kritisere reservelægens behandling af patienten den 17. august 2004 på skadestuen.
Nævnet lagde blandt andet vægt på, at kun i de tilfælde hvor patienten har fuldstændigt kredsløbskollaps eller hjertestop gives adrenalin direkte i en blodåre (intravenøst). Det var nævnets opfattelse, at såfremt årsagen til anafylaktisk chok er insektstik, er det i overensstemmelse med normen for almindelig anerkendt faglig standard at anlægge staseslange proksimalt, og området infiltreres med 0,2 - 0,5 mg adrenalin.
Staseslangen bør løsnes og genanlægges ca. 5. minut.
 Nævnet fandt derfor, at reservelægen handlede under normen for almindelig anerkendt faglig standard, idet hun ordinerede Adrenalin til en akut tilstand uden at angive doseringsmåde, og idet hun ordinerede for høj dosis af præparatet.
