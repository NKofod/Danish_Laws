Fremsat den 30. november 2004 af  

 Morten Helveg Petersen (RV), Naser Khader (RV),  

 Martin Lidegaard (RV) og Margrethe Vestager&nbsp  

 ;(RV) Forslag til folketingsbeslutning om  

 anvendelse af åbne standarder for software i staten Folketinget pålægger  

 regeringen at sikre, at statens brug af informationsteknologi, herunder brug  

 af  

 software, er baseret på åbne standarder.
 Staten bør senest den 1.  

 januar 2007 indføre og vedligeholde et sæt af åbne standarder, der kan tjene  

 til inspiration for øvrige offentlige myndigheder. Åbne standarder bør være  

 en  

 del af grundlaget for statens indkøb af it-software med henblik på at fremme  

 konkurrencen.
 Staten bør sikre, at alle  

 digitale informationer og data, som staten udveksler med borgere,  

 virksomheder  

 og institutioner, findes i formater, der er baseret på åbne standarder.
Bemærkninger til  

 forslaget Den offentlige sektors  

 indkøb af informationsteknologi bør ske på grundlag af forvaltningens  

 vurdering  

 af, hvorledes drift og service sker mest effektivt, forsvarligt og  

 driftsøkonomisk.
 Det er imidlertid en  

 politisk opgave for det første at sikre, at der er fastlagt en strategi for  

 det  

 offentliges indkøb og anvendelse af software, således at den generelt er til  

 gavn for brugere, borgere og virksomheder.
 For det andet er det en  

 politisk opgave at sikre, at det offentliges anvendelse af  

 informationsteknologi  

 sikrer enhver borgers demokratiske ret til frit at kunne modtage digitale  

 informationer  

 fra det offentlige og til frit at kunne sende digitale informationer til  

 samme.  

 Disse to politiske mål kan alene opnås, hvis den offentlige sektor stiller  

 krav  

 om, at software, der anvendes i den offentlige sektor og ved kommunikation  

 med  

 den offentlige sektor, baseres på åbne standarder.
 For det tredje er det en  

 politisk opgave at sikre rammerne for en fri konkurrence.
Den offentlige it-politik  

 bør sikre den offentlige sektor den bedst mulige software til de lavest  

 mulige priser.  

 Heri indgår parametre som funktionalitet, stabilitet og sikkerhed.
Den  

 offentlige  

 it-politik bør medvirke til, at der sikres et konkurrencepræget marked for  

 software i Danmark.
Åbne standarder betyder,  

 at standarden er frit tilgængelig for dem, der ønsker at anvende den, i  

 modsætning til en lukket standard, som kun udvalgte kan få adgang til og på  

 særlige vilkår. Åbne standarder betyder også, at det er muligt at få adgang  

 til  

 at undersøge standardens indhold og eventuelt ændre den.
En åben standard kan  

 løbende revideres i samspil mellem leverandører, brugere og andre  

 interessenter.
Krav om valg af åbne  

 standarder er ikke et krav om, at det offentlige alene eller fortrinsvis  

 indkøber  

 og anvender open source-software.
Krav om åbne standarder medfører  

 imidlertid,  

 at den offentlige indkøber af software i væsentlig flere tilfælde vil have et  

 reelt valg mellem open source-software og traditionel lukket software.
Open  

 source- og proprietær software vil kunne leve side om side i sund  

 konkurrence,  

 hvis der fastlægges krav om åbenhed.
Der forventes i de  

 kommende år en betydelig vækst i den offentlige sektors anvendelse af digital  

 forvaltning og dermed en generelt større anvendelse af it og internet så vel  

 i  

 den offentlige sektor som mellem den offentlige sektor og den private sektor.  

 For at de forventede gevinster ved den digitale forvaltning kan opnås, kræves  

 der åbenhed i forbindelse med valget af it og åbenhed i kommunikation,  

 udveksling af data og elektroniske dokumenter samt systemer, der kan tale  

 sammen, således at borgere, virksomheder, og det offentlige kan kommunikere  

 indbyrdes. Åbenhed er således et fundamentalt krav såvel i relation til at  

 fremme konkurrencen som til at understøtte det demokratiske aspekt af  

 informationsteknologi.
Derfor bør staten senest den 1. januar 2007 indføre og  

 vedligeholde et sæt af åbne standarder.
Som et helt klart  

 udgangspunkt må den offentlige sektors indkøb og anvendelse af software være  

 baseret på åbne standarder.
Kun i de tilfælde, hvor der ikke findes et  

 anvendeligt system, der er baseret på åbne standarder, bør den offentlige  

 sektor indkøbe og anvende software, der er baseret på lukkede formater.
I  

 sådanne undtagelsestilfælde må der anføres en særskilt begrundelse.
Alle skal som udgangspunkt  

 kunne kommunikere med den offentlige sektor uden krav om valg af en eller  

 enkelte leverandørers software.
Det er ikke tilfældet i dag, hvor den  

 offentlige sektors anvendelse af software fra primært én leverandør betyder,  

 at  

 personer, der anvender andre typer af software fra andre leverandører, kan  

 have  

 vanskeligheder med at kommunikere med den offentlige sektor, uden at være  

 tvunget til at bruge én bestemt type software.
Det gælder i særlig grad  

 ministerierne,  

 hvorfor det i fremtiden bør sikres, at der minimum er ét åbent format i  

 kommunikationen med borgerne.
I dag understøtter den offentlige sektors valg  

 af  

 software baseret på lukkede standarder et marked uden eller med meget lidt  

 konkurrence.
Krav om åbenhed  og således ikke krav om fravalg eller  

 tilvalg af  

 særlige leverandører eller softwaretyper  vil fremme tiltrængt  

 konkurrence til  

 fordel for hele samfundet.
Offentlige myndigheder  

 skal blive bedre til at udveksle data og informationer.
Enighed om åbne  

 standarder vil kunne betyde, at virksomheder og myndigheder kan »stå på  

 skuldrene« af hinanden i stedet for, at de nye større kommuner og regioner  

 udvikler hver deres systemer, der ikke kan tale sammen.
Dette forstærkede  

 samarbejde kan yderligere bruges til, at virksomheder får nemmere ved at  

 udvikle nye løsninger til den offentlige sektor, således at åbne standarder  

 kan  

 indebære betydelige innovationsmuligheder for dansk softwareindustri.
Skriftlig fremsættelse Morten Helveg Petersen  

  

 (RV):
 Som ordfører for  

 forslagsstillerne tillader jeg mig herved at fremsætte:
 Forslag til folketingsbeslutning om anvendelse af åbne standarder for  

 software i staten.
(Beslutningsforslag nr.
B  

 64).
 Jeg henviser i øvrigt til  

 de bemærkninger, der ledsager forslaget, og anbefaler det til Tingets  

 velvillige  

 behandling.
