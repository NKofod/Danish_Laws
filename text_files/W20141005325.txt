Ligebehandlingsnævnets afgørelse om køn - forskellige priser - medhold Det var i strid med ligestillingsloven, at en hårfjerningsklinik havde forskellige priser for mænd og kvinder.
Indklagede anførte, at mænds behåring normalt er tættere og kraftigere end kvinders, hvorfor priserne er begrundet i saglige og objektive forhold.
Indklagede havde ved annonceringen ikke henvist til disse saglige forhold, men alene til kønsforskellene.
 Klager fik derfor medhold, men ingen godtgørelse, da han ikke havde dokumenteret, at han var blevet berørt af prisforskellen.
 Klagen drejer sig om påstået forskelsbehandling på grund af køn i forbindelse med, at en hårfjerningsklinik havde forskellige priser for behandling af henholdsvis kvinder og mænd.
Ligebehandlingsnævnets afgørelse Det var i strid med ligestillingsloven, at en hårfjerningsklinik havde forskellige priser for behandling af henholdsvis kvinder og mænd.
Sagsfremstilling Indklagede, der er en klinik, der blandt andet foretager hårfjerning, har både ved indgangen og på selskabets hjemmeside en prisliste, der er opdelt på mænd og kvinder.
 Der fremgår af prislisten for hårfjerning med laser for mænd blandt andet:
"[. . . ] Minimumspris pr. behandlingsgang:
Skægafgrænsning **): 900,- - Få pris i klinikken Fuldskæg ansigt, ekskl. underansigt og hals **): 1.800,- - Få pris i klinikken Hals eller nakke **): 1.500,- - Få pris i klinikken Hals & nakke **): 2.200,- - Få pris i klinikken Skuldre **): 1.500,- - Få pris i klinikken Hele arme**): - Få pris i klinikken Overarme eller underarme **): 2.000,- - Få pris i klinikken Bryst, rundt om brystvorter **): 1.200,- - Få pris i klinikken Brystkasse, normal størrelse **): 2.500,- - Få pris i klinikken Hel mave **): 3.000,- - Få pris i klinikken Brystkasse & mave, normal størrelse **): 4.500,- - Få pris i klinikken "Ved stor trænet overkrop" **): - Få pris i klinikken Bikinilinje, ca. 2 cm i lysken: 1.000 kr,- Balder **): 1.500,- - Få pris i klinikken Lår **): 3.500,- - Få pris i klinikken Knæ **): 800 ,- - 1.000 ,- Underben **): 3.000,- - Få pris i klinikken Hele ben: Få pris i klinikken Ryg, lille størrelse, eks. lænd **): 2.500,- - Få pris i klinikken Lænd **): 2.000,- - Få pris i klinikken Hænder + fingre **): 1.200,- - Få pris i klinikken Vrist + tæer **): 1.000,- - Få pris i klinikken Skal du have behandlet større hudområder, er klinikken berettiget til at forlange forudbetaling før næste behandling, svarende til betingelser ved afbud samme dag *) *) Betingelser ved afbud eller udeblivelse samme dag:
100% ved priser op til og med kr. 600,- 60% ved priser fra kr. 650,- til og med 1.700,- 45% ved priser fra kr. 1.750,- til og med 4.000,- 35% ved priser over kr. 4.000,- **) I tilfælde af særligt veludviklede muskelområder fx efter træning etc., herunder kraftig/bred knoglebygning, fastsættes prisen i forhold til det.
Ikke-trænede muskelområder, anslået og betegnet som normal størrelse, vil kunne behandles til en billigere pris end priserne på prislisten.
Få mere at vide til konsultationen med din behandler.
[. . . ]" Det fremgår af prislisten for hårfjerning med laser for kvinder blandt andet:
"[. . . ] *) Minimumspris pr. behandlingsgang:
Overlæbe: 500,- Hage: 700,- Overlæbe + hage: 1.100,- Bakkenbarter, Pande, Tindinger: 1.200,- Kinder/underansigt: **): 1.200,- - Få pris i klinikken Fuldskæg, uden under ansigt eller hals **): 1.800,- - Få pris i klinikken Armhule **): 1.000,- Overarme eller underarme **): 2.500,- - Få pris i klinikken Hele arme: **): Få pris i klinikken Bryst, rundt om vorter: 800 kr.
Lår **): 2.800,- - Få pris i klinikken Underben **): 2.400,- - Få pris i klinikken Knæ: 800,- - 1000,- Hele ben **): 6.000,- - Få pris i klinikken Linje fra navlen og ned: 900 ,- Hel mave **): 900,- - 2.500,- Bikinilinje, ca. 2 cm bred i lysken: 800 ,- Tanga **): 1.500,- - 2.000,- Brasiliansk **): 2.000,- - 2.500,- Balder **): 1.500,- - Få pris i klinikken Fingre eller tæer: 800,- Vrist **): 800,- - 1.200,- Skal du have behandlet større husområder, er klinikken berettiget til at forlange forudbetaling før næste behandling, svarende til betingelser ved afbud samme dag *) Hårfjerning med ultralyd:
 Små områder fx mellem øjenbryn, øre, øvre øjenlåg/tilretning af bryn, næsehår, kindben, bikini linje etc., prisen er efter tidsforbrug.
 *) Betingelser ved afbud eller udeblivelse samme dag:
100% ved priser op til og med kr. 600,- 60% ved priser fra kr. 650,- til og med 1.700,- 45% ved priser fra kr. 1.750,- til og med 4.000,- 35% ved priser over kr. 4.000,- **) Længde og diameter på området er afgørende for prisens fastsættelse.
Har du korte og tynde ben, vil prisen være lavere end i prislisten.
[. . . ]" Klager har oplyst, at han den 19. juli 2013 ikke var inde i indklagedes klinik.
Da han så prisskiltet foran klinikken, valgte han at gå på grund af prisforskellen.
Parternes bemærkninger Klager gør gældende, at indklagede handler i strid med ligestillingsloven ved alene at prisfastsætte på baggrund af kundens køn.
Klager ønsker at blive tildelt en godtgørelse, der beløbsmæssigt skal være større end den sædvanlige godtgørelse på 2.500 kr., idet sagen er principiel.
Klager har anført, at det af prislisten fremgår, at indklagede opkræver forskellige priser for mænd og kvinder, og at forskellen alene er begrundet i køn.
Der fremgår ikke noget konkret af prislisterne om, hvorfor der tages forskellige priser.
Klager finder det groft uanstændigt, stødende og ikke mindst krænkende, at man som mand skal betale meget mere end kvinder for samme behandling.
Det er ikke alle mænd, der har mere hårvækst end kvinder.
Mængden af hår varierer meget fra individ til individ.
Nogle mænd har slet ingen hår på kroppen, mens nogle kvinder er født med en kraftig hårvækst.
 Indklagede gør gældende, at man ikke foretager forskelsbehandling på grund af køn.
 Indklagede gør mere overordnet gældende, at hun ikke kender klager, at klinikken holdt ferielukket i perioden fra 9. - 21. juli 2013, at der er tale om en hetz, og at hun forbeholder sig at gøre erstatningskrav gældende over for klager.
Der er tale om minimum/vejledende priser.
Kunderne får et tilbud i klinikken.
Der tages her hensyn til omfanget og dermed den omkostning, der for indklagede er forbundet med behandlingen.
Der er en biologisk forskel på mænd og kvinders hårvækst.
Alle mennesker er individuelt biologisk bygget.
Mænds behåring er i almindelighed væsentlig tættere og mere kraftig i omfang end kvinders, hvorfor det også er dyrere at behandle mænd.
Ved sygdom af forskellige årsager, kan kvinders behåring være mere udbredt på forskellige områder af kroppen.
Herved ville en kvinde også som udgangspunkt skulle betale mere.
 Priserne tager udgangspunkt i størrelsen af den kropsdel, der skal behandles.
Ligebehandlingsnævnets bemærkninger og konklusion Det fremgår af ligestillingsloven, at ingen må udsætte en person for direkte eller indirekte forskelsbehandling på grund af køn.
 Ligebehandlingsnævnet finder, at indklagede har overtrådt ligestillingsloven ved at have forskellige priser for behandling af kvinder og mænd.
 Forbuddet er ikke til hinder for forskelsbehandling af det ene køn, hvis dette er begrundet i et legitimt formål som følge af saglige og objektive forhold.
Indklagede har anført, at prisforskellene skyldes, at mænds behåring sædvanligt er væsentligt tættere, kraftigere og i større mængde end kvinders og derfor er dyrere at behandle.
De forskellige priser er således begrundet i saglige og objektive forhold.
 Indklagede har imidlertid ved annonceringen af minimumspriserne ikke henvist til disse saglige forhold, men alene til kønsforskellene.
 Indklagede har derfor overtrådt ligestillingsloven.
Klager har ikke dokumenteret, at han har henvendt sig til klinikken i forbindelse med en eventuel behandling.
Klager er således ikke blevet konkret berørt af prisforskellen og kan derfor ikke tilkendes godtgørelse.
