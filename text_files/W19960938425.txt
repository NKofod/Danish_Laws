Ankestyrelsens principafgørelse O-55-96 om hjælpemiddel - talemaskine - afprøvning - undervisningsinstitution - undervisningsmiddel Resume:
Ankestyrelsen har behandlet 2 sager om bevilling af en talemaskine til 2 multihandicappede drenge, der led af forsinket motorisk ud vikling, spasticitet og mental retardering.
De boede begge hjemme hos deres forældre og gik i en amtskommunal specialskole.
 I begge sager fandt Ankestyrelsen, at en talemaskine var et hjælpe middel, og at yderligere afprøvning af hjælpemidlet, udover den afprøvning der havde fundet sted på undervisningsinstitutionen, derfor påhvilede kommunen.
Begrundelsen var, at talemaskinen ikke kun skulle benyttes i forbindelse med den egentlige undervisning, men også skulle benyttes uden for institutionen.
Den kunne derfor ikke betragtes som et undervisningsmiddel, som det påhvilede undervisningsinstitutionen at stille til rådighed.
 Ankestyrelsen fandt på baggrund af de i sagen foreliggende oplysninger, at det var nødvendigt med en yderligere prøveperiode på 3 måneder for at få klargjort, om talemaskinen i væsentlig grad kunne lette de 2 børns daglige tilværelse.
 Kassation:
Principafgørelsen har ikke længere vejledningsværdi Kassationsdato:
09-06-2009 Love:
Lov om social bistand - lovbekendtgørelse nr. 110 af 26. februar 1996 - § 58, stk. 1 Vejledninger:
Socialstyrelsens vejledning nr. 1 af 14. juni 1988 om ydelse af hjælpemidler i henhold til bistandslovens § 58 - pkt. 2.3, pkt. 2.4, NKH 21 - Kommunikationshjælpemidler Sagsfremstilling 1:
Sag nr. 1 - j.nr. 20273-94 Forældrene til en 11-årig multihandicappet dreng ansøgte om en talemaskine af et særligt fabrikat som personligt hjælpemiddel.
Prisen var 52.000 kr.
Han havde haft en talemaskine af andet mærke til låns i sommerferien og havde endvidere haft den specielle talemaskine til låns i 14 dage.
Ansøgningen var vedlagt en udtalelse fra drengens skole, hvori var anført, at han havde brugt talemaskinen i mange sammenhænge.
Drengen gik i specialskole.
Kommunen havde tidligere bevilget hjælp til en computer.
Kommunen henviste drengen til en specialafprøvning med henblik på en vurdering af hans mulighed for at anvende en talemaskine.
Konklusionen var, at det ud fra den meget korte prøveperiode (2 uger), som han havde haft en talemaskine til rådighed, ikke var muligt med rimelig sikkerhed at sige noget om hans reelle muligheder for at bruge en talemaskine med de særlige faciliteter.
På baggrundheraf blev det foreslået, at der skulle leases en talemaskine i en 3 måneders periode.
Kommunen gav afslag på det ansøgte med den begrundelse, at det endnu ikke fandtes tilstrækkeligt afklaret, om han med rimelig sikkerhed kunne anvende en talemaskine.
En mere intensiv afprøvning af talemaskinen fandtes at være et undervisnings-/indlæringsspørgsmål og påhvilede undervisningsinstitutionen.
Ankenævnet pålagde kommunen foreløbig i en 3-måneders prøveperiode at bevilge den ansøgte hjælp.
Herefter måtte kommunen i samarbejde med sagkyndige og de personer, der til dagligt omgik drengen, vurdere, om han var i stand til at anvende talemaskinen bevidst, og om hans kommunikationsmuligheder derved mærkbart blev forbedret.
 Nævnet lagde ved afgørelsen især vægt på den udtalelse, som var afgivet i sagen i forbindelse med den korte afprøvning.
 Nævnet fandt herefter, at det var nødvendigt med en afprøvnings periode for at få klargjort, om talemaskinen i væsentlig grad lettede hans daglige tilværelse.
 Sagen blev behandlet i principielt møde med henblik på afklaring af, om det påhviler undervisningsinstitutionen at stille den ansøgte talemaskine til rådighed i den nødvendige prøveperiode samt med henblik på afklaring af, hvem der skal betale for afprøvning af apparatet.
 Afgørelse:
 Ankestyrelsen fandt, at en talemaskine var et hjælpemiddel, der faldt ind under bistandslovens § 58, og at yderligere afprøvning afhjælpemidlet, udover den afprøvning der havde fundet sted på under visningsinstitutionen, derfor påhvilede kommunen.
Ankestyrelsen lagde ved vurderingen heraf vægt på, at talemaskinenikke kun skulle benyttes i forbindelse med den egentlige under visning, men også skulle benyttes udenfor institutionen.
Den kunne derfor ikke betragtes som et undervisningsmiddel, som det påhvilede undervisningsinstitutionen at stille til rådighed.
Ankestyrelsen var herefter enig med nævnet i, at det påhvilede kommunen at bevilge den ansøgte hjælp i en prøveperiode på 3 måneder.
Herefter måtte kommunen i samarbejde med sagkyndige og de personer, der til dagligt omgik det handicappede barn, vurdere, om han var i stand til at anvende talemaskinen bevidst, og om hans kommunikationsbehov derved forbedredes mærkbart.
 Ankestyrelsen fandt på baggrund af de i sagen foreliggende oplys ninger, herunder især udtalelse fra specialafprøvningen, at det varnødvendigt med en afprøvningsperiode for at få klargjort, om tale maskinen i væsentlig grad lettede drengens daglige tilværelse.
 Ankestyrelsen tiltrådte således nævnets afgørelse.
_____________________________________________________ Sagsfremstilling 2:
Sag nr. 2 - j.nr. 20292-94 En 8-årig multihandicappet dreng blev henvist til specialafprøvning med henblik på vurdering af hans mulighed for at anvende en talemaskine.
Det blev anbefalet, at der blev leaset en talemaskine af et særligt mærke i 3 måneder med mulighed for forlængelse, da det ikke kunne vurderes, hvor præcist der blev peget.
Kommunen gav afslag med den begrundelse, at det endnu ikke fandtes tilstrækkeligt afklaret, om han med rimelig sikkerhed kunne anvende en talemaskine.
En mere intensiv afprøvning af talemaskinen fandtesat være et undervisnings-/indlæringsspørgsmål og påhvilede undervis ningsinstitutionen.
Nævnet pålagde kommunen, foreløbig i en 3-måneders prøveperiode, at bevilge den ansøgte hjælp.
Herefter måtte kommunen i samarbejde med sagkyndige og de personer, der til dagligt omgik drengen, vurdere, om han var i stand til at anvende talemaskinen bevidst, og om hans kommunikationsmuligheder derved mærkbart blev forbedret.
 Nævnet lagde ved afgørelsen især vægt på den udtalelse, som var afgivet i sagen.
 Nævnet fandt herefter, at det var nødvendigt med en afprøvnings periode for at få klargjort, om talemaskinen i væsentlig grad lettede hans daglige tilværelse.
 Sagen blev behandlet i principielt møde til afklaring af samme spørgsmål som den første sag.
 Afgørelse:
 Ankestyrelsen traf afgørelse i overensstemmelse med afgørelsen i den første sag.
