God revisorskik Under denne sag har Dansk Combi Vent ApS ved skrivelse  

 modtaget den 1. september 1995 indgivet klage over registreret revisor Tonny  

 Skov Pedersen, Sigma Revision.
 Erhvervs- og Selskabsstyrelsen har oplyst, at revisor  

 Tonny Skov Pedersen har været optaget i Revisorregistret siden den 12.  

 april 1989.
 Parterne har under et møde med nævnet haft  

 lejlighed til at gøre nærmere rede for deres synspunkter.
 Indklagede har været revisor for klageren fra juli  

 1993 til maj 1995 og herunder blandt andet udarbejdet årsregnskab for  

 1993 og udkast til årsregnskab for 1994.
 Indklagede underskrev den 26. januar 1995 følgende  

 vurderingsberetning for CMI Industri A/S under stiftelse:
 "Vurderingsberetningen er udarbejdet i henhold til  

 Anpartsselskabslovens § 109 og Aktieselskabslovens § 6 a, stk. 1 nr. 4.
Aktiekapitalen er indbetalt i andre værdier jvf.  

 nedenstående, ialt kr. 500.000,00 til kurs 100.
 Der er indskudt følgende værdier:
 - Anfordringstilgodehavende i DCV Industri ApS.
 Ovennævnte vurdering er sket til  

 handelsværdier og revideret af undertegnede.
Anfordringstilgodehavende, nom. kr. 640.800,00 er optaget  

 til kursværdi, kurs 78, og forfalder ved påkrav.
Stifter Marianne  

 Hellmanns anfordringstilgodehavende i DCV Industri ApS, Svalehøjvej 8,  

 3650 Ølstykke, anses under henvisning til kursværdien at  

 være solid.
 Jeg skal hermed erklære, at den foretagne  

 værdiansættelse efter min bedste overbevisning er rimelig og  

 forsvarlig.
 Jeg skal endvidere erklære, at selskabets  

 økonomiske stilling efter min bedste overbevisning ikke er forringet  

 siden stiftelsen.
Jvf.
Anpartsselskabslovens § 109 og Aktieselskabslovens §  

 6 a, stk. 1 nr. 4, erklæres, at den ansatte værdi af de indskudte  

 midler efter stiftelsen mindst svarer til det aftalte vederlag, herunder den  

 pålydende værdi af de aktier, der skal udstedes." Den 20. marts 1995 underskrev indklagede følgende  

 allonge til vurderingsberetningen:
 "Anfordringstilgodehavende, nom. kr. 640.800,00 er  

 optaget til kursværdien kr. 500.000, svarende til en kurs på ca.  

 78. Den ansatte kursværdi er et udtryk for den absolut mindste  

 værdi, idet den i forbindelse med vurderingsberetningen vil  

 udgøre minimum kr. 500.000,00. Den reelle kursværdi for  

 fordringen er under hensyn til formuen og likviditeten i DCV Industri ApS at  

 ansætte til kurs 100.
Der indskydes således kun nom. kr. 500.000,00 som  

 aktiekapital i CMI Industri A/S i forbindelse med stiftelsen." Klageren har anført følgende  

 klagepunkter:
 Klageren har endvidere gjort opmærksom på, at  

 indklagede har udfærdiget en købekontrakt mellem klageren og  

 Overfladebehandlerne a.m.b.a., hvorved sidstnævnte pr. 1. juli 1994  

 overdrog forskellige aktiver og passiver til klageren.
Indklagede har i det hele afvist klagen, og har  

 herved navnlig henvist til, at de omtalte regnskaber alene har foreligget som  

 udkast fra hans side.
Til de enkelte klagepunkter har indklagede  

 nærmere anført:
 Ad klagepunkt 1 og  2:
Indklagede er meget uforstående overfor de  

 påståede uoverensstemmelser mellem bogføring og  

 regnskabsudkast.
Den foretagne bogføring er blevet efterposteret og  

 korrigeret under den løbende assistance i forbindelse med  

 aflæggelse og afstemning af momsregnskabet.
Indklagede har  

 løbende modtaget sikkerhedskopi af EDB-bogføringen og  

 gennemgået den, hvorefter der under efterfølgende besøg i  

 virksomheden er inddateret efterposteringer og foretaget  

 stikprøvekontrol af bilag.
Klagerens EDB-bogføring var pr. 31.  

 december 1994 i fuld overensstemmelse med indklagedes notater.
Der har  

 endvidere været momskontrol i virksomheden i marts 1994, hvor Told- og  

 Skatteregionen ikke havde bemærkninger til bogføringen.
Kopi af  

 de korrigerede balancer pr. 1. januar 1994 og 31. december 1994 er i fuld  

 overensstemmelse med indklagedes regnskabsudkast af 31. december 1994.  

 Hvorfor klagerens bogføring ikke er i overensstemmelse hermed, kan  

 indklagede ikke udtale sig om, men klageren har tidligere ved flere  

 lejligheder fået indlæst forkerte sikkerhedskopier.
 Ad klagepunkt 3:
Kim Hellmann er i hele perioden blevet gjort  

 opmærksom på, at hans uudnyttede skattemæssige underskud  

 for 1989 på ca. 470.000 kr. skulle anvendes inden udgangen af  

 indkomståret 1994. Det er blevet påtalt, at der ikke skete  

 løbende bogføring, men selskabets direktion og Kim Hellmann  

 ønskede ikke, at der blev udgiftsført eller afsat løn,  

 idet dette ville påvirke selskabets resultat i negativ retning, hvilket  

 kunne bevirke, at selskabets driftskreditter blev nedskrevet.
Dette skete  

 imidlertid alligevel.
Indklagede har ved samtaler med  

 finansieringsinstitutter påpeget, at der i de løbende  

 saldobalancer ikke var afsat løn til hverken direktion eller Kim  

 Hellmann og oplyst, hvilken løn de normalt oppebar i selskabet.  

 Endvidere var Kim Hellmann indtil den 30. juni 1994 ejer af halvdelen af  

 virksomheden Overfladebehandlerne a.m.b.a. (K.K.
Pulverlak). Pr. 1. juli 1994  

 blev denne virksomhed overdraget til klageren med henblik på afvikling.  

 Der var derfor på dette tidspunkt ikke nogen klar oversigt over,  

 hvordan Kim Hellmanns skattemæssige situation var.
Overfladebehandlerne  

 a.m.b.a. havde i 1993 et overskud på 243.550 kr., hvoraf halvdelen blev  

 overført til Kim Hellmann.
Et tilsvarende resultat forventedes for  

 1994. Udstedelse af frikort til Kim Hellmann kunne have resulteret i en endnu  

 mere uoverskuelig situation for de involverede parter.
 Ad klagepunkt 4:
Påstanden afvises, idet der efter regnskabsudkastet  

 er en gæld til selskabsdeltagerne på i alt 671.198, hvilket  

 tillige fremgår af saldobalancen pr. 31. december 1994. Differencen i  

 forhold til vurderingsberetningen med allonge fra januar 1994 er  

 opstået som følge af, at der i forbindelse med den  

 efterfølgende revision i marts 1994  af årsregnskabet for 1994  

 konstateredes differencer på diverse konti vedrørende  

 udlæg fra selskabsdeltagerne, hvilket måtte korrigeres.  

 Revisionen blev dog aldrig afsluttet, idet indklagede inden  

 færdiggørelsen blev afskediget som revisor for klageren.  

 Klagerens endelige årsregnskab for 1994 støtter indklagedes  

 opgørelse, idet der er anført et samlet tilgodehavende for  

 selskabsdeltagerne på 464.502 kr.
Hvis dette tilgodehavende  

 tillægges Kim Hellmanns andel af overdragelsen af Overfladebehandlerne  

 a.m.b.a. på 257.932 kr., vil det samlede tilgodehavende udgøre  

 et væsentligt højere beløb end det, indklagede har  

 opgjort.
Købekontrakten mellem klageren og  

 Overfladebehandlerne a.m.b.a. er udarbejdet i udkast af indklagede, idet det  

 var et klart forbehold, at den endelige og originale købekontrakt  

 retteligt burde udfærdiges af en advokat.
Klageren ønskede  

 imidlertid ikke at betale en advokat for dette arbejde, hvorfor indklagede  

 frasagde sig ethvert ansvar for de juridiske forhold omkring kontrakten.  

 Beløbene er opgjort af Kim og Kell Hellmann i samarbejde med  

 indklagede.
Kontrakten er hverken stemplet eller underskrevet.
Indklagede har under mødet med nævnet  

 supplerende forklaret, at posten varelager og igangværende arbejder pr.  

 31. december 1994 blev beregnet indirekte på grundlag af de normale  

 avancer og ikke udfra en fysisk optælling.
Anfordringstilgodehavendet  

 på 640.800 kr., der omtales i vurderingsberetningen, er det samme  

 beløb, som senere i udkastet til årsregnskabet opføres  

 til 671.198 kr., idet der under revisionen af årsregnskabet fremkom  

 korrektioner i forhold til vurderingsberetningen fra januar 1995. Det var  

 indklagede, der fastsatte kursen til 78, således at den passede med  

 indskudskapitalen på 500.000 kr.
Han bistod med at lave  

 købekontrakten, for at klageren kunne undgå udgift til  

 advokat.
 Disciplinærnævnet skal udtale:
 Ad klagepunkt 1 og 2:
 Det må lægges til grund, at klageren bragte  

 samarbejdet med indklagede til ophør, inden denne havde nået at  

 færdiggøre klagerens årsregnskab for 1994. De rejste  

 klagepunkter vedrører således ikke et endeligt af revisor  

 underskrevet regnskab, men kun et foreløbigt i udkast foreliggende  

 regnskab.
Nævnet finder, at eventuelle fejl i et regnskab, der  

 alene foreligger som et udkast, ikke kan begrunde disciplinæransvar,  

 medmindre der foreligger særlige omstændigheder.
Nævnet har  

 ikke fundet, at der i denne sag foreligger sådanne særlige  

 omstændigheder, der kan føre til at fravige udgangspunktet.  

 Indklagede frifindes derfor for den under disse klagepunkter rejste  

 klage.
 Ad klagepunkt 3:
Pligten til at indeholde foreløbig skat ved  

 udbetaling af beløb, der er A-indkomst, og pligten til at angive og  

 indbetale indeholdt A-skat til skattevæsenet påhviler efter  

 kildeskattelovens § 46, stk. 1, § 56, stk. 2, og § 57, stk. 1, dén,  

 for hvis regning udbetalingen foretages.
Pligten til at sørge for, at  

 der blev indeholdt og angivet A-skat af de beløb, som Kim Hellmann  

 efter det oplyste hævede som løn hos klageren i 1994, har  

 således påhvilet klageren selv og ikke indklagede.
Indklagedes  

 forklaring om at have indskærpet reglerne og påtalt, at der ikke  

 blev udgiftsført eller afsat løn til Kim Hellmann hos klageren,  

 kan ikke tilbagevises.
Der findes derfor ikke grundlag for at fastslå,  

 at indklagede i denne sammenhæng har undladt at udføre sit hverv  

 i overensstemmelse med god revisorskik, hvorfor indklagede frifindes for det  

 under dette klagepunkt nævnte forhold.
 Ad klagepunkt 4:
 Til brug ved stiftelsen af CMI Industri A/S underskrev  

 indklagede den 26. januar 1995 en vurderingsberetning og den 20. marts 1995  

 en allonge, hvori han bekræftede et stiftertilgodehavende på  

 640.800 kr. i DCV Industri ApS og erklærede, at han havde foretaget  

 revision.
Henset til indklagedes forklaring i nævnet og det  

 forhold, at regnskabet for DCV Industri ApS pr. 31. december 1994 på  

 tidspunktet for indklagedes nævnte erklæringer kun forelå i  

 udkast, jf. klagepunkt 1 og 2, må nævnet imidlertid lægge  

 til grund, at den bogføring, som dannede grundlag for indklagedes  

 beregning af tilgodehavendet til 640.000 kr. ikke var revideret.
Det  

 bemærkes herved, at indklagede da også selv ved en senere  

 gennemgang af materialet nåede frem til, at tilgodehavendet i stedet  

 udgjorde 671.198 kr.
 Indklagede har derfor ikke haft grundlag for i  

 vurderingsberetningen at erklære, at revision var foretaget.
 Efter det senere aflagte og reviderede regnskab for  

 klageren, udarbejdet af klagerens nye revisor, må det lægges til  

 grund, at stiftertilgodehavendet ikke har oversteget nominelt ca. 465.000 kr.  

 Tilgodehavendet har således ikke alene været tilstrækkeligt  

 til - således som tilsigtet med vurderingsberetningen - at danne  

 grundlag for stiftelsen af et aktieselskab med en aktiekapital på  

 minimum 500.000 kr.
 Der må derfor tillige gives klageren medhold i, at  

 den i vurderingsberetningen og allongen angivne opgørelse af  

 tilgodehavendet har været fejlagtig i en sådan grad, at  

 stiftelsen af selskabet ikke kunne gennemføres med likvidation til  

 følge.
Efter det således anførte finder  

 nævnet, at indklagede har afgivet urigtig skriftlig erklæring, og  

 at han ikke har udført sit hverv med den omhu og nøjagtighed,  

 som hvervets beskaffenhed tillod, jf. § 9, stk. 3, og § 4a, stk. 2, i loven  

 om registrerede revisorer.
Han har herved for dette klagepunkts vedkommende  

 tilsidesat god revisorskik.
 Sammenfattende frifinder nævnet således  

 indklagede for så vidt angår klagepunkterne 1, 2 og 3, medens han  

 i klagepunkt 4 findes at have pådraget sig disciplinæransvar.
Nævnet finder imidlertid yderligere anledning til at  

 bemærke, at det i øvrigt efter det oplyste må lægges  

 til grund, at det i sagen foreliggende ikke underskrevne og som  

 "købekontrakt" betegnede dokument om overdragelse af aktiver  

 for en købesum på 1.025.532,21 kr. fra Overfladebehandlerne  

 A.m.b.a. til klageren er udarbejdet af indklagede.
Endvidere må det  

 efter indklagedes forklaring lægges til grund, at han udarbejdede  

 dokumentet på anmodning fra klageren, for at denne kunne undgå  

 udgifter til advokat.
Selv om det ikke kan lægges til grund, at  

 dokumentet er blevet underskrevet og har ført til indgåelsen af  

 en kontrakt, må det således have stået indklagede klart, at  

 en advokat ikke skulle medvirke ved en eventuel kontraktsindgåelse  

 på grundlag af dokumentet.
Ved desuagtet at have bistået med  

 konciperingen af dokumentet findes indklagede at have udført  

 advokatarbejde og derved handlet i modstrid med god revisorskik.
Nævnet  

 finder af egen drift, at der må pålægges indklagede  

 disciplinæransvar herfor.
 Den herefter i medfør af § 11a i loven om  

 registrerede revisorer forskyldte disciplinærstraf findes passende at  

 kunne fastsættes til en bøde på 50.000 kr.
 T H I  B E S T E M M E S :
 Registreret revisor Tonny Skov Pedersen  

 pålægges en bøde på 50.000 kr.
 Afgørelsen offentliggøres, jf. § 11 a, stk.  

 5, i lov om registrerede revisorer.
Afgørelsen kan inden 3 måneder efter dens  

 meddelelse indbringes for Revisornævnet.
Indbringelse af sagen for  

 Revisornævnet har opsættende virkning.
