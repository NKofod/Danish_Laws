 Hermed følger eksemplarer af lovbekendtgørelse nr. 11 af 10. januar 1969  

 af lov om særlig indkomstskat m.v.
 Til vejledning for skattemyndighederne omtales i dette cirkulære de  

 ændringer og tilføjelser, der er gennemført ved lov nr. 418 af 18. december  

 1968.
 1. I forhold til lovbekendtgørelse nr. 275 af 27. juni  

 1968 er der sket ændringer og tilføjelser til følgende paragraffer:
 2. Ad § 2B.
Efter de hidtil gældende regler er fortjeneste, som er konstateret ved  

 udbetaling af erstatnings- eller ekspropriationssummer vedrørende fast  

 ejendom, skattepligtig som særlig indkomst.
Ved lov nr. 221 af 4. juni 1965  

 indførtes der i §§ 7B og 7C hjemmel til fritagelse for betaling af særlig  

 indkomstskat af fortjeneste vedrørende fast ejendom indvundet ved modtagelse  

 af en erstatningseller forsikringssum i anledning af en indtruffen skade på  

 en bygning eller installation samt af fortjeneste ved modtagelse af en  

 erstatningssum i anledning af ekspropriation af fast ejendom.
Fritagelsen  

 blev gjort betinget af, at et til erstatnings- eller forsikringssummen  

 svarende beløb fuldt ud anvendtes til genopførelse eller genanskaffelse af  

 anden fast ejendom.
Skattefritagelsen blev ikke gjort definitiv, idet  

 beskatningen af den ved forsikrings eller ekspropriationserstatningen  

 indvundne avance indtræder i forbindelse med afståelsen af  

 erstatningsejendommen.
Efter den nye bestemmelse i § 2B skal fortjeneste af den ovennævnte art  

 ikke medregnes ved opgørelsen af den særlige indkomst.
Fritagelsen er således  

 ikke længere gjort betinget af, at et til erstatnings- eller  

 forsikringssummen svarende beløb er anvendt til genopførelse eller  

 genanskaffelse af skadelidte bygninger eller til genanskaffelse af  

 eksproprient fast ejendom.
Fritagelsen gælder også erstatninger, der kommer  

 til udbetaling ved natur- eller bygningsfredning, men det er en betingelse  

 for fritagelsen, at der foreligger en egentlig kendelse om ekspropriation  

 eller fredning.
Bestemmelsen i § 2B har først virkning for særlig indkomst vedrørende  

 indkomståret 1968 og senere indkomstår.
I tilfælde af ekspropriation er  

 tidspunktet for ekspropriationsforretningens foretagelse afgørende for,  

 hvornår særlig indkomst anses for indvundet, og kun de ekspropriationer, der  

 er foretaget i 1968 eller senere, er således omfattet af fritagelsen.
 Genanbringelsesreglerne er alene ophævet med fremtidig virkning, og der er  

 fortsat mulighed for skattefri genanbringelse i tilfælde af, at der er  

 foretaget ekspropriation og indtruffet skader i 1967 eller tidligere  

 indkomstår.
 3. Ad § 9, stk. 4.
Efter de gældende regler kan negativ særlig indkomst fradrages ved  

 opgørelsen af den skattepligtige almindelige indkomst for samme indkomstår.  

 Derimod har negativ almindelig indkomst ikke kunnet fradrages i særlig  

 indkomst.
Dette kunne tidligere afhjælpes ved, at skattepligtig særlig  

 indkomst i henhold til den nu ophævede bestemmelse i lovens § 12 efter  

 begæring kunne henregnes til skattepligtig almindelig indkomst med en  

 tredjedel for det pågældende indkomstår og en tredjedel for hvert af de  

 nærmest følgende to indkomstår.
Efter de nye regler kan undeskud i skattepligtig almindelig indkomst  

 fradrages i særlig indkomst for samme indkomstår.
Vælger den skattepligtige  

 at fradrage underskuddet i den særlige indkomst, skal hele underskuddet  

 fradrages, hvis det er mindre end eller lig med den særlige indkomst.
Er  

 undeskuddet større end den særlige indkomst, skal der fradrages så meget, at  

 den særlige indkomst helt udlignes.
Det overskydende beløb kan herefter  

 overføres til fradrag i det eller de følgende år efter reglerne i  

 ligningslovens § 15.
 Såfremt skatteyderen ønsker at gøre brug af adgangen til at fradrage  

 underskud fra den almindelige indkomst i den særlige indkomst, må han  

 tilkendegive dette ved at udfylde den særlige rubrik herom på skemaet til  

 opgørelse af den særlige indkomst.
 Skattedepartementet, den 10. januar  

 1969.
Hans P.
Gøtrik.
/ E.
Møller.
