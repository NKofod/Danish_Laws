 Forsvarsministeriet og Specialarbejderforbundet i Danmark samt  

 Specialarbejdernes Fagforening for Hær og Flåde har den 28. april 1994 i  

 tilknytning til Statsansattes Kartels fællesoverenskomst indgået  

 organisationsaftale for specialarbejdere under Forsvarsministeriet.
 Organisationsaftalen vedlægges som bilag 1.
 § 1.  Bestemmelserne i denne kundgørelse omfatter  

 specialarbejdere under Forsvarsministeriet, bortset fra specialarbejdere  

 ansat under Farvandsvæsenet.
 § 2.  I tilslutning til ovennævnte organisationsaftale  

 bemærkes følgende.
Generelle bemærkninger Organisationsaftalen har virkning fra den 1. november 1993.
 Ændringerne vedrører arbejdsbestemte tillæg m.fl. træder i kraft med  

 virkning fra 1. maj 1994.
 Ændring af pensionsforholdene træder i kraft med virkning fra 1. november  

 1993.
 Der er indgået aftale om etablering af rådighedsvagt for specialarbejdere  

 under Forsvarsministeriet, jf. vedlagte bilag 3. Aftalen træder i kraft med  

 virkning fra 1. september 1993.
Specialarbejdere under Forsvarsministeriet ansættes som hovedregel som  

 månedslønnede ikke-funktionærer, jf.
Statsansattes Kartels  

 fællesoverenskomst.
 Kun i de tilfælde, hvor ansættelsesperioden er under 7 måneder, finder  

 ansættelse sted på timeløn, jf. organisationsaftalen ad § 27.
 Vedrørende frihed til bestemte formål bemærkes, at dette, såfremt  

 tjenesten tillader det, som hovedregel kan gives i form af anvendelse af  

 feriedage, eller eventuelt ved anvendelse af optjent afspadsering mv.
 Frihed til tillidsrepræsentantarbejde bør dog gives i den udstrækning, det  

 er nødvendigt for tillidsrepræsentantarbejdets forsvarlige udførelse, jf.  

 Tillidsrepræsentantaftalens § 6 og vedrørende tillidsrepræsentantens løn  

 under varetagelse af tillidsrepræsentantarbejdet, Tillidsrepræsentantaftalens  

 §§ 7 og 9. Der kan herudover efter aftale med institutionen gives  

 tillidsrepræsentanten frihed til i passende omfang at deltage i faglige  

 kurser mv., jf. lønnings- og pensionsministeriets cirkulæreskrivelse af 23.  

 juni 1971.
 Ansatte, som af en læge er henvist til at søge specialbehandling, kan  

 meddeles frihed uden afkortning i lønnen 8 gange i løbet af 12 på hinanden  

 følgende måneder.
 Der kan dog uden begrænsning gives frihed uden lønafkortning til  

 specialbehandling som følge af tilskadekomst i tjenesten.
 Om reglerne for tjenestefrihed i øvrigt henvises til  

 StK-fællesoverenskomstens § 15, samt til side 14-15 i Personaleadministrativ  

 Vejledning (bilag 2).
Vedrørende opsigelse og afskedigelsesprocedure bemærkes, at de ansatte er  

 omfattet af en generel aftale, indgået mellem Finansministeriet og  

 centralorganisationerne, jf.
StK-fællesoverenskomstens § 19.
Vedrørende tillidsrepræsentantreglerne bemærkes, at der foreligger en  

 generel bindende aftale, indgået mellem Finansministeriet og  

 Centralorganisationernes Fællesudvalg.
Aftalen medfører bl.a., at valg af  

 tillidsrepræsentanter samt suppleant skal meddeles direkte til den ansættende  

 myndighed.
 Vedrørende lønanciennitet er de ansatte omfattet af en særlig aftale, jf.  

 StK-fællesoverenskomstens § 5. Bestemmelserne gælder alene ved nyansættelse.
Ad organisaitonsaftalen, § 10 II.
Overarbejde I stedet for honorering af overarbejde med tillæg på 50 pct. af den  

 mormale timeløn udover afspadsering time for time, jf. stk. 2 og 5, kan der  

 lokalt indgås aftale om, at alt tilgodehavende overarbejde, incl. tillæg på  

 50 pct. afspadseres med 11/2 time pr. overarbejdstime.
Aftalen indgås mellem  

 den stedlige tillidsrepræsentant, den involverede arbejdsgiver samt den  

 pågældende værkstedsleder (sektionschef).
VII.
Holddrift.
 Varsling af holddrift ændres til 5x24 timer.
 Manglende varsel i forbindelse med forskudt tid honoreres med 100 pct.
 Manglende varsel i forbindelse med holddrift honoreres med 100 pct.
 § 3.  Cirkulære om StK-fællesoverenskomst, cirkulære  

 om hovedaftale mellem Finansministeriet og Statsansattes Kartel samt  

 cirkulære om tillidsrepræsentanter for overenskomstansatte i staten er  

 udsendt i Forsvarsministeriets kundgørelsessamling, bind 2, faneblad 2.
 § 4.  Kundgørelse for Forsvaret B.5-38 af 30. juli  

 1992 ophæves.
 P.M.V.
 E.B.
